<doc id="403354" url="https://pl.wikipedia.org/wiki?curid=403354" title="Silno (województwo pomorskie)">
Silno (województwo pomorskie)

Silno – wieś w Polsce położona w województwie pomorskim, w powiecie chojnickim, w gminie Chojnice przy linii kolejowej Chojnice-Tuchola (stacja kolejowa PKP „Silno”) i przy trasie drogi wojewódzkiej nr 240. Połączenie z centrum Chojnic umożliwiają autobusy komunikacji miejskiej (linia nr 2).
We wsi znajduje się Kościół rzymskokatolicki pw. Niepokalanego Serca Najświętszej Maryi Panny oraz szkoła podstawowa, funkcjonuje również Wiejski Dom Kultury.
W latach 1975–1998 miejscowość położona była w województwie bydgoskim.
Pod administracją zaboru pruskiego wieś nosiła nazwę niem. "Frankenhagen".
Z miejscowości tej pochodzi posłanka Sejmu IV i V kadencji Renata Beger.
Historia.
Pierwsza wzmianka o Silnie pochodzi z 1319 roku. W 1358 roku komtur Człuchowski Henryk von Thaba wystawia dokument młynarzowi dotyczący młyna. Dyplom lokacyjny dla wsi został wystawiony w połowie czternastego wieku, wtedy to wieś liczyła 61 łanów i była lokowana na prawie chełmińskim.
Silno w tym czasie było parafią aż do 1435 roku. Kościół w Silnie od 1435 roku nieprzerwanie stanowił filię parafii ostrowickiej. W XVI wieku wzniesiono tu drewniany kościół pod wezwaniem św. Anny, częściowo konstrukcji ryglowej, od strony ołtarza wypełniony pacą. Świątynia otoczona była cmentarzem, na którym usytuowana była drewniana wolnostojąca dzwonnica z dwoma dzwonami. Szczegółowy jej opis zawiera wizytacja ks. Trebnica z 1652/1653 roku oraz wizytacja archidiakona kamieńskiego ks. Jezierskiego z 1695 roku. Kościół posiadał trzy ołtarze, w głównym znajdował się obraz Matki Bożej Niepokalanie Poczętej, w bocznych: Jana Ewangelisty i św. Wojciecha. Na belce tęczowej zawieszony był krzyż. Świątynia wyposażona była w zdobioną chrzcielnicę, ławy, konfesjonał, ambonę i chór. Wizytator Jezierski wymienia ponadto pozłacaną puszkę do przechowywania partykuł konsekrowanych oraz rzeźbione i pozłacane tabernakulum. Nabożeństwa – co drugą niedzielę – odprawiał proboszcz z Ostrowitego. Po pożarze kościoła w Ostrowitem jego proboszcz przeniósł się do Silna, gdzie w miejscowym kościele odprawiał nabożeństwo w każdą niedzielę i dzień świąteczny. W 1752 roku na miejscu spalonego kościoła silnieńskiego wybudowano nowy z muru pruskiego z drewnianą wieżą.Do kościoła w Silne należały cztery włóki ziemi które proboszcz ostrowicki wydzierżawiał. Pleban ostrowicki otrzymywał z Silna od jednej włóki gburskiej korzec żyta.
Silno to jedna z pierwszych miejscowości, do których Krzyżacy sprowadzili w XV wieku kolonistów z Dolnej Saksonii. Stworzyli oni tutaj enklawę niemiecką, która później została nazwana Kosznajderią. Po 1466 r. była własnością królewską, wówczas znajdowała się w starostwie tucholskim
W XVI wieku i na początku XVII we wsi było 21-24 gburów, którzy użytkowali po 2 włóki ziemi płacąc za nie czynsz 30 groszy od włóki 4 korce owsa oraz 18 groszy tzw. pieprzowego, zobowiązani byli też pracować w folwarku piastoszyńskim i pomagać młynarzowi w czasie powodzi. W czasie potopu Szwedzkiego zginęła większa część ludności co przyczyniło się do zubożenia wsi. W pierwszej połowie XVI wieku pojawili się w miejscowości zagrodnicy i chałupnicy którzy za użytkowanie zagrody lub pańskiej chałupy świadczyli robociznę w folwarku w Piastoszynie.
W 1772 roku w Silnie mieszkało 166 mieszkańców którzy wszyscy byli katolikami, było kilkanaście rodzin kmiecych, rodzina karczmarza, młynarza, kowala, krawca, 4 rodziny chałupników, 4 rodziny robotników, pasterza, owczarza, 34 parobków i 15 dziewek oraz 4 stare kobiety utrzymujące się z żebractwa. Według spisu pruskiego głów rodzin z 1772 roku w Silnie mieszkali: Laczkowski Mathews sołtys, Pokrziwinski Matthes sołtys, Schreiber Hans kmieć, Thiede Hans kmieć, Thiede Jacob kmieć, Gatza Joseph kmieć, Schreiber Hans junior kmieć, Furiy Mathes kmieć, Thiede Andreas kmieć, Goentze Andreas kmieć, Behrend Hans senior kmieć, Patzky Hans kmieć, Latzke Andreas kmieć, Berend Hans junior kmieć, Grabowitz Andreas kmieć, Forle Joseph kmieć, Patzke Peter kmieć, Gerschewsky Georg młynarz, Frentz Martin chałupnik, Gehrs Simon chalupnik, Gehrs Joseph chałupnik, Gehrs Peter chałupnik, Redwantz Jacob kowal, Brauer Paul robotnik, Brügmann Michael robotnik, Thiede Joseph robotnik, Nölck Hans robotnik, Nölck Michael krawiec, Punck Martin pasterz, Peck Casimir owczarz.
Zabytki.
Według rejestru zabytków NID na listę zabytków wpisane są:

</doc>
<doc id="403355" url="https://pl.wikipedia.org/wiki?curid=403355" title="Siniec (województwo lubelskie)">
Siniec (województwo lubelskie)

Siniec – wieś w Polsce położona w województwie lubelskim, w powiecie krasnostawskim, w gminie Żółkiewka.
W latach 1975–1998 miejscowość położona była w województwie zamojskim.
Wieś stanowi sołectwo gminy Żółkiewka. Według Narodowego Spisu Powszechnego (III 2011 r.) wieś liczyła 104 mieszkańców.

</doc>
<doc id="403356" url="https://pl.wikipedia.org/wiki?curid=403356" title="Siniec (województwo warmińsko-mazurskie)">
Siniec (województwo warmińsko-mazurskie)

Siniec (niem. "Blaustein") – wieś w Polsce, położona w województwie warmińsko-mazurskim, w powiecie kętrzyńskim, w gminie Srokowo.
W latach 1975–1998 miejscowość położona była w województwie olsztyńskim.
Wieś położona jest przy drodze wojewódzkiej nr 650.
Nazwy wsi.
Nazwa wsi wiąże się z głazem narzutowym, który leżał na granicy między wsią a folwarkiem i służył jako miejsce straceń, przypuszczalnie jeszcze w czasach pogańskich Prusów. Pierwotnie wieś nazywała się Plawenstein od nazwiska Heinricha von Plauen, który był prokuratorem Barcian. Później wieś nazywała się Blaustein. Wieś w 1945 nazywała się Kamienna, a od 1946 nosi nazwę Siniec.
Historia do XVIII w..
Pierwotnie wieś istniała jako folwark prokuratorów krzyżackich z Barcian.
Wieś lokowana była na prawie magdeburskim pod koniec XIV w. na 50 włókach. Osadnicy płacili czynsz w wysokości pół grzywny i dwóch kur z każdej włóki.
W 1656 wieś spalili Tatarzy posiłkujący wojska hetmana Gosiewskiego. Właścicielem wsi w tym czasie był pułkownik von Klingsporn. Właścicielem Sińca od 1764 był Theodor von Hatten.
Kościół.
W Sińcu był kościół. Publikacje podają, że powstał on w czasach krzyżackich, ale nie ma go w wykazach parafii i kościołów filialnych ujętych w ramach archiprezbiteratów warmińskich. Po reformacji w latach 1662-1739 nabożeństwa odprawiano tu w języku polskim. Kościół został rozebrany w 1765. Dzwony z kościoła w Sińcu przekazano do Czernik. Siniec przez dłuższy czas należał do parafii w Czernikach. Kościół w Sińcu znajdował się na początku wsi, na lewo od drogi z Nowej Różanki do Srokowa.
Siniec od XIX w..
We wsi znajduje się dwór z przełomu XIX i XX w. W latach 20. XX w. w Sińcu był majątek ziemski o powierzchni 1100 ha. Jego właścicielem był Edwin Langenstrassen. W tym czasie funkcjonowała tam cegielnia, do której dochodziła kolej wąskotorowa. W Sińcu powstała też kopalnia odkrywkowa torfu ze złóż położonych na wschód od wsi. Dzięki zmechanizowaniu prac produkcja dzienna brykietów wynosiła 100 tys. sztuk. Brykiety wykorzystywano jako paliwo w miejscowej cegielni, a część produkcji była sprzedawana. Brykiety z torfu wywożono kolejką wąskotorową do stacji kolejowej w Radziejach.
Po II wojnie światowej w budynku cegielni miejscowe "Kółko Rolnicze" prowadziło tucz trzody chlewnej – w 1974 było tu 1000 tuczników.
Siniec w 1945 przez krótki okres był siedzibą gminy. W Sińcu od 1945 funkcjonowała szkoła podstawowa, później również jako ośmioklasowa. Po jej likwidacji dzieci z Sińca dowożone są do szkoły w Solance.
W Sińcu w 1817 było 211 mieszkańców, w 1939 – 462 i w 1970 – 387.

</doc>
<doc id="403357" url="https://pl.wikipedia.org/wiki?curid=403357" title="Siodło (województwo lubuskie)">
Siodło (województwo lubuskie)

Siodło – wieś w Polsce położona w województwie lubuskim, w powiecie żarskim, w gminie Żary.
W latach 1975–1998 miejscowość położona była w województwie zielonogórskim.
Stara wieś łużycka, wzmiankowana w 1260 roku. W rozplanowaniu jest mała, zwarta, wielodrożnica, z zabudową z przełomu XIX–XX wieku (dwa domy z XVIII–XIX wieku) oraz ruinami cegielni. Nadal czyny jest tu XIX-wieczny cmentarz.
W XV wieku wieś należała do Ragewitzów, później była wsią domenalną.

</doc>
<doc id="403358" url="https://pl.wikipedia.org/wiki?curid=403358" title="Siodło (województwo mazowieckie)">
Siodło (województwo mazowieckie)

Siodło – wieś w Polsce położona w województwie mazowieckim, w powiecie mińskim, w gminie Siennica.
Wieś szlachecka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość położona była w województwie siedleckim.

</doc>
<doc id="403359" url="https://pl.wikipedia.org/wiki?curid=403359" title="Sitno (województwo dolnośląskie)">
Sitno (województwo dolnośląskie)

Sitno (niem. "Neudorf bei Steinau an der Oder") – wieś w Polsce położona w województwie dolnośląskim, w powiecie lubińskim, w gminie Ścinawa. W latach 1975–1998 miejscowość położona była w województwie legnickim. Według Narodowego Spisu Powszechnego (III 2011 r.) liczyło 83 mieszkańców. Jest najmniejszą miejscowością gminy Ścinawa.

</doc>
<doc id="403360" url="https://pl.wikipedia.org/wiki?curid=403360" title="Sitno (województwo mazowieckie)">
Sitno (województwo mazowieckie)

Sitno – wieś w Polsce położona w województwie mazowieckim, w powiecie wyszkowskim, w gminie Wyszków.
Prywatna wieś szlachecka położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość położona była w województwie ostrołęckim.
Wierni kościoła rzymskokatolickiego należą do parafii Świętej Rodziny w Wyszkowie.

</doc>
<doc id="403361" url="https://pl.wikipedia.org/wiki?curid=403361" title="Sitno (województwo pomorskie)">
Sitno (województwo pomorskie)

Sitno (dodatkowa nazwa w j. kaszub. Sëtno) – wieś kaszubska w Polsce położona w województwie pomorskim, w powiecie kartuskim, w gminie Kartuzy. 
Wieś leży pomiędzy jeziorami Sitno, Karlikowskim oraz Głębokim przy trasie Żukowo-Kartuzy.
Wieś norbertanek żukowskich w województwie pomorskim w II połowie XVI wieku. W latach 1975–1998 miejscowość położona była w województwie gdańskim.
Dojazd do wsi jest możliwy od strony Borkowa (ul. Karlikowska) oraz Borowa (ulica Jeziorna). 
W obu przypadkach dojazd obywa się drogą oznaczoną drogowskazem "Sitno 2".

</doc>
<doc id="403362" url="https://pl.wikipedia.org/wiki?curid=403362" title="Sitno (województwo warmińsko-mazurskie)">
Sitno (województwo warmińsko-mazurskie)

Sitno (dawniej niem. "Seythen") – osada w Polsce położona w województwie warmińsko-mazurskim, w powiecie olsztyńskim, w gminie Olsztynek. W latach 1975–1998 miejscowość położona była w województwie olsztyńskim.
Wieś mazurska, położona w południowej części gminy Olsztynek, niedaleko Jeziora Tymawskiego, w odległości około 5 km na zachód od szosy E-77, Olsztynek – Nidzica. 
Historia.
Pierwsze wzmianki o tej miejscowości pochodzą z 1328 roku (założenie wsi z nadania Mikołajowi z Kowalk). W czasach krzyżackich wieś pojawia się w dokumentach w roku 1328, podlegała pod komturię w Olsztynku, były to dobra rycerskie o powierzchni 40 włók. Wieś lokowana w 1328 r. prawie cheł­mińskim. W XVI wieku była tu karczma. W drugiej połowie XVIII założono we wsi szkołę. W 1700 roku oprócz 20 łanów folwarcznych było 14 łanów chłopskich i 5 łanów lasu. W 1880 roku wieś liczyła 31 osób, natomiast w majątku ziemskim mieszkało 307 osób.
W 1939 zamieszkiwały 182 osoby, a majątek należał do Aleksandra von Wernitza. 
Po 1945 r. w majątku powstał PGR. Po likwidacji PRG-u w latach 90 XX w. ziemię i zabudowania wydzierżawił przedsiębiorca z Warszawy. W 1997 roku Sitno liczyło 110 mieszkańców, natomiast w 2011 – 79.
Zobacz też: Sitno

</doc>
<doc id="403364" url="https://pl.wikipedia.org/wiki?curid=403364" title="Szpital św. Łazarza w Poznaniu">
Szpital św. Łazarza w Poznaniu



</doc>
<doc id="403366" url="https://pl.wikipedia.org/wiki?curid=403366" title="Leszkowice (województwo dolnośląskie)">
Leszkowice (województwo dolnośląskie)

Leszkowice (niem. "Leschkowitz") – wieś w Polsce, położona w województwie dolnośląskim, w powiecie głogowskim, w gminie Pęcław.
Położenie.
Miejscowość jest położona nad rzeką Odrą.
Podział administracyjny.
W latach 1975–1998 miejscowość należała administracyjnie do województwa legnickiego. 1 stycznia 2011 zmieniono status miejscowości z przysiółka na wieś.
Nazwa.
Nazwa pochodzi prawdopodobnie od staropolskiego imienia męskiego Leszek. Z kolei według niemieckiego językoznawcy Heinricha Adamy’ego nazwa miejscowości pochodzi od polskiej nazwy "las". W swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Lesin" podając jej znaczenie „"Dorf im Walde" czyli po polsku "Wieś w lesie"”. Niemcy zgermanizowali nazwę na "Leschkowitz" w wyniku czego utraciła ona swoje pierwotne znaczenie.
W 1295 w kronice łacińskiej "Liber fundationis episcopatus Vratislaviensis" (pol."Księdze uposażeń biskupstwa wrocławskiego") miejscowość wymieniona jest w zlatynizowanej formie " Leschowiczii".
Po dojściu do władzy narodowych socjalistów dnia 30 listopada 1936 r. w miejsce nazwy "Leschkowitz" administracja III Rzeszy wprowadziła nową, całkowicie niemiecką nazwę "Fähreichen", a 1 kwietnia 1937 r. połączono miejscowość z Kotowicami. Przed połączeniem miejscowość była też nazywana "Ober-Fähreichen" (dla odróżnienia od Kotowic – "Nieder-Fähreichen").
Demografia.
W roku 1925 miejscowość zamieszkiwało 213 osób, natomiast w roku 1937 roku zamieszkiwało ją około 160 osób.
Historia.
Przed II wojną światową w miejscowości działał prom przez Odrę (w ciągu obecnej drogi wojewódzkiej nr 330), a także znajdowały się w niej gorzelnia, hodowla koni, 2 gospody, poczta, remiza strażacka, młyn wiatrowy i sklep. W miejscowości znajduje się 6 dębów – pomników przyrody. W okolicy miejscowości znajdują się zrujnowane elementy fortyfikacji.
Zabytki.
Do wojewódzkiego rejestru zabytków wpisane są obiekty:

</doc>
<doc id="403367" url="https://pl.wikipedia.org/wiki?curid=403367" title="Siedlisko (województwo lubelskie)">
Siedlisko (województwo lubelskie)

Siedlisko – kolonia w Polsce położona w województwie lubelskim, w powiecie zamojskim, w gminie Grabowiec.
W latach 1975–1998 miejscowość położona była w województwie zamojskim.
Miejscowość stanowi sołectwo gminy Grabowiec.

</doc>
<doc id="403368" url="https://pl.wikipedia.org/wiki?curid=403368" title="Siedlisko (powiat gołdapski)">
Siedlisko (powiat gołdapski)

Siedlisko (niem. "Altenbude") – wieś w Polsce położona w województwie warmińsko-mazurskim, w powiecie gołdapskim, w gminie Gołdap.
W latach 1975–1998 miejscowość należała administracyjnie do województwa suwalskiego.
Nazwa.
9 grudnia 1947 r. ustalono urzędową polską nazwę miejscowości – Siedlisko, określając drugi przypadek jako Siedliska, a przymiotnik – siedliski.

</doc>
<doc id="403369" url="https://pl.wikipedia.org/wiki?curid=403369" title="Siedlisko (województwo wielkopolskie)">
Siedlisko (województwo wielkopolskie)

Siedlisko () – wieś w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka, przy skrzyżowaniu drogi wojewódzkiej nr 153 z drogą wojewódzką nr 180 i przy trasie linii kolejowej Piła - Gorzów Wielkopolski. 
Historia.
Siedlisko zostało założone w 1561 roku. W 1667 r. we wsi stanął pierwszy kościół. Była to ewangelicka świątynia, ufundowana przez ród Czarnkowskich. Wieś stała się własnością Stanisława Poniatowskiego w 1738 r., który siedemnaście lat później sprzedał Siedlisko Alojzemu Radolińskiemu.
Po I rozbiorze Polski, Siedlisko weszło w granice Królestwa Prus. W roku 1807, w wyniku kongresu wiedeńskiego, miejscowość należała do Księstwa Warszawskiego. W 1815 r. znowu znalazła się w granicach Prus. 
Budowa linii kolejowej w 1851 r. przyspieszyła rozwój wsi. Na początku XX wieku w Siedlisku istniała piekarnia, rzeźnia, a także sklep żelazny. 
W latach 1907-1908 we wsi stanął nowy, murowany kościół ewangelicki, zbudowany w stylu eklektycznym, zwieńczony wysoką iglicą, od 1945 r. katolicki. 
W latach 1945-54 i 1973-1976 miejscowość była siedzibą władz gminy Siedlisko. W latach 1975–1998 miejscowość położona była w województwie pilskim.
Do początku lat 90. w Siedlisku znajdował się kombinat PGR.
W centralnym punkcie wsi stoi pomnik ku pamięci ośmiu poległych radzieckich żołnierzy. Pomnik znajduje się w miejscu, gdzie w 1945 r. żołnierzy pochowano. Obecnie prochy żołnierzy znajdują się na cmentarzu wojskowym w Pile. 
Siedlisko posiada szkołę podstawową i ośrodek zdrowia. We wsi działa również filia Biblioteki Publicznej Miasta i Gminy im. Kazimiery Iłłakowiczówny w Trzciance oraz remiza Ochotniczej Straży Pożarnej.
Bibliografia.
Zobacz też: Siedlisko

</doc>
<doc id="403370" url="https://pl.wikipedia.org/wiki?curid=403370" title="Sienna (województwo śląskie)">
Sienna (województwo śląskie)

Sienna – wieś położona w województwie śląskim, w powiecie żywieckim, w gminie Lipowa, leży w Kotlinie Żywieckiej, na terenach pomiędzy dolinami potoków Sienna i Kiemlichowiec, w regionie Żywiecczyzny. 
Powierzchnia sołectwa to 200 ha, a liczba ludności w 2020 wynosiła 960 osób, co daje gęstość zaludnienia równą 480 os./km².
Historia.
Nazwa strumienia Sienna pojawiła się w dokumentach już I połowie XV wieku. Wieś założona w 1608 roku przez Mikołaja Komorowskiego.
Do roku 1975 w województwie krakowskim. W latach 1975–1998 miejscowość położona była w województwie bielskim.
Patronką miejscowości jest św. Jadwiga Śląska (Wspomnienie liturgiczne – 16 października).
Zabytki.
Znajduje się tutaj kilka zabytkowych kapliczek oraz dzwonnica wraz z figurą Jezusa Nazaretańskiego z 1811 roku. 

</doc>
<doc id="403371" url="https://pl.wikipedia.org/wiki?curid=403371" title="Józef Ramotowski">
Józef Ramotowski

Józef Ramotowski, pseud. „Skrzetuski”, „Kruk”, „Rawicz” (ur. 1 listopada 1909 w Janczewie, zm. 28 lipca 2001 w Świdrze) – nauczyciel, żołnierz ZWZ, szef wywiadu III Rejonu Obwodu Łomżyńskiego AK, zastępca prezesa Obwodu Łomżyńskiego WiN.
Życiorys.
Józef Ramotowski był synem Stanisława Andrzeja (1869) i Józefy z domu Mierzejewskiej (1878). W roku 1932 ukończył seminarium nauczycielskie, a następnie eksternistyczny wyższy kurs nauczycielski. Pracował jako nauczyciel w Gralach, a następnie w Wypychach.
Działalność konspiracyjna.
W roku 1940 nawiązał kontakt z ZWZ, po czym organizował konspirację na terenie gminy Przytuły, gdzie pełnił funkcję zastępcy prezesa placówki Przytuły i prowadził wywiad. Pracował jednocześnie jako nauczyciel w Wypychach. Od 1942 roku prowadził również wywiad na terenie gminy Jedwabne. Na początku 1944 roku został szefem wywiadu III Rejonu Obwodu Łomżyńskiego AK. Rejon obejmował gminy Jedwabne, Przytuły i Stawiski.
Aresztowanie.
Ramotowski został aresztowany 1 lipca 1944 roku w Jedwabnem. Próby odbicia zorganizowane w Lesie Jeziorkowskim przez Stanisława Marchewkę „Rybę” i koło wsi Boguszki przez kapitana Jana Tabortowskiego „Bruzdę”, inspektora inspektoratu III Obwodów łomżyńskiego i grajewskiego AK nie powiodły się. W drugiej z nich zginął Jan Kościelewski „Znicz”, a kapitan „Bruzda” oraz Hipolit Waniewski „Huzar” i Zbigniew Stronowski „Kmicic” zostali ranni. Ponadto w ramach akcji odwetowej Niemcy rozstrzelali 10 mężczyzn we wsi Boguszki. Ramotowski „Rawicz” został uwięziony tymczasowo w Łomży, następnie w obozie koncentracyjnym Gross Rosen – obecnie Rogoźnica, a potem w filii Halbau – obecnie Czyżówek koło Iłowej. Tam został przydzielony do prac przy rozbudowie obozu i rozładunku wagonów, następnie zgłosił się jako mechanik-specjalista obróbki skrawaniem do pracy w fabryce produkującej śmigła w Iłowej, mimo iż nie posiadał żadnych kwalifikacji (dlatego też uległ wypadkowi). W lutym 1945 odmówił, wraz z ok. setką innych więźniów, udania się na zachód w ramach ewakuacji obozu (w czasie tej ewakuacji zginął między innymi dowódca Obwodu Łomżyńskiego AK kpt. Hieronim Łagoda „Lak”. 20 lutego 1945, dzięki szybkiej ofensywie wojsk radzieckich, zostali oni uwolnieni.
Działalność powojenna.
Ramotowski powrócił w marcu 1945 r. do Janczewa i po krótkiej rekonwalescencji włączył się w działalność konspiracyjną w ramach AKO, a później WiN. We wrześniu 1946 roku został mianowany zastępcą prezesa Obwodu Łomżyńskiego WiN, Kazimierza Jesionkowskiego, osiągnął stopień porucznika czasów wojny i został odznaczony Brązowym i Złotym Krzyżem Zasługi z Mieczami. Oficjalnie pracował w tym czasie jako nauczyciel. W marcu 1947 roku zakończył podziemną walkę zbrojną i ujawnił się wraz z podległymi mu żołnierzami. Na początku 1951 roku, zagrożony aresztowaniem, wrócił do podziemia. Latem 1952 roku dołączył do oddziału „Bruzdy” i przebywał wraz z nim w bazie na bagnach biebrzańskich. W sierpniu 1952 miejsce jego ukrycia zostało zdekonspirowane, a on sam aresztowany. W trakcie strzelaniny, która wywiązała się wówczas między członkami podziemia a grupą operacyjną KBW i UB, Ramotowski został ranny w nogę, a ukrywający się wraz z nim Stanisław Cieślewski „Lipiec” zginął. Oprócz nich zostali ciężko ranni, a następnie zmarli w szpitalu dwaj mieszkańcy Grądów Małych. We wrześniu 1953 roku Wojskowy Sąd Rejonowy w Białymstoku skazał Ramotowskiego na siedem lat więzienia. W maju 1955 został on przedterminowo zwolniony, po rewizji procesu na fali zbliżającej się „odwilży”. Następnie osiadł w Iławie i rozpoczął studia zaoczne na kierunku filologia polska na Uniwersytecie Warszawskim. W roku 1959 otrzymał tytuł magistra.
Na początku lat 60. XX wieku przeniósł się z rodziną do Otwocka, gdzie pracował, do emerytury w roku 1971, jako nauczyciel języka polskiego w szkołach podstawowych. Do początku lat 70. XX wieku pozostawał w kręgu zainteresowania UB i SB jako członek "byłej bandy „Bruzdy”". W roku 1980 działał w „Solidarności”, będąc współzałożycielem koła emerytów NSZZ „Solidarność” w Otwocku. Oprócz tego działał czynnie w Związku Żołnierzy AK. Zmarł 28 lipca 2001 w Świdrze i został pochowany na cmentarzu w Otwocku.

</doc>
<doc id="403373" url="https://pl.wikipedia.org/wiki?curid=403373" title="Hiki komori">
Hiki komori



</doc>
<doc id="403376" url="https://pl.wikipedia.org/wiki?curid=403376" title="Skałka (województwo śląskie)">
Skałka (województwo śląskie)

Skałka – wieś w Polsce położona w województwie śląskim, w powiecie zawierciańskim, w gminie Włodowice.
W latach 1975–1998 miejscowość położona była w województwie częstochowskim.
Historia.
Na początku wieś Skałka wchodziła w skład klasztoru augustianów z Wrocławia. W latach 1488-1622 posiadaczami wsi była rodzina von Geresleben. W połowie XVIII wieku wszystkie dobra w miejscowości Skałka były własnością Ernesta von Sterberga, natomiast w 1786 roku Skałka została sprzedana grafom von Posadowsky. W kolejnych latach majątek przynależał do rodziny Eisfeld. W pierwszej kolejności zarządzał nim Karol Fryderyk, później Jan Karol .

</doc>
<doc id="403378" url="https://pl.wikipedia.org/wiki?curid=403378" title="Skarboszewo (województwo mazowieckie)">
Skarboszewo (województwo mazowieckie)

Skarboszewo – wieś w Polsce położona w województwie mazowieckim, w powiecie płońskim, w gminie Naruszewo.
W latach 1975–1998 miejscowość położona była w województwie ciechanowskim.

</doc>
<doc id="403379" url="https://pl.wikipedia.org/wiki?curid=403379" title="Skarboszewo (województwo wielkopolskie)">
Skarboszewo (województwo wielkopolskie)

Skarboszewo – wieś w Polsce położona w województwie wielkopolskim, w powiecie słupeckim, w gminie Strzałkowo.
Skarboszewo znajduje się w obrębie Równiny Wrzesińskiej, na zachód od Słupcy.
Nazwa wsi, według księdza Stanisława Kozierowskiego, pochodzi od imienia Skarbosz bądź Skarbisz.
Historia.
Pierwsza wzmianka o Skarboszewie pochodzi z 1188 roku. Właścicielem wsi był wówczas Paweł, syn Przedpełka, który podarował wieś opactwu Cystersów w Lądzie. Nadania to zostało zatwierdzone przez Mieszka III Starego dnia 30 kwietnia 1188 roku. W końcu XIII wieku opactwo cystersów w Lądzie dokonało zamiany z biskupami poznańskimi Skarboszewa na pobliski Ratyń. Sprawa tej zamiany, rozpoczęta w 1281 roku przez biskupa poznańskiego Jana Wyszkowica, sfinalizowana została ostatecznie, po przewlekłych sporach, w 1298 roku przez biskupa Andrzeja Zarembę. Wieś duchowna, własność biskupstwa poznańskiego, pod koniec XVI wieku leżała w powiecie pyzdrskim województwa kaliskiego. W rękach biskupów poznańskich pozostało do 1796 roku, kiedy to władze pruskie dokonały konfiskaty majątków kościelnych. W 1825 roku Skarboszewo zakupiła rodzina Łukomskich z pobliskiego Paruszewa. Około 1850 roku wieś zakupiła rodzina Leonardi, która posiadała wieś do 1907 roku, kiedy to została kupiona przez Bernarda Koszarka, który posiadał ją aż do II wojny światowej. W wyniku II rozbioru Polski w 1793 roku rozpoczęło się na tych terenach panowanie pruskie. W latach 1807-1815 Skarboszewo wchodziło w skład Księstwa Warszawskiego. W wyniku decyzji podjętych na kongresie wiedeńskim w 1815 roku, obok wsi przechodziła granica pomiędzy Królestwem Kongresowym wchodzącym w skład Imperium Rosyjskiego a Królestwem Prus (początkowo częściowo autonomiczne pruskie Wielkie Księstwo Poznańskie) wchodzącym w skład Cesarstwa Niemieckiego. W czasie powszechnego strajku szkolnego w zaborze pruskim w latach 1906-1907, przeciwko nauczaniu religii w języku niemieckim protestowało 35 dzieci z tutejszej szkoły. Ponad stuletnie panowanie pruskie zakończył wybuch powstania wielkopolskiego. We wrześniu 1939 roku wojska hitlerowskie zajęły wieś i zmieniły jej nazwę na Karben. 22 stycznia 1945 roku do wsi wkroczyli żołnierze 1 armii pancernej gen. M. Katukowa. Tym samym zakończył się w Skarboszewie okres okupacji hitlerowskiej.

</doc>
<doc id="403380" url="https://pl.wikipedia.org/wiki?curid=403380" title="Skarpa (województwo kujawsko-pomorskie)">
Skarpa (województwo kujawsko-pomorskie)

 
Skarpa – wieś w Polsce położona w województwie kujawsko-pomorskim, w powiecie sępoleńskim, w gminie Sępólno Krajeńskie. Przez wieś przebiega droga wojewódzka nr 241.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 271 mieszkańców. Jest dwunastą co do wielkości miejscowością gminy Sępólno Krajeńskie.

</doc>
<doc id="403381" url="https://pl.wikipedia.org/wiki?curid=403381" title="Skarpa (województwo warmińsko-mazurskie)">
Skarpa (województwo warmińsko-mazurskie)

 
Skarpa – osada w Polsce położona w województwie warmińsko-mazurskim, w powiecie ostródzkim, w gminie Miłomłyn.
W latach 1975–1998 miejscowość położona była w województwie olsztyńskim.

</doc>
<doc id="403382" url="https://pl.wikipedia.org/wiki?curid=403382" title="Skarszewo (województwo kujawsko-pomorskie)">
Skarszewo (województwo kujawsko-pomorskie)

Skarszewo (daw. "Skarszewy") – wieś w Polsce położona w województwie kujawsko-pomorskim, w powiecie świeckim, w gminie Świecie.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 184 mieszkańców. Jest dwunastą co do wielkości miejscowością gminy Świecie.

</doc>
<doc id="403383" url="https://pl.wikipedia.org/wiki?curid=403383" title="Piotr Koj">
Piotr Koj

Piotr Michał Koj (ur. 27 lutego 1962 w Bytomiu) – polski nauczyciel, polityk i samorządowiec, harcmistrz, od 1999 do 2004 przewodniczący ZHR, od 2006 do 2012 prezydent Bytomia.
Życiorys.
Wykształcenie i praca zawodowa.
W 1981 ukończył I Liceum Ogólnokształcące im. Jana Smolenia w Bytomiu, a w 1987 studia na Wydziale Nauk Społecznych Uniwersytetu Śląskiego w Katowicach. Jest także absolwentem podyplomowych studiów w zakresie zarządzania i administracji oraz historii. Od 1981 do 1982 działał w Niezależnym Zrzeszeniu Studentów. W latach 1985–1990 pracował jako nauczyciel historii i wiedzy o społeczeństwie, od 1990 pełnił funkcję wicedyrektora, a następnie od 1995 dyrektora Zespołu Ogólnokształcących Szkół Społecznych w Bytomiu. W 1989 był wśród założycieli Społecznego Towarzystwa Oświatowego na Górnym Śląsku.
Harcerstwo.
W latach 1969–1989 należał do ZHP. W 1989 wstąpił do Związku Harcerstwa Rzeczypospolitej. W latach 1990–1991 był komendantem Górnośląskiej Chorągwi Harcerek i Harcerzy, w latach 1991–2004 wchodził w skład Rady Naczelnej ZHR. Od 1991 do 1997 zajmował stanowisko przewodniczącego zarządu Górnośląskiego Okręgu, natomiast w latach 1998–1999 pełnił funkcję wiceprzewodniczącego ZHR.
Od 1999 do 2004 był przewodniczącym tej organizacji. Od 22 maja 2005, w związku z pełnieniem funkcji przewodniczącego ZHR, zasiada w Kapitule Krzyża Honorowego ZHR.
Działalność polityczna.
W wyborach samorządowych w 2002 kandydował na urząd prezydenta Bytomia z ramienia KWW Razem, zajmując trzecie miejsce. W tych samych wyborach uzyskał mandat radnego rady miejskiej. W 2006 ponownie ubiegał się o stanowisko prezydenta z ramienia Platformy Obywatelskiej. Wygrał w drugiej turze, uzyskując poparcie na poziomie 82,62%. Cztery lata później uzyskał reelekcję z ramienia PO. W wyniku referendum lokalnego, które odbyło się 17 czerwca 2012, prezydent został odwołany ze stanowiska. Na 28 925 głosów ważnych „za” głosowało 28 154 osób (97,3%) przy frekwencji wynoszącej 21,76%. W tym samym roku objął funkcję doradcy ds. edukacji marszałka województwa śląskiego.

</doc>
<doc id="403384" url="https://pl.wikipedia.org/wiki?curid=403384" title="Skarszewy (województwo kujawsko-pomorskie)">
Skarszewy (województwo kujawsko-pomorskie)

Skarszewy – wieś w Polsce położona w województwie kujawsko-pomorskim, w powiecie grudziądzkim, w gminie Grudziądz.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 145 mieszkańców. Jest 23. co do wielkości miejscowością gminy Grudziądz.

</doc>
<doc id="403385" url="https://pl.wikipedia.org/wiki?curid=403385" title="Skarszyn (województwo dolnośląskie)">
Skarszyn (województwo dolnośląskie)

Skarszyn (niem. "Skarsine", następnie "Sauerbrunn") – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1945–1954 siedziba gminy Skarszyn. W latach 1975–1998 miejscowość położona była w województwie wrocławskim.
Historia.
Pierwsza wzmianka o wsi pochodzi z 1253 r. i zaświadcza o pobieraniu ze wsi dziesięcin na rzecz wrocławskiego opactwa św. Wincentego. W roku 1710 odkryto we wsi lecznicze źródła, później powstało modne uzdrowisko, które przetrwało do przełomu XIX i XX wieku. Do 1945 roku właściciele wsi zmieniali się, później została rozparcelowana.
Rezerwat przyrody.
We wsi znajduje się rezerwat przyrody – las bukowy w Skarszynie. Podlega Nadleśnictwu Oborniki Śląskie.
Obiekty zabytkowe.
Do dzisiaj zachowała się część kompleksu pałacowego – jest to typowy przykład zabudowy dworskiej w stylu neoklasycystycznym na śląskiej wsi.
Trasy rowerowe.
Przez miejscowość przebiega międzynarodowa trasa rowerowa EuroVelo 9 (Bałtyk-Adriatyk) oznaczona jako R-9.

</doc>
<doc id="403386" url="https://pl.wikipedia.org/wiki?curid=403386" title="Skarszyn (województwo mazowieckie)">
Skarszyn (województwo mazowieckie)

Skarszyn – wieś w Polsce położona w województwie mazowieckim, w powiecie płońskim, w gminie Naruszewo.
W 2008 roku z inicjatywy sołtysa wsi powstało Koło Emerytów Rencistów i Inwalidów (PZERiI). Siedzibą organizacji jest wiejska świetlica. 1 lutego 2008 miejscowość odwiedził marszałek województwa mazowieckiego Adam Struzik. Spotkał się on z przedstawicielami organów samorządowych oraz mieszkańcami.
W latach 1975–1998 miejscowość położona była w województwie ciechanowskim.

</doc>
<doc id="403387" url="https://pl.wikipedia.org/wiki?curid=403387" title="Skarżyn (powiat płoński)">
Skarżyn (powiat płoński)

Skarżyn – wieś w Polsce położona w województwie mazowieckim, w powiecie płońskim, w gminie Płońsk.
W latach 1975–1998 miejscowość położona była w województwie ciechanowskim.

</doc>
<doc id="403389" url="https://pl.wikipedia.org/wiki?curid=403389" title="Skarżyce (województwo dolnośląskie)">
Skarżyce (województwo dolnośląskie)

Skarżyce (niem. "Grunau") – wieś w Polsce położona w województwie dolnośląskim, w powiecie świdnickim, w gminie Strzegom.
Podział administracyjny.
W latach 1975–1998 miejscowość położona była w województwie wałbrzyskim.
Demografia.
Według Narodowego Spisu Powszechnego (III 2011 r.) liczyły 65 osób. Są najmniejszą miejscowością gminy Strzegom.

</doc>
<doc id="403390" url="https://pl.wikipedia.org/wiki?curid=403390" title="Skarżyce (województwo mazowieckie)">
Skarżyce (województwo mazowieckie)

Skarżyce – wieś w Polsce położona w województwie mazowieckim, w powiecie pułtuskim, w gminie Winnica.
Wieś duchowna "Skarzyce" położona była w drugiej połowie XVI wieku w ziemi zakroczymskiej województwa mazowieckiego. W 1785 roku wchodziła w skład klucza golątkowskiego biskupstwa płockiego.
Pierwsza wzmianka o Skarzycach (leżących nad rzeką obecnie zwaną Niestępówką, a wcześniej - Bursiacką lub Wilczenicą) pochodzi z dokumentu ks. Konrada I Mazowieckiego z 1203 roku, w którym wieś wymieniana jest jako posiadłość biskupów płockich. Później Skarżyce, jako wieś zarobna, wchodziły w skład dóbr Golądkowo dalej jako własność kościelna, a następnie jako ekonomia rządowa. W 1835 roku dobra Golądkowo, wraz z folwarkiem i wsią Skarżyce, zostały nadane w majorat generał-adjutantowi księciu Michałowi Dymitrowiczowi Gorczakowowi, który w latach 1856-1861 był namiestnikiem Królestwa Polskiego. Po przeprowadzonym w Kongresówce w 1864 roku uwłaszczeniu chłopów, własność gruntów trafiła w ręce mieszkańców.
W dniu 5 września 1906 roku w Skarżycach urodził się Stefan Zawadzki syn Stanisława i Józefy z Kickich, starszy posterunkowy Policji Państwowej odznaczony Brązowym Krzyżem Zasługi, zamordowany przez NKWD w kwietniu 1940 roku w Twerze (patrz:Zbrodnia katyńska). W dniu 5 października 2007 roku Prezydent RP Lech Kaczyński awansował pośmiertnie Stefana Zawadzkiego na stopień aspiranta Policji Państwowej.
W latach 1975–1998 miejscowość położona była w województwie ciechanowskim.

</doc>
<doc id="403391" url="https://pl.wikipedia.org/wiki?curid=403391" title="Skarżyn (województwo łódzkie)">
Skarżyn (województwo łódzkie)

Skarżyn – wieś w Polsce położona w województwie łódzkim, w powiecie kutnowskim, w gminie Oporów.
W latach 1975–1998 miejscowość administracyjnie należała do województwa płockiego.

</doc>
<doc id="403392" url="https://pl.wikipedia.org/wiki?curid=403392" title="Skarżyn (województwo wielkopolskie)">
Skarżyn (województwo wielkopolskie)

Skarżyn – wieś w Polsce położona w województwie wielkopolskim, w powiecie tureckim, w gminie Kawęczyn.
Do 1937 roku siedziba gminy Skarżyn. W latach 1975–1998 miejscowość położona była w województwie konińskim.

</doc>
<doc id="403393" url="https://pl.wikipedia.org/wiki?curid=403393" title="Skąpe (województwo kujawsko-pomorskie)">
Skąpe (województwo kujawsko-pomorskie)

Skąpe – wieś w Polsce położona w województwie kujawsko-pomorskim, w powiecie toruńskim, w gminie Chełmża.
W latach 70. XX wieku, Skąpe z Dubielnem (gmina Papowo Biskupie) powiększyła się ze względu na zanik miejscowości Chrapice. 
Chrapice są częścią wsi Skąpe.
W latach 1975–1998 miejscowość położona była w województwie toruńskim. Według Narodowego Spisu Powszechnego (III 2011 r.) liczyła 605 mieszkańców. Jest czwartą co do wielkości miejscowością gminy Chełmża.

</doc>
<doc id="403394" url="https://pl.wikipedia.org/wiki?curid=403394" title="Skąpe (województwo lubuskie)">
Skąpe (województwo lubuskie)

Skąpe () – wieś w Polsce położona w województwie lubuskim, w powiecie świebodzińskim, w gminie Skąpe.
W latach 1975–1998 miejscowość położona była w województwie zielonogórskim.
Miejscowość jest siedzibą gminy Skąpe. Wieś jest położona nad drogą wojewódzką nr 276 i drogą wojewódzką nr 277. 
Wkraczające w 1945 oddziały radzieckie dopuściły się zbrodni wojennej, wieszając 3 żołnierzy Volkssturmu i mordując ciężarną kobietę, której rozcięto brzuch, z którego wyrwano płód i wypełniono śmieciami i słomą.

</doc>
<doc id="403395" url="https://pl.wikipedia.org/wiki?curid=403395" title="Skąpe (województwo świętokrzyskie)">
Skąpe (województwo świętokrzyskie)

Skąpe – wieś w Polsce położona w województwie świętokrzyskim, w powiecie koneckim, w gminie Słupia Konecka.
Wierni Kościoła rzymskokatolickiego należą do parafii św. Michała Archanioła w Pilczycy.

</doc>
<doc id="403396" url="https://pl.wikipedia.org/wiki?curid=403396" title="Skąpe (powiat słupecki)">
Skąpe (powiat słupecki)

Skąpe – wieś w Polsce położona w województwie wielkopolskim, w powiecie słupeckim, w gminie Strzałkowo.
W latach 1975–1998 miejscowość położona była w województwie konińskim.
Zabytki.
We wsi znajduje się zespół dworski wpisany do krajowego rejestru zabytków pod nr rej.: 425/167 z 4.09.1989 r. Składa się z: dworu z 1910 roku i parku z przełomu XIX i XX w. Utworzony z inicjatywy ówczesnego właściciela Pawła Zakrzewskiego. Po II wojnie światowej w budynku funkcjonowała szkoła podstawowa. Od 2000 r. obiekt stał się własnością prywatną.
Dwór jest budynkiem murowanym, wzniesionym na rzucie zestawionych dwóch prostokątów o zróżnicowanej wielkości, wzbogaconym niesymetrycznie usytuowanymi ryzalitami, nakrytym wysokim dachem mansardowym.

</doc>
<doc id="403397" url="https://pl.wikipedia.org/wiki?curid=403397" title="Skibice (województwo kujawsko-pomorskie)">
Skibice (województwo kujawsko-pomorskie)

Skibice – wieś w Polsce położona w województwie kujawsko-pomorskim, w powiecie włocławskim, w gminie Choceń.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 168 mieszkańców. Jest siedemnastą co do wielkości miejscowością gminy Choceń.

</doc>
<doc id="403398" url="https://pl.wikipedia.org/wiki?curid=403398" title="Skibice (województwo lubelskie)">
Skibice (województwo lubelskie)

Skibice – wieś w Polsce położona w województwie lubelskim, w powiecie zamojskim, w gminie Grabowiec.
W latach 1975–1998 miejscowość położona była w województwie zamojskim.
Wieś stanowi sołectwo gminy Grabowiec.
Historia.
Według Słownika geograficznego Królestwa Polskiego z roku 1889, Skibice to wieś z folwarkiem w ówczesnym powiecie hrubieszowskim, gminie i parafii Grabowiec. Wieś odległa 20 wiorst od Hrubieszowa. Folwark Skibice w 1873 roku oddzielony od dóbr Szystowice posiadał rozległość 383 mórg w tym: grunty orne i ogrody 319 mórg, łąk mórg 31, pastwisk mórg 26, nieużytków mórg 7. W folwarku było 10 budynków drewnianych.

</doc>
<doc id="403399" url="https://pl.wikipedia.org/wiki?curid=403399" title="Skibice (województwo lubuskie)">
Skibice (województwo lubuskie)

Skibice () – wieś w Polsce położona w województwie lubuskim, w powiecie zielonogórskim, w gminie Nowogród Bobrzański.
Historia.
Około 1300 roku odnotowano ją po raz pierwszy w dokumentach jako Petirswald. Z 1376 roku odnosiła się wzmianka do miejscowego plebana. W 1435 roku doszło do sprzedaży przez panującego księcia własności lennej członkom rodu von Unruh. Dobra należały do rodziny von Landeskron w latach 1474-1483. W 1609 roku od ówczesnych właścicieli - Niebelschützów żagańskie opactwo nabyło pola oraz pastwiska owiec. 
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:
Demografia.
Liczba mieszkańców miejscowości w poszczególnych latach:

</doc>
<doc id="403400" url="https://pl.wikipedia.org/wiki?curid=403400" title="Skierki (Turowo)">
Skierki (Turowo)

Skierki – przysiółek wsi Turowo w Polsce położony w województwie mazowieckim, w powiecie przasnyskim, w gminie Czernice Borowe.
W latach 1975–1998 przysiółek położony był w województwie ciechanowskim.

</doc>
<doc id="403401" url="https://pl.wikipedia.org/wiki?curid=403401" title="Skierki (województwo warmińsko-mazurskie)">
Skierki (województwo warmińsko-mazurskie)

Skierki (niem. "Wehlack") – osada w Polsce położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 miejscowość położona była w województwie olsztyńskim.
Historia wsi.
Wieś powstała na przełomie XIV i XV w., ale dokument lokacji wsi nie zachował się. W pierwszej połowie XX w. majątek należał do arystokratycznej rodziny niemieckiej von Schwerin. W 1913 majątek dzierżawił Georg von der Golz. Skierki miały wówczas 600 ha powierzchni ogólnej, na której prowadzono hodowlę: 105 koni, 230 sztuk bydła, w tym 75 krów, 40 owiec i 120 sztuk trzody chlewnej. Od 1920 właścicielem Skierek był Alexander von Schwerin, który majątek odziedziczył po Hermannie von Schwerin. Administratorem majątku do 1945 był Heinrich Hilgendorff. Po 1945 w Skierkach był PGR. Przed likwidacją PGR Skierki jako zakład rolny należały do Kombinatu PGR Garbno. W Skierkach znajdowała się mieszalnia pasz, gdzie produkowano pasze treściwe na potrzeby inwentarza w całym kombinacie.
Heinrich Hilgendorff ze Skierek przewodniczył Związkowi Byłych Mieszkańców Powiatu Rastenburskiego, który funkcjonuje w ramach Ziomkostwa Prusy Wschodnie. Po śmierci Heinricha funkcję tę pełni jego syn Hubertus Hilgendorff.
Zabytki.
Do wojewódzkiego rejestru zabytków wpisane są obiekty:
W Skierkach znajdował się wiatrak drewniany typu holenderskiego wybudowany w 1847.
Demografia.
W 1817 w Skierkach było 162 mieszkańców, w 1939 – 380 osób, a w 1970 żyły tu 184 osoby. Do 1945 w Skierkach funkcjonowała dwuklasowa szkoła, a później czteroklasowa. Po 1970 dzieci ze Skierek uczą się w Windzie.

</doc>
<doc id="403402" url="https://pl.wikipedia.org/wiki?curid=403402" title="Skoczów (województwo zachodniopomorskie)">
Skoczów (województwo zachodniopomorskie)

Skoczów (do 1945 r. niem. "Schötzow") – wieś sołecka w Polsce położona w województwie zachodniopomorskim, w powiecie kołobrzeskim, w gminie Dygowo.
Według danych z 1 stycznia 2011 r. wieś miała 320 mieszkańców.
Historia.
Skoczów to miejscowość o bardzo starej średniowiecznej metryce wzmiankowana już w XIII w. Powstała z połączenia wsi wymienianych jako Zeliciz, Speprav, Zambowe, które w 1276 r. występują pod wspólną nazwą Schutsow.
W XV w. Skoczów był własnością zakonnic z Kołobrzegu, następnie w XVI i XVII w. rodziny von Sager aż do jej wygaśnięcia w roku 1676, po czym stał się lennem rodu von Kronenfeldtów.Od 1811 r. właścicielem majątku był kupiec i konsul duński Friedrich Schroeder i jego spadkobiercy.Od II poł. XIX w. do II wojny światowej majątek należał do rodu von Blankenburg.
W miejscowości działało "Państwowe Gospodarstwo Rolne Skoczów".
Zabytki.
Pałac neoklasycystyczny został zbudowany na rzucie prostokąta, z dwiema loggiami przy elewacji ogrodowej. Tworzą (wraz z korpusem i dwiema wieżami) kształt litery C. Do dzisiaj zachowana została tylko wieża wschodnia. Pałac jest całkowicie podpiwniczony, dwukondygnacyjny. Ściany pałacu są murowane z cegły a stropy są drewniane. Główna część pałacu nakryta została dachem czterospadowym. Loggie przykryte są osobnymi dachami trzyspadowymi, a zachowana wieża – namiotowym. Fasada pałacu jest symetryczna, dziesięcioosiowa. W tympanonie fasady znajduje się płaskorzeźba z otoczonym wicią roślinną herbem rodziny von Blankenburg (głowa kozła). Wnętrze pałacu zbudowano w układzie częściowo dwu-, a częściowo dwuipółtraktowym. W przednim trakcie na osi usytuowany jest hall, natomiast w części zachodniej całą szerokość budynku zajmuje dawna sala balowa.Do 1908 r. pałac był o jedną kondygnację niższy (został przebudowany i podwyższony).
Około 1840 r. rozpoczęto budowę parku o swobodnych, krajobrazowo – naturalnych założeniach z fragmentami romantycznymi tj. stawem, źródełkiem z przewieszonym mostkiem.Początkowo park był tak skomponowany, że od strony dojazdowej z Wrzosowa widoczna była perspektywa w drzewostanie zamknięta białą bryłą romantycznego pałacyku. Z czasem dalsze dosadzenie i rozrastające się drzewa przysłoniły widok.Park charakteryzuje się znacznym zbiorem drzew obcego pochodzenia. Na obszarze parku rośnie kilka ciekawych gatunkowo i pokrojowo drzew: dąb szypułkowy, buk czerwony, żywotnik, jawor, jodła biała, topola kanadyjska, świerk kłujący, orzech, modrzew europejski, brzoza, lipa drobnolistna, kasztanowiec, dorodny okaz akacji drobnolistnej.Na kamiennym cokole od strony parku wykuto datę budowy pałacu – 1838, źródła jako datę wzniesienia obiektu podają rok 1839.

</doc>
<doc id="403403" url="https://pl.wikipedia.org/wiki?curid=403403" title="Skoki (województwo świętokrzyskie)">
Skoki (województwo świętokrzyskie)

Skoki – wieś w Polsce położona w województwie świętokrzyskim, w powiecie kieleckim, w gminie Mniów.
W latach 1975–1998 miejscowość położona była w województwie kieleckim.

</doc>
<doc id="403404" url="https://pl.wikipedia.org/wiki?curid=403404" title="Skoków (województwo lubelskie)">
Skoków (województwo lubelskie)

Skoków – wieś w Polsce położona w województwie lubelskim, w powiecie opolskim, w gminie Opole Lubelskie.
Do 1954 roku Skoków był siedzibą gminy Godów. W latach 1975–1998 miejscowość położona była w województwie lubelskim.
Historia.
W XV w. Skoków należał do jednego z kilkunastu tzw. jednowioskowych majątków szlacheckich w województwie lubelskim, stanowiąc własność braci: Jana, Stanisława (herbu Bończa?) i Mikołaja Skokowskich, wnuków Hektora z Niedrzwicy, podczaszego lubelskiego. * 1479 r.- właściciele Skokowa oddali dział w Niedrzwicy za posag wartości 100 grzywien Elżbiecie, żonie Piotra Bobowskiego, ta zaś zrzekła się praw do swej części w Skokowie. Wieś należącą do dóbr opolskich w województwie lubelskim w 1704 roku odziedziczyła Teresa Dunin-Borkowska, żona wojewody lubelskiego Stanisława Tarły. 
Pod koniec XV w. w Skokowie- młyn, 4 karczmy, 4 zagrody z rolami, płacące dziesięcinę snopową- 7 grzywien klasztorowi Św. Krzyża. 
Klasztor łysogórski pobiera z tej wsi dziesięciny aż do czasów supresji zakonu Benedyktynów. W roku 1819 dziesięcinę snopową należącą do stołu konwentu, miejscowa gromada kupuje ją za 70 florenów.

</doc>
<doc id="403405" url="https://pl.wikipedia.org/wiki?curid=403405" title="Skoków (województwo wielkopolskie)">
Skoków (województwo wielkopolskie)

Skoków – wieś w Polsce położona w województwie wielkopolskim, w powiecie gostyńskim, w gminie Borek Wielkopolski.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Krotoszyn w rejencji poznańskiej. Skoków należał do okręgu borkowskiego tego powiatu i stanowił część majątku Zdziesz, którego właścicielem był wówczas Karol Gräve. Według spisu urzędowego z 1837 roku wieś liczyła 251 mieszkańców, którzy zamieszkiwali 30 dymów (domostw).
W latach 1975–1998 miejscowość położona była w województwie leszczyńskim.

</doc>
<doc id="403406" url="https://pl.wikipedia.org/wiki?curid=403406" title="Skoroszów (województwo dolnośląskie)">
Skoroszów (województwo dolnośląskie)

Skoroszów – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1975–1998 miejscowość położona była w województwie wrocławskim.
Krótki opis.
Skoroszów położony jest na granicy powiatu trzebnickiego z milickim. Wieś otaczają piękne pola i lasy - Parku Krajobrazowego Doliny Baryczy, które ściągają co roku tłumy grzybiarzy. We wsi znajduje się kościół, należący do parafii w Czeszowie, sklep, świetlica, ochotnicza straż pożarna, dom opieki i zakłady drobiarskie.
Nazwa.
Wieś wzmiankowana po raz pierwszy w łacińskim dokumencie z 1249 roku gdzie zanotowana została w zlatynizowanej, staropolskiej formie "„Scorosovo”". W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Scorossovia" oraz "Scorossow".

</doc>
<doc id="403407" url="https://pl.wikipedia.org/wiki?curid=403407" title="Skoroszów (województwo wielkopolskie)">
Skoroszów (województwo wielkopolskie)

Skoroszów – wieś w Polsce, położona w województwie wielkopolskim, w powiecie kępińskim, w gminie Rychtal.
W latach 1975–1998 miejscowość położona była w województwie kaliskim.
Nazwa.
Miejscowość ta została nazwana od Skorosława. W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Scorossow".
Historia.
W średniowieczu okolice Skoroszowa zostały nadane przez książąt śląskich zakonowi krzyżackiemu. Później posiadał je biskup wrocławski, Tomasz. W 1810 r. Skoroszów przeszedł na rzecz króla pruskiego.
Pałacyk został wzniesiony w stylu barokowym w 1700 r., jako rezydencja biskupów wrocławskich. Pałac jest murowany, piętrowy, częściowo z piwnicami sklepionymi kolebkowo. Pierwotnie był dziewięcioosiowy, na rzucie wydłużonego prostokąta. Wnętrze posiada układ dwutraktowy. W korytarzu i kaplicy znajdują się sklepienia krzyżowe. W części środkowej elewacji frontowej znajduje się portal, na którym widnieje kartusze herbowe biskupów wrocławskich oraz data budowy. Podczas badań odkryto wtopiony w bryłę pałacu dawny dworek z końca XVI w. Wśród zabudowań gospodarczych murowany spichlerz z XIX wieku.

</doc>
<doc id="403408" url="https://pl.wikipedia.org/wiki?curid=403408" title="Skorupki (województwo mazowieckie)">
Skorupki (województwo mazowieckie)

Skorupki – wieś w Polsce położona w województwie mazowieckim, w powiecie sokołowskim, w gminie Repki.
W latach 1975–1998 miejscowość położona była w województwie siedleckim.
Wierni kościoła rzymskokatolickiego należą do parafii św. Wawrzyńca w Kożuchówku

</doc>
<doc id="403409" url="https://pl.wikipedia.org/wiki?curid=403409" title="Skorupki (województwo warmińsko-mazurskie)">
Skorupki (województwo warmińsko-mazurskie)

Skorupki (niem. "Skorupken", od 1927 "Schalensee") – wieś w Polsce położona w województwie warmińsko-mazurskim, w powiecie giżyckim, w gminie Ryn.
W latach 1975–1998 miejscowość położona była w województwie suwalskim. 
Walory turystyczne to m.in.: pole namiotowe oraz tawerna.
Zobacz też: Skorupki 

</doc>
<doc id="403410" url="https://pl.wikipedia.org/wiki?curid=403410" title="Skoszewo (województwo pomorskie)">
Skoszewo (województwo pomorskie)

Skoszewo (dodatkowa nazwa w j. kaszub. Skòszewò, niem. "Skoszewo") – wieś kaszubska w Polsce położona w województwie pomorskim, w powiecie chojnickim, w gminie Brusy na zachodnim brzegu jeziora Somińskiego (północny kraniec Zaborskiego Parku Krajobrazowego). W kierunku północno-zachodnim znajduje się jezioro Skoszewskie.
W latach 1975–1998 miejscowość położona była w województwie bydgoskim.
Od końca I wojny światowej wieś znalazła się ponownie w granicach Polski (powiat chojnicki II Rzeczypospolitej). Granica polsko-niemiecka przebiegała na północ od miejscowości.

</doc>
<doc id="403411" url="https://pl.wikipedia.org/wiki?curid=403411" title="Skoszewo (województwo zachodniopomorskie)">
Skoszewo (województwo zachodniopomorskie)

Skoszewo (niem. "Paulsdorf") – wieś w północno-zachodniej Polsce położona w województwie zachodniopomorskim, w powiecie kamieńskim, w gminie Wolin.
W miejscowości jest sklep spożywczy i warsztat samochodowy. Możliwe są noclegi pod namiotami, w kwaterach prywatnych oraz w wiejskiej świetlicy. Przystanek PKS znajduje się przy drodze Recław–Stepnica.
Położenie.
Skoszewo położone jest w pobliżu wschodniego brzegu Zalewu Szczecińskiego, przy Zatoce Skoszewskiej, około 8 kilometrów od Wolina. Znajduje się niespełna 1,7 km od lokalnej drogi Wolin - Stepnica (dojazd drogą gruntową). Graniczy z lasami Puszczy Goleniowskiej.
Historia.
Pierwsze ślady człowieka we wsi pochodzą z epoki neolitu. Ustalono, że w wiekach X-XII Wolinianie posiadali dwa folwarki. Najstarsza pisemna wzmianka o wsi pochodzi z roku 1299. Wymieniana jest wtedy jako Scussowe, a była własnością Ratislayusa de Pawelstorpe. Jego potomkowie (już pod nazwiskiem von Pauisdorf) władali wsią do połowy XIX wieku. 
W latach 1975–1998 miejscowość położona była w województwie szczecińskim.
Edukacja.
Dzieci ze Skoszewa chodzą do szkoły podstawowej w Koniewie. Starsza młodzież uczęszcza do gimnazjum w Wolinie.

</doc>
<doc id="403412" url="https://pl.wikipedia.org/wiki?curid=403412" title="Skotniki (województwo dolnośląskie)">
Skotniki (województwo dolnośląskie)

Skotniki – wieś w Polsce położona w województwie dolnośląskim, w powiecie trzebnickim, w gminie Zawonia.
Podział administracyjny.
W latach 1975–1998 miejscowość położona była w województwie wrocławskim.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w staropolskiej formie "Scoczenicza".

</doc>
<doc id="403413" url="https://pl.wikipedia.org/wiki?curid=403413" title="Skotniki (województwo kujawsko-pomorskie)">
Skotniki (województwo kujawsko-pomorskie)

Skotniki – wieś w Polsce położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) wieś liczyła 182 mieszkańców. Jest 24. co do wielkości miejscowością gminy Kruszwica.

</doc>
<doc id="403414" url="https://pl.wikipedia.org/wiki?curid=403414" title="Skotniki (województwo mazowieckie)">
Skotniki (województwo mazowieckie)

Skotniki – osada w Polsce położona w województwie mazowieckim, w powiecie sochaczewskim, w gminie Teresin.
Wieś szlachecka położona była w drugiej połowie XVI wieku w powiecie sochaczewskim ziemi sochaczewskiej województwa rawskiego. W latach 1975–1998 miejscowość położona była w województwie skierniewickim.
Znajduje się tu pałac rodziny Rostropowiczów, przodków Mstisława Rostropowicza.
Zaprojektowany i zbudowany został w 1862 roku przez znanego warszawskiego architekta i budowniczego Józefa Antoniego Boretti, dla swojego brata ciotecznego Hannibala Władysława Rostropowicza.

</doc>
<doc id="403415" url="https://pl.wikipedia.org/wiki?curid=403415" title="Skotniki (województwo świętokrzyskie)">
Skotniki (województwo świętokrzyskie)

Skotniki – wieś w Polsce położona w województwie świętokrzyskim, w powiecie sandomierskim, w gminie Samborzec.
Miejscowa ludność katolicka przynależy do Parafii św. Jana Chrzciciela w Skotnikach.
W latach 1975–1998 miejscowość położona była w województwie tarnobrzeskim.
Przez wieś przechodzi zielony szlak rowerowy z Sandomierza do Ujazdu.
We wsi znajduje się jednostka Ochotniczej Straży Pożarnej, której prezesem był Feliks Piotrowski. Wchodzi ona w skład krajowego systemu ratowniczo-gaśniczego (KSRG).
Historia.
, ponieważ w tym właśnie okresie zakładano tzw. osady służebne, które miały na celu dostarczanie różnorodnych usług czy też towarów do grodu książęcego. Sama nazwa „skotnik” oznacza wygon wiejski dla bydła. W związku z powyższym osada ta zajmowała się hodowlą bydła.
W 1167 r. żona Bolesława Kędzierzawego przekazała osadę krakowskiej kapitule. W potwierdzeniu dochodu klasztoru koprzywnickiego z 1279 r. wymienione są dziesięciny ze Skotnik ("de Scotenik").
Około 1276 r. w Skotnikach urodził się Jarosław Bogoria Skotnicki późniejszy arcybiskup gnieźnieński i zaufany doradca króla Kazimierza Wielkiego. Jego pradziadkiem był komes Mikołaj Bogoria, fundator w 1185 roku pobliskiego opactwa cystersów w Koprzywnicy. Wieś należała do uposażenia opactwa Cystersów w Koprzywnicy. W lipcu 1279 r. jako "Scotenik" wymienił ją biskup firmański Filip de Casate, w latach 1278-1282 legat papieski na Węgrzech i w Polsce, w łacińskim dokumencie wystawionym w Budzie na Węgrzech, który potwierdzał opatowi klasztoru cystersów w Koprzywnicy prawo do pobierania dziesięciny z szeregu polskich wsi, w tym między innymi ze Skotnik.
W latach czterdziestych XIV wieku rozpoczęto budowę kościoła w Skotnikach. Jego fundatorem był wyżej wspomniany Jarosław Bogoria Skotnicki. W 1376 r. wdowa po Pawle Skotnickim prowadziła spór z klasztorem w Koprzywnicy o wystawienie młyna nad rzeką Koprzywianką. W Skotnikach miał przebywać sam król Kazimierz Wielki, który dość długo czekał w miejscowym dworze na podanie obiadu. Zniecierpliwiony tą zwłoką zapytał o przyczynę – odpowiedziano mu, że Skotniki nie mają bieżącej wody i muszą po nią posyłać aż do rzeki Koprzywianki. Wskutek tego król wydał przywilej pozwalający sprowadzać wodę kanałami z rzeki.
W Skotnikach 13 stycznia 1894 r. przyszedł na świat Stanisław Grzmot-Skotnicki – żołnierz Pierwszej Kompanii Kadrowej Józefa Piłsudskiego, generał brygady Wojska Polskiego poległy we wrześniu 1939 r. w bitwie nad Bzurą.
Majątek w Skotnikach (i sąsiadującej Bogorii Skotnickiej) był własnością rodziny Bogoriów Skotnickich od XII wieku (okres fundacji opactwa koprzywnickiego w 1185 r.) do reformy rolnej w 1944 r. Dwór obronny wraz z parkiem został odzyskany w 1997 r. przez Maksymiliana Skotnickiego - syna ostatniego prywatnego właściciela majątku.
Dawne części wsi – obiekty fizjograficzne.
W latach 70. ubiegłego wieku przyporządkowano i opracowano spis lokalnych części integralnych dla Skotnik zawarty w tabeli 1.

</doc>
<doc id="403416" url="https://pl.wikipedia.org/wiki?curid=403416" title="Skotniki (województwo wielkopolskie)">
Skotniki (województwo wielkopolskie)

Skotniki – wieś w Polsce położona w województwie wielkopolskim, w powiecie wrzesińskim, w gminie Miłosław.
W latach 1975–1998 miejscowość położona była w województwie poznańskim.

</doc>
<doc id="403417" url="https://pl.wikipedia.org/wiki?curid=403417" title="Skórka (województwo łódzkie)">
Skórka (województwo łódzkie)

Skórka – wieś w Polsce położona w województwie łódzkim, w powiecie zgierskim, w gminie Parzęczew.
W latach 1975–1998 miejscowość położona była w ówczesnym województwie łódzkim.

</doc>
<doc id="403418" url="https://pl.wikipedia.org/wiki?curid=403418" title="Skórka (województwo wielkopolskie)">
Skórka (województwo wielkopolskie)

Skórka – wieś krajeńska w Polsce położona w województwie wielkopolskim, w powiecie złotowskim, w gminie Krajenka, nad rzeką Głomia przy drodze wojewódzkiej nr 188. 
Według danych z 1 stycznia 2011 roku wieś liczyła 671 mieszkańców.
Wieś królewska należała do starostwa ujskiego, pod koniec XVI wieku leżała w powiecie nakielskim województwa kaliskiego. 
Nazwa.
Dawna nazwa miejscowości to Piękne Pole. Podczas gdy Skórka była pod administracją zaboru pruskiego nosiła nazwę "Schönfeld". 
Historia.
Pierwsza wzmianka o wsi pochodzi z 1380. Później Stanisław Górka sprowadził w dolinę Głomi osadników po epidemii dżumy. To oni rozbudowali wieś i stworzyli w tym rejonie silne rolnictwo i rzemiosło. W 1871 przez wieś przeprowadzono linię kolejową nr 203 (tzw. "Ostbahn"). Sam dworzec jest późniejszy - wzniesiono go dopiero w 1896. W końcu XIX wieku powstała rzeźnia, piekarnia i tartak. W 1919 rozpoczęto elektryfikację miejscowości, w latach 1920-1924 wybudowano okazały most na Głomi, który posiadał tablice pamiątkowe ku czci ofiar I wojny światowej (w 2006 dobudowano tu kładkę pieszą). Od 1945 do 1967 we wsi istniało Nadleśnictwo Dąbrowa Otoczysta, a w latach 1968-1973 Nadleśnictwo Skórka, włączone w 1974 do Nadleśnictwa Zdrojowa Góra. W 1958 odbudowano zniszczony w 1945 kościół. W 1961 szkołę, która działała tu od 1945, przeniesiono do nowo wybudowanego budynku. W 1972 powstało przedszkole, a w 1997 otwarto cmentarz komunalny. W 2013 we wsi stało 198 budynków, a powierzchnia wsi stanowiła 35% powierzchni gminy Krajenka. 
Kalendarium historyczne:
W latach 1975–1998 miejscowość położona była w województwie pilskim.
Obiekty.
Miejscowość leży przy linii kolejowej nr 203 Tczew – Kostrzyn. We wsi znajdują się:

</doc>
<doc id="403419" url="https://pl.wikipedia.org/wiki?curid=403419" title="Skórzec (województwo podlaskie)">
Skórzec (województwo podlaskie)

Skórzec – wieś w Polsce położona w województwie podlaskim, w powiecie wysokomazowieckim, w gminie Ciechanowiec.
W latach 1975–1998 miejscowość położona była w województwie łomżyńskim.
Wierni kościoła rzymskokatolickiego należą do parafii pw. św. Stanisława Biskupa i Męczennika w Pobikrach.
Historia.
W I Rzeczypospolitej wieś należała do ziemi drohickiej w województwie podlaskim.
Pod koniec XIX w. miejscowość gminna w powiecie bielskim, gubernia grodzieńska, parafia Pobikry (wcześniej "Pierlejewo"). Do gminy Skórzec należało 87 miejscowości, w których było łącznie 501 domów włościańskich i 1228 innych. W gminie 4230 włościan użytkujących 4884 dziesięcin. Ziemi cerkiewnej i kościelnej 238 dziesięcin, a drobnoszlacheckiej 16 354. 
Wieś posiadała 187 dziesięcin ziemi, dobra Ciecierskich 900 (w tym 474 dziesięcin lasu).
W roku 1921:

</doc>
<doc id="403420" url="https://pl.wikipedia.org/wiki?curid=403420" title="Skórzewo (gmina Szubin)">
Skórzewo (gmina Szubin)

Skórzewo – wieś w Polsce położona w województwie kujawsko-pomorskim, w powiecie nakielskim, w gminie Szubin.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 66 mieszkańców.

</doc>
<doc id="403421" url="https://pl.wikipedia.org/wiki?curid=403421" title="Skrzany (województwo mazowieckie)">
Skrzany (województwo mazowieckie)

Skrzany – wieś w Polsce położona w województwie mazowieckim, w powiecie gostynińskim, w gminie Gostynin.
Wieś królewska położona była w drugiej połowie XVI wieku w powiecie gostynińskim ziemi gostynińskiej województwa rawskiego.Do 1954 roku istniała gmina Skrzany. W latach 1975–1998 miejscowość administracyjnie należała do województwa płockiego.
Skrzany i okolice wsi zostały uwiecznione na pejzażach Jana Felicjana Owidzkiego, który przez wiele lat spędzał tu okres lata i swój czas poświęcał na malowanie w plenerze.

</doc>
<doc id="403422" url="https://pl.wikipedia.org/wiki?curid=403422" title="Skrzany (województwo zachodniopomorskie)">
Skrzany (województwo zachodniopomorskie)

Skrzany (niem. "Friedrichshof", nazwa przejściowa – "Fridersów, Nowa Wieś") – wieś w Polsce położona w województwie zachodniopomorskim, w powiecie stargardzkim, w gminie Dolice, położona 7 km na południe od Dolic (siedziby gminy) i 26 km na południowy wschód od Stargardu (siedziby powiatu).
W latach 1975–1998 miejscowość położona była w województwie szczecińskim.

</doc>
<doc id="403423" url="https://pl.wikipedia.org/wiki?curid=403423" title="Tur (województwo łódzkie)">
Tur (województwo łódzkie)

Tur – wieś w Polsce położona w województwie łódzkim, w powiecie poddębickim, w gminie Wartkowice.
Historia.
Wieś położona nad Nerem, wspomniana w potwierdzeniu posiadłości arcybiskupa gnieźnieńskiego w 1136 r. W 1145 r. książę Mieszko III Stary nadał ją klasztorowi w Lądzie. W 1230 r. wzmiankowana wśród posiadłości tegoż klasztoru jako targowisko z karczmami. Gniazdo rodowe Turów herbu Kownia, z których Piotr Tur, sędzia łęczycki w 1413 r. podpisał przywilej horodelski (Horodło). Parafia istniała już w XIV w. Obecny kościół św. Piotra i Pawła został wzniesiony w 1754 r. nakładem Jakuba Dąbrowskiego, chorążego smoleńskiego. Drewniany, oszalowany, konstrukcji zrębowej, z węższym, wielobocznie zamkniętym prezbiterium. Z obu stron nawy prostokątne kaplice. Dach dwuspadowy z sygnaturką. Ołtarze barokowe z rzeźbami z XVIII w. Chrzcielnica kamienna, późnogotycka, z drewnianą pokrywą klasycystyczną. Na cmentarzu symboliczny grób poległych w powstaniu styczniowym i w II wojnie światowej.
W latach 1975–1998 miejscowość położona była w województwie sieradzkim.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:
Komunikacja.
Przez miejscowość przebiega droga wojewódzka nr 703.

</doc>
<doc id="403424" url="https://pl.wikipedia.org/wiki?curid=403424" title="Skrzeszewo (województwo kujawsko-pomorskie)">
Skrzeszewo (województwo kujawsko-pomorskie)

Skrzeszewo – wieś w Polsce położona w województwie kujawsko-pomorskim, w powiecie mogileńskim, w gminie Mogilno.
Historia.
W 1527 roku we wsi Skrzeszewo znajdował się pałac szlachecki, po którym zachowały się tylko szczątki. Od nazwy wsi pochodzą Skrzyszewscy vel Skrzyszowscy herbu Ostoja. 
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 94 mieszkańców. Jest 38. co do wielkości miejscowością gminy Mogilno.
Krótki opis.
Skrzeszewo to jedna z mniejszych wsi w gminie, za to bardzo dobrze rozwinięta gospodarczo. Znajdował się tam klub sportowy "LZS Skrzeszewo".

</doc>
<doc id="403425" url="https://pl.wikipedia.org/wiki?curid=403425" title="Skrzeszewo (gmina Sierakowice)">
Skrzeszewo (gmina Sierakowice)

Skrzeszewo (dodatkowa nazwa w j. kaszub. Skrzeszewò) – wieś kaszubska w Polsce położona w województwie pomorskim, w powiecie kartuskim, w gminie Sierakowice 
Wieś usytuowana na północno-zachodnim krańcu Pojezierza Kaszubskiego, jest częścią składową sołectwa Załakowo. W pobliżu, nad Jeziorem Świętym znajduje się ośrodek wypoczynkowy PKP "Załakowo" a w kierunku zachodnim, w Siemirowicach lotnisko wojskowe.
W latach 1975–1998 miejscowość położona była w województwie gdańskim.
Miejscowość jest siedzibą parafii rzymskokatolickiej, należącej do dekanatu Żukowo w archidiecezji gdańskiej.
Historia.
Od 1920 Skrzeszewo należy ponownie do Polski (powiat kartuski II Rzeczypospolitej). Granica z Niemcami przebiegała rzeką Bukowiną i poprzez leżące na wschodzie jeziora Święte i Kamienickie. Miejscowy posterunek graniczny podlegał pod komisariat Straży Granicznej w Sierakowicach. W dniu 1 września 1939 na tymże posterunku zastrzelony został polski strażnik graniczny Leon Wenta. Była to pierwsza ofiara hitlerowskiej napaści na tym terenie. Na pamiątkę tego wydarzenia w 2009 roku, odsłonięto Pomnik Strażnika Granicznego autorstwa Tomasza Sobisza. Tu urodził się pisarz kaszubski dr Marian Majkowski. W Skrzeszewie mieszka i tworzy polski artysta rzeźbiarz dr Tomasz Sobisz.

</doc>
<doc id="403426" url="https://pl.wikipedia.org/wiki?curid=403426" title="Skrzeszewo (województwo zachodniopomorskie)">
Skrzeszewo (województwo zachodniopomorskie)

Skrzeszewo (do 1945 niem. "Schreitstaken") – wieś w Polsce położona w województwie zachodniopomorskim, w powiecie koszalińskim, w gminie Będzino.
Teren Skrzeszewa znajduje się w obszarze chronionego krajobrazu Koszalińskiego Pasa Nadmorskiego.

</doc>
<doc id="403427" url="https://pl.wikipedia.org/wiki?curid=403427" title="Skrzynka (województwo zachodniopomorskie)">
Skrzynka (województwo zachodniopomorskie)

Skrzynka – wieś w Polsce położona w województwie zachodniopomorskim, w powiecie pyrzyckim, w gminie Lipiany.
W latach 1975–1998 miejscowość położona była w województwie szczecińskim.

</doc>
<doc id="403428" url="https://pl.wikipedia.org/wiki?curid=403428" title="Skrzynki (województwo mazowieckie)">
Skrzynki (województwo mazowieckie)

Skrzynki – wieś w Polsce położona w województwie mazowieckim, w powiecie płońskim, w gminie Płońsk.
W latach 1975–1998 miejscowość położona była w województwie ciechanowskim.

</doc>
<doc id="403429" url="https://pl.wikipedia.org/wiki?curid=403429" title="Skrzynno (województwo łódzkie)">
Skrzynno (województwo łódzkie)

Skrzynno – wieś w Polsce położona w województwie łódzkim, w powiecie wieluńskim, w gminie Ostrówek. 
W latach 1975–1998 miejscowość położona była w województwie sieradzkim.
Przez wieś płynie rzeka Pyszna. Wieś na charakter głównie rolniczy.
Do 1953 roku istniała gmina Skrzynno. 
Nazwa pochodzi od nazwiska dawnego posiadacza tej wsi. Po zabytkowym młynie i wiatraku nic nie pozostało. W dawnym dworku obecnie znajduje się DPS.
We wsi działa Szkoła Podstawowa im. Tadeusza Kościuszki.
W Skrzynnie działa także powstała w 1918 roku jednostka Ochotniczej Straży Pożarnej. 

</doc>
<doc id="403430" url="https://pl.wikipedia.org/wiki?curid=403430" title="Skrzynno (województwo mazowieckie)">
Skrzynno (województwo mazowieckie)

Skrzynno (dawne miasto) – wieś w Polsce, położona w województwie mazowieckim, w powiecie przysuskim, w gminie Wieniawa, nad rzeką Radomką. Prawa miejskie w latach 1308–1870.
W latach 1975–1998 wieś położona była w województwie radomskim.
Wieś jest siedzibą rzymskokatolickiej parafii św. Szczepana.
Historia.
Skrzynno ok. 1120 było siedzibą kasztelanii przeniesionej ze Skrzyńska. Było własnością Łabędziów, wśród których wyróżnił się Piotr Włostowic herbu Łabędź. W XIII wieku stanowił własność biskupów poznańskich, a od 1288 do XVIII w. w większości w posiadaniu cystersów z Sulejowa, w części miejscowych proboszczów. Od tej pory, aż do XIX wieku, Skrzynno należało do dwóch właścicieli i posiadało dwa ratusze z oddzielnymi władzami. Funkcjonowały tutaj dwa odrębne organizmy miejskie: Skrzynno opackie, będące uposażeniem klasztoru cystersów w Sulejowie, oraz Skrzynno stanowiące uposażenie miejscowego plebana (łac. "Nova Skrzin" lub "oppidum Skrzin circulus plebanalis"). Obydwa miasta miały osobne pieczęcie. Skrzynno opackie miało w pieczęci monogram "S", zaś plebańskie literę "S" wpisaną w "P". Skrzynno plebańskie z czasem zaczęło używać w pieczęci innego godła, przedstawiającego wieżę obronną z ostrym dachem i bramą bez podwoi. Budowla miała zapewne reprezentować miejscowy ratusz. Miasto zostało lokowane przez Władysława Łokietka w 1308 na prawie niemieckim. W XVIII w. cystersi sprzedali swoją część Karolowi Szydłowskiemu, staroście uszyckiemu. Utrata praw miejskich nastąpiła w 1870. 
Ze Skrzynnem związana jest postać rycerza Mszczuja ze Skrzynna wsławionego z bitwy pod Grunwaldem powaleniem samego Wielkiego Mistrza Ulricha von Jungingen. 
Parafia św. Szczepana w Skrzynnie obchodziła w 2012 roku 900-lecie istnienia.

</doc>
<doc id="403431" url="https://pl.wikipedia.org/wiki?curid=403431" title="Skrzypiec (województwo łódzkie)">
Skrzypiec (województwo łódzkie)

Skrzypiec – wieś w Polsce położona w województwie łódzkim, w powiecie radomszczańskim, w gminie Gidle.
 biegnie Łódzka Magistrala Rowerowa N-S.
Historia.
W latach 1975–1998 miejscowość położona była w województwie częstochowskim.

</doc>
<doc id="403432" url="https://pl.wikipedia.org/wiki?curid=403432" title="Skrzypiec (województwo opolskie)">
Skrzypiec (województwo opolskie)

Skrzypiec (, ) – wieś w Polsce położona w województwie opolskim, w powiecie prudnickim, w gminie Lubrza. Historycznie leży na Górnym Śląsku, na ziemi prudnickiej, na pograniczu Gór Opawskich i Obniżenia Prudnickiego, będącego częścią Niziny Śląskiej. Przepływa przez niego rzeka Prudnik.
W latach 1975–1998 miejscowość należała administracyjnie do ówczesnego województwa opolskiego.
Według danych na 31 grudnia 2013 r. wieś była zamieszkana przez 395 osób.
Geografia.
Położenie.
Wieś jest położona w południowo-zachodniej Polsce, w województwie opolskim, około 3 km od granicy z Czechami, na pograniczu Obniżenia Prudnickiego i północno-wschodniej części Gór Opawskich. Należy do Euroregionu Pradziad. Przez granice administracyjne wsi przepływa rzeka Prudnik.
Środowisko naturalne.
W Skrzypcu panuje klimat umiarkowany ciepły. Średnia temperatura roczna wynosi +8,2 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Skrzypca wynoszą 619 mm. Dominują wiatry zachodnie.
Nazwa.
Wcześniejsze nazwy Skrzypca: "Greywitz" (1331), "Kreiwitz" (1430), "Skrzypiec" (1583), "Krzypice" (1945). Nazwa miejscowości wywodzi się od skrzypu, rośliny w przeszłości bujnie rosnącej w okolicy. Topograficzny opis Górnego Śląska z 1865 roku notuje wieś pod niemiecką nazwą "Kreiwitz", a także wymienia polską nazwę "Krzipiec" we fragmencie: "„Kreiwitz (polnisch Krzipiec)”".
W "Spisie miejscowości województwa śląsko-dąbrowskiego łącznie z obszarem ziem odzyskanych Śląska Opolskiego" wydanym w Katowicach w 1946 wieś wymieniona jest pod polską nazwą "Krzypice". 15 marca 1947 nadano miejscowości nazwę "Skrzypiec".
Historia.
Na początku swojego istnienia Skrzypiec podlegał Prudnikowi (do 1430). Mniej więcej w tamtych czasach zbudowano młyn wodny. Była to wieś kmieciowa budowana równolegle do rzeki. W XIX w. wieś liczyła ponad 60 zabudowań, większość z mieszkańców była katolikami. Według spisu ludności z 1 grudnia 1910, na 571 mieszkańców Skrzypca 550 posługiwało się językiem niemieckim, a 21 językiem polskim. W 1921 w zasięgu plebiscytu na Górnym Śląsku znalazła się tylko część powiatu prudnickiego. Skrzypiec znalazł się po stronie zachodniej, poza terenem plebiscytowym. Przed 1939 rokiem miejscowość zamieszkiwało ponad 500 mieszkańców. Wieś wtedy zajmowała 110 ha powierzchni. Zabudowa wsi ma postać zagród typy frankońskiego. W drugiej połowie XX wieku na południowym zachodzie miejscowości (od strony Trzebiny) powstało nowe osiedle domów jednorodzinnych rozbudowujące się do chwili obecnej.
Przy skrzyżowaniu drogi w kierunku kościoła w Dytmarowie stał pomnik ofiar I wojny światowej. W Lesie Trzebińskim na południu stała biała płyta z wyrytym czarnym napisem wierszem Theodora Körner pt. „"Der Grenzadler"” (Orzeł graniczny).
W starym dworze z XIX w. bogatej rodziny Finsterbusch zwanym Erbscholtisei (pol. sołectwem dziedzicznym) urządzono majątek wiejski. Hodowano w nim kury, indyki i kaczki. Używano najnowocześniejszych maszyn rolniczych. Majątek liczył 400 morgów. Obecnie dworek jest siedzibą Rolniczej Spółdzielni Produkcyjnej w Skrzypcu.
Podczas powodzi w lipcu 1997 w Skrzypcu zalane zostały łąki i pola okolicznych rolników. Przez cztery dni niemożliwy był dojazd do wsi.
Obecnie w Skrzypcu znajduje się Wiejski Dom Kultury oraz biblioteka publiczna, działają również organizacje: koło gospodyń wiejskich oraz Grupa Odnowy Wsi.
Zabytki.
Zgodnie z gminną ewidencją zabytków w Skrzypcu chronione są:

</doc>
<doc id="403433" url="https://pl.wikipedia.org/wiki?curid=403433" title="Skrzyszów (województwo małopolskie)">
Skrzyszów (województwo małopolskie)

Skrzyszów – wieś sąsiadująca z Tarnowem, leżąca nad potokiem Wątok. Siedziba władz gminy w powiecie tarnowskim (woj.małopolskie). Historia Skrzyszowa sięga początku XIV wieku, we wsi znajduje się zabytkowy drewniany kościół św. Stanisława. W 2011 roku Skrzyszów liczył 3754 mieszkańców.
Historia.
Historia Skrzyszowa sięga początku XIV wieku, w roku 1331 król Władysław Łokietek potwierdził Spytce z Melsztyna prawo do wsi.
Według Słownika geograficznego Królestwa Polskiego Skrzyszów składał się z trzech części: Skrzyszowa, Ładnej i Srędzin. Gęsto zabudowany Skrzyszów leżący nad Wątokiem liczył 400 domów. W Ładnej położonej przy gościńcu z Tarnowa do Pilzna było 26 domów, w niej znajdowała się największa w Galicji garbarnia. Srędziny ulokowane na północ od Ładnej liczyły 43 domy.
Pierwsza parafia w Skrzyszowie powstała przed rokiem 1350. W 1517 roku hetman Jan Amor Tarnowski ufundował istniejący do dziś drewniany kościół. Parafia została zniesiona w 1542 roku, utworzono ją na nowo w roku 1736. Do parafii należały też Wola Rzędzińska, Wałki, Jodłówka i część Rzędzina.
W 1581 roku wieś, która była wówczas własnością księcia Ostrogskiego liczyła 66 kmieci gospodarujących na 33 łanach roli i 6 zagród z rolą. Poza tym sołtys miał 2 łany ziemi i 9 zagród. We wsi mieszkało 57 komorników oraz 7 rzemieślników. Miejscowość graniczyła na zachodzie z Gumniskami i Zawadą, na południu z Łękawicą i Szynwaldem, na wschodzie z Pogórską Wolą, a na północy z Rzędzinem. Wieś zawsze była częścią dóbr panów Tarnowa.
Po I wojnie światowej Skrzyszów stał się siedzibą samorządu gminnego. W 1934 wieś weszła w skład gminy zbiorowej Gumniska. W 1937 roku miejscowi działacze ludowi zorganizowali strajk chłopski oraz manifestacje w Skrzyszowie i Tarnowie.
W czasie II wojny światowej, od marca do lipca 1941 roku, w lesie Kruk na stoku Góry św. Marcina niemieccy naziści zamordowali ok. 400 osób. W latach 1958–1959 wybudowano na tym miejscu pomnik projektu tarnowskich artystów Bogdany i Anatola Drwalów.
1 stycznia 1973 roku Skrzyszów stał się siedzibą władz gminy. W latach 1975–1998 miejscowość położona była w województwie tarnowskim.
Zabytki.
W Skrzyszowie znajduje się drewniany kościół św. Stanisława Biskupa, wybudowany w stylu późnogotyckim w 1517 roku oraz drewniany parterowy dwór z I połowy XIX w.
Inne informacje.
16 marca 2017 roku w Skrzyszowie padła najwyższa wygrana w historii Lotto – 36 726 210, 20 zł.

</doc>
<doc id="403434" url="https://pl.wikipedia.org/wiki?curid=403434" title="Skrzyszów (województwo podkarpackie)">
Skrzyszów (województwo podkarpackie)

Skrzyszów – wieś w Polsce położona w województwie podkarpackim, w powiecie ropczycko-sędziszowskim, w gminie Ostrów. Leży na skraju Płaskowyżu Kolbuszowskiego, będącego częścią Kotliny Sandomierskiej.
W latach 1975–1998 miejscowość położona była w województwie rzeszowskim.
Zabytki.
Miejscowość słynie z renesansowego dworu H. Mieleckiego (obecnie własność prywatna) z XVI wieku, w którym ongiś znajdował się m.in. zbór ariański.
Nieopodal dworu znajdują się pozostałości wczesnośredniowiecznego grodziska.
Historia Skrzyszowa.
W latach okupacji niemieckiej Skrzyszów stanowił bazę kontrowersyjnego oddziału Gwardii Ludowej - Armii Ludowej, oskarżanych przez okoliczną ludność o działalność bandycko-rabunkową.
19 lipca 1943 roku hitlerowcy w odwet za udzielanie przez mieszkańców wsi pomocy partyzantom dokonali pacyfikacji wsi. Rozstrzelano 8 jej mieszkańców..
W przededniu wejścia na te tereny Armii Czerwonej dowódcy wspomnianego oddziału GL\AL - Stanisław Jaskier oraz Władysław Wilczyński zostali wyrokiem polskiego państwa podziemnego zlikwidowani przez żołnierzy Armii Krajowej.
Ze Skrzyszowa pochodził przedwojenny działacz Komunistycznej Partii Polski i najprawdopodobniej jej agent w szeregach PSL "Piast", a później SL Piotr Chłędowski. Po "wyzwoleniu" Chłędowski objął z ramienia PPR urząd starosty dębickiego. Za czasów jego urzędowania dokonano ostatniej publicznej egzekucji w Polsce. Miało to miejsce w lipcu 1947 r., kiedy to w centrum Dębicy powieszono trzech młodych żołnierzy podziemia niepodległościowego. Wyrok wykonano publicznie na Rynku miasta, gdzie spędzono sporą rzeszę mieszkańców. Wiadomość o tym wydarzeniu szybko przedostała się na Zachód, a tamtejsza prasa wydrukowała wykonaną z ukrycia fotografię egzekucji. Autor zdjęcia przepłacił to wieloletnim więzieniem.
Po wojnie wieś została odznaczona Krzyżem Grunwaldu za wspieranie ruchu partyzanckiego podczas wojny. W 1962 roku w budynek szkoły podstawowej wmurowano tablicę upamiętniającą działaczy PPR oraz partyzantów GL i AL ze Skrzyszowa. W 1967 roku postawiono pomnik ku czci walczących z okupantem partyzantów GL oraz działaczy PPR..

</doc>
<doc id="403435" url="https://pl.wikipedia.org/wiki?curid=403435" title="Skrzyszów (województwo śląskie)">
Skrzyszów (województwo śląskie)

Skrzyszów (niem. "Skrzischow)" – wieś w Polsce położona w województwie śląskim, w powiecie wodzisławskim, w gminie Godów. Powierzchnia miejscowości wynosi 1156 ha (11,56 km²) i zamieszkuje ją 3672 mieszkańców (stan 31.12.2016 r.).
Położenie.
Skrzyszów położony jest na południu województwa śląskiego w powiecie wodzisławskim. Leży na Płaskowyżu Rybnickim będącym częścią Wyżyny Śląskiej. Historycznie Skrzyszów leży na ziemi wodzisławskiej na Górnym Śląsku. Przez obszar wsi przebiega autostrada A1.
Teren wsi jest pagórkowaty i opada w kierunku dwóch głównych rzek gminy: Olzy oraz Szotkówki. Klimat cechuje duża zmienność i aktywność atmosferyczna. Mają na niego duży wpływ pobliskie Beskidy oraz Brama Morawska. Jest on podobny do klimatu południowej Polski, o wyraźnym ociepleniu, które przedłuża okres wegetacyjny.
Przyroda.
Szata roślinna jest bardzo bogata. W lasach przeważają drzewa liściaste: dęby, buki (od których nazwę wziął nazwę las Buczyna we wsi), brzozy, lipy, klony i jawory.
Świat zwierzęcy pozwala dobrze prosperować na terenie wsi kółku łowieckiemu. Istnieją tu także dobre warunki do wypoczynku i rekreacji.
Nazwa.
Jak podaje Wiesław Sienkiewicz w książce "Średniowieczne nazwy miejscowe ziemi rybnickiej" Skrzyszów jest nazwą dzierżawczą od staropolskiego imienia Skrzysz. To, że pisownia miejscowości występuje ze znacznymi zniekształceniami wynika stąd, iż jej staropolskie brzmienie nastręczało piszącym w języku łacińskim, czeskim czy niemieckim wiele trudności i nie potrafili dokładnie oddać w pisanych dokumentach jej pierwotnego brzmienia.
Na przestrzeni historii zauważyć można celowe czechizowanie a później zniemczanie nazwy. Podane zniekształcenia mają znikome wartości w stosunku do znaczenia historycznego nazwy pierwotnej, zachowanej przez miejscową ludność jako "Skryszów" – przez wieki aż do dziś, co jest świadectwem polskości tutejszej ludności.
Historia.
Początek osadnictwa – wiek XIII.
Początki wsi giną w mroku dziejów. Przyjmowany dotąd za moment założenia wsi dokument wystawiony 25 lutego 1286 roku przez biskupa krakowskiego Pawła z Przemankowa dla Fryczka Frytona z Bytomia dokument lokacyjny Cressowicy na założenie wsi według prawa niemieckiego w rzeczywistości dotyczy Krzeszowic.
Z porządków i nadań jakie poczynił Henryk IV Probus po zwycięskiej wojnie nad biskupem wrocławskim Tomaszem II, wnioskować można, że wioska Skrzyszów znalazła się w terytorium księstwa raciborskiego. Potwierdza ten fakt dokument z dnia 10 czerwca 1301 roku wystawiony przez księcia raciborskiego Przemysława, w którym jako świadek występuje "miles Adam de Crischowicz" (rycerz Adam ze Skrzyszowa).
Prawdopodobnie rycerz Adam był pierwszym właścicielem Skrzyszowa. Rycerz ten już od roku 1291 występuje jako podczaszy księcia Przemysława raciborskiego.
Wieki XIV, XV i XVI.
W 1327 roku Skrzyszów przeszedł pod panowanie królów czeskich. W latach 30. XIV wieku został związany z Boguminem. Wtedy to rycerz Werner de Odirberg zwany Paszkiewicz, prawdopodobnie syn Adama ze Skrzyszowa, otrzymał od księcia Leszka miasto i gród Bogumin, część przyległych do niego wiosek Grunów i Zabełków, zaś Skrzyszów jako spadek po Adamie zatrzymał Werner w całości. Przynależność Skrzyszowa do Bogumina trwała prawie sto lat.
Od 1428 roku wśród posiadłości przynależnych do księstwa bogumińskiego Skrzyszów już nie występuje. Prawdopodobnie na początku XV wieku zmienili się właściciele Skrzyszowa. Nieznane jest rodowe nazwisko nowych właścicieli. Od nazwy wsi nazywają się Skrzyszowscy. Rodzina właścicieli Skrzyszowa należała do dosyć zamożnej szlachty. Skrzyszowskich można spotkać w wielu źródłach historycznych: w 1510 roku Wawrzyn Skrzyszowski kupił wieś Gogołowa za 450 guldenów węgierskich, 11 listopada 1519 roku Piotr Skrzyszowski kupił od Rostków z Bzia wieś Jastrzębie za 1350 guldenów węgierskich. Od 1502 r. Skrzyszów należał do Wodzisławskiego Państwa Stanowego.
XVII wiek.
Na początku XVII wieku Skrzyszów był własnością wolnej szlachty. W 1602 roku Wacław Tanfalt – właściciel Skrzyszowa, wraz z innymi szlachcicami wniósł skargę do króla przeciwko Jerzemu Pławeckiemu – panu na Wodzisławiu o nieprzestrzeganie przywilejów szlacheckich. Tanfalt proces wygrał, ale i tak sprzedał później Pławeckim Skrzyszów łącznie z Szotkowicami. W dokumencie z 1650 roku Skrzyszów wymieniony jest już wśród wsi komornych przynależnych bezpośrednio do pana na Wodzisławiu. W Skrzyszowie urzędował zarządca pana na Wodzisławiu. W drugiej połowie XVII wieku w Skrzyszowie pozostało już tylko 17 dużych pełnołanowych gospodarstw kmiecych oraz 26 mniejszych gospodarstw zagrodniczych. W Skrzyszowie był folwark, który jednak nie podlegał pod zarząd gminy lecz stanowił samodzielną jednostkę administracyjną. Były również dwa młyny wodne.
XVIII i XIX wiek.
Na przełomie XVIII i XIX wieku skrajna nędza chłopów doprowadza do wielu powstań chłopskich. Jedno z nich mało miejsce w lutym 1811 roku, na czele tego powstania w rejonie stanął sołtys wsi Jedłownik. W oddziałach powstańczych znalazło się wielu chłopów skrzyszowskich. Po zniesieniu pańszczyzny, w 1864 roku w Skrzyszowie wykonano pomiary katastralne gruntów. W 1865 roku mieszkańcy Skrzyszowa posiadali 1705 mórg ziemi, tj. 626 ha, do folwarku należały 592 morgi – 168 ha ziemi. W folwarku zatrudnionych było 10 osób, z których 9 mówiło tylko po polsku. W gminie znajdowało się 158 zagród chłopskich. Sklepu we wsi nie było żadnego. Była natomiast karczma, którą prowadził żyd – Marek Perl. Później karczmę prowadził Kufka. Nikłych zakupów ludność dokonywała na targu w pobliskim Wodzisławiu.
Na przełomie XIX i XX wieku rozpoczęła się emigracja zarobkowa. Młodzi, odważni ludzie, pozbawieni perspektywy znośnych warunków życia na wsi, decydowali się na wyjazd. Wyjeżdżano najczęściej do Westfalii, gdzie pracę znaleźć można było w kopalniach. Emigracja ta dodatnio wpłynęła na rozwój ekonomiczny i społeczny wsi. Emigranci najczęściej wracali w rodzinne strony, a zarobione pieniądze inwestowali w swoje gospodarstwo. Razem z gotówką przywozili też nowe ubrania i stroje według nowej mody, nieznanej dotychczas w Skrzyszowie.
Lata 1900-1946.
Po zakończeniu pierwszej wojny światowej o losach Górnego Śląska miał zadecydować plebiscyt. Wśród działaczy górnośląskich rosło przekonanie, że o powrót Śląska do Macierzy trzeba będzie się bić z bronią w ręku. Powstaje POW. 4 lipca 1922 roku Skrzyszów powrócił do Polski. W 1936 roku do użytku oddano nowy kościół parafialny pod wezwaniem św. Michała Archanioła. Już 1 września 1939 Skrzyszów został zajęty przez Niemców. Czas okupacji hitlerowskiej wycisnął na Skrzyszowie, podobnie jak wszędzie swoje ponure piętno. Końcowe miesiące wojny były dniami ciężkiej próby dla Skrzyszowa. Wyzwolenie przyniosły wojska radzieckie, które wkroczyły do Skrzyszowa od strony Mszany 27 marca 1945 roku. Piechotę wspomagały czołgi, które natarły na Skrzyszów od strony Wodzisławia. Tu natarcie zostało zatrzymane i wioska przez 5 tygodni stanowiła linię ciężkich zmagań frontowych. Chociaż mieszkańców ewakuowano do Mszany, to jednak ofiary wśród ludności cywilnej były znaczne. 1 maja 1945 roku linia frontu przesunęła się w głąb Czechosłowacji. Po zakończeniu II wojny światowej w Skrzyszowie od pierwszego dnia wolności, społeczeństwo włączyło się w nurt odbudowy i zagospodarowania wsi.
Od 1946.
Dużym krokiem ku nowoczesności była elektryfikacja wsi w latach 1946-1947. Nastąpił wielki awans cywilizacyjny wsi przez dostęp skrzyszowskiej młodzieży do szkół ponadpodstawowych i na studia wyższe, co do tej pory było nieosiągalne ze względu na barierę ekonomiczną. Razem z budową kopalń w sąsiednich wioskach, rozpoczął się dalszy ekonomiczny rozwój Skrzyszowa. Od lat 60. znacznie wzrosła zamożność mieszkańców. Zbudowano większość nowych domów typu willowego. Wiele starych domów przebudowano. W 1962 r. w Skrzyszowie założono Stowarzyszenie Hodowców Drobnego Inwentarza. Obecnie na wszystkich ulicach położony jest asfalt. W roku 1986 Skrzyszów uroczyście obchodził 700-lecie istnienia. W latach 1975–1998 miejscowość administracyjnie należała do województwa katowickiego. Od czasu reaktywacji powiatów w 1999 r. Skrzyszów należy do powiatu wodzisławskiego.
Sport.
Gwiazda Skrzyszów.
W Skrzyszowie od 1932 działa klub sportowy LKS Gwiazda Skrzyszów, w którym działają sekcje piłki nożnej i tenisa stołowego (od 1957). Piłkarze rozpoczęli rozgrywki w klasie C, już w 1935 awansowali do klasy B, a w 1937 do klasy A. Okres dobrych wyników Gwiazdy przerwała wojna, po której przystąpiono do organizowania klubu od nowa jako LKS "Polonia" Skrzyszów. W 1949, po awansie do klasy A, klub przeniesiono do Rybnika. Gwiazdę reaktywowano w 1950, ponownie grano w klasie C, a już w 1952 Skrzyszowski klub awansował do klasy A, w której grał, z jednoroczną przerwą, aż do 1974. W latach 1974-1985 Gwiazda grała w klasie A, by w 1985 spaść na 7 lat ponownie do B-klasy. W sezonie 1991/1992 klub uzyskał awans do klasy A, w której pozostał przez 10 lat. W sezonie 2000/2001 powstała drużyna rezerw w klasie C, zaś rok później pierwsza drużyna wywalczyła awans do klasy okręgowej, a juniorzy zdobyli mistrzostwo juniorów Podokręgu Rybnik. W sezonie 2002/2003 druga drużyna awansowała do klasy B. W sezonie 2004/2005 Gwiazda zwyciężyła w rozgrywkach klasy okręgowej i awansowała do IV ligi, zaś Gwiazda II awansowała do klasy A. Obie drużyny grały w swoich klasach przez dwa lata – w sezonie 2006/2007 pierwsza drużyna zajęła ostatnie miejsce w IV lidze i spadła do klasy okręgowej, a Gwiazda II spadła do klasy B. Sekcja tenisa stołowego aktualnie gra w III lidze polskiej.
Komunikacja.
W Skrzyszowie znajduje się siedem przystanków autobusowych, skąd kilkanaście razy dziennie autobusy odchodzą do Wodzisławia Śl. oraz Jastrzębia-Zdroju (przez Godów i Gołkowice). Prócz tego autobusy jeżdżą kilka razy dziennie do Godowa, Gołkowic, Krostoszowic oraz Szotkowic.
Przez miejscowość przebiega autostrada A1 (północ-południe), a konkretnie odcinek pomiędzy węzłami Mszana i Gorzyce oraz droga powiatowa Wodzisław Śląski-Godów.
Samorząd.
Skrzyszów posiada 4 z 15 miejsc w Radzie Gminy Godów.
Podział administracyjny.
Skrzyszów, mimo iż nie oficjalnie nie jest podzielony administracyjnie, posiada jednak dzielnice historyczne. Są to:

</doc>
<doc id="403436" url="https://pl.wikipedia.org/wiki?curid=403436" title="Franciszka Ramotowska">
Franciszka Ramotowska

Franciszka Ramotowska (ur. 26 lutego 1922 w Wagach-Gnatach, zm. 25 października 2003 w Białymstoku) – żołnierz AK, łączniczka Komendy Inspektoratu III Łomżyńskiego, archiwistka, profesor nauk humanistycznych. Pracownik naukowy Archiwum Głównego Akt Dawnych w Warszawie.
Życiorys.
Była córką Jana Ramotowskiego i Anny z domu Chrostowskiej. Ukończyła szkołę powszechną w Jedwabnem, a w Łomży gimnazjum.
Działalność konspiracyjna.
Franciszka Ramotowska działała w podziemiu od roku 1940, początkowo pod dowództwem Marii Turlińskiej – nauczycielki z Przytuł. W marcu 1944 kapitan „Bruzda” organizując Komendę Inspektoratu powierzył „Iskrze” funkcję łączniczki przy Komendzie Inspektoratu III Łomżyńskiego. W ramach przygotowań do akcji „Burza”, latem 1944 „Iskra” znalazła się w bazie Kobielne na bagnach biebrzańskich.
2 lipca 1944 Jan Tabortowski „Bruzda” wracał z odprawy komendy Obwodu Łomża, która odbyła się w Olszynie Pniewskiej. Towarzyszyli mu: „Huzar”, „Kmicic”, „Szczedroń”, „Wicher”, „Zawiał” i „Znicz”. Pod wsią Boguszki doszło do walki z żandarmerią niemiecką i własowcami. „Bruzda” próbował odbić aresztowanego przez Niemców ppor. Józefa Ramotowskiego „Rawicza”. Grupa poniosła klęskę. Zginął „Znicz”, ranni zostali „Kmicic” – postrzał w szczękę, „Huzar” – rana ręki od nadgarstka po łokieć i „Bruzda” – lekka rana piersi. Rannych dostarczono na Kobielne i tam zajęła się nimi grupa sanitarna kierowana przez Marię Turlińską. Jedną z sanitariuszek była „Iskra”, zajmowała się rannym „Huzarem”.
Oddział „Bruzdy” został rozbrojony przez Sowietów w połowie sierpnia 1944 roku i internowany w Zastoczu koło Knyszyna. „Iskra” uciekła z Zastocza i ukrywała się w Zawadach. Tam też odnalazł ją „Bruzda” po wyrwaniu się z rąk Smierszu.
Aresztowanie.
W drugiej połowie 1944 Franciszka znalazła się w Białymstoku i tam kontynuowała naukę. Tam też została zauważona przez współpracującego teraz z NKWD „Huzara”, tego samego, którego opatrywała na Kobielnem. „Huzar” śledząc Franciszkę ustalił miejsce jej zamieszkania i w nocy z 14 na 15 stycznia Franciszka została aresztowana przez NKWD. Funkcjonariuszom sowieckim w czasie aresztowania towarzyszył „Huzar”.
NKWD za wszelką cenę chciało zdobyć informacje o „Bruzdzie” i Obwodzie Łomżyńskim AK. „Iskra” była poddana brutalnemu śledztwu. Wreszcie wykorzystując chwilę nieuwagi podjęła próbę ucieczki – wyskoczyła z okna budynku NKWD. Została ciężko ranna, w wyniku skoku uszkodziła sobie kręgosłup i miednicę.
Trzecim z kolei szpitalem w którym NKWD próbowało leczyć „Iskrę” był szpital garnizonowy w Białymstoku. Do tego szpitala major „Bruzda” miał „dojścia” i mógł planować akcję odbicia „Iskry”. Rozpoznanie prowadzili „Szczedroń” – Witold Lipiński i „Ryba” – Stanisław Marchewka. 20 kwietnia 1945 grupa w składzie „Bruzda”, „Ryba”, „Szczedroń”, „Cezar”, „Jastrząb”, „Komar” i „Sokolik”, odbiła „Iskrę” ze szpitala za pomocą wcześniej uprowadzonej furgonetki pocztowej. Zaskoczenie NKWD było pełne, akcję wykonano bez strzału i ofiar.
Franciszka została przewieziona w łomżyńskie i tam leczona w rodzinnej wsi „Ryby” w Jeziorku, a w czerwcu tego samego roku do Warszawy, gdzie była dalej leczona i kontynuowała naukę. Za służbę w AK została awansowana do stopnia porucznika czasów wojny i odznaczona Złotym Krzyżem Zasługi z Mieczami. W łomżyńskim znalazła się ponownie, żeby się ujawnić w Powiatowym Urzędzie Bezpieczeństwa Publicznego w Łomży w 1947 roku, była wtedy studentką Wydziału Historii Uniwersytetu Warszawskiego.
Działalność naukowa i zawodowa.
W roku 1950 na Wydziale Historycznym Uniwersytetu Warszawskiego obroniła pracę magisterską "Polityka włościańska Stronnictwa Ruchu w latach 1861–1862". W 1966 obroniła na UW pracę doktorską "Rząd carski wobec ruchu narodowego w Królestwie Polskim w okresie manifestacji 1861/1862". W 1976 roku habilitowała się w Instytucie Historii Polskiej Akademii Nauk na podstawie pracy "Rząd Narodowy Polski w latach 1863–1864 (skład, organizacja, kancelaria)", a w roku 1986 nadano jej tytuł profesora nauk humanistycznych.
Pracowała jako pracownik naukowy w Archiwum Głównym Akt Dawnych w Warszawie. Specjalizowała się w tematyce powstań – listopadowego i styczniowego. Pod koniec lat pięćdziesiątych weszła w skład Komisji Polsko-Radzieckiej do spraw edycji źródeł do powstania styczniowego, dzięki jej staraniom prace Komisji zaowocowały wydaniem w latach 1962–1986 25. tomów materiałów źródłowych. Od 1964 zajmowała się opracowywaniem życiorysów działaczy niepodległościowych, które ukazały się w Polskim Słowniku Biograficznym. 31 sierpnia 1970 została mianowana kierownikiem oddziału akt XIX w. w AGAD, 1 września 1973 otrzymała nominację na stanowisko docenta. W Naczelnej Dyrekcji Archiwów Państwowych zajmowała się, jako konsultant, tematyką kancelarii polskich i rosyjskich w XIX w.
Była autorką około 150 publikacji, wydała kilkanaście książek, należy wymienić jej sztandarową pracę "Tajemne państwo polskie w Powstaniu Styczniowym 1863–1864. Struktura organizacyjna." – książkę poświęconą organizacji tajnej administracji polskiej w czasie powstania z lat 1863–1864 i przebiegowi ważniejszych bitew. Jest to pierwsze całościowe opracowanie struktury organizacyjnej „tajemnego” państwa polskiego okresu powstania styczniowego. Była też autorką licznych artykułów w Archeionie oraz redaktorem 2 tomu "Przewodnika po zasobie Archiwum Głównego Akt Dawnych" (wyd. 1988 r.), obejmującego akta epoki porozbiorowej.
W 1980 roku włączyła się w powstający ruch „Solidarności”.
Zmarła pod długiej chorobie 25 października 2003 w Białymstoku, została pochowana na tamtejszym cmentarzu miejskim w grobie rodziny Naruszewiczów.

</doc>
<doc id="403437" url="https://pl.wikipedia.org/wiki?curid=403437" title="Skrzyszów (województwo świętokrzyskie)">
Skrzyszów (województwo świętokrzyskie)

Skrzyszów – wieś w Polsce położona w województwie świętokrzyskim, w powiecie koneckim, w gminie Gowarczów.
W latach 1975–1998 miejscowość położona była w województwie radomskim.
Wierni kościoła rzymskokatolickiego należą do parafii Świętych Apostołów Piotra i Pawła w Gowarczowie.
Historia.
Skrzyszów wieś włościańska, powiat konecki, gmina i parafia Gowarczów, odległy od Końskich 12 wiorst. 
Wieś osadzona w wieku XV.
W połowie XV w Skrzyszów, wieś w parafii Gowarczów, była własnością Zuzanny Magieronis herbu Rawa, miała łany kmiece, z których dziesięcinę snopową i konopną, wartości 12 grzyw., płacono scholasteryi sandomierskiej.
Karczma z rolą, 2 zagrody i puste role płaciły scholasteryi dziesięcinę „in gonithwain" (Długosz, L. B., 1, 335). 
Wspomina Skrzyszów. Lib. Ben. Laskiego (I, 685). W 1508 r. Skrzyszów. i 8 innych wsi należących do Szmigielskich płaciły poboru 14 grzywien. 
W r. 1577 Rozrzazowscy płacili tu od 11 1/2 łana (Pawiński, Malop., 284, 480) 
W 1827 r. było w Skrzyszowie 17 domów, 122 mieszkańców. 
W 1882 posiadał Skrzyszów 26 domów., 155 mieszkańców, 324 mórg ziemi (1 mórg dworskich). 

</doc>
<doc id="403440" url="https://pl.wikipedia.org/wiki?curid=403440" title="Smardzewo (województwo lubuskie)">
Smardzewo (województwo lubuskie)

Smardzewo (niem. "Schmarse") – wieś w Polsce położona w województwie lubuskim, w powiecie świebodzińskim, w gminie Szczaniec.
W latach 1945-54 siedziba gminy Smardzewo. W latach 1975–1998 miejscowość położona była w województwie zielonogórskim.
Historia.
Nazwę wsi Smarsewo odnotowano w źródłach już w 1251 roku i wówczas syn Jonaty, Zbrosław podarował ją cystersom z Obry. Przemysł I mocą przywileju zezwolił cystersom w 1257 roku na lokowanie wsi na prawie niemieckim. Miejscowego plebana Piotra, a także właściciela wsi Mikołaja, syna Bodzanty z Kębłowa wzmiankowano w 1334 roku. Mikołaj Benwicz był związany ze Smardzewem w 1452 roku, a Eufemia Benwiczanka w 1499 roku. Przedstawiciel rodu von Nostitz, następnie jego syn, Wolfgang był właścicielem wsi około 1580 roku. Rodziny von Popschütz i von Troschke wymienia się wśród następnych właścicieli wsi. Z inicjatywy Conrada von Troschke w 1691 roku w bezpośrednim sąsiedztwie rezydencji właściciela dóbr, zbudowano ewangelicki dom modlitwy. W 1776 roku po pożarze świątynię przebudowano i powiększono, dzięki inicjatywie ówczesnego właściciela dóbr smardzewskich, którym był Friedrich Ludwig von Sydow. Za jego czasów, około 1790 roku na terenie wsi znajdowały się m.in. 2 kościoły: ewangelicki i katolicki, folwark (drugi w jej pobliżu), dwór i młyn wiatrowy. 450 osób mieszkało w 75 gospodarstwach. Karla Augusta Fussa jako właściciela dóbr odnotowano w 1879 roku. Dzięki fundacji rodziny Fuss w 1911 roku barokową świątynię przebudowano, dodając do korpusu część prezbiterium, zakrystię i klatkę schodową. Katolicy przejęli kościół po II wojnie światowej i konsekrowali ją w 1947 roku. 
Smardzewo to wieś typu owalnica o dobrze zachowanym historycznym planie, który podlega ochronie. Obecna zabudowa wsi jest zwarta, kalenicowo-szczytowa, pochodzi z przełomu XIX/XX w. Obecnie we wsi przeważa zabudowa zagrodowa, uzupełniana przez obiekty użyteczności publicznej, takie jak szkoła, sala taneczna, kompleks boisk i niżej wspomniany kościół. Jest tu również czynny cmentarz wiejski ze starym drzewostanem.
Zabytki.
Do wojewódzkiego rejestru zabytków wpisane są:

</doc>
<doc id="403441" url="https://pl.wikipedia.org/wiki?curid=403441" title="Smardzewo (województwo zachodniopomorskie)">
Smardzewo (województwo zachodniopomorskie)

Smardzewo (kaszb. "Smardzewò", niem. "Schmarsow") - wieś w Polsce położona w województwie zachodniopomorskim, w powiecie sławieńskim, w gminie Sławno.
Zabytek: park dworski z II poł. XIX w. w stylu naturalistycznym. 
W latach 1975–1998 miejscowość położona była w województwie słupskim.
Zobacz też: Smardzewo

</doc>
<doc id="403442" url="https://pl.wikipedia.org/wiki?curid=403442" title="Smogorzewo (powiat włocławski)">
Smogorzewo (powiat włocławski)

Smogorzewo – wieś w Polsce położona w województwie kujawsko-pomorskim, w powiecie włocławskim, w gminie Lubraniec. 
Wieś lokowana na prawie niemieckim przez Łokietka 11 listopada 1331 r., druga lokacja w 1408 r. Do 1661 roku we władaniu Arcybiskupstwa Gnieźnieńskiego, przekazana potem Kapitule Gnieźnieńskiej. Wieś duchowna, własność kapituły gnieźnieńskiej, położona było w 1785 roku w powiecie brzeskokujawskim województwa brzeskokujawskiego. 
Obecnie to wieś o charakterze typowo rolniczym, z przewagą gospodarstw wyspecjalizowanych (chów trzody, sady owocowe, uprawa ziół i przypraw). W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 88 mieszkańców. Jest 34. co do wielkości miejscowością gminy Lubraniec.

</doc>
<doc id="403443" url="https://pl.wikipedia.org/wiki?curid=403443" title="Smogorzewo (województwo wielkopolskie)">
Smogorzewo (województwo wielkopolskie)

Smogorzewo – wieś w Polsce położona w województwie wielkopolskim, w powiecie gostyńskim, w gminie Piaski.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Smogorzewo należało do okręgu gostyńskiego tego powiatu i stanowiło odrębny majątek, którego właścicielem był wówczas (1846) Stanisław Błociszewski. Według spisu urzędowego z 1837 roku wieś liczyła 231 mieszkańców, którzy zamieszkiwali 27 dymów (domostw). W skład majątku Smogorzewo wchodziły wówczas jeszcze trzy folwarki: Hiacyntowo (17 osób w jednym domostwie), Ługi (2 domy, 16 osób) i Talary (7 domyów, 68 osób).
W latach 1975–1998 miejscowość położona była w województwie leszczyńskim.
Pochodził stąd barokowy poeta Kasper Miaskowski.
Zobacz też: Smogorzewo, Smogorzewo Pańskie, Smogorzewo Włościańskie

</doc>
<doc id="403444" url="https://pl.wikipedia.org/wiki?curid=403444" title="Smogorzów (województwo lubelskie)">
Smogorzów (województwo lubelskie)

Smogorzów – wieś w Polsce położona w województwie lubelskim, w powiecie puławskim, w gminie Puławy.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie lubelskim.
Wierni kościoła rzymskokatolickiego należą do parafii Najświętszej Maryi Panny Królowej Różańca Świętego w Wysokim Kole.

</doc>
<doc id="403445" url="https://pl.wikipedia.org/wiki?curid=403445" title="Smogorzów (województwo mazowieckie)">
Smogorzów (województwo mazowieckie)

Smogorzów – wieś w Polsce położona w województwie mazowieckim, w powiecie przysuskim, w gminie Przysucha.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego.
Do 1870 istniała gmina Smogorzów.
W latach 1975–1998 miejscowość położona była w województwie radomskim.
W 1883 w Smogorzowie urodził się Jan Marian Krassowski (zm. 1947) – polski astronom.
Wieś jest siedzibą rzymskokatolickiej parafii Nawiedzenia Najświętszej Maryi Panny.

</doc>
<doc id="403446" url="https://pl.wikipedia.org/wiki?curid=403446" title="Smogorzów (województwo opolskie)">
Smogorzów (województwo opolskie)

Smogorzów () – wieś w Polsce, położona w województwie opolskim, w powiecie namysłowskim, w gminie Namysłów.
W latach 1975–1998 miejscowość położona była w województwie opolskim.
Od 2016 r. we wsi działa Stowarzyszenie Nasz Smogorzów, badające historię miejscowości oraz prowadzące różnego rodzaju aktywności społeczne i artystyczne, które integrują społeczność lokalną..
Nazwa.
Według Heinricha Adamy’ego nazwa miejscowości pochodzi od polskiej nazwy „smoły” i wiąże ją z miejscem jej produkcji. Miejscowość składa się z dwóch polskich słów „smoła” oraz „grzać” i wiąże się z produkcją – warzeniem smoły. W swoim dziele o nazwach miejscowych na Śląsku wydanym w 1888 roku we Wrocławiu Adamy wymienia jako najstarszą zanotowaną nazwę miejscowości „Smogra”, podając jej znaczenie – "Pechbrennerei" – czyli po polsku „wypalanie, wytapianie smoły”.
W księdze łacińskiej "Liber fundationis episcopatus Vratislaviensis" () spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Smogrow villa", czyli wieś Smogrów oraz pod nazwą "Smogorzowitz". W roku 1613 śląski regionalista i historyk Mikołaj Henel z Prudnika wymienił miejscowość w swoim dziele o geografii Śląska pt. "Silesiographia" podając jej łacińską nazwę: "Sinegrovia".
Zabytki.
Do wojewódzkiego rejestru zabytków wpisany jest:

</doc>
<doc id="403447" url="https://pl.wikipedia.org/wiki?curid=403447" title="Smolanka (województwo mazowieckie)">
Smolanka (województwo mazowieckie)

Smolanka – wieś w Polsce położona w województwie mazowieckim, w powiecie siedleckim, w gminie Zbuczyn.
W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii Matki Bożej Anielskiej w Dziewulach.

</doc>
<doc id="403448" url="https://pl.wikipedia.org/wiki?curid=403448" title="Smolanka (województwo podlaskie)">
Smolanka (województwo podlaskie)

Smolanka – wieś w Polsce położona w województwie podlaskim, w powiecie sokólskim, w gminie Sokółka. Powstała na terenie Straży Bachmatowskiej Leśnictwa Bobrzańskiego w drugiej połowie XVIII wieku. Nazwa wsi Smolanka jest historyczną pozostałością po dawnych puszczańskich „przeróbkach" - pędzenia smoły - z okresu eksploatacji puszcz królewskich na Litwie. 
W latach 1975–1998 miejscowość położona była w województwie białostockim.
Według danych z 2011 roku miejscowość zamieszkiwało 81 osób.
W Smolance działa Koło Gospodyń Wiejskich. Pod koniec 2020 roku został wydany album autorstwa Leszka Postołowicza "Smolanka i jej mieszkańcy na starej fotografii. Zarys historyczny wsi", z dedykacją "Nasi bliscy są z nami, dopóki pamięć o nich nas nie opuści" - uznany przez wileński kwartalnik „Znad Wilii” za przykład "jak należy tworzyć kronikę obecności w małych ojczyznach".
Wierni kościoła rzymskokatolickiego należą do parafii Najświętszego Serca Pana Jezusa w Rozedrance Starej.

</doc>
<doc id="403449" url="https://pl.wikipedia.org/wiki?curid=403449" title="Smolanka (województwo warmińsko-mazurskie)">
Smolanka (województwo warmińsko-mazurskie)

Smolanka (dawniej niem. "Landskron") – wieś w Polsce położona w województwie warmińsko-mazurskim, w powiecie bartoszyckim, w gminie Sępopol. W latach 1975–1998 miejscowość położona była w województwie olsztyńskim.
Przez wieś przepływają rzeki: Struga Smolańska i Łyna. We wsi mieści się prywatne muzeum Bartenstein, ze zbiorami z okresu I i II wojny, z okolic Bartoszyc, Sępopola, Smolanki.
Historia.
Wieś lokowano na prawie chełmińskim w 1617 r., na 80 włókach. Pierwszymi osadnikami byli prawdopodobnie Polacy. Szkoła we wsi powstała w 1733 r.
W 1935 r. do tutejszej szkoły, zatrudniającej trzech nauczycieli, uczęszczało 140 dzieci. W 1939 r. we wsi mieszkały 723 osoby. W czasie II wojny światowej Smolanka została mocno zniszczona.
Początkowo, po 1945 r., wieś nosiła nazwę "Lanckorona" (ostatecznie nazwa nie przyjęła się), w 1945 została siedzibą gminy Smolanka. Pierwszym wójtem, w 1945 r. został Konstanty Żukowski. W 1946 r. gmina została zlikwidowana a siedzibę przeniesiono do Sępopola. Szkołę uruchomiono już w 1945 r., jako pierwszą po wojnie w powiecie bartoszyckim (kierownik szkoły – Zdzisław Radziulewicz, później Janina Sienkiewicz a od 1950 r., do chwili jej likwidacji, która nastąpiła w 1978 r., Witold Kiezik).
W 1983 r. we wsi było 68 domów z 449 mieszkańcami, był PGR oraz 82 indywidualne gospodarstwa rolne, o łącznej powierzchni 455 ha. W gospodarstwach indywidualnych w tym czasie hodowano 315 sztuk bydła, 401 sztuk trzony chlewnej, 57 koni i 41 owiec. W tym czasie we wsi była świetlica, klub, punkt biblioteczny, sala kinowa na 60 miejsc, sklep wielobranżowy i działająca kuźnia.
Turystyka rowerowa.
Na terenie gminy wyznaczono i oznakowano 3 trasy rowerowe:

</doc>
<doc id="403450" url="https://pl.wikipedia.org/wiki?curid=403450" title="Smolarnia (powiat żyrardowski)">
Smolarnia (powiat żyrardowski)

Smolarnia – wieś w Polsce położona w województwie mazowieckim, w powiecie żyrardowskim, w gminie Wiskitki.
W latach 1975–1998 miejscowość położona była w województwie skierniewickim.

</doc>
<doc id="403451" url="https://pl.wikipedia.org/wiki?curid=403451" title="Smolarnia (województwo opolskie)">
Smolarnia (województwo opolskie)

Smolarnia (dodatkowa nazwa w j. niem. Pechhütte) – wieś w Polsce położona w województwie opolskim, w powiecie krapkowickim, w gminie Strzeleczki.
W latach 1975–1998 miejscowość położona była w województwie opolskim.
Historia wsi.
Miejscowość położona w południowej części Równiny Opolskiej, na skraju Borów Niemodlińskich, ok. 25 km na południowy wschód od Opola. Smolarnia pod względem powierzchni zajmuje trzecie miejsce w gminie (za Strzeleczkami i Dobrą). Aż 90% jej powierzchni to lasy, pozostałe 10% to tereny zamieszkane, ugory lub łąki. 20,3% domostw posiada dostęp do Internetu.
Nazwa kulturowa Smolarnia została odnotowana dopiero w XIX wieku. Należy przyjąć, że początki tej osady zamieszkanej przez robotników leśnych sięgają XVIII wieku. W II poł. XIX w. pojawiła się też niemiecka nazwa Pechhütte, co w dosłownym tłumaczeniu oznacza: pech – smoła, hütte – huta, czyli zakład pozyskiwania smoły. Nazwa miejscowości wywodzi się, więc od pozyskiwania smoły z drzew iglastych położonego nieopodal wielkiego kompleksu leśnego. W Smolarni, podobnie jak w sąsiednich miejscowościach niektóre tereny posiadają tzw. nazwy terenowe, którymi ludność posługuje się do dziś. Są to m.in.: Górki, Jamy, Szpica, Uszki.
W tym czasie oficjalnie posługiwano się też urzędową nazwą Dziedzützer Pechhütte, wskazująca iż była ona przysiółkiem Dziedzic. Polska nazwa tej miejscowości wystąpiła po raz pierwszy w pismach urzędowych dopiero w 1828 roku, a nie jak podał znany badacz nazw miejscowych, Henryk Borek, w roku 1845.
Również kolonia Serwitut była traktowana jako część Dziedzic jeszcze na początku XIX wieku. Nazwa Serwitut jest pochodzenia łacińskiego i określała prawo obciążające nieruchomość. W dawnym prawie były to uprawnienia przysługujące chłopom na gruntach dworskich, rzadziej przysługiwały one właścicielom ziemskim na gruntach chłopskich. Serwituty często były dla chłopów prawem do wypasu bydła na łąkach i dawały prawo do pozyskiwania drewna na opał w pańskim lesie. Wydaje się, że z tych możliwości korzystali tutejsi chłopi i dlatego w tej osadzie utrwaliła się taka nazwa powszechnie używana do czasów współczesnych również w dokumentach urzędowych. Także podleśnictwo dla Serwitutu i Smolarni znajdowało się w tym czasie w Dziedzicach. Natomiast parafia dla tych osad mieściła się w Racławiczkach. Tereny leśne oraz pola uprawne należały przede wszystkim do chrzelicko-prószkowskiego dominium R. Graüpnera z Prószkowa. Był on również właścicielem majątków w Prószkowie, Chrzelicach i Ścigowie.
Niemieckie statystyki z tego okresu nie podawały osobnych danych dla Serwitutu i Smolarni, lecz uwzględniały oba przysiółki w ogólnych obliczeniach wykonywanych dla Dziedzic. Tak, więc w latach trzydziestych XIX w. Dziedzice wraz z Serwitutem i Smolarnią liczyły razem 44 domy i 420 mieszkańców. Obie liczby sugerują, że były tu bardzo liczne rodziny. W latach 60. XIX w. do Serwitutu przylegał bardzo duży tzw. głogówecki las serwitutowy ("Der Oberglogauer Serwitutwald") mający 1900 mórg. Ta część głogóweckiego majoratu została wtedy odłączona od dziedzickich granic. W latach 80. XIX w. w Smolarni mieszkało 25 rodzin będących właścicielami 90 mórg (1 morga = ok. 0,25 ha) piaszczystej ziemi ornej i 25 mórg przydomowych ogrodów. Były to gospodarstwa karłowate niepozwalające nawet na skromne utrzymanie rodzin, dlatego tutejsi zagrodnicy i chałupnicy musieli szukać pracy. Znajdowali ją pracując w lesie i w majątkach ziemskich.
I wojna światowa po wcieleniu mężczyzn do Reichswehery, przyniosła liczne ofiary. Potwierdzają to nazwiska na pacyfistycznym pomniku upamiętniającym tych, którzy zginęli w latach 1914–1918. Wojna nie spowodowała jednak strat materialnych. Po wojnie nastąpił w Niemczech okres zamętu politycznego i kryzysu gospodarczego, a na Górnym Śląsku 20 marca 1920 r. przeprowadzono plebiscyt, podczas którego doszło tu do tragicznych wydarzeń. Wspominał o nich reprezentujący polską opcję Bernard Augustyn:
„Zginął w niewiadomych okolicznościach Pacha z synem. Starszy jego syn, który był w Niemczech budowniczym i o tym się dowiedział przyjechał do Smolarni, by poszukać ojca i brata, udał się w tym celu do Racławic Polskich (Racławiczki) na probostwo, aby się czegoś bliższego dowiedzieć i w drodze do domu również w tajemniczy sposób zginął”.
Augustyn w swojej relacji stwierdził, że morderstw tych dokonali członkowie Schlegetes Schwarze Hand (Czarna Ręka Schlägetera), której przywódcą był Albert Schlägeter z Łącznika. Augustyn znał dobrze sytuację panującą w Smolarni, bo utrzymywał bliskie kontakty z wieloma mieszkańcami, a ponadto kolportował tam polskie gazety nawet jeszcze w czasach hitlerowskich. Należy jednak podkreślić, że na terenie plebiscytowym przepełnionym emocjami zdarzały się również niewinne ofiary wśród Niemców. Smolarnia podczas plebiscytu nie tworzyła odrębnego obwodu do głosowania, ale stanowiła wspólny z Dziedzicami. Wyniki głosowania przyniosły zwycięstwo dla niemieckiej strony. Za Niemcami oddało w tym obwodzie swoje głosy 541 osób, a za Polską 321.
W latach 30. i 40. XX w. znajdujący się w pobliżu wsi obwód leśny należący do hr. Tiele-Wincklera określany był nadal urzędowo jako dziedzicki las serwitutowy (Servitutwald Sedschütz). Jego ogólna powierzchnia wynosiła w 1937 r. 617 ha, w tym było tylko 4 ha gruntów ornych, 27 ha łąk, 578 ha lasu itp. Składały się na ten obwód również pomieszczenia dworskie, staw i ogród.
W tym czasie była we wsi szkoła podstawowa składająca się z dwóch izb lekcyjnych, w której w okresie II wojny światowej pobierało naukę ok. 150 dzieci. Wojna nie przyniosła wsi większych zniszczeń, choć została spalona właśnie szkoła, którą zaczęto odbudowywać w 1948 r. Później było tu przedszkole, które z powodu niskiej liczby dzieci zostało zlikwidowane.
W czasie II wojny światowej wśród mieszkańców wsi odnotowano ofiary; dotyczy to zwłaszcza tych, którzy zostali wcieleni do Wehrmachtu. Im poświęcono drugą część pamiątkowej tablicy na pomniku w Smolarni. Niektórzy byli deportowani do ZSRR, a wielu po wojnie zostało wysiedlonych, inni zaś wyjechali do Niemiec z wyboru. Wiele osób przeniosło się do innych miejscowości. Te czynniki zdecydowały, że nastąpiło tu zmniejszenie liczby ludności. Do 1956 roku Smolarnia należała do powiatu prudnickiego. W związku z reformą administracyjną, w 1956 Smolarnia została odłączona od powiatu prudnickiego i przyłączona do nowo utworzonego krapkowickiego.
Po pewnym wzroście, zwłaszcza w 1948 i 1949 r., w 1950 r. stan zaludnienia wyniósł 502 osoby. W 1960 spadł do 416 mieszkańców, a w 1966 i 1970 r. wzrósł odpowiednio do 437 i 461 osób. Tak, więc tylko w latach 1959-1970 nastąpił tu aż 8,2% spadek liczby mieszkańców. Był on największy w całej gminie, w której nastąpił nie spadek, lecz 7,2% wzrost liczby mieszkańców. Tylko 31,2% zawodowo czynnych mieszkańców Smolarni w 1970 r. zajmowało się rolnictwem, przy 36,3% wskaźniku dla całej gminy. W zawodach poza rolniczych w tym czasie pracowało tu aż 68,8%, a w gminie 63,7%. Takie wskaźniki jak w Smolarni w tej dziedzinie cechują miejscowości podmiejskie. Zaobserwowano tu również w latach osiemdziesiątych wysoką aktywność zawodową mieszkańców wynoszącą 51,4%, przy nieco niższej średniej w gminie 49,7%.
W połowie 1996 r. w Smolarni według danych gminnych sporządzonych na podstawie meldunków, mieszkały 404 osoby. Liczba ta nie pokrywa się z danymi kościelnymi, które wykazywały w tym roku we wsi 254 mieszkańców i w przysiółku Serwitut – 61, czyli razem w całym sołectwie 315. Pod koniec 2006 roku według danych gminnych we wsi Smolarnia mieszkało 260 osób, a w przysiółku Serwitut – 68, co daje razem 328 mieszkańców.
Rozbieżności te wynikają z częstych wyjazdów do pracy w RFN lub nawet osiedlenia się w tym kraju bez wymeldowania się w Urzędzie Gminnym, by nie komplikować sobie praw własnościowych. Jest to możliwe, gdyż ludzie ci korzystają z dobrodziejstw podwójnego obywatelstwa, a jest to wieś, gdzie ludność rodzima zdecydowanie dominuje nad napływową. Zdecydowana większość tych ludzi wybrała niemiecką opcję narodowościową, czego dowodem jest masowe członkostwo w Towarzystwie Społeczno-Kulturalnym Niemców na Śląsku Opolskim, którego zarząd gminny znajduje się w Strzeleczkach.
Smolarnia w połowie 1996 r. dysponowała 1258 ha gruntów ziemi na ogólną liczbę 11 644 ha w całej gminie Strzeleczki. Należy też podkreślić, że we wsi, a ściślej w Serwitucie, znajduje się państwowe leśnictwo. W Smolarni działa również ochotnicza straż pożarna. Natomiast parafia rzymskokatolicka dla Smolarni od lat ma swoją siedzibę w Racławiczkach.
Mieszkańcy.
Miejscowość zamieszkiwana jest przez mniejszość niemiecką oraz Ślązaków. Mieszkańcy wsi posługują się gwarą prudnicką, będącą odmianą dialektu śląskiego. Należą do podgrupy gwarowej nazywanej "Podlesioki".

</doc>
<doc id="403452" url="https://pl.wikipedia.org/wiki?curid=403452" title="Smolarnia (powiat czarnkowsko-trzcianecki)">
Smolarnia (powiat czarnkowsko-trzcianecki)

Smolarnia (niem. "Theerofen") – wieś w Polsce położona w województwie wielkopolskim, w powiecie czarnkowsko-trzcianeckim, w gminie Trzcianka.
Wieś jest położona wśród lasów, nad jeziorem Straduńskim, około 9 km na zachód od Trzcianki. W pobliżu znajduje się ścieżka przyrodniczo-leśna „Nad Bukówką”.
Smolarnia została założona w 1600 r. Była własnością Czarnkowskich, Swinarskich, Stanisława Poniatowskiego oraz Józefa Lasockiego. 
Jak nazwa sugeruje, we wsi wytwarzano smołę drzewną. Jeszcze do 1945 roku we wsi były piece smolarskie. Do 2000 r. w Smolarni wytwarzano węgiel drzewny. W XIX wieku w miejscowości znajdowała się łuszczarnia, w której składowano nasiona.
W szachulcowym dworku mieścił się ośrodek szkoleniowy kadr leśnych, później ośrodek szkolenia Ministerstwa Leśnego, a następnie Transportu Leśnego. Od 1997 r. dworek jest własnością prywatną i mieści się w nim hotel konferencyjny.
W latach 1975–1998 miejscowość położona była w województwie pilskim. W skład sołectwa Smolarnia wchodzi osada Gintorowo.
Bibliografia.
Zobacz też: Smolarnia

</doc>
<doc id="403453" url="https://pl.wikipedia.org/wiki?curid=403453" title="Smoleń (województwo śląskie)">
Smoleń (województwo śląskie)

Smoleń – wieś w Polsce, położona w województwie śląskim, w powiecie zawierciańskim, w gminie Pilica, przy drodze wojewódzkiej nr 794.
W latach 1975–1998 wieś położona była w województwie katowickim.
W 1595 roku wieś położona w powiecie lelowskim województwa krakowskiego była własnością kasztelana oświęcimskiego Wojciecha Padniewskiego. 

</doc>
<doc id="403454" url="https://pl.wikipedia.org/wiki?curid=403454" title="Smoleń (województwo zachodniopomorskie)">
Smoleń (województwo zachodniopomorskie)

Smoleń (niem. "Karlsburg") – osada sołecka w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 315 mieszkańców.
Kolonia wchodząca w skład sołectwa:
Geografia.
Osada leży ok. 3 km na południowy wschód od Choszczna, przy byłej linii kolejowej nr 410.
Komunikacja.
W Smoleniu znajdował się przystanek kolejowy.

</doc>
<doc id="403455" url="https://pl.wikipedia.org/wiki?curid=403455" title="Smolice (województwo małopolskie)">
Smolice (województwo małopolskie)

Smolice – wieś w Polsce, położona w województwie małopolskim, w powiecie oświęcimskim, w gminie Zator, u ujścia Skawy do Wisły.
W latach 1975–1998 wieś położona była w województwie bielskim.
Na terenie wsi znajduje się stopień wodny wchodzący w skład Drogi Wodnej Górnej Wisły i funkcjonuje elektrownia wodna należąca do Zespołu Elektrowni Wodnych Niedzica. Tuż poniżej stopnia do Wisły uchodzi Skawa.
Prywatna wieś szlachecka położona była w drugiej połowie XVI wieku w powiecie śląskim województwa krakowskiego.
Historia.
W 1242 Klemens z Ruszczy obdarował fundowany przez niego klasztor benedyktynek w Staniątkach m.in. wsią Smolice.
Nazwę miejscowości w zlatynizowanej staropolskiej formie "Smolycze villa" wymienia w latach 1470–1480 Jan Długosz w księdze Liber beneficiorum dioecesis Cracoviensis. Własność Sykstusa Lubomirskiego.

</doc>
<doc id="403456" url="https://pl.wikipedia.org/wiki?curid=403456" title="Smolice (województwo opolskie)">
Smolice (województwo opolskie)

Smolice (niem. "Schmolitz", 1936–1945 "Frankenfelde")– wieś w Polsce położona w województwie opolskim, w powiecie nyskim, w gminie Pakosławice.
W latach 1975–1998 miejscowość położona była w województwie opolskim.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy "smoły" i wiąże ją z miejscem jej produkcji. W swoim dziele o nazwach miejscowych na Śląsku wydanym w 1888 roku we Wrocławiu wymienia on jako najstarszą zanotowaną nazwę miejscowości "Smolitz (Smorna)" podając jej znaczenie "Teerofenplatz" czyli po polsku "miejsce smoły".

</doc>
<doc id="403457" url="https://pl.wikipedia.org/wiki?curid=403457" title="Smolne (województwo dolnośląskie)">
Smolne (województwo dolnośląskie)

Smolne – wieś w Polsce położona w województwie dolnośląskim, w powiecie górowskim, w gminie Jemielno.
Podział administracyjny.
W latach 1975–1998 miejscowość położona była w województwie leszczyńskim.

</doc>
<doc id="403459" url="https://pl.wikipedia.org/wiki?curid=403459" title="Smolne (województwo zachodniopomorskie)">
Smolne (województwo zachodniopomorskie)

Smolne (do 1945 niem. "Schmollenhagen") – wieś sołecka w Polsce położona w województwie zachodniopomorskim, w powiecie koszalińskim, w gminie Będzino.
W latach 1975–1998 wieś położona była w województwie koszalińskim.
W sąsiedztwie wsi znajduje się rezerwat przyrody "Wierzchominskie Bagno".

</doc>
<doc id="403460" url="https://pl.wikipedia.org/wiki?curid=403460" title="Smolnica (powiat suwalski)">
Smolnica (powiat suwalski)

Smolnica – wieś w Polsce położona w województwie podlaskim, w powiecie suwalskim, w gminie Rutka-Tartak.
W latach 1975–1998 miejscowość położona była w województwie suwalskim.
W 1827 roku we wsi było 68 mieszkańców w 7 domach.

</doc>
<doc id="403461" url="https://pl.wikipedia.org/wiki?curid=403461" title="Smolnica (województwo śląskie)">
Smolnica (województwo śląskie)

Smolnica (dodatkowa nazwa w j. niem. Smolnitz) – wieś sołecka w Polsce położona w województwie śląskim, w powiecie gliwickim, w gminie Sośnicowice.
W latach 1975–1998 miejscowość położona była w województwie katowickim.
Informacje ogólne.
Wieś sąsiaduje z dzielnicami Gliwic: Ostropa, Wilcze Gardło oraz z miejscowościami: Żernica, Nieborowice, Pilchowice, Leboszowice, Trachy, Sośnicowice.
We wsi znajduje się między innymi remiza Ochotniczej Straży Pożarnej, boisko do piłki nożnej, koszykówki, siatkówki oraz kilka małych stadnin koni.
Nazwa.
Według niemieckiego nauczyciela Heinricha Adamy’ego nazwa miejscowości pochodzi od polskiej nazwy "smoły" i wiąże ją z miejscem jej produkcji. W swoim dziele o nazwach miejscowych na Śląsku wydanym w 1888 roku we Wrocławiu jako najstarszą zanotowaną nazwę miejscowości wymienia on obecną polską nazwę w odmianie "Smolnice" podając jej znaczenie "Teerosenplatz" czyli po polsku "miejsce smoły". Niemcy zgermanizowali początkowo nazwę na "Smolitz", a później na "Smolnitz" w wyniku czego utraciła ona swoje pierwotne znaczenie. Nazwa notowana była również w dokumentach spisanych po łacinie. W 1936 roku nazistowska administracja III Rzeszy ze względu na słowiańskie pochodzenie nazwy zmieniła ją na nową, całkowicie niemiecką "Eichenkamp", która nie miała żadnego związku z poprzednią historyczną nazwą.
Nazwy wsi Smolnica na przestrzeni lat:
Historia.
Pierwsza wzmianka o wsi Smolnica pochodzi z roku 1228, a wzmianka o parafii w Smolnicy znajduje się w dokumencie "Liber fundationis episcopatus Vratislaviensis" napisanym prawdopodobnie w 1295 roku. Tu podano, że wieś Smolitz została założona (wtórnie?) na prawie niemieckim. Prawdopodobnie wtórna lokacja została nadana dla zachęty do osadnictwa na terenach złupionych przez najazd Mongołów. Posiadała 47 łanów ziemi.
W 1376 r. Smolnicę zarejestrowano jako samodzielną parafię w podziale biskupstwa - diecezji Wrocław, w ostatniej połowie XIV - archidiakonat Opole, archiprezbiterat Gliwice pod nr 8: Smolnitz. Smolnica figuruje jako samodzielna parafia. Tak samo w obrachunku świętopietrza z 1447 r. znowu pod nr 8 jako samodzielna parafia.
W roku 1506 właścicielem Smolnicy był niejaki Mikołaj, który wraz z całą wsią wziął pożyczkę w wysokości 15 nowych groszy czeskich, od proboszcza Sośnicowic, prawdopodobnie na rozwój wsi podupadłej w wyniku wojen husyckich lub innych klęsk.
W roku 1600 lub 1603 ewangelicy wybudowali istniejący do dzisiaj kościółek drewniany pw. św. Bartłomieja. W 1667 roku stał się kościołem filialnym parafii pilchowickiej, prawdopodobnie wcześniej Smolnica podupadła w wyniku wojny trzydziestoletniej. Lokalizacja pierwszego kościoła katolickiego nie jest znana, prawdopodobnie mógł zostać zniszczony w czasie wojny trzydziestoletniej. Z tego kościoła zachował się częściowo tryptyk z około 1470 roku, ze szkoły praskiej (obecnie w muzeum w Raciborzu). Jego kopia znajduje się nad ołtarzem w nowym kościele. W 1943 roku Smolnica ponownie stała się niezależną parafią.
Miejscowa legenda wspomina że w czasie wojny trzydziestoletniej odbyła się tu walka z wojskami szwedzkimi. Inna legenda wspomina o skarbach zakopanych przez Szwedów pod Trzema Dębami (miejsce w pobliżu hałdy między Smolnicą a Leboszowicami przy ścieżce dydaktycznej w lasach smolnickich). W tym czasie istniała tam wieś (lub przysiółek) o prawdopodobnej nazwie Kozurowka (Kocurówka). Jak wynika z miejscowych podań, mieszkali tam "Szwedzi" - prawdopodobnie dezerterzy z najemnej armii Ernsta von Mansfelda. Z podań wynika, że wieś ta wymarła na skutek degeneracji pokoleniowej, spowodowanej brakiem asymilacji osiedleńców.
W drugiej połowie XVII wieku Smolnica należała do dóbr Georga Bernharda von Welczek, kanclerza księstwa opolsko-raciborskiego. Jest on znany między innymi z powitania Jana III Sobieskiego na Śląsku, kiedy ten podążał na odsiecz Wiednia (wymieniony z tego powodu w poemacie "Pan Tadeusz" Adama Mickiewicza jako hrabia Wilczek - austriacki poseł do króla Sobieskiego; opis zachowania posła niezgodny z pełnym uznania opisem w „Kurierze wojennym”.).
Z kroniki parafialnej :
"Właścicielem wsi w latach 1715-1769 był Julius Gebhardt von Hoym, potem w latach 1769-1815 Amalia von Hohenlohe-Ingelfingen hrabina von Hoym. Potem w 1884 r. patronat objął Herzog von Ujest. W 1830 r. Smolnica należała administracyjnie pod zarząd okręgu Opole - Regierung Oppeln, do powiatu Tost-Glewitz; poczta była w Gliwicach. W tymże roku było w Smolnicy 58 domów, jeden pański folwark, 1305 mieszkańców, wszyscy katolicy. Kościół w Pilchowicach, pow. Rybnik, jedna katolicka szkoła i jeden nauczyciel, jeden młyn wodny, jedna kopalnia rudy żelaza z pięcioma szybami (5 Schachten). Pracowało w niej 17 robotników, którzy wydobywali 3216 wiader rudy żelaza. Folwark mieścił się w górnej wsi od strony wschodniej w kierunku Żernicy. Zaś w 1864 r. mieszkało tu czterech wielkich gospodarzy, dwudziestu pięciu średnio- i dziewięciu małorolnych oraz trzydziestu jeden chałupników. Znajduje się tu na cmentarzu stary, drewniany kościół, w którym poza odpustem, kiermaszem i uroczystymi pogrzebami nie ma nabożeństw. Jeden dzwon oznaczony jest rocznikiem 1603. Kościół parafialny jest w Pilchowicach. Od 1843 r. Smolnica ma własną, katolicką szkołę, do której w 1864 r. uczęszczało 130 dzieci uczonych przez jednego nauczyciela."
W latach 1937-1941 na terenie podmokłego lasku należącego do wsi Smolnica wybudowano osiedle Wilcze Gardło, które jest obecnie dzielnicą Gliwic.
W latach 1936-1945 miejscowość nosiła nazwę "Eichenkamp".
W latach 1975-1979 wybudowano nowy kościół pw. Najświętszej Maryi Panny Królowej.
W 1999 roku zamknięto szkołę podstawową.
Kościoły i kaplice.
Kościoły rzymskokatolickie:
Edukacja.
Przedszkola:
Turystyka.
Przez wieś przebiega szlak turystyczny:

</doc>
<doc id="403462" url="https://pl.wikipedia.org/wiki?curid=403462" title="Smolnica (województwo zachodniopomorskie)">
Smolnica (województwo zachodniopomorskie)

Smolnica (do 1945 niem. "Bärfelde") – wieś w Polsce, położona w województwie zachodniopomorskim, w powiecie myśliborskim, w gminie Dębno. Według danych z 2012 miejscowość liczyła 562 mieszkańców.
W latach 1975–1998 wieś administracyjnie należała do woj. gorzowskiego.
W 2 połowie IX–XI w. na półwyspie jeziora Czaple, 2,5 km od dzisiejszej wsi Smolnica, istniało słowiańskie grodzisko typu podkowiastego. W IX w. powstała osada w Smolnicy, której mieszkańcy, obok produkcji rolnej i hodowlanej zajmowali się garncarstwem, o czym świadczy odkryta w latach 1997-1998 jama piecowa związana z warsztatem garncarskim, zawierająca około 5000 ułamków ceramiki średniowiecznej.
Wieś znajdowała się od około 1250 na terytorium powstałej Nowej Marchii. Od XIV w. do 1819 jej właścicielem była rodzina von der Marwitz, posiadająca dobra w powiecie gorzowskim i chojeńskim; w późniejszych latach majątek kilkukrotnie zmieniał właścicieli. Od 1945 leży w granicach Polski.
Pośrodku miejscowości znajduje się kościół z 2 połowy XIII w. zbudowany z granitowej kostki układanej w regularnym wątku, z masywną zachodnią wieżą o szerokości równej nawie. Odbudowany został w latach 1983–1984 po zniszczeniach wojennych, bez barokowego zwieńczenia wieży.
Obok kościoła stoi pałac w stylu neoklasycystycznym zbudowany przez rodzinę von Sydow w latach 1880-1883 na miejscu spalonego dworu von der Marwitzów, z elementami neobarokowymi, 2–kondygnacyjny; niektóre elementy elewacji zmienione w 1932. Do najcenniejszych elementów wystroju należy dekoracja sztukatorska dawnej sali balowej na parterze budynku. Park pałacowy założony został w XIX w.; występują w nim cenne gatunki drzew liściastych i iglastych, krzewy i pnącza. Wiek drzew szacuje się na 150-250 lat.
We wsi znajduje się szkoła podstawowa, gimnazjum i Zespół Szkół Rolniczych (w budynku pałacu).
Środowisko geograficzne.
Zgodnie z podziałem fizycznogeograficznym Polski według Kondrackiego teren, na którym położona jest Smolnica należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pojezierze Południowopomorskie oraz w końcowej klasyfikacji do mezoregionu Równina Gorzowska. Równina smolnicka charakteryzuje się lekko falistym terenem w kulminacjach osiągającym do 70 m n.p.m. urozmaiconym pagórkami kemowymi, z których dwa najwyższe o wysokości 68 i 70 m n.p.m. znajdują się na zachód i południe od wsi, obecnie zajęte pod pola uprawne. Podłoże zbudowane jest z glin zwałowych. Wokół występują niewielkie kompleksy lasów i zadrzewień śródpolnych. Ok. 2,5 km na płn.-wsch. znajduje się śródleśne Jezioro Czaple, przez które przepływa rzeka Kosa. Zagospodarowanie to głównie ziemie orne.
Toponimia.
Najdawniejsza nazwa miejscowości może być pochodną niemieckiego "Bernem", "burnen", "brennen" - 'palić' + "felde" 'pole' (wypalone pole, wykarczowane pole). Inna wersja to średniodolnoniemieckie "bere" 'niedźwiedź' + "felde" 'pole' - niedźwiedzie pole. Hipoteza o powiązaniu z pomorskim rodem von Behr nie znajduje potwierdzenia w materiale historycznym.
Nazwa na przestrzeni wieków: "Berenvelde" 1335; "Bernvelt" ("Bernfeldt") 1337; "Bernfelde" 1371; "Berenvelde" 1409; "Bernwolde" 1433; "Berenfelde" 1448, 1455; "Bermvelde" 1464; "Berenfelde" 1465; "Bernwolde" 1478; "Bärfelde" do 1945 (oznacza tyle co "niedźwiedzie pole").
Nazwa Smolnica, nadana urzędowo w 1947, nawiązuje do rzeczki "Smolnitz" (obecnie Kosa) i okolicznej puszczy ("Merica Smolnitz"), wymienianych już w 1337 w księdze ziemskiej margrabiego brandenburskiego Ludwika Starszego. Nazwę "Smolnitz", "Schmolnitz" (obie poprawne) wywodzić można od słowiańskiej "smolnice", czyli "miejsca, gdzie wytapiano smołę" - smolarni. Przy zapisywaniu nazw miejscowych przez Niemców w średniowieczu często słowiańska końcówka "-ice" przechodziła w niemieckie "-itz".
Niemiecka nazwa pobliskiego jeziora Czaple to "Schmollnitz See". Znajdował się nad nim Duży Młyn – "Große Mühle", zaś przy drodze do Warnic Mały Młyn – "Schmollnitzer Kleine Mühle".
Ludność.
Ludność w ostatnich 3 stuleciach:

</doc>
<doc id="403463" url="https://pl.wikipedia.org/wiki?curid=403463" title="Smolniki (wieś w powiecie nakielskim)">
Smolniki (wieś w powiecie nakielskim)

Smolniki – wieś w Polsce położona w województwie kujawsko-pomorskim, w powiecie nakielskim, w gminie Szubin.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 283 mieszkańców. Jest piętnastą co do wielkości miejscowością gminy Szubin.

</doc>
<doc id="403464" url="https://pl.wikipedia.org/wiki?curid=403464" title="Smolniki (województwo podlaskie)">
Smolniki (województwo podlaskie)

Smolniki – wieś w Polsce o charakterze turystyczno-wypoczynkowym położona w województwie podlaskim, w powiecie suwalskim, w gminie Rutka-Tartak. Leży przy północnej granicy Suwalskiego Parku Krajobrazowego. 
Do 31 grudnia 2009 wieś należała do gminy Wiżajny.
Historia.
Do połowy XVI wieku tereny Smolnik i okolic porośnięte były przez Puszczę Merecką. Stałe osadnictwo zapoczątkowali za czasów królowej Bony smolarze wyrabiający w tej części puszczy drewna smołę. Od nich też wzięła się nazwa wsi. Wieś została założona została w II połowie XVII wieku – pierwsza wzmianka pojawiła się w dokumencie z 1642 roku.
We wsi znajduje się murowany kościół powstały w latach 70. na miejscu drewnianego kościoła z 1842 r., który spłonął w roku 1973. Kościół jest siedzibą parafii rzymskokatolickiej pod wezwaniem św. Anny, należącej do dekanatu Suwałki-Miłosierdzia Bożego, diecezji ełckiej. Naprzeciwko kościoła znajduje się cmentarz z zabytkową kaplicą drewnianą z przełomu XVIII i XIX wieku.
W latach 1975–1998 miejscowość położona była w województwie suwalskim.
W Smolnikach znajduje się węzeł szlaków turystycznych: pieszych i rowerowych.
Zabytki.
Do rejestru zabytków Narodowego Instytutu Dziedzictwa wpisane są następujące obiekty:

</doc>
<doc id="403465" url="https://pl.wikipedia.org/wiki?curid=403465" title="Smolniki (województwo warmińsko-mazurskie)">
Smolniki (województwo warmińsko-mazurskie)

Smolniki – osada w Polsce, położona w województwie warmińsko-mazurskim, w powiecie iławskim, w gminie Iława.
W latach 1975–1998 miejscowość położona była w województwie olsztyńskim.
Smolniki to przede wszystkim jedno z leśnictw Nadleśnictwa Iława.Smolniki zamieszkiwane są w większości przez pracowników Nadleśnictwa.Znajduje się tutaj kilka pięknych jezior (Czyste, Zielone, Głębokie, Piekiełko ), które w wakacje stanowią atrakcję turystyczną.Oprócz tego w Smolnikach wyznaczona jest ścieżka rowerowa.

</doc>
<doc id="403466" url="https://pl.wikipedia.org/wiki?curid=403466" title="Smolnik (województwo dolnośląskie)">
Smolnik (województwo dolnośląskie)

Smolnik (niem. "Schadewalde") – wieś w Polsce położona w województwie dolnośląskim, w powiecie lubańskim, w gminie Leśna.
Położenie.
Smolnik to wieś o długości około 1,7 km, leżąca na Pogórzu Izerskim, na lewym brzegu Kwisy, na wysokości około 225-240 m n.p.m.
Podział administracyjny.
W latach 1975–1998 miejscowość położona była w województwie jeleniogórskim.
Oświata.
W Smolniku znajduje się Szkoła Podstawowa im. Jana Pawła II oraz Zespół Placówek Resocjalizacyjnych.
Zabytki.
We wsi znajduje się m.in. zabytkowe mauzoleum rodziny Woller z 1881 roku.

</doc>
<doc id="403467" url="https://pl.wikipedia.org/wiki?curid=403467" title="Smólnik (województwo wielkopolskie)">
Smólnik (województwo wielkopolskie)

Smólnik (do 2012 "Smolnik") – wieś w Polsce położona w województwie wielkopolskim, w powiecie konińskim, w gminie Krzymów. 
W Smólniku urodził się ekonomista Mirosław Połatyński.
W latach 1975–1998 miejscowość położona była w województwie konińskim.
W 2012 r. zmieniono urzędowo nazwę miejscowości ze "Smolnik" na "Smólnik".
Miejscowość znajduje się na obrzeżach Puszczy Genowefskiej.
Zobacz też: Smólnik

</doc>
<doc id="403468" url="https://pl.wikipedia.org/wiki?curid=403468" title="Smolno (województwo pomorskie)">
Smolno (województwo pomorskie)

Smolno (kaszb. "Smòlëno" lub też "Smòlno") – wieś kaszubska w Polsce położona w województwie pomorskim, w powiecie puckim, w gminie Puck. 
Wieś biskupstwa włocławskiego w powiecie puckim województwa pomorskiego w II połowie XVI wieku. W latach 1975–1998 miejscowość położona była w województwie gdańskim.
Smolno leży na trasie linii kolejowej Reda-Puck-Hel (stacje PKP w Mrzezinie i w Żelistrzewie). Znajduje się tu również placówka Ochotniczej Straży Pożarnej oraz klub sportowy Huragan Smolno.
Smolno (dawniej "Smolnowo") w XIII wieku należało do Eufrozyny, żony Świętopełka II Wielkiego. We wsi znajduje się zabytkowy młyn nad Gizdepką, z zabudowaniami mieszkalnymi, pochodzący z XIX wieku jak również zabytkowy dom Wiktora Ellwarta pochodzący z 2. poł. XVIII wieku. Przed 1920 wieś nosiła nazwę niemiecką "Schmollin".

</doc>
<doc id="403469" url="https://pl.wikipedia.org/wiki?curid=403469" title="Smolno (województwo warmińsko-mazurskie)">
Smolno (województwo warmińsko-mazurskie)

Smolno (niem. "Schmolainen") – osada w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość położona była w województwie olsztyńskim.
Wieś wzmiankowana w dokumentach z roku 1399, jako wieś pruska na dwóch włókach. Pierwotna nazwa wsi to "Smaleyn". W roku 1782 we wsi odnotowano dwa domy, natomiast w 1858 w dwóch gospodarstwach domowych było 34 mieszkańców. W latach 1937–1939 było 31 mieszkańców. W roku 1973 jako majątek Smolno należało do powiatu morąskiego, gmina Małdyty, poczta Janiki Wielkie.
Bibliografia.
Zobacz też: Smolno, Smolno Małe, Smolno Wielkie

</doc>
<doc id="403470" url="https://pl.wikipedia.org/wiki?curid=403470" title="Smólnik (województwo kujawsko-pomorskie)">
Smólnik (województwo kujawsko-pomorskie)

Smólnik – wieś w Polsce położona w województwie kujawsko-pomorskim, w powiecie włocławskim, w gminie Włocławek.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 259 mieszkańców. Jest dziewiątą co do wielkości miejscowością gminy Włocławek.
We wsi stoi kościół św. Bartłomieja Apostoła.

</doc>
<doc id="403471" url="https://pl.wikipedia.org/wiki?curid=403471" title="Smólnik (województwo mazowieckie)">
Smólnik (województwo mazowieckie)

Smólnik – wieś w Polsce położona w województwie mazowieckim, w powiecie ostrołęckim, w gminie Goworowo.
Dawniej Smolnik.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Szczawin (od 1936 w gminie Goworowo).
Według Powszechnego Spisu Ludności z 1921 roku wieś zamieszkiwało 48 osób w 9 budynkach mieszkalnych. Miejscowość należała do parafii rzymskokatolickiej w Różanie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Mackeim ("makowski") "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="403473" url="https://pl.wikipedia.org/wiki?curid=403473" title="Smugi (województwo lubelskie)">
Smugi (województwo lubelskie)

Smugi – wieś w Polsce położona w województwie lubelskim, w powiecie lubelskim, w gminie Jastków.
W latach 1975–1998 miejscowość położona była w województwie lubelskim.
Miejscowość leży na granicy gminy Jastków i gminy Niemce, jest oddalona od Lublina o 10 km.
Wieś stanowi sołectwo gminy Jastków. Według Narodowego Spisu Powszechnego z roku 2011 wieś liczyła 572 mieszkańców.
Historia.
Według Słownika geograficznego Królestwa Polskiego z roku 1889, Smugi to folwark w ówczesnym powiecie lubelskim, gminie Jastków, parafii Dys, odległy 7 wiorst od Lublina. W 1887 r. folwark Smugi i Zawadówka, oddzielony został od dóbr Jakubowice Konińskie, posiadał rozległość mórg 296 w tym: grunty orne i ogrody mórg 288, łąk mórg 2, nieużytków mórg 6. Budynków z drewna było na terenie folwarku w liczbie 6. Stosowano płodozmian 10. polowy.

</doc>
<doc id="403474" url="https://pl.wikipedia.org/wiki?curid=403474" title="Smugi (powiat opatowski)">
Smugi (powiat opatowski)

Smugi – wieś w Polsce, położona w województwie świętokrzyskim, w powiecie opatowskim, w gminie Wojciechowice.
W latach 1975–1998 miejscowość położona była w województwie tarnobrzeskim.
Znajdują się tu także obiekty fizjograficzne o nazwach: "Jasickie", "Na Smugach" oraz "Przy Lesie".

</doc>
<doc id="403475" url="https://pl.wikipedia.org/wiki?curid=403475" title="Smyków (województwo małopolskie)">
Smyków (województwo małopolskie)

Smyków – wieś w Polsce położona w województwie małopolskim, w powiecie dąbrowskim, w gminie Radgoszcz.
W latach 1975–1998 miejscowość położona była w województwie tarnowskim. Integralne części miejscowości: Kąty, Smyków Mały, Smyków Wielki.

</doc>
<doc id="403476" url="https://pl.wikipedia.org/wiki?curid=403476" title="Smyków (województwo śląskie)">
Smyków (województwo śląskie)

Smyków – wieś w Polsce położona w województwie śląskim, w powiecie częstochowskim, w gminie Przyrów.
W latach 1975–1998 miejscowość położona była w województwie częstochowskim.

</doc>
<doc id="403478" url="https://pl.wikipedia.org/wiki?curid=403478" title="Sobiesęki (województwo małopolskie)">
Sobiesęki (województwo małopolskie)

Sobiesęki – wieś w Polsce położona w województwie małopolskim, w powiecie krakowskim, w gminie Skała.
Wieś położona w końcu XVI wieku w powiecie proszowskim województwa krakowskiego była własnością klasztoru klarysek w Krakowie. W latach 1975–1998 miejscowość położona była w województwie krakowskim.

</doc>
<doc id="403479" url="https://pl.wikipedia.org/wiki?curid=403479" title="Sobiesęki (województwo wielkopolskie)">
Sobiesęki (województwo wielkopolskie)

Sobiesęki – wieś w Polsce położona w województwie wielkopolskim, w powiecie kaliskim, w gminie Brzeziny.
Historia.
Po III rozbiorze Polski do Sobiesęk i w okolice sprowadzono osadników niemieckich wyznania ewangelickiego, zwanych holendrami. Podobne kolonie powstały w okolicy w Niemieckiej Wsi, Joance, Piegonisku, Stoku i trochę dalej na zachód w Kakawie i Przystajni. W 1808 wybudowano dla protestantów drewniany zbór w Iwanowicach, spłonął jednak w 1818. Po tym wybudowano murowany kościół w Sobiesękach. Zbór ten nigdy nie przekraczał 2000 wiernych, koloniści byli biedni, nie zawsze byli w stanie utrzymać własnego pastora, jak w latach 1866-1881. Kościół i plebania opustoszały. Sytuacja zmieniła się po przybyciu pastora Mikulskiego, do 1882 wybudowano nowy kościół i plebanię. W 1919 funkcjonowała tu niemiecka szkoła ludowa. W 1923 na rok pastorem był tu Jakob Gerhardt. Na początku lat 90. XX wieku kościół został odkupiony przez katolików i stał się siedzibą nowej parafii. Budynek kościelny został wyremontowany, natomiast cmentarz ewangelicki sprofanowano.
W latach 1975–1998 miejscowość położona była w województwie kaliskim.
Zobacz też.
Sobiesęki, Sobiesęki Drugie, Sobiesęki Pierwsze, Sobiesęki Trzecie.

</doc>
<doc id="403480" url="https://pl.wikipedia.org/wiki?curid=403480" title="Sobiesiernie (województwo kujawsko-pomorskie)">
Sobiesiernie (województwo kujawsko-pomorskie)

Sobiesiernie – osada w Polsce położona w województwie kujawsko-pomorskim, w powiecie inowrocławskim, w gminie Dąbrowa Biskupia.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) osada liczyła 218 mieszkańców. Jest dziewiątą co do wielkości miejscowością gminy Dąbrowa Biskupia.
Zabytki.
Według rejestru zabytków NID na listę zabytków wpisany jest zespół dworski z ok. 1910, nr rej.: A/399/1-2 z 21.02.1994: dwór i park.
Kultura.
Niektórzy mieszkańcy wsi należą do zespołu folklorystycznego "Radojewiczanie".

</doc>
<doc id="403481" url="https://pl.wikipedia.org/wiki?curid=403481" title="Sobiesiernie (województwo wielkopolskie)">
Sobiesiernie (województwo wielkopolskie)

Sobiesiernie – wieś w Polsce położona w województwie wielkopolskim, w powiecie wrzesińskim, w gminie Września.
W latach 1975–1998 miejscowość położona była w województwie poznańskim.
We wsi znajduje się poniemiecki, zaniedbamy cmentarz ewangelicki.

</doc>
<doc id="403482" url="https://pl.wikipedia.org/wiki?curid=403482" title="Sobieski (województwo mazowieckie)">
Sobieski (województwo mazowieckie)

Sobieski – wieś w Polsce położona w województwie mazowieckim, w powiecie płońskim, w gminie Joniec.
Wieś "Sobiescki" należała do dzierżawy Nowe Miasto w 1617 roku. W latach 1975–1998 miejscowość położona była w województwie ciechanowskim.

</doc>
<doc id="403483" url="https://pl.wikipedia.org/wiki?curid=403483" title="Sobieski (województwo podlaskie)">
Sobieski (województwo podlaskie)

Sobieski "(Sobieszczki)" – wieś w Polsce położona w województwie podlaskim, w powiecie monieckim, w gminie Mońki.
W latach 1975–1998 miejscowość położona była w województwie białostockim.
Według spisu ludności z 30 września 1921 Sobieszczki zamieszkiwało ogółem 141 osób z czego mężczyzn - 66, kobiet - 75. Budynków mieszkalnych było 21.
Wierni kościoła rzymskokatolickiego należą do parafii Matki Boskiej Częstochowskiej i św. Kazimierza w Mońkach.

</doc>
<doc id="403484" url="https://pl.wikipedia.org/wiki?curid=403484" title="Sobole (województwo lubelskie)">
Sobole (województwo lubelskie)

Sobole – wieś w Polsce położona w województwie lubelskim, w powiecie radzyńskim, w gminie Ulan-Majorat. Obok miejscowości przepływa Bystrzyca, niewielka rzeka dorzecza Wisły.
W latach 1975–1998 miejscowość położona była w województwie bialskopodlaskim.
Wierni Kościoła rzymskokatolickiego należą do parafii św. Małgorzaty w Ulanie-Majoracie.

</doc>
<doc id="403485" url="https://pl.wikipedia.org/wiki?curid=403485" title="Sobole (województwo mazowieckie)">
Sobole (województwo mazowieckie)

Sobole – wieś w Polsce położona w województwie mazowieckim, w powiecie płońskim, w gminie Załuski.
W latach 1975–1998 miejscowość położona była w województwie ciechanowskim.

</doc>
<doc id="403486" url="https://pl.wikipedia.org/wiki?curid=403486" title="Sobole (województwo warmińsko-mazurskie)">
Sobole (województwo warmińsko-mazurskie)

Sobole – wieś w Polsce położona w województwie warmińsko-mazurskim, w powiecie oleckim, w gminie Wieliczki.
W latach 1975–1998 miejscowość położona była w województwie suwalskim.
Wieś lokowana na prawie magdeburskim w 1471 r. (najstarsza lokalizacja wsi w okolicy). Komtur z Pokarmina nadał Stanisławowi Litwinowi 15 włók w miejscu zwanym Pohybel, z obowiązkiem jednej służby konnej. Posiadłość tę nazwano później Sobolami i nazwa ta utrzymała się – nawet w wersji urzędowej – aż do 1938 roku. Około 1800 roku była to wieś zamieszkana przez wolnych chłopów. Szkołę założono tutaj między 1737 a 1740 rokiem. W 1935 roku zatrudniała ona jednego nauczyciela i kształciła w klasach od pierwszej do czwartej 22, a w klasach od piątej do ósmej 23 uczniów. W 1939 roku Sobole miały 243 mieszkańców.
W 1938 r. na fali hitlerowskiej germanizacji wieś otrzymała niemiecką nazwę "Richtenberg" – dla upamiętnienia jej założyciela, wielkiego mistrza Zakonu - Heinricha von Richtenberga.
Zobacz też: Sobole
Bibliografia:

</doc>
<doc id="403487" url="https://pl.wikipedia.org/wiki?curid=403487" title="Sobolew (województwo dolnośląskie)">
Sobolew (województwo dolnośląskie)

Sobolew – wieś w Polsce położona w województwie dolnośląskim, w powiecie jaworskim, w gminie Wądroże Wielkie.
Podział administracyjny.
W latach 1975–1998 miejscowość położona była w województwie legnickim.
Zabytki.
Do wojewódzkiego rejestru zabytków wpisany jest obiekt:

</doc>
<doc id="403488" url="https://pl.wikipedia.org/wiki?curid=403488" title="Sobolew (województwo lubelskie)">
Sobolew (województwo lubelskie)

Sobolew – wieś w Polsce położona w województwie lubelskim, w powiecie lubartowskim, w gminie Firlej.
Wieś szlachecka "Sobolów" położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość położona była w województwie lubelskim.
Wieś stanowi sołectwo gminy Firlej. Według Narodowego Spisu Powszechnego (III 2011 r.) wieś liczyła 228 mieszkańców.
Bitwy powstania styczniowego.
Dnia 24 maja 1863 roku pd Sobolewem miała miejsce bitwa wojsk powstańczych pod dowództwem Zygmunta Koskowskiego i kapitana Krysińskiego z Rosjanami. Powstańcy w łącznej sile obu oddziałów 715 żołnierzy, w tym piechota i kosynierzy z tutejszych włościan starli się z moskalami pod dowództwem pułkownika Cwiecińskiego który posiadał 4 roty piechoty z 4 działami i sotnie kozacką. Walki rozpoczęte o 9 rano zakończyły się o czwartej po południu. Poległo 54 powstańców, 12 uniesiono z pola bitwy, a około 100 Rosjan wg zeznań jeńca pochowano w 4 dołach ziemnych na miejscu potyczki.

</doc>
<doc id="403489" url="https://pl.wikipedia.org/wiki?curid=403489" title="Sobolew (województwo mazowieckie)">
Sobolew (województwo mazowieckie)

Sobolew – wieś w Polsce, położona w województwie mazowieckim, w powiecie garwolińskim, w gminie Sobolew. Miejscowość jest siedzibą gminy Sobolew. 
1 stycznia 1990 do Sobolewa włączono wsie Milanów i Teofilów, a nazwy "Milanów" i "Teofilów" zniesiono.
Historia.
Sobolew był wzmiankowany w I połowie XV wieku w opisie przynależności wiernych do parafii kochowskiej w diecezji krakowskiej, której centrum był kościół w Kochowie. W związku z przeniesieniem w 1681 drewnianego kościoła z Kochowa do Maciejowic, odtąd katolicy z Sobolewa należeli do parafii w Maciejowicach.
Na początku XIX wieku w Sobolewie rozpoczęło się osadnictwo żydowskie. Przy głównej ulicy powstał żydowski dom modlitwy.
W 1886 Sobolew przyłączono do parafii w Gończycach. W 1912 w miejscowości poświęcono nowy cmentarz katolicki. W okresie tym pracę duszpasterską wykonywał ks. Leon Kalinowski, a nabożeństwa były odprawiane w drewnianej kaplicy dworskiej erygowanej, w miejsce poprzednich świątyń, w 1781 przez bp. Kajetana Sołtyka. Kaplica stopniowo została rozbudowana i otoczona cmentarzem. W 1917 ks. Kalinowski utworzył prywatną szkółkę początkową, którą w 1918 upaństwowiono. 9 grudnia 1918 przyłączono obszar Sobolewa do dekanatu garwolińskiego w diecezji podlaskiej. 20 kwietnia 1919 biskup podlaski Henryk Przeździecki ustanowił parafię w Sobolewie obejmującą wsie Milanów, Nowiny, Rozalin, Stefanów, Sobolew A, Sobolew Place, Sobolew Stacja, Sobolew Folwark i Walerków Folwark. W 1926 proboszczem parafii został ks. Julian Roszkiewicz, który funkcję tę pełnił przez 21 lat, zaś w okresie II wojny światowej był kapelanem Armii Krajowej.
Według spisu powszechnego z 1921 miejscowość posiadała 976 mieszkańców, w tym 561 Żydów.
Podczas wojny obronnej we wrześniu 1939 spłonęła plebania i zabudowania gospodarcze parafii.
Od początku okupacji hitlerowskiej ludność żydowska Sobolewa poddawana była represjom ze strony władz niemieckich. 23 października 1940 umieszczono tutaj ok. 170 żydowskich rodzin z Maciejowic. W grudniu 1941 na podstawie wydanego 20 listopada 1941 przez starostę garwolińskiego dr. Karla Freundenthala zarządzenia w Sobolewie powstało getto (rejon ulic Długiej, Orlicz-Dreszera i Starego Rynku). Przyjmuje się, że w getcie znalazło się ok. 2000 osób żyjących w kilkudziesięciu domach.
Między 27 a 30 września 1942 Sobolew był puntem wywózki Żydów z terenu starostwa garwolińskiego, w tym z Sobolewa, Stoczka, Łaskarzewa, Parysowa i Żelechowa. Przetransportowano ich w celu zamordowania do obozu zagłady w Treblince. Getto w Sobolewie zlikwidowano 10 stycznia 1943. Jego mieszkańcy w zdecydowanej większości zostali wywiezieni i zabici w obozie w Treblince, kilkadziesiąt osób Niemcy rozstrzelali na miejscu. Ofiary te zostały pogrzebane pod lasem.
Istnieją świadectwa o udzielaniu przez niektórych chrześcijańskich mieszkańców Sobolewa pomocy ukrywającym się przed Niemcami Żydom. 21 marca 2017 r. Józef i Marcjanna Goławscy zostali uhonorowani przez Instytut Yad Vashem w Jerozolimie tytułem Sprawiedliwych wśród Narodów Świata za pomoc udzieloną żydowskiej mieszkańce Sobolewa Esterze Borensztajn (ur. 1932).
Niemieckie wojska okupacyjne zostały wyparte z Sobolewa przez oddziały Armii Czerwonej w lipcu 1944.
Po wojnie do Sobolewa powróciło kilku ocalałych z Zagłady żydowskich mieszkańców. Trzech z nich zostało zamordowanych.
10 marca 1946 na szosie Warszawa–Lublin, w rejonie Gończyc w pobliżu Garwolina oddział AK Mariana Bernaciaka stoczył potyczkę z oddziałem Armii Czerwonej, w której zginęło kilku żołnierzy sowieckich, jeden żołnierz polski został zabity i jeden ranny.
W latach 1975–1998 miejscowość położona była w województwie siedleckim. Przez Sobolew przebiega droga wojewódzka nr 807, która nosi nazwę ul. Kościuszki.
Miejscowość jest siedzibą rzymskokatolickiej parafii Świętej Rodziny i św. Apostołów Piotra i Pawła. We wsi znajdują się dwa kościoły: zabytkowy, drewniany kościół z XVIII wieku oraz kościół współczesny.

</doc>
<doc id="403490" url="https://pl.wikipedia.org/wiki?curid=403490" title="Sobota (województwo dolnośląskie)">
Sobota (województwo dolnośląskie)

Sobota (niem. "Zobten am Bober") – wieś w Polsce położona w województwie dolnośląskim, w powiecie lwóweckim, w gminie Lwówek Śląski, na Pogórzu Kaczawskim w Sudetach.
Podział administracyjny.
W latach 1945–1954 siedziba gminy Sobota. W latach 1975–1998 miejscowość położona była w województwie jeleniogórskim.
Nazwa.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Sobeth". Pojawia się też pod nazwami Czobotendorf (1212) i Sobota (1242).
Historia.
Wieś stanowiła własność rodów Ryme (1254 r.), Czettritz (do 1622 r.), Braun (1670 r.), Hochberg (1719 r.), Zedlitz i Nostitz. Najsłynniejszym dziedzicem Soboty był generał August Ludwig von Nostitz, który spoczął wraz z synem Fryderykiem Wilhelmem w tutejszym mauzoleum. Między 1757 a 1758 r. większość mieszkańców zmarła w zarazie gorączki gnilnej. 19 sierpnia 1813 wojska rosyjskie i francuskie stoczyły bitwę pomiędzy Dębowym Gajem a Sobotą. W Sobocie, w pałacu Nostitzów kwaterował generał Langeron – dowódca kontyngentu rosyjskiego. 
Po II wojnie światowej na miejsce wysiedlonych Niemców przybyli polscy osadnicy. W 1972 r. w dawnym klasztorze sióstr boromeuszek zamieszkali księżą michalici, którzy rozpoczęli prace duszpasterską w Sobocie i okolicznych wioskach. W 1981 r. erygowano tu parafię pw, Świętych Apostołów Piotra i Pawła. 
Ludność.
Liczba ludności w latach 1786–2011.
Zabytki.
Do wojewódzkiego rejestru zabytków wpisane są:
inne zabytki:
zabytki nieistniejące:
Ochrona przyrody.
Sobota leży w otulinie Parku Krajobrazowego Doliny Bobru, którego granica biegnie wzdłuż drogi do Dworek (województwo dolnośląskie) i do Górczycy. Od południa, zachodu i północy wieś otacza Specjalny Obszar Ochrony Natura 2000 PLH020054 Ostoja Nad Bobrem. W korycie Bobru odnotowano populację chronionego głowacza białopłetwego. W parku dworskim rośnie pomnikowa leszczyna turecka „Sabina” o obwodzie 260 cm. Przed posesją nr 9 stoi dąb bezszypułkowy „Miś” o obwodzie 416 cm i wysokości 26 m, a kolejny pomnikowy dąb o obwodzie 460 cm znajduje się w widłach rzeki Bóbr i kanału doprowadzającego wodę do młyna w Dębowym Gaju – około 80 m od tamy na Bobrze w otoczeniu innych starych dębów „Mocarzy”.

</doc>
<doc id="403491" url="https://pl.wikipedia.org/wiki?curid=403491" title="Sobota (wieś w województwie łódzkim)">
Sobota (wieś w województwie łódzkim)

Sobota – wieś w województwie łódzkim, w powiecie łowickim, w gminie Bielawy. Od 1393 (lub według niektórych źródeł 1451) do 1870 prawa miejskie. W drugiej połowie XVI wieku jako prywatne miasto szlacheckie położone było w powiecie orłowskim województwa łęczyckiego. W latach 1975–1998 miejscowość położona była w województwie skierniewickim.
Zabytki.
Według rejestru zabytków NID na listę zabytków wpisane są obiekty:
inne:

</doc>
<doc id="403492" url="https://pl.wikipedia.org/wiki?curid=403492" title="Sobota (województwo wielkopolskie)">
Sobota (województwo wielkopolskie)

Sobota – wieś w Polsce położona w województwie wielkopolskim, w powiecie poznańskim, w gminie Rokietnica.
W latach 1975–1998 miejscowość położona była w województwie poznańskim.
Kościół i cmentarz.
We wsi znajduje się zabytkowy kościół Narodzenia NMP z lat 1510-1517.
Na cmentarzu (na północ od wsi) pochowano m.in.:
Gospodarka.
Funkcjonuje tu główna siedziba firmy Poz Bruk, jednego z europejskich liderów w produkcji kostki brukowej.
Przyroda.
Od północy przylegają tereny leśne chronione jako Obszar Chronionego Krajobrazu Doliny Samicy Kierskiej, a także obszar Natura 2000 "Dolina Samicy".

</doc>
<doc id="403494" url="https://pl.wikipedia.org/wiki?curid=403494" title="Sobótka (województwo podlaskie)">
Sobótka (województwo podlaskie)

Sobótka – wieś w Polsce położona w województwie podlaskim, w powiecie bielskim, w gminie Bielsk Podlaski. Leży nad Orlanką dopływem Narwi.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Matki Bożej z Góry Karmel w Bielsku Podlaskim.

</doc>
<doc id="403495" url="https://pl.wikipedia.org/wiki?curid=403495" title="Tryl">
Tryl

Tryl – wieś kociewska w Polsce położona w województwie kujawsko-pomorskim, w powiecie świeckim, w gminie Nowe. Wieś jest siedzibą sołectwa "Tryl". Według Narodowego Spisu Powszechnego (III 2011 r.) wieś liczyła 415 mieszkańców. Jest trzecią co do wielkości miejscowością gminy Nowe.
W okresie międzywojennym ulokowana była tu placówka Straży Celnej „Tryl”.
W latach 1975–1998 miejscowość administracyjnie należała do województwa bydgoskiego.
Mennonici.
W 1638 roku w miejscowości osiedlili się mennonici. Mieli oni za zadanie zagospodarować obszary w dolinie Wisły, która dotąd często była zalewana przez rzekę. Osiedlali się oni na tych ziemiach na prawie holenderskim. Oznacza to, że mogli oni czerpać zyski z tytułu dzierżawy, ale bez prawa do własności ziemi i bez możliwości nabycia jej przez zasiedzenie.
Mennonici pozostawili po sobie ciekawą kulturę materialną, schludne i czyste chaty, liczne cmentarze o fantazyjnych nagrobkach. Obecnie pewna grupa menonickich osadników mieszka w Kansas. Do dziś mieszkańcy Tryla i okolic są często odwiedzani przez obcokrajowców zainteresowanych historią swoich przodków.
Szkoła Podstawowa.
W Trylu funkcjonuje Szkoła Podstawowa. Dyrektorem szkoły jest Bożena Bienek. Uczęszcza do niej 137 uczniów z miejscowości: Tryl, Mątawy, Pastwiska, Zajączkowo. Kadra pedagogiczna wygląda następująco:
W szkole odbywają się także zajęcia pozalekcyjne: Teatrzyk Kukiełkowy, Szkolny Klub Sportowy (SKS), aerobik, zajęcia artystyczne - "Klub 4 pory roku", redagowane jest czasopismo "Szkolna Plotka". Szkoła posiada filię - Szkołę Filialną w Pastwiskach z oddziałem przedszkolnym i klasami I, II, III w której uczy 3 nauczycieli i uczęszcza 28 uczniów.
Nadwiślański Park Krajobrazowy.
Bogactwem turystycznym Tryla są lasy i jeziora. Na terenie wsi jak i całego powiatu znajduje się Nadwiślański Park Krajobrazowy. Został on utworzony w 1993 roku (w latach 1993–1998 funkcjonował pod nazwą Zespół Nadwiślańskich Parków Krajobrazowych) w celu ochrony wartości krajobrazowych i kulturowych Doliny Dolnej Wisły. W marcu 1999 roku Nadwiślański Park Krajobrazowy połączono z Chełmińskim Parkiem Krajobrazowym tworząc Park Krajobrazowy Doliny Dolnej Wisły (od 2003 roku funkcjonował pod nazwą Zespół Parków Krajobrazowych Chełmińskiego i Nadwiślańskiego. Zespół Parków Krajobrazowych Chełmińskiego i Nadwiślańskiego został zlikwidowany we wrześniu 2005 roku, a w jego miejsce ponownie utworzono dwa parki: Nadwiślański Park Krajobrazowy i Chełmiński Park Krajobrazowy, którymi zarządza Zespół Parków Krajobrazowych Chełmińskiego i Nadwiślańskiego.

</doc>
<doc id="403496" url="https://pl.wikipedia.org/wiki?curid=403496" title="Sochy (województwo lubelskie)">
Sochy (województwo lubelskie)

Sochy – wieś w Polsce położona w województwie lubelskim, w powiecie zamojskim, w gminie Zwierzyniec.
W latach 1975–1998 miejscowość położona była w województwie zamojskim.
Historia.
Wieś została założona przed 1826 rokiem, a jej nazwa nawiązuje do sochy – drewnianego narzędzia z rozdwojonym rylcem. Podobny kształt i nazwę ma też słup stanowiący część żurawia. Socha to też dawna nazwa powierzchni.
Na początku XX wieku wieś i okolicę nawiedziła epidemia tyfusu. Z tego okresu zachowała się na górze figura ufundowana (zgodnie z umieszczonym na niej napisem) w 1905 roku przez Józefa Ferenca. Jest to jedyna z trzech wystawionych wtedy figur.
II wojna światowa.
Podczas niemieckiej okupacji, w trakcie operacji wysiedleńczej na Zamojszczyźnie, Sochy zostały spacyfikowane przez niemiecką ekspedycję karną. Miało to miejsce 1 czerwca 1943 roku. Z rąk funkcjonariuszy Schutzpolizei i SS zginęło wtedy co najmniej 181 mieszkańców, w tym wiele kobiet i dzieci. Wieś została niemal doszczętnie spalona. Podczas pacyfikacji Niemcy wykorzystali wsparcie lotnictwa.
Dramatowi Soch i mieszkańców w czasie masakry hitlerowskiej poświęcony jest tomik wierszy pod tytułem "Wypalona dolina" poetki Teresy Ferenc. Była ona świadkiem zagłady wsi – w trakcie pacyfikacji zamordowani zostali jej rodzice i krewni. O tragedii traktuje także książka "Mała zagłada" autorstwa Anny Janko, córki Teresy Ferenc.
W Sochach kręcone były zdjęcia do filmu dokumentalnego "Mała Zagłada" (2018) w reżyserii Natalii Korynckiej-Gruz, opartego na książce o tym samym tytule.
O Sochach opowiada książka Władysława Sitkowskiego pod tytułem "Sochy dawniej i dziś".
Turystyka.
Wokół wsi znajduje się wiele tras pieszych i rowerowych umożliwiających poznanie uroków Roztocza, którego wzgórza i pagórki, w tym i w Sochach, porównywane są w przewodnikach turystycznych do wzgórz w Toskanii. Prowadzi tutaj czerwony szlak turystyczny krawędziowy na odcinku Zwierzyniec – Florianka oraz ścieżka dydaktyczna przez rezerwat i wzniesienie Bukowa Góra. We wsi znajduje się też kaplica pw. Miłosierdzia Bożego.

</doc>
<doc id="403497" url="https://pl.wikipedia.org/wiki?curid=403497" title="Sochy (województwo warmińsko-mazurskie)">
Sochy (województwo warmińsko-mazurskie)

Sochy (niem. "Sochen") – wieś w Polsce położona w województwie warmińsko-mazurskim, w powiecie działdowskim, w gminie Iłowo-Osada, pomiędzy Dźwierznią a Iłowem.
W latach 1975–1998 miejscowość położona była w województwie ciechanowskim.
Sochy założono w XV wieku. Pierwsza wzmianka w dokumentach pochodzi z roku 1437. W XVII wieku należały do Iłowskich z Iłowa. W XVII/ XVIII wieku zamieszkiwały Sochy drobnoszlacheckie rodziny: Łukcińskich, Nowowiejskich, Radzimińskich. W 1820 roku wieś podlegała pod parafię w Narzymiu i znajdowało się tam zaledwie 8 "kominów" czyli zamieszkałych zagród, w których żyły 44 osoby. Część miejscowości miała status wsi szlacheckiej podlegającej pod dobra Białuty (województwo warmińsko-mazurskie), zaś 3 zagrody wraz z 14 zamieszkałymi tam osobami były szlacheckim folwarkiem podlegającym pod Iłowo. W 1823 w Sochach przeprowadzono uwłaszczenie.
W połowie XIX wieku znajdowało się tam 10 budynków mieszkalnych zamieszkałych przez 84 osoby. Większość mieszkańców podlegała pod sąd patrymonialny w Białutach, reszta w Iłowie. Ewangelicy (64 osoby) uczęszczali do kościoła w Narzymiu, katolicy (20 osób) do kościoła w Białutach. W użyciu były dwa języki: polski i niemiecki. W 1861 roku Sochy nadal były podzielone na wieś (314 mórg) należącą do dóbr szlacheckich Białuty i folwark (435 mórg) należący do dóbr szlacheckich Iłowo. W 10 gospodarstwach mieszkało 58 osób, z czego 12 pracowało na wspomnianym folwarku. W użyciu wciąż pozostawały dwa języki: polski i niemiecki. W roku 1890, według "Słownika geograficznego Królestwa Polskiego...", wieś liczyła 23 domy i zamieszkiwało ją 128 mieszkańców. Nieopodal znajdował się folwark należący do dóbr Iłowo, również o nazwie Sochy, liczący 2 domy i 3 mieszkańców. Dziś miejscowość ta nazywa się Szczepka.
W okresie międzywojennym stacjonowała tu placówka Straży Celnej „Sochy”.
Dnia 15 lutego 2017 r. pożar strawił poddasze dawnej szkoły podstawowej.

</doc>
<doc id="403498" url="https://pl.wikipedia.org/wiki?curid=403498" title="Sokola (województwo dolnośląskie)">
Sokola (województwo dolnośląskie)

Sokola (niem. "Falkenberg") – wieś w Polsce położona w województwie dolnośląskim, w powiecie jaworskim, w gminie Paszowice, na pograniczu Pogórza Kaczawskiego w Sudetach i Wzgórz Strzegomskich na Przedgórzu Sudeckim, przy drodze krajowej nr 3.
Podział administracyjny.
W latach 1975–1998 miejscowość położona była w województwie legnickim.
Nazwa.
Nazwa pochodzi od polskiej nazwy oznaczającej - "skałę". Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia najstarszą nazwę miejscowości w zlatynizowanej formie "Scal" tłumacząc jej znaczenie "Felsengrund" czyli po polsku "skalista ziemia, skalisty grunt". Nazwa została później fonetycznie zgermanizowana przez Niemców na "Skohl" w wyniku czego utraciła swoje pierwotne znaczenie. Polska administracja spolonizowała tą zgermanizowaną nazwę na obecną "Sokola" w wyniku czego nie wiąże się już ona z pierwszym znaczeniem.

</doc>
<doc id="403499" url="https://pl.wikipedia.org/wiki?curid=403499" title="Sokola (województwo lubelskie)">
Sokola (województwo lubelskie)

Sokola – wieś w Polsce położona w województwie lubelskim, w powiecie ryckim, w gminie Kłoczew.
Wieś w ziemi stężyckiej w województwie sandomierskim w XVI wieku była własnością wdowy po Mikołaju Samborzeckim. W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii Świętych Apostołów Piotra i Pawła w Okrzei.

</doc>
<doc id="403500" url="https://pl.wikipedia.org/wiki?curid=403500" title="Sokolec (województwo dolnośląskie)">
Sokolec (województwo dolnośląskie)

Sokolec (niem. "Falkenberg, Glätzisch Falkenberg") – wieś w Polsce, położona w województwie dolnośląskim, w powiecie kłodzkim, w gminie Nowa Ruda.
Położenie i walory.
Wieś turystyczna położona w paśmie Gór Sowich, w Obniżenie Jugowa, na wysokości około 530–950 m n.p.m. Na terenie miejscowości znajduje się kilka wyciągów narciarskich. Miejsce to posiada ofertę noclegową i jest bazą wypadową na licznie przebiegające tędy szlaki turystyczne: piesze, rowerowe i samochodowe. Historycznie leży na ziemi kłodzkiej.
Podział administracyjny.
W latach 1975–1998 miejscowość położona była w województwie wałbrzyskim.
Historia.
Wieś powstała prawdopodobnie w XVI wieku, jako osada tkaczy-chałupników. W 1787 w Sokolcu było 77 domów, kościół, młyn wodny i 41 warsztatów tkackich. W roku 1840 były tu już 104 domy, kościół, szkoła katolicka, dwa młyny wodne, młyn do mielenia kory dębowej i gorzelnia. Położenie między Wzgórzami Wyrębińskimi a Górami Sowimi, w obniżeniu doliny Sowiego Potoku, dostrzegli w XIX wieku miłośnicy turystyki i w ten sposób Sokolec stał się punktem wypadowym wycieczek na Wielką Sowę. We wsi i jej przysiółkach, powstały gospody i schroniska, a także obiekty sportowe: skocznia narciarska, tory saneczkowe i trasy dla narciarzy.
W czasie II wojny światowej mieściło się we wsi komando obozu koncentracyjnego Groß-Rosen, a jego więźniowie pracowali przy drążeniu sztolni w Gontowej.
Zabytki.
W Sokolcu znajdują się następujące zabytki:

</doc>
<doc id="403501" url="https://pl.wikipedia.org/wiki?curid=403501" title="Sokolec (województwo wielkopolskie)">
Sokolec (województwo wielkopolskie)

Sokolec – wieś w Polsce położona w województwie wielkopolskim, w powiecie chodzieskim, w gminie Szamocin.
W latach 1975–1998 miejscowość administracyjnie należała do województwa pilskiego.

</doc>
<doc id="403503" url="https://pl.wikipedia.org/wiki?curid=403503" title="Sokole (województwo podlaskie)">
Sokole (województwo podlaskie)

Sokole – wieś w Polsce położona w województwie podlaskim, w powiecie białostockim, w gminie Michałowo.
Wieś jest siedzibą sołectwa Sokole.
Wieś magnacka hrabstwa zabłudowskiego położona była w końcu XVIII wieku w powiecie grodzieńskim województwa trockiego. W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Opatrzności Bożej w Michałowie.
Historia.
Lata 1775–1886.
Pierwsza wzmianka o wsi Sokole pochodzi z 1775 r. Sokole liczyło wtedy 5 domów. Zalążkiem wsi była prawdopodobnie karczma zbudowana przez właścicieli dóbr gródeckich przy trakcie: Bielsk–Zabłudów–Gródek–Grodno.
W 1835 r. Sokole wchodziło w skład folwarku Waliły. We wsi mieszkało 6 rodzin chrześcijańskich tj. dwie Janów Chrzanowskich, Tomasza Chrzanowskiego, Cypriana Jareckiego, Jakuba Kozłowskiego i Jakuba Zmitruka, liczące 45 osób oraz 5-osobowa rodzina żydowska dzierżawiąca karczmę.
W latach 1855–1860 w Topolanach szalała epidemia tyfusu i cholery. Choroby te dotknęły także mieszkańców Sokolego. Pozbawiły one życia ponad 30% mieszkańców wsi. Śmiertelność ludności była tak duża, że przy drodze do Gródka, przed rowem „Serwitutów”, za obecnymi krzyżami ulokowali cmentarz, gdzie chowano zmarłych. Dzisiaj Sokolanie miejsce to nazywają „Mahiłkami”.
W 1865 r. liczba mieszkańców Sokolego wzrosła do 87 osób, mieszkało 41 mężczyzn i 46 kobiet. W tym okresie chłopi posiadali 267 dziesięcin 1050 sążni kw. ziemi, z tego: pod siedliskami 13 dz. 540 s.; ornej 180 dz. 360 s, i łąk 33 dz. 150 s.
Lata 1886–1914.
5 grudnia 1886 r. otwarto linię kolejową: Białystok–Żednia–Waliły–Baranowicze–Wołkowysk. Przebiegała ona przy północnym krańcu wsi Sokole. Kolej uratowała byt Gródka, a samemu Białemustokowi zapewniła łączność z Moskwą przez Mińsk i Smoleńsk. W Żedni i w Waliłach były duże stacje kolejowe z dworcami, wybudowanymi na wzór dworca w Białymstoku z obszernymi poczekalniami, kasami biletowymi i restauracjami. W okresie międzywojennym szlakiem tym jeździł expres Paryż–Moskwa z taką dokładnością, że było można regulować zegarki.
Kolej Białystok–Wołkowysk wybudowana w 1886 r. mieszkańcom Sokolego umożliwiła połączenie komunikacyjne z Białymstokiem. Sokolanie posiadali słabe gleby oraz rozdrobnione gospodarstwa rolne. Musieli szukać innego zatrudnienia, i dojeżdżać do pracy zarobkowej do Białegostoku.
13 maja 1887 r. odbyło się zebranie dotyczące uwłaszczenia chłopów wsi Sokole. Uczestniczyło w nim 68 chłopów. Aktami nadania ziemi o ogólnej powierzchni 215 dz. 120 s. (235,43 ha) otrzymało na własność 35 rodzin.
Lata 1914–1945.
W czasie I wojny światowej do armii carskiej powołano rezerwistów z Sokolego i okolic, którzy mieli stawić się w garnizonie w Wołkowysku. Po klęsce wojsk carskich w Prusach Wschodnich obserwowano intensywny ruch na linii kolejowej Białystok–Wołkowysk. Na wschód jechały transporty rannych, ewakuowano sprzęt i wojska. Rosjanie opuszczali tereny Królestwa Polskiego, co ostatecznie nastąpiło w lipcu 1915 r.
Według Powszechnego Spisu Ludności z 1921 roku wieś zamieszkiwało 142 osoby (w tym 74 mężczyzn i 68 kobiet), wśród których 74 było wyznania rzymskokatolickiego, 60 prawosławnego, 1 ewangelickiego a 7 mojżeszowego. Jednocześnie 75 mieszkańców zadeklarowało polską przynależność narodową, 60 białoruską a 7 żydowską. Było tu 30 budynków mieszkalnych.
17 listopada 1937 r. odbyło się uroczyste poświęcenie Domu Ludowego im. Pierwszego Marszałka Polski Józefa Piłsudskiego. Ten dzień był świętem Sokolego. Uwieńczył on 4-letni okres budowy Domu Ludowego. W nowo zbudowanym obiekcie umieszczono 4 klasową publiczną szkołę powszechną i świetlicę wiejską.
W roku szkolnym 1939/40 w Sokolem były dwie szkoły, w których nauczano w języku polskim i białoruskim, a od września w roku szkolnym 1940/41 istniała tylko jedna szkoła z językiem białoruskim.
W lipcu 1944 r. pod naporem wojsk Armii Czerwonej, Niemcy opuścili bez walk zajmowaną pozycję, wysadzając w Sokolem w powietrze most kolejowy. W końcu lipca 1944 r. władze wojsk radzieckich urządziły w Domu Ludowym frontowy szpital polowy. Szpital istniał do końca sierpnia 1944 r. W 1944 r. władza radziecka i polska pozwoliła nauczycielce Marii Weronice Leśniak Chrzanowskiej na prowadzenie polskiej szkoły w Domu Ludowym. We wrześniu 1944 r. nauczycielka rozpoczęła naukę w szkole podstawowej w roku szkolnym 1944/1945.
W czasie II wojny światowej nie ucierpiał Dom Ludowy, a Sokole nie poniosło większych strat, ponieważ leżało wśród lasów i na uboczu działań wojennych, jak również znalazło się w 1941 r. pomiędzy obszarami działań VI i XI radzieckich korpusów zmechanizowanych 10 Armii.
Lata 1945–1960.
Po wyzwoleniu, w roku 1946 we wsi Sokole mieszkało 246 osób. Po II wojnie światowej plac szkolny został podzielony na dwie działki. Właścicielem Domu Ludowego i terenu został Skarb Państwa. Mimo że przez Sokole przebiegała dawna kolej carska, a później linia kolejowa PKP Białystok–Zubki Białostockie o długości 48 km, pociąg się nie zatrzymywał.
9 lipca 1948 r. Sokole nawiedziła nawałnica. Powalonych zostało kilka drzew i zniszczeniu uległy wszystkie plony. Na pamiątkę wydarzenia, mieszkańcy postawili po dwa duże drewniane krzyże (katolicki i prawosławny) przy wjeździe do wsi. Stanęły one przy drodze do Gródka, na „Pruskiej Górce” i przy drodze do Michałowa, na „Nowince”. Natomiast dzień 9 lipca ustanowiono świętem wsi.
24 maja 1953 r. paliła się wieś Sokole. Było to w Zielone Świątki w dniu pogrzebu Władysława Kasperowicza. Spłonął wówczas dom Juliana Kasperowicza oraz kilka stodół.
W połowie lat 50. XX w. na działce Skarbu Państwa w Sokolem, Białostockie Przedsiębiorstwo Budownictwa Przemysłowego (BPBP) w Białymstoku wybudowało ośrodek kolonijny. Ośrodek liczył około 120 miejsc noclegowych, miał basen kąpielowy i zaplecze gastronomiczne. Obiekt kolonijny stał na wspólnym placu wraz z Domem Ludowym. Przez 42 lata w ośrodku BPBP przez dwa miesiące w roku, w czasie wakacji, odpoczywały dzieci i młodzież pracowników „Przemysłówki”. Ostatni turnus kolonijny miał miejsce w 1997 r.
Lata 1960–2000.
22 lipca 1960 r. w święto Odrodzenia Polski odbyło się uroczyste otwarcie przystanku PKP Sokole Białostockie. Mieszkańcy wsi Sokole w czynie społecznym usypali peron oraz dobudowali do koszarki kolejowej kasę biletową i poczekalnię. Na początku lat 60 XX w. na trasie kolejowej Białystok–Zubki Białostockie otwarto dodatkowe przystanki PKP: Zajezierce, Sokole Białostockie i Straszewo.
W grudniu 1963 r. wsie Sokole i Żednia zostały zelektryfikowane.
W 1965 roku reaktywowano Związek Młodzieży Wiejskiej, który powstał w Sokolem w 1957 roku. Dzięki jego powstaniu zaczęła rozwijać się działalność edukacyjna, kulturalna i artystyczna, która trwała nieprzerwanie do czasu likwidacji klubu „Ruch”. Powstały dwa teatry, teatr tradycyjny i teatr przy kawie. Wystawiły on wiele komedii Aleksandra Fredry, kilka sztuk Haliny Auderskiej i wielu innych dramaturgów.
Sokole w 1970 r. liczyło 254 mieszkańców, w tym 130 mężczyzn i 124 kobiety.
29 lipca 1972 r. nastąpiło otwarcie Klubu „Ruch” w Sokolem. Klub „Ruch”, Koło ZMW i mieszkańcy wsi zdobyli wiele nagród krajowych i wojewódzkich. O aktywnej działalności kulturalnej klubu „Ruch” pisały dzienniki regionalne i prasa centralna. W klubie działały dwie grupy teatralne, teatr tradycyjny i teatr przy kawie. Odbywały się liczne spotkania z ciekawymi ludźmi, występy czołowych artystów i aktorów sceny polskiej, spektakle teatralne dla dzieci i dorosłych, projekcje filmów fabularnych i dokumentalnych, wieczory filmowe, spotkania z X muzą i dyskusje nad filmem.
2 marca 1978 r. mieszkańcy wsi Sokole i Klub „Ruch” zostali wyróżnieni „Za popularyzowanie sztuki teatralnej” dyplomem Ministra Kultury i Sztuki dr. Władysława Lorenca. Otrzymali nagrodę w wysokości 100 tys. 10 marca 1979 r. wieś uzyskała tytuł „Wsi Aktywnej Kulturalnie” w województwie białostockim, i otrzymała nagrodę w kwocie 170 tys.
W 1980 r. we wsi dokonano pod kierunkiem Janusza Siatkowskiego badań dialektologiczno-językowych, w ramach których odnotowano, że "gwara białoruska zachowana wśród starszych dość dobrze, młodzież przeważnie mówi się po polsku".
31 grudnia 1987 r. Klub „Ruch” został zlikwidowany. Świetlica wiejska w Domu Ludowym istniała od lutego 1988 r. do końca października 2003 r.
W grudniu 1988 r. został otwarty sklep spożywczy przez GS „Samopomoc Chłopską” w Michałowie. Po upadku GS-u w połowie lat 90 XX w. budynek dzierżawiły i działalność handlową prowadziły prywatne firmy z Suszczy, Michałowa i właściciel Domu Opieki z Sokolego. Sklep ogólnospożywczy z końcem sierpnia 2010 r. został zlikwidowany i zaprzestano działalności handlowej.
Gmina Michałowo Uchwałą Rady Gminy w 1991 r. na gruntach wsi Sokole otrzymała w ramach scalania gruntów (komasacji) działkę na „Lidzmie” i działkę na „Nowince”. Łączna powierzchnia otrzymanej ziemi wyniosła 54,1173 ha. Na terenie tym znajdują się liczne źródła i przepływa rzeka Świnobródka.
15 grudnia 1995 r. wieś została podłączona do instalacji wodociągowej.
10 kwietnia 1996 r. gmina Michałowo otrzymała nieodpłatnie Dom Ludowy i trzy działki będące mieniem Skarbu Państwa w użytkowaniu szkół podstawowych. Obiekt kolonijny BPBP w Sokolem został sprzedany, obecnie w tych budynkach funkcjonuje prywatny pensjonat.
24 czerwca 1997 r. Szkoła Podstawowa w Sokolem została zlikwidowana.
Lata 2000–2010.
Pod koniec 2000 r. w Sokolem mieszkały 122 osoby, 58 mężczyzn i 64 kobiety.
Wybudowanych było 67 domów mieszkalnych, nie licząc domków letniskowych, Domu Ludowego, domu opieki społecznej i budynku sklepu. W Sokolem mieszkało na stałe 29 rodzin o wyznaniu rzymskokatolickim oraz 19 rodzin wyznania prawosławnego.
2 kwietnia 2000 r. przez Sokole przejechał ostatni raz pociąg osobowy relacji Białystok–Zubki Białostockie, w 114. rocznicę uruchomienia tej trasy i 40. rocznicy otwarcia przystanku PKP Sokole Białostockie. 
15 kwietnia 2001 r. wsie Sokole i Żednia zostały podłączone do telefonów stacjonarnych.
7 lutego 2004 r. mieszkańcy wsi podjęli uchwałę o zaniechaniu sprzedaży Domu Ludowego. Wójt Marek Nazarko planował ten budynek sprzedać, bowiem po likwidacji szkoły, klubu „Ruch” i świetlicy, Dom Ludowy został zdewastowany i popadł w ruinę.
Artystka współczesna Agnieszka Tarasiuk Sutryk ze stowarzyszenia WIDOK w Białymstoku w 2006 r. zainicjowała stworzenie Regionalnego Centrum Ochrony Krajobrazu w Domu Ludowym im. Pierwszego Marszałka Polski Józefa Piłsudskiego w Sokolem. Dom Ludowy po remoncie i rozbudowie miał służyć jako obiekt o funkcji szkoleniowo-turystyczno-wypoczynkowej. Wójt Michałowa zobowiązany był w 2008 r. złożyć projekt o dotację, do RPO Województwa Podlaskiego na lata 2007–2013. Ostatecznie wójt M. Nazarko projektu o dofinansowanie 75% z Unii Europejskiej, przy 2,4 mln wartości kosztorysowej inwestycji nie złożył.
7 sierpnia 2005 r. mieszkańcy wsi Sokole otrzymali drogę utwardzoną o długości 1841 m wzdłuż torów kolejowych Białystok–Zubki Białostockie. Inwestycja kosztowała gminę ponad 1,5 mln. Drogę poświęcił proboszcz parafii prawosławnej w Michałowie ks. Jan Jaroszuk i prefekt parafii katolickiej w Michałowie ks. Sławomir Piłaszewicz.
1 sierpnia 2009 r. w Sokolem powołano do życia „Towarzystwo Przyjaciół Sokolego”. Prezesem towarzystwa została Barbara Pacholska.
W 2010 r. w Sokolem mieszkało 132 osób zameldowanych na pobyt stały i 12 osób na pobyt tymczasowy (bez mieszkańców Domu Opieki).
Lata 2011–2020.
9 stycznia 2011 r. z białostockiego dworca PKP o godz. 10:30 odjechał pociąg do Walił. Zabytkowa linia Białystok – Wołkowysk, a później Białystok – Zubki Białostockie istnieje od 125 lat, ale od dawna nie jest używana. Dzięki 19 Finałowi Wielkiej Orkiestrze Świątecznej Pomocy ożyła. Pierwszy raz od 11 lat wyruszył nią pociąg. Autobus szynowy kursujący na tej trasie przypomniał mieszkańcom Kurian, Zajezierc, Żedni, Sokolego i Walił czasy, kiedy pociągi jeździły tędy codziennie. Pociągiem jechali miłośnicy kolei z regionu i z całej Polski, także z Czech. W Sokolem pociąg zatrzymał się około 12:15 i został powitany przez bardzo licznie zebranych mieszkańców wsi, tak jak było w dniu 2 kwietnia 2000 r. na pożegnaniu pociągu. Na peronie Sokole Białostockie została przeprowadzona aukcja "Monografii wsi Sokole 1775–2010" autorstwa A. Kasperowicza. Po 30 minutach postoju w Sokolem, żegnany gorąco przez mieszkańców wsi i przyjezdnych, szynobus odjechał do Walił. W Waliłach pociąg orkiestrowy powitała orkiestra folkowa i 600 osób. Czas pobytu pociągu umilały zespoły artystyczne i muzyczne działające przy GOK-u w Gródku. Po wrzuceniu symbolicznej kwoty do puszki wolontariuszy, ponad 300 osób dwukrotnie przejechało się pociągiem na trasie: Waliły – Sokole – Waliły. Z pociągu orkiestrowego zebrano około 12 tys. złotych dla dzieci ze schorzeniami nefrologicznymi i urologicznymi.
2 lipca 2016 r. wyruszył po 16 latach i 3 miesiącach pierwszy pociąg relacji Białystok–Waliły. Inauguracyjny przejazd stał się okazją do świętowania na końcowej stacji Waliły. Podróżni byli witani na każdym przystanku, a w Waliłach po staropolsku – chlebem i solą. Było mnóstwo podziękowań kierowanych do władz samorządowych, marszałka województwa Jerzego Leszczyńskiego, zarządu podlaskich kolei i inicjatorów przedsięwzięcia, a zwłaszcza do Andrzeja Kasperowicza, który z uporem i determinacją zabiegał o przywrócenie połączenia kolejowego. Pierwszym pociągiem z Białegostoku do Walił podróżowało 120 osób. W inauguracyjnym przejeździe udział wzięli: marszałek J. Leszczyński, wójt gminy Gródek Wiesław Kulesza, dyrektor podlaskiego oddziału PKP PLK Andrzej Kierman, dyrektor podlaskiego oddziału Jarosław Glazer, a także dobry duch przedsięwzięcia Andrzej Kasperowicz.
4 września 2016 r. w Sokolu obchodzono Jubileusz 130-lecia Kolei Poleskiej. Z tej okazji Andrzej Kasperowicz napisał książkę "130 lat Kolei Poleskiej". Kolej Poleska: Baranowicze–Słonim–Wołkowysk–Andrzejewicze–Krynki–Waliły–Żednia–Białystok Poleski, była jedną z czterech linii kolejowych, które powstały w latach 1882–1886, otwarcie nastąpiło 5 grudnia 1886 r. Stanowiła równoleżnikowe połączenie Kolei Warszawsko-Petersburskiej z Koleją Warszawsko-Terespolską. Ostatni rozdział historii Kolei Poleskiej autor poświęcił reaktywowaniu połączenia kolejowego Białystok–Waliły. Spotkanie autorskie odbyło się w Sokolu 4 września na jubileuszu 130-lecia Kolei Poleskiej.
Zabytki.
Dom Ludowy im. Pierwszego Marszałka Polski Józefa Piłsudskiego w Sokolem
15 grudnia 2009 r. Podlaski Wojewódzki Konserwator Zabytków Andrzej Nowakowski wpisał do rejestru zabytków pod nr A-261 Dom Ludowy im. Pierwszego Marszałka Polski Józefa Piłsudskiego w Sokolem. Burmistrz Michałowa Marek Nazarko decyzję Konserwatora Zabytków zaskarżył 30 grudnia 2009 r. do Ministra Kultury i Dziedzictwa Narodowego. Minister Kultury 9 marca 2010 r. wydał postanowienie i utrzymał w mocy decyzję Podlaskiego Wojewódzkiego Konserwatora Zabytków w Białymstoku z dnia 15 grudnia 2009 r.
5 sierpnia 2012 r. do użytku został oddany zabytkowy Dom Ludowy im. Pierwszego Marszałka Polski Józefa Piłsudskiego w Sokolem. Budynek został całkowicie wyremontowany i zmodernizowany. Przedwojenny Dom Ludowy to piękny drewniany stary budynek, na skarpie, oparty o ścianę lasu. Wybudowano go w 1937 r. w czynie społecznym, korzystali z niego mieszkańcy, po wojnie była tu szkoła i świetlica wiejska. Kiedy zamknięto te placówki, obiekt zaczął niszczeć. Po generalnym remoncie zabytkowy Dom Ludowy odzyskał swój modernistyczny charakter oraz tradycyjną formę architektoniczną. Wszystkie pomieszczenia zostały dostosowane tak, by umożliwiały organizację m.in. warsztatów artystycznych, stypendiów pobytowych dla artystów, konferencji, seminariów, szkoleń, obozów dla młodzieży, prowadzenia usług związanych z informacją turystyczną. Ponadto w budynku znajdują się miejsca noclegowe dla dwunastu osób w dwóch pokojach, przeznaczone będą dla osób korzystających z ośrodka. Inwestycja była możliwa dzięki środkom Unii Europejskiej. Pozyskano 500 tys. zł, koszt całej inwestycji to 883 tys. zł. W nowo otwartym Domu Ludowym można oglądać stałą wystawę archiwalnych zdjęć z okresu wyświęcenia z 1937 r. i tymczasową portretów ślubnych mieszkańców Sokolego. Poświęcenie Domu Ludowego była Świętem Wsi, czyli festynem pt. "Dawno temu w Sokolem". Na scenie plenerowej gościły liczne zespoły muzyczne i artystyczne, a gwiazdą wieczoru był zespół folkowy Czeremszyna. Tłumy sokolan przybyły na otwarcie 75-letniego wyremontowanego Domu Ludowego im. I Marszałka Polski Józefa Piłsudskiego.
13 kwietnia 2013 r. w zabytkowym Domu Ludowym w Sokolem odbyła się promocja książki miejscowego społecznika Andrzeja Kasperowicza, którą wydał własnym sumptem. Członkowie Towarzystwa Przyjaciół Sokola zorganizowali specjalne święto, podczas którego prezentowana była monografia „75 lat Domu Ludowego im. I Marszałka Polski Józefa Piłsudskiego we wsi Sokole 1937–2012”. W książce przedstawiono historię istnienia i funkcjonowania Domu Ludowego, od chwili budowy i wyświęcenia w 1937 r., poprzez lata intensywnej działalności, smutny epizod dewastacji i remont kapitalny w 2012 r. Historia Domu Ludowego to fragment najnowszych dziejów Polski, obejmujący czasy II RP, okupację niemiecką, pracowity okres PRL-u i lata demokracji. To także losy mieszkańców wsi Sokole, nierozerwalnie związane przez 75 lat z życiem Domu Ludowego, a także lista niezwykłych gości odwiedzających przybytek kultury ukryty wśród lasów Parku Krajobrazowego Puszczy Knyszyńskiej. Wstęp do książki napisał prof. dr hab. Adam Dobroński.
18 listopada 2017 r. sokolanie i goście świętowali 80-lecie Domu Ludowego w Sokolu i 150-rocznicę urodzin jego patrona Józefa Piłsudskiego. Atrakcji było co nie miara. Wykład o patronie DL wygłosił historyk Andrzej Lechowski, odsłonięto portret marszałka, dokonano historycznego wpisu o tej uroczystości do Księgi Wieczystej Ofiarodawców i Fundatorów Budowy DL w Sokolu, pokazano rodzinne pamiątki związane z marszałkiem, wystawę jego portretów, promowano książkę Andrzeja Kasperowicza o historii DL, komiks wydany przez Muzeum Wojska w Białymstoku, recytowano poezję legionową. Zaśpiewał chór żeński "Belcanto" pod dyrekcją Grażyny Ewy Falkowskiej. Finansowo wsparł: Urząd Marszałkowski Województwa Podlaskiego
Przyroda i turystyka.
Sokole leży na skraju Puszczy Knyszyńskiej z Parkiem Krajobrazowym, który został utworzony w 1988 roku. Obszar Puszczy obejmuje 839 kilometrów kwadratowych powierzchni.
W Sokolem ma początek Szlak Wzgórz Świętojańskich po Parku Krajobrazowym Puszczy Knyszyńskiej zwany również Szlakiem Świętojańskim. Pieszy szlak turystyczny przecina gminy: Michałowo, Gródek i Supraśl. Trasa szlaku: Sokole – Stanek – Świnobród – Downiewo – Królowy Most – wzdłuż rzeki Płoski – Wzgórza Świętojańskie – Cieliczanka – Supraśl. Długość szlaku wynosi 27 km i jest oznakowany kolorem czerwonym.
Obchody 235-lecia powstania wsi.
24 lipca 2010 r. Sokole obchodziło jubileusz 235-lecia powstania wsi. Z tej okazji Andrzej Kasperowicz wydał w lutym "Monografię wsi Sokole 1775–2010, historię Stanku, Świnobrodu, Zajmy i Żedni". W czerwcu ukazała się druga książka "Okruchy historii wsi Sokole i okolic" autorstwa Barbary Pacholskiej i Ewy Kupraszewicz. Głównym organizatorem jubileuszu było Towarzystwo Przyjaciół Sokolego. Na imprezę przybyli mieszkańcy wsi Sokole, okolicznych wsi i miasteczek oraz Białegostoku. Przed południem odbył się „XI Piknik Koński”. Otwarto wystawę archiwalnych zdjęć ze zbiorów mieszkańców Sokolego „Sokole w starej fotografii”. Na scenie przed zabytkowym Domem Ludowym wystąpiły liczne zespoły artystyczne i rozrywkowe. Na placu przed Domem Ludowym zasadzono 5 jubileuszowych dębów. W imprezie uczestniczyło ponad 300 osób.

</doc>
<doc id="403504" url="https://pl.wikipedia.org/wiki?curid=403504" title="Sokole (gmina Czarne)">
Sokole (gmina Czarne)

Sokole (niem. "Falkenwalde") – wieś w Polsce położona w województwie pomorskim, w powiecie człuchowskim, w gminie Czarne.
Wieś królewska starostwa czarneńskiego w powiecie człuchowskim województwa pomorskiego w II połowie XVI wieku. W latach 1975–1998 miejscowość położona była w województwie słupskim.
Inne miejscowości o nazwie Sokole: Sokole, Sokole Pole, Sokole-Kuźnica, Sokolec, Sokolenie

</doc>
<doc id="403505" url="https://pl.wikipedia.org/wiki?curid=403505" title="Sokolica (województwo dolnośląskie)">
Sokolica (województwo dolnośląskie)

Sokolica (niem. "Zaughals") – wieś w Polsce położona w województwie dolnośląskim, w powiecie kłodzkim, w gminie Nowa Ruda.
Położenie.
Sokolica to mała, rozproszona wieś długości około 1,4 km, leżąca w Sudetach Środkowych, w północnej części Wzgórz Włodzickich, na wysokości około 450-560 m n.p.m.
Podział administracyjny.
W latach 1975–1998 miejscowość położona była w województwie wałbrzyskim.
Historia.
Sokolica powstała na początku XVII wieku, w 1631 roku było tu zaledwie pięć domów. W 1748 roku był tu młyn wodny, a w roku 1765 roku miejscowość zamieszkiwało 31 zagrodników i chałupników. W roku 1840 w Sokolicy były: dwór, młyn wodny, gorzelnia i 54 domy, większość mieszkańców utrzymywała się z tkactwa. Pod koniec XIX wieku po upadku tkactwa chałupniczego Sokolica przekształciła się w niewielkie letnisko. Podczas największej katastrofy górniczej w historii noworudzkiego górnictwa w kopalni "Ruben" 10.05.1941 r. na skutek zawału zginęło 187 górników, w tym 4 mieszkańców Sokolicy. Po 1945 roku wieś nie została w pełni zaludniona, a część domów popadła w ruinę i została rozebrana. W 1978 roku Sokolica liczyła 127 mieszkańców, w 1988 roku ich liczba spadła do 108. 
Szlaki turystyczne.
Przez wieś przebiegają dwa znakowane szlaki turystyczne:

</doc>
<doc id="403506" url="https://pl.wikipedia.org/wiki?curid=403506" title="Sokolica (wieś w województwie warmińsko-mazurskim)">
Sokolica (wieś w województwie warmińsko-mazurskim)

Sokolica (niem. "Falkenau") – wieś w Polsce, położona w województwie warmińsko-mazurskim, w powiecie bartoszyckim, w gminie Bartoszyce, między Łabędnikiem a Wiatrowcem Warmińskim. W jej okolicach jest niemiecki niegdyś cmentarz.
Do 1954 roku siedziba gminy Sokolica. W latach 1975–1998 wieś położona była w województwie olsztyńskim.
Historia.
Wieś założona w połowie XIV w. na prawie chełmińskim. W tym czasie wybudowano także kościół. Podczas wojny polsko-krzyżackiej w 1521 r. wieś została spalona i zniszczona. Przykościelna szkoła w okresie reformacji (po 1525 r.) stała się szkołą parafialną. W 1737 poddano ją nadzorowi państwowemu. W 1935 r. w szkle pracowało dwóch nauczycieli i uczyło się 103 dzieci.
W 1939 we wsi mieszkało 552 osoby.
Parafia ewangelicka istniała w latach 1533-1945. W tym okresie proboszczami byli:
W końcu 1945 r. wieś zasiedlili osadnicy z Polski a wieś stała się siedzibą gminy (przejściowo nosiła nazwę gmina Łabędnik). Pierwszym wójtem był Władysław Januszewski. Od 1946 roku wójtem był Piotr Dworowski. Po powstaniu Gminnej Rady Narodowej Dworowski został porzewodniczącym, a na wójta wybrano Józefa Zabielskiego. Po nim wójtem był Stanisław Wierzchoń. W 1946 r. powstała spółdzielnia rolniczo-handlowa Związek Samopomocy Chłopskiej. Szkoła uruchomiona została w 1946 r. (pierwsza kierowniczka i organizatorka była Danuta Wołejko, później kierownikiem był Jerzy Lewandowski). W 1966 r. szkoła przeniosła się do nowego budynku.
W 1983 r. we wsi były gospodarstwa indywidualne (55 – obejmowały 662 ha) oraz PGR. W tym czasie było 47 budynków mieszkalnych z 314 mieszkańcami. W 1983 r. we wsi hodowano 449 sztuk bydła (w tym 278 krów), 303 sztuki trzody chlewnej, 32 konie i 6 owiec. W tym czasie we wsi była szkoła podstawowa, przedszkole z 18 dziećmi, klub, punkt biblioteczny, sklep spożywczy, sklep przemysłowy, młyn, zakład wyposażenia sprzętu rolniczego. W PGR Sokolnica było 9 budynków mieszkalnych z 94 osobami.
Zabytki.
Kościół parafialny pw. św. Anny jest budowlą gotycką, ceglaną (cegła układana w wiązania wendyjskie i polskie), salową, wzniesioną po połowie XIV w., wnętrze jest kryte stropem. Prezbiterium jest wydzielone. Wieża, od strony zachodniej, pochodzi z końca XIV w. (z cegły ułożonej w wiązania polskie, trójkondygnacyjna, z dachem siodłowym), zakrystia powstała w 1892 r. na miejscu starszej, rozebranej w 1890 r. Ozdobą kościoła jest szczyt wschodni, bogato rozczłonkowany bielonymi blendami i ukośnie ustawionymi filarkami oraz i szczyty wieży. Nową zakrystię od strony północnej dobudowano w XVII w. (w miejscu starej). Obok wejścia wmurowane były żelazne dyby.
W 1896 przeprowadzono prace restauratorskie, w czasie których odsłonięto malowidła gotyckie z ok. 1500 r. Zostały one ponownie zakryte tynkiem. W latach 1525-1945 świątynia, jak inne na terenie dawnych Prus Książęcych, była ewangelicka. Z czasów przedreformacyjnych zachował się gotycki rzeźbiony tryptyk z około 1420-1430 r. Były też relikty innych ołtarzy, lecz niestety zaginęły. Na ścianach odkryto 1896 relikty późnogotyckich malowideł z postaciami apostołów. W 1945 r. kościół przejęli katolicy.
Ołtarz główny wzniesiono 1681 z fundacji rodów Kreytzenów i Kanitzów, wtedy też powstała ambona. Zwraca uwagę płyta nagrobna Jerzego Kanitza zmarłego 1687. W ścianie znajduje się wmurowana płyta nagrobna pułkownika Jerzego Kanitza (zm. 1681, był teściem Fryderyka Kreytzena). Uwidoczniona jest płaskorzeźba, przedstawiająca zmarłego.
Na ścianie południowej zawieszono gotycki tryptyk z ok. 1420-1430.

</doc>
<doc id="403507" url="https://pl.wikipedia.org/wiki?curid=403507" title="Sokolniki (województwo kujawsko-pomorskie)">
Sokolniki (województwo kujawsko-pomorskie)

Sokolniki – wieś w Polsce, położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) wieś liczyła 106 mieszkańców. Jest 39. co do wielkości miejscowością gminy Kruszwica.
Historia.
Średniowiecze.
Pierwsze wzmianka o Sokolnikach znajduje się w kronikarskich zapiskach z XI wieku. Wzmiankuje się tam o wsi służebnej wobec grodu książęcego w Kruszwicy. Służebność polegała na tym, że wieśniacy mieli obowiązek układania sokołów używanych przez możnych do polowań. Dalej wieś rozwijała się pod wpływem grodu Kruszwica. W kruszwickim zamku odbywały się zjazdy książąt polskich i polowania z udziałem sokołów. Mieszkańcy Sokolnik w uznaniu zasług otrzymują 2 łany (innym razem wspomina się o 2 włókach ziemi uprawnej) i status kmiecia ("kmiotka zagrodowego"), wolnego od obowiązku odrabiania pańszczyzny (tu warto wspomnieć, że 1 łan kmiecy liczył wtedy około 3,96 ha ziemi). W roku 1215 klasztor strzeliński otrzymał prawo pobierania dziesięciny z Sokolnik. Stało się to przyczyną sporu z biskupem kujawskim. W 1220 roku interweniował w tej sprawie książę Konrad mazowiecki i zmienił je na inne dobra klasztorne. Przyszedł jednak wiek XIV i Kazimierz Wielki w Kruszwicy wznosi warowny zamek z cegły – w którym rezyduje starościc królewski i mieszczą się sądy grodzkie. Wraca tradycja polowań z sokołami, a Kruszwica otrzymuje w 1422 roku prawa miejskie.
Wieki XVI i XVII.
Kolejna wzmianka (regulamin poborców z lat 1557–1566: Poliński, II.37) wymienia się przy Sokolnikach Jana Sierakowskiego – kasztelana lędzkiego z 6 łanami osiadłymi (łan królewski = od 50 do 54 ha ziemi). Przychodzi rok 1657 – Szwedzi burzą kruszwicki zamek, a na znaczeniu traci układanie sokołów. Mieszkańcy Sokolnik mają jednak swoje łany – czarną tłustą jak czarnoziem rolę. Pszenicę ładują na statki rzeczne ("berlinki") przy specjalnie w tym celu zbudowanej przystani na Gople. Miód, masło, sery i jaja wożą na targ.
Wieki XVIII i XIX.
1772 rok I rozbiór Polski – tę część Kujaw zajmują Prusacy. Właściciele pobliskich Polanowie za działalność patriotyczną i narodową tracą majątek. Mieszkańcy Sokolnik zostają zobowiązani do odpracowania 1 dnia w tygodniu na rzecz nowych pruskich właścicieli. Koniec XIX wieku, a na Kujawach szaleje kulturkampf. Prusacy przeznaczają ogromną kontrybucję (po wygranej w 1871 roku wojnie z Francją) na infrastrukturę pod swoje osadnictwo, na ziemiach pozostających pod ich zaborem. Pruski styl sprawowania władzy wyzwala inwencję u Polaków. W 1881 roku powstaje w Kruszwicy polska cukrownia. Gospodarze z Sokolnik, Janikowa i Kraszyc stają się jej akcjonariuszami. Niemcy zakładają mleczarnie, a również okoliczni rolnicy, hodowcy bydła uruchamiają polską mleczarnię. Po powołaniu przez niemieckich osadników "Spółdzielni Zaopatrzenia i Zbytu" oraz banku, podkruszwiccy włościanie nie pozostają w tyle organizując "Polską Spółdzielnie Rolnik" i Bank Ludowy. W "Słowniku geograficznym Królestwa Polskiego i innych krajów słowiańskich" (Władysława Walewskiego i Bronisława Chlebowskiego) wydanym w 1890 r. napisano: Sokolniki – wieś w powiecie inowrocławskim położona o 5 km na południowy zachód od Kruszwicy, u źródeł rzeki Śmierni, dopływu Noteci, parafia Polanowie, poczta Kruszwica z przysiułkiem Janikowo (12 domów i 96 mieszkańców) tworzy okręg wiejski mający 36 domów i 325 mieszkańców oraz 267 ha roli. 
Wiek XX (1. połowa).
Wiek XX gospodarze witali w dobrej kondycji finansowej. Jako członkowie "Kółka Rolniczego w Kruszwicy", którego prezesem był Józef Przybyszewski: właściciel majątku w Giżewie, a wiceprezesem ksiądz proboszcz Karol Panieński z Polanowie, byli jej aktywnymi działaczami. Wielu jednak rolników angażowało się w okresie międzywojennym w organizacjach politycznych. Popularnością cieszyło się szczególnie Stronnictwo Narodowe, nieco mniejszą Związek Ludowo-Narodowy, a bodaj najmniejszą Polskie Stronnictwo Ludowe "Piast". We wrześniu 1940 roku większość rodzin rolniczych została wysiedlona przez niemieckich najeźdźców do koloni Kulczyn, gmina Hańsk i Janowa – kolonia w gminie Chełm, województwo lubelskie.

</doc>
<doc id="403508" url="https://pl.wikipedia.org/wiki?curid=403508" title="Sokolniki (powiat garwoliński)">
Sokolniki (powiat garwoliński)

Sokolniki – wieś w Polsce położona w województwie mazowieckim, w powiecie garwolińskim, w gminie Żelechów.
W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii Zwiastowania Najświętszej Maryi Panny w Żelechowie.

</doc>
<doc id="403509" url="https://pl.wikipedia.org/wiki?curid=403509" title="Sokolniki (województwo podkarpackie)">
Sokolniki (województwo podkarpackie)

Sokolniki – wieś w Polsce położona w województwie podkarpackim, w powiecie tarnobrzeskim, w gminie Gorzyce.
W latach 1975–1998 miejscowość położona była w województwie tarnobrzeskim.
Miejscowość należy do Parafii Świętej Rodziny w Trześni.
Historia.
Pierwsza wzmianka w dokumentach na temat miejscowości z terenu obecnej gminy Gorzyce pochodzi z 1191 roku i dotyczy właśnie Sokolnik. Nazwa w brzmieniu "Sucholnici" pojawiła się w tzw. Kodeksie Dyplomatycznym Małopolski, kiedy to arcybiskup gnieźnieński konsekrował kościół św. Marii w Sandomierzu. W wydanym z tej okazji przywileju wyznaczone zostały dobra stanowiące uposażenie tego kościoła, wśród nich znalazły się Sokolniki.
Wykopaliska archeologiczne prowadzone na terenie tej wsi świadczą o tym, że istniała ona dużo wcześniej. Odkryte cmentarzyska pochodzą z czasów kultury łużyckiej. Kolejna wzmianka pochodzi z 1284 roku z dokumentu wydanego przez Leszka Czarnego. W II połowie XV wieku Jan Długosz w Komentarzach o Ziemi Sandomierskiej wspomina o dwunastu kmieciach, karczmie, kościele i folwarku komesa na Tarnowie w "Szokolnykach". Według zapisków lustracji królewszczyzny starostwa sandomierskiego, w miejscowości tej były dwa stawy rybne, z których ryby dostarczano do zamku w Sandomierzu.
W 1443 r. król Władysław Warneńczyk zwolnił łowców wywodzących się z królewskiej wsi Sokolniki od wszelkich danin, w zamian mieli stawiać się przy królu w czasie łowów. O miejscowości Sokolniki można spotkać informacje w dokumentach wydawanych przez króla Kazimierza Jagiellończyka i Zygmunta III Wazę.
W 1586 roku byli w Sokolnikach dwaj hodowcy sokołów dla książąt sandomierskich, najprawdopodobniej właśnie stąd wzięła się nazwa wsi. W 1835 r. właścicielami Sokolnik została rodzina Dolańskich.
Latem 2001 roku prawie wszystkie domostwa zostały zalane w wyniku powodzi, jaka nawiedziła gminę Gorzyce. Wieś została zalana wodami Wisły, która przerwała wał przeciwpowodziowy w Zalesiu Gorzyckim, około ośmiu kilometrów w linii prostej od pierwszych zabudowań w Sokolnikach. Pod wodą znalazły się także trzy inne wsie.
Podczas powodzi 19 maja 2010 pękł wał na Trześniówce w gminie Gorzyce. Przez 500-metrową wyrwę woda zalała między innymi Sokolniki. Rozmiar klęski przewyższył katastrofę z 2001 roku. Po dwóch tygodniach od powodzi Sokolniki zostają zalane po raz kolejny, tym razem 4 czerwca 2010. Stan wody był niższy o 20 cm niż podczas majowej powodzi, jednak tym razem miejscowość zalały trzy rzeki, Trześniówka od strony Trześni, Wisła od strony Zalesia Gorzyckiego, oraz Łęg od strony Orlisk Sokolnickich

</doc>
<doc id="403510" url="https://pl.wikipedia.org/wiki?curid=403510" title="Sokolniki (województwo śląskie)">
Sokolniki (województwo śląskie)

Sokolniki – wieś w Polsce położona w województwie śląskim, w powiecie myszkowskim, w gminie Niegowa.
Historia.
Miejscowość odnotowały historyczne dokumenty podatkowe. W 1581 wieś leżała w parafii Staromieście (Lelów). Starosta lelowski odprowadzał ze wsi podatki od 9,5 łanów kmiecych, 1 chałupnika, 4 komorników bez bydła.
Po rozbiorach Polski miejscowość znalazła się w zaborze rosyjskim i leżała w Królestwie Polskim. W XIX-wiecznym Słowniku geograficznym Królestwa Polskiego wymieniona jest jako wieś włościańska, czyli należąca w całości do chłopów i leżąca w powiecie włoszczowskim w gminie i parafii Lelów. W 1827 w miejscowości znajdowało się 62 domy zamieszkane przez 346 mieszkańców. W 1890 słownik ten odnotował w miejscowości istnienie szkoły początkowej.
Obecnie.
W latach 1975–1998 miejscowość położona była w województwie częstochowskim.
W okolicach Sokolnik bierze swój początek struga Halszka, dopływ Białki.
Miejscowość jest również siedzibą parafii rzymskokatolickiej, pod wezwaniem Najświętszego Serca Pana Jezusa, należącej do dekanatu lelowskiego, diecezji kieleckiej.

</doc>
<doc id="403511" url="https://pl.wikipedia.org/wiki?curid=403511" title="Sokolniki (powiat goleniowski)">
Sokolniki (powiat goleniowski)

Sokolniki – wieś w Polsce położona w województwie zachodniopomorskim, w powiecie goleniowskim, w gminie Maszewo.
W latach 1975–1998 miejscowość położona była w województwie szczecińskim.
Przypisy.
Zobacz też: Sokolniki

</doc>
<doc id="403512" url="https://pl.wikipedia.org/wiki?curid=403512" title="Sokolnik (województwo mazowieckie)">
Sokolnik (województwo mazowieckie)

Sokolnik – wieś w Polsce położona w województwie mazowieckim, w powiecie mińskim, w gminie Mrozy. 
Wieś szlachecka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość położona była w województwie siedleckim.

</doc>
<doc id="403513" url="https://pl.wikipedia.org/wiki?curid=403513" title="Sokolnik (województwo warmińsko-mazurskie)">
Sokolnik (województwo warmińsko-mazurskie)

Sokolnik – wieś w Polsce położona w województwie warmińsko-mazurskim, w powiecie elbląskim, w gminie Młynary. Znajduje się tu duża stadnina koni w której corocznie odbywają się regionalne zawody jeździeckie w skokach przez przeszkody, które przyciągają wielu miłośników tego sportu.
W latach 1975–1998 miejscowość położona była w województwie elbląskim.

</doc>
<doc id="403514" url="https://pl.wikipedia.org/wiki?curid=403514" title="Sokołowice (województwo dolnośląskie)">
Sokołowice (województwo dolnośląskie)

Sokołowice – wieś w Polsce, położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1945–1954 siedziba gminy Sokołowice. W latach 1975–1998 miejscowość położona była w województwie wrocławskim.
Oświata, usługi i zabytki.
Szkoła podstawowa, piekarnia, dawna wieża strażacka, dawny młyn wodny oparty na odnodze rzeki Oleśniczanki – obecnie w reaktywacji. Pałacyk dworski, park, kaplica mszalna parafii NMP Nieustającej Pomocy w Boguszycach. W Sokołowicach swoją siedzibę ma organizacja pozarządowa, jaką jest Fundacja Żyj dla Innych. Przez wieś prowadzi turystyczny szlak czerwony oraz ścieżka rowerowa.
Historia.
Sokołowice historycznie są wymieniane już w XIII wieku (rok 1288) w wykazie miejscowości, które płacą dziesięcinę parafii w Oleśnicy. Wśród charakterystycznej zagrodniczej zabudowy warto wspomnieć o pałacu i parku typu swobodnego ze stawem oraz reliktach folwarku, które zajmują południowo-zachodnią część wsi.

</doc>
<doc id="403515" url="https://pl.wikipedia.org/wiki?curid=403515" title="Sokołowice (województwo małopolskie)">
Sokołowice (województwo małopolskie)

Sokołowice – wieś w Polsce położona w województwie małopolskim, w powiecie proszowickim, w gminie Koszyce, przy DW768.
W latach 1975–1998 miejscowość położona była w województwie kieleckim.
Integralne części miejscowości: Kępa Sokołowska, Parcelacja, Stara Wieś.
Na terenie miejscowości działa Koszycka Strefa Aktywności Gospodarczej.

</doc>
<doc id="403516" url="https://pl.wikipedia.org/wiki?curid=403516" title="Sokołowice (województwo wielkopolskie)">
Sokołowice (województwo wielkopolskie)

Sokołowice – wieś w Polsce położona w województwie wielkopolskim, w powiecie wolsztyńskim, w gminie Przemęt.
Wieś leży na skraju Przemęckiego Parku Krajobrazowego, w dolinie strumienia o nazwie Żeleźnica.
Historia.
Miejscowość wcześniej była znana od 1393 jako Sokołowo. Właścicielami Sokołowa byli kolejno Zbąscy, Mielińscy, Borzęccy (w 1793) i Zabłoccy. W 1806 Antoni Onufry Skarzyński nabył Sokołowo od Zabłockich. W 1806 rozpoczęła się budowa dworu. Pod koniec XIX wieku sama wieś liczyła dwa domostwa i 19 mieszkańców, a majątek dworski Sokołowo, o pow. 640 ha 17 domostw i 202 mieszkańców, wyznania katolickiego. Niemiecką nazwą w tym czasie było "Suckel". W latach 1975–1998 miejscowość położona była w województwie leszczyńskim. W 2011 roku liczyła 69 mieszkańców.
Zabytki.
W rejestrze zabytków Narodowego Instytutu Dziedzictwa umieszczono:
Według legendy pod figurą św. Jana Nepomucena pochowano ofiary epidemii.

</doc>
<doc id="403517" url="https://pl.wikipedia.org/wiki?curid=403517" title="Sokołowo (województwo podlaskie)">
Sokołowo (województwo podlaskie)

Sokołowo – wieś w Polsce położona w województwie podlaskim, w powiecie suwalskim, w gminie Bakałarzewo.
W latach 1975–1998 miejscowość położona była w województwie suwalskim.
Sokołowo założone zostało w połowie XIX wieku przez rosyjskich staroobrzędowców.
Około 1890 roku było tu 30 domów i 131 mieszkańców. Sokołowo należało do gminy Kuków w parafii Głęboki Rów.
Według Pierwszego Powszechnego Spisu Ludności, przeprowadzonego w 1921 r., Sokołowo liczyło 225 mieszkańców (117 kobiet i 108 mężczyzn) zamieszkałych w 37 domach. Większość mieszkańców wsi zadeklarowała wyznanie staroobrzędowe (224 osoby), pozostali zgłosili wyznanie rzymskokatolickie (1 osoba). Jednocześnie większość mieszkańców Sokołowa zadeklarowała narodowość rosyjską (202 osoby), a pozostałe 23 osoby podały narodowość polską. W okresie dwudziestolecia międzywojennego Sokołowo znajdowało się w gminie Kuków.
Społeczność staroobrzędowa z Sokołowa należy do parafii funkcjonującej przy molennie w Suwałkach.
Wierni kościoła rzymskokatolickiego należą do parafii Matki Bożej Częstochowskiej w Żylinach.

</doc>
<doc id="403518" url="https://pl.wikipedia.org/wiki?curid=403518" title="Sokołówek (województwo łódzkie)">
Sokołówek (województwo łódzkie)

Sokołówek – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość położona była w województwie płockim.

</doc>
<doc id="403520" url="https://pl.wikipedia.org/wiki?curid=403520" title="Sokołówek (powiat wołomiński)">
Sokołówek (powiat wołomiński)

Sokołówek – wieś w Polsce położona w województwie mazowieckim, w powiecie wołomińskim, w gminie Dąbrówka.
W latach 1975–1998 miejscowość położona była w województwie ostrołęckim.

</doc>
<doc id="403521" url="https://pl.wikipedia.org/wiki?curid=403521" title="Sokołówka (województwo lubelskie)">
Sokołówka (województwo lubelskie)

Sokołówka – wieś w Polsce położona w województwie lubelskim, w powiecie biłgorajskim, w gminie Frampol. Leży nad Białą Ładą.
W latach 1975–1998 miejscowość położona była w województwie zamojskim. Według Narodowego Spisu Powszechnego (III 2011 r.) liczyła 306 mieszkańców i była ósmą co do wielkości miejscowością gminy Frampol.

</doc>
<doc id="403522" url="https://pl.wikipedia.org/wiki?curid=403522" title="Sokołówka (województwo łódzkie)">
Sokołówka (województwo łódzkie)

Sokołówka – kolonia w Polsce położona w województwie łódzkim, w powiecie tomaszowskim, w gminie Żelechlinek.
W latach 1975–1998 miejscowość położona była w województwie piotrkowskim.

</doc>
<doc id="403523" url="https://pl.wikipedia.org/wiki?curid=403523" title="Sokołów (województwo lubuskie)">
Sokołów (województwo lubuskie)

Sokołów (niem. "Zöcklau") – wieś w Polsce położona w województwie lubuskim, w powiecie nowosolskim, w gminie Kożuchów.
W latach 1975–1998 miejscowość położona była w województwie zielonogórskim.
Nazwa.
Pierwsze udokumentowane wzmianki o wsi "Sokolow" pojawiają się w 1295 r.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Setluk alias Czeclow".
Historia.
Rejon wsi zamieszkany był już w I w. p.n.e. (tzw. kultura pomorska). Powstanie wsi datuje się na początek XIII w. W 1418 r. właścicielami byli bracia Konrad i Hans von Dobirswicz, w 1446 r. Kaspar von Kottwitz. Kolejnym właścicielem była rodzina von Stentech. W 1578 r. właścicielem był Ernest von Unruh. W XIX w część wsi należała do Bernharda Lehwaldta z pobliskiego Czciradza, natomiast druga część tzw. Dolna, do rodziny Strempel z pobliskich Drwalewic. Ostatnimi właścicielami przed wybuchem II wojny światowej byli Johann Reitsch (Sokołów Górny i Środkowy) oraz Eberhard von Kalkreuth (Sokołów Dolny).
Demografia.
Liczba mieszkańców wsi w poszczególnych latach:
Od 1998 do 2021 roku ilość mieszkańców Sokołowa zwiększyła się o 9%.

</doc>
<doc id="403524" url="https://pl.wikipedia.org/wiki?curid=403524" title="Sokoły (województwo kujawsko-pomorskie)">
Sokoły (województwo kujawsko-pomorskie)

Sokoły – wieś w Polsce położona w województwie kujawsko-pomorskim, w powiecie radziejowskim, w gminie Piotrków Kujawski.
Podział administracyjny.
W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 72 mieszkańców. Jest 25. co do wielkości miejscowością gminy Piotrków Kujawski.

</doc>
<doc id="403525" url="https://pl.wikipedia.org/wiki?curid=403525" title="Sokóle (województwo mazowieckie)">
Sokóle (województwo mazowieckie)

Sokóle – wieś w Polsce położona w województwie mazowieckim, w powiecie mińskim, w gminie Stanisławów.
W Sokólu znajduje się stadnina koni. Zlokalizowane jest tu ujęcie wody z którego korzystają także sąsiadujące wsie. Większość dzieci w Sokólu uczy się w szkole w Stanisławowie. Ludzie mieszkający tam zajmują się głównie rolnictwem. Wieś graniczy z Kolonią Stanisławów, Gęsianką i Wólką Mlencką. We wsi jest 1 sklep. 
Wieś królewska Sokole (Sokule) położona była w 1580 roku w powiecie warszawskim ziemi warszawskiej województwa mazowieckiego. W latach 1975–1998 miejscowość położona była w województwie siedleckim.

</doc>
<doc id="403527" url="https://pl.wikipedia.org/wiki?curid=403527" title="Sokóle (województwo podlaskie)">
Sokóle (województwo podlaskie)

Sokóle – wieś w Polsce położona w województwie podlaskim, w powiecie siemiatyckim, w gminie Nurzec-Stacja.
W latach 1975–1998 miejscowość położona była w województwie białostockim.
Prawosławni mieszkańcy wsi należą do parafii św. Dymitra w Żerczycach, a wierni kościoła rzymskokatolickiego do parafii Matki Bożej Częstochowskiej w Nurcu-Stacji.

</doc>
<doc id="403528" url="https://pl.wikipedia.org/wiki?curid=403528" title="Sokółka (województwo mazowieckie)">
Sokółka (województwo mazowieckie)

Sokółka – wieś w Polsce położona w województwie mazowieckim, w powiecie węgrowskim, w gminie Sadowne.
Nazwa wsi pochodzi od nazwiska Sokoł albo od ptaka – sokoła. Nazwa pojawiła się w 1535 r. jako Sokolek, w 1552 r. w dokumentach występuje Sokolka, w 1808 r. – Sokułka, w 1821 r. – Sokółka, a w 1890 r. – Sokółki.
Prywatna wieś duchowna położona była w drugiej połowie XVI wieku w powiecie kamienieckim ziemi nurskiej województwa mazowieckiego.
Wierni kościoła rzymskokatolickiego należą do parafii św. Jana Chrzciciela w Sadownem.
Historia.
Miejscowość ta powstała w 1530 r. Przypuszczanie w 1680 r. kapituła warszawskiej kolegiaty św. Jana osadziła tu chłopów, nazywanych przez tubylców Kurpiami. Wieś i folwark były częścią dóbr kołodziąskich. Hrabia Andrzej Zamoyski zamienił z rządem rosyjskim twierdzę Zamość na dobra kołodziąskie.
W 1564 r. była we wsi karczma, młyn i mieszkało 3 rzemieślników.
W 1797 r. wieś należała do parafii Sadowne.
W wyniku uwłaszczenia w 1864 r. chłopi otrzymali ponad 583 morgi ziemi użytkowej i ponad 50 mórg nieużytków. W 1890 r. Sokółka miała 567 mórg ziemi, z tego 237 mórg włościańskich.
W 1921 r. na 509 mieszkańców było tu 15 Żydów.
Podczas kampanii wrześniowej w nocy z 2 na 3 września 1939 r. na stację kolejową w Sadownem przybyły pułki wileńskie, które zatrzymały się na dzień w okolicznym lesie, a nocą pomaszerowały w kierunku Broku i Ostrowi Mazowieckiej. Stacjonujące tu wojsko polskie stało się niebawem celem nalotów lotnictwa niemieckiego. Powstało podejrzenie, że był to skutek radiowych meldunków dywersantów, rekrutujących się spośród miejscowych kolonistów. 4 września w godzinach przedpołudniowych Luftwaffe dokonała nalotu na stację kolejową w Sadownem.
W czasie II wojny światowej, w sierpniu 1944 r., przez 12 dni toczyły się tu ciężkie walki. W ich wyniku spłonęło ok. 50% wszystkich zagród.
W latach 1975–1998 miejscowość położona była w województwie siedleckim.
Współczesność.
Wieś jest zelektryfikowana, posiada wodociąg. Czynne są 2 sklepy spożywczo-przemysłowe.
Obecnie jest to najgęściej zaludnioną wieś w gminie. Spowodowane jest to faktem, iż obok Sokółki biegnie linia kolejowa Warszawa – Białystok. Około 1 km od Sokółki znajduje się stacja kolejowa Sadowne Węgrowskie (stacja ta była zniszczona przez Niemców podczas II wojny światowej). Obecna linia kolejowa była w XIX wieku częścią linii warszawsko-petersburskiej – najważniejszej linii kolejowej z Warszawy na wschód. Podczas II wojny światowej szły tędy transporty warszawskich Żydów z getta do Treblinki.
W 1964 r. wybudowano nową szkołę podstawową, która została zlikwidowana w 2001 r. Obecnie w tym budynku, od 2005 r. istnieje Jednostka Ochotniczej Straży Pożarnej w Sokółce.
Na uwagę zasługują tu także kompleksy leśne.

</doc>
<doc id="403529" url="https://pl.wikipedia.org/wiki?curid=403529" title="Sokółki (województwo wielkopolskie)">
Sokółki (województwo wielkopolskie)

Sokółki – wieś w Polsce, położona w województwie wielkopolskim, w powiecie konińskim, w gminie Kazimierz Biskupi.
W latach 1975–1998 miejscowość położona była w województwie konińskim.

</doc>
<doc id="403530" url="https://pl.wikipedia.org/wiki?curid=403530" title="Sokół (województwo łódzkie)">
Sokół (województwo łódzkie)

Sokół – wieś w Polsce położona w województwie łódzkim, w powiecie kutnowskim, w gminie Krzyżanów.
W latach 1975–1998 miejscowość administracyjnie należała do województwa płockiego.

</doc>
<doc id="403531" url="https://pl.wikipedia.org/wiki?curid=403531" title="Sokół (województwo mazowieckie)">
Sokół (województwo mazowieckie)

Sokół – wieś w Polsce, położona w województwie mazowieckim, w powiecie garwolińskim, w gminie Sobolew.
W latach 1975–1998 wieś położona była w województwie siedleckim.
We wsi Sokół od 1953 roku funkcjonuje jednostka Ochotniczej Straży Pożarnej
Wierni Kościoła rzymskokatolickiego należą do parafii Trójcy Świętej w Gończycach.
Gospodarka.
We wsi Sokół działa firma „Przedsiębiorstwo Produkcyjno-Handlowe SOGAR Z.W. Wiśniccy S.J. – Garbarnia”
Transport.
W odległości 5 km od wsi w miejscowości Gończyce przebiega droga krajowa nr 17 Warszawa-Garwolin-Gończyce-Lublin-Zamość-Hrebenne,
Przez Sokół przebiega droga wojewódzka nr 807 Łuków-Gończyce-Sokół-Maciejowice.
W odległości 5 km od wsi przebiega linia kolejowa nr 7 Warszawa-Lublin-Dorohusk; stacja Sobolew znajduje się we wsi Sobolew.
W Garwolinie działa przedsiębiorstwo PKS Garwolin, które zapewnia połączenia do Warszawy, Otwocka, Łaskarzewa, Ryk, Siedlec, Żelechowa, Łukowa, Maciejowic i innych miast. Istnieją też przewoźnicy prywatni, którzy zapewniają połączenia do Warszawy, Lublina, Siedlec i Stoczka Łukowskiego.

</doc>
<doc id="403532" url="https://pl.wikipedia.org/wiki?curid=403532" title="Solarnia (województwo opolskie)">
Solarnia (województwo opolskie)

Solarnia (niem. "Salzforst" (od 1936)) – wieś w Polsce położona w województwie opolskim, w powiecie kędzierzyńsko-kozielskim, w gminie Bierawa.
Nazwa.
Nazwa miejscowości wywodzi się od "soli" - polskiej nazwy minerału halitu. Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu jako najstarszą nazwę miejscowości wymienia "Solarnia" podając jej znaczenie "„Salzlager”", czyli w języku polskim "„obozowisko wydobywania soli”". 
W 1936 roku w okresie narodowego socjalizmu administracja III Rzeszy zmieniła historyczną nazwę "Solarnia" na całkowicie niemiecką "Salzforst", czyli "„Solny las”" nawiązującą do pierwotnego znaczenia.
Historia.
Osada została założona w 1631. Znajdował się tutaj mały zakład w którym odparowywano wodę w celu uzyskania soli.
W latach 1975–1998 miejscowość położona była w województwie opolskim.
Przez Solarnię przechodzi droga wojewódzka nr 425.

</doc>
<doc id="403533" url="https://pl.wikipedia.org/wiki?curid=403533" title="Solec (województwo łódzkie)">
Solec (województwo łódzkie)

Solec – wieś w Polsce położona w województwie łódzkim, w powiecie opoczyńskim, w gminie Paradyż.
Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. W latach 1975–1998 miejscowość położona była w województwie piotrkowskim.
Wierni Kościoła rzymskokatolickiego należą do parafii św. Mikołaja w Żarnowie.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="403534" url="https://pl.wikipedia.org/wiki?curid=403534" title="Solec (województwo opolskie)">
Solec (województwo opolskie)

Solec (dodatkowa nazwa w j. niem. Altzülz) – wieś w Polsce, położona w województwie opolskim, w powiecie prudnickim, w gminie Biała. Historycznie leży na Górnym Śląsku, na ziemi prudnickiej. Położona jest na terenie Wysoczyzny Bialskiej, będącej częścią Niziny Śląskiej. Przepływa przez nią rzeka Biała.
W latach 1975–1998 miejscowość należała administracyjnie do ówczesnego województwa opolskiego.
Według danych na 2011 wieś była zamieszkana przez 198 osób.
Geografia.
Położenie.
Wieś jest położona w południowo-zachodniej Polsce, w województwie opolskim, około 6 km od granicy z Czechami, na Wysoczyźnie Bialskiej. Należy do Euroregionu Pradziad. Leży na obszarze 389,9 ha. Ma charakter rolniczy. Głównymi uprawami są tutaj pszenica, rzepak i buraki cukrowe. Przez granice administracyjne wsi przepływa rzeka Biała. Leży na terenie Nadleśnictwa Prudnik (obręb Prudnik).
Środowisko naturalne.
W Solcu panuje klimat umiarkowany ciepły. Średnia temperatura roczna wynosi +8,3 °C. Duże zróżnicowanie dotyczy termicznych pór roku. Średnie roczne opady atmosferyczne w rejonie Solca wynoszą 621 mm. Dominują wiatry zachodnie.
Nazwa.
Nazwa miejscowości pochodzi od polskiej nazwy soli kuchennej. Polską historyczną nazwą miasta była nazwa "Solec". Heinrich Adamy w swoim spisie nazw miejscowości na Śląsku, wydanym w 1888 roku we Wrocławiu, wymienia genezę nazwy „Von der Saline Czulicz bei Bialy kommt der name Zülz” (pol. Od salin Czuliczów obok Białej wywodzi się nazwa Zülz). Niemiecka nazwa Zülz pochodzi więc od zgermanizowanego nazwiska śląskiego rodu Czuliczów, do których należała salina (miejsce pozyskiwania soli) usytuowana w okolicy obecnej miejscowości Biała. Topograficzny opisu Śląska z 1865 roku wymienia miasto Biała (Zülz) oraz leżący w pobliżu Solec (Alt-Zülz) we fragmencie "„Alt-Zülz (1534 Soletz, polnisch Sollec)”".
12 lutego 1948 r. ustalono urzędową polską nazwę miejscowości – Solec, określając drugi przypadek jako Solca, a przymiotnik – solecki.
Historia.
Wieś lokowano w 1225. W Solcu istniała komandoria joannitów. Komtur był proboszczem kościoła. Zakonnicy żyli z ofiar parafian, prowadząc równocześnie folwark. Pierwszy kościół drewniany wzniesiono w 1285. Drugi kościół murowany zbudowano w 1525. Obecny kościół neobarokowy jest z 1904. Konsekrowano go w 1912. Joannici prowadzili parafię do kasaty klasztorów na Śląsku w 1810. Obecnie w Solcu ma swoją siedzibę rzymskokatolicka Parafia św. Jana Chrzciciela, administracyjnie należąca do dekanatu bialskiego w diecezji opolskiej.
Według spisu ludności z 1 grudnia 1910, na 270 mieszkańców Solca 12 posługiwało się językiem niemieckim, a 258 językiem polskim. Po I wojnie światowej we wsi powstał pomnik upamiętniający mieszkańców wsi, którzy zginęli podczas niej.
W 1921 w zasięgu plebiscytu na Górnym Śląsku znalazła się tylko część powiatu prudnickiego. Solec znalazł się po stronie wschodniej, w obszarze objętym plebiscytem. Do głosowania uprawnionych było w Solcu 195 osób, z czego 145, ok. 74,4%, stanowili mieszkańcy (w tym 136, ok. 69,7% całości, mieszkańcy urodzeni w miejscowości). Oddano 193 głosy (ok. 99,0% uprawnionych), w tym 192 (ok. 99,5%) ważne; za Niemcami głosowało 167 osób (ok. 86,5%), a za Polską 25 osób (ok. 13,0%).
W latach 1945–1950 Solec należał do województwa śląskiego, a od 1950 do województwa opolskiego.
W latach 1945–1954 wieś należała do gminy Gostomia.
Mieszkańcy.
Miejscowość zamieszkiwana jest przez mniejszość niemiecką oraz Ślązaków. Mieszkańcy wsi posługują się gwarą prudnicką, będącą odmianą dialektu śląskiego. Należą do podgrupy gwarowej nazywanej "Goloki".
Zabytki.
Do wojewódzkiego rejestru zabytków wpisane są:
Zgodnie z gminną ewidencją zabytków w Solcu chronione są ponadto:
Oświata.
W miejscowości Solec znajduje się e-Centrum, czyli sala edukacyjna wyposażona w komputery multimedialne. W tej sali odbywa się wiele zajęć edukacyjnych.
Kultura.
W Solcu działa Niemieckie Koło Przyjaźni (Deutscher Freundeskreis) – oddział terenowy Towarzystwa Społeczno-Kulturalnego Niemców na Śląsku Opolskim.
Turystyka.
Przez wieś przebiegają dwie trasy rowerowe PTTK, nr 261 C oraz 262 Z.
Przez Solec prowadzą szlaki turystyczne:

</doc>
<doc id="403535" url="https://pl.wikipedia.org/wiki?curid=403535" title="Solniki (województwo lubuskie)">
Solniki (województwo lubuskie)

Solniki (niem. "Zölling") – wieś w Polsce położona w województwie lubuskim, w powiecie nowosolskim, w gminie Kożuchów.
W latach 1975–1998 miejscowość położona była w województwie zielonogórskim.
Nazwa.
W 1295 w kronice łacińskiej "Liber fundationis episcopatus Vratislaviensis" (pol."Księdze uposażeń biskupstwa wrocławskiego") miejscowość wymieniona jest w zlatynizowanej formie "Czolnik".
Historia.
Jedna z najstarszych miejscowości na terenie środkowego Nadodrza. Badania archeologiczne wskazują na istnienie na tym terenie osadnictwa tzw. kultury lateńskiej i pomorskiej oraz łużyckiej. We wczesnym średniowieczu istniał tutaj gród obronny, prawdopodobnie należący do plemienia Dziadoszan. Po przyłączeniu Śląska przez Piastów mieścił się tutaj lokalny ośrodek administracyjny. Wieś powstała w II poł. XII w., a pierwsza wzmianka o kościele parafialnym pochodzi z 1220 r. Pierwszym wymienianym w 1405 r. właścicielem był Johann von Frankenfurt. W XVI w. wybudowano otoczony fosą dwór obronny. Przebudowy dokonała dopiero w XIX w. rodzina von Gleim. Powstał wtedy klasycystyczny pałac z parkiem i oranżerią. Ostatnią właścicielką wsi do 1945 roku była Eliza von Gleim. Po II wojnie światowej stacjonowali tu do 1948 roku żołnierze radzieccy. Po przejęciu przez administrację polską utworzono tu PGR (obecnie zakład sadowniczy).
Demografia.
Liczba mieszkańców miejscowości w poszczególnych latach:
Od roku 1998 do 2021 ilość mieszkańców wsi zmniejszyła się o 23,8%.
Zabytki.
Do wojewódzkiego rejestru zabytków wpisane są:

</doc>
<doc id="403536" url="https://pl.wikipedia.org/wiki?curid=403536" title="Sołki (województwo mazowieckie)">
Sołki (województwo mazowieckie)

Sołki – wieś w Polsce, położona w województwie mazowieckim, w powiecie mińskim, w gminie Dobre.
W latach 1975–1998 miejscowość położona była w województwie siedleckim.

</doc>
<doc id="403537" url="https://pl.wikipedia.org/wiki?curid=403537" title="Sołki (województwo podlaskie)">
Sołki (województwo podlaskie)

Sołki – wieś w Polsce położona w województwie podlaskim, w powiecie grajewskim, w gminie Rajgród. 
Wieś jest siedzibą sołectwa "Sołki" w którego skład wchodzą również osady "Budki", "Dębowo" i Wykowo.
W 1929 r. wieś należała do gminy Bełda. Majątek ziemski posiadał tu Jakub Kulikowski (84 mórg).
W latach 1975–1998 miejscowość położona była w województwie łomżyńskim.

</doc>
<doc id="403538" url="https://pl.wikipedia.org/wiki?curid=403538" title="Sołtysy (województwo mazowieckie)">
Sołtysy (województwo mazowieckie)

Sołtysy – wieś w Polsce położona w województwie mazowieckim, w powiecie przysuskim, w gminie Gielniów.
W latach 1975–1998 miejscowość położona była w województwie radomskim.
3 grudnia 1943 żandarmeria niemiecka z posterunku w Opocznie otoczyli wieś i zamknęli w jednej ze stodół 37 mieszkańców i kilku mężczyzn z innych wsi, których przywieźli ze sobą. Po przesłuchaniach, zamordowali 12 osób, w tym 4 z Sołtys. 20 mężczyzn wywieziono do Opoczna, tam zamordowano kolejnych 3, a resztę wywieziono do obozu w Gross-Rosen. Zidentyfikowano tylko 6 ofiar zbrodni.
Wierni kościoła rzymskokatolickiego należą do parafii św. Doroty w Petrykozach.

</doc>
<doc id="403539" url="https://pl.wikipedia.org/wiki?curid=403539" title="Sołtysy (województwo opolskie)">
Sołtysy (województwo opolskie)

Sołtysy – wieś w Polsce położona w województwie opolskim, w powiecie oleskim, w gminie Praszka.
Miejscowość położona jest przy drodze krajowej nr 45 z Kluczborka do Wielunia.
W latach 1975–1998 miejscowość położona była w województwie częstochowskim.

</doc>
<doc id="403540" url="https://pl.wikipedia.org/wiki?curid=403540" title="Sosnowica (województwo lubelskie)">
Sosnowica (województwo lubelskie)

Sosnowica – wieś (dawniej miasto) w Polsce położona w województwie lubelskim, w powiecie parczewskim, w gminie Sosnowica, w obrębie Równiny Łęczyńsko-Włodawskiej, nad Piwonią. 
Miejscowość jest siedzibą gminy Sosnowica. Sosnowica uzyskała lokację miejską przed 1790 rokiem. Prawa miejskie do 16 lipca 1822. 
Przez wieś biegnie 819 jako ulice: Parczewska i Wojska Polskiego oraz wpadająca w nią na skraju miejscowości droga wojewódzka nr 820 820 (ulica Łęczyńska).
Pierwsze wzmianki o Sosnowicy pochodzą z lat 40. XV w. Z miejscowością związany był ród Sosnowskich herbu Nałęcz ruskiego pochodzenia. Okolice Sosnowicy od średniowiecza należały do Ziemi chełmskiej i dzieliły losy ówczesnego powiatu chełmskiego, znajdując się najpierw w zaborze austriackim, a po likwidacji Księstwa Warszawskiego – w rosyjskim. Od 1867 r. wchodziła w skład gminy Turno w ówczesnym powiecie włodawskim. W okresie międzywojennym gmina ta należała do województwa lubelskiego, zmieniając się w roku 1927 w gminę Wołoskowola, której siedzibą Sosnowica stała się na okres 1947–1954. Następnie gromada Sosnowica weszła w skład powiatu parczewskiego. W latach 1975–1998 miejscowość położona była w województwie chełmskim.
We wsi znajdują się: kościół parafii rzymskokatolickiej Trójcy Świętej, cerkiew prawosławna pw. Świętych Apostołów Piotra i Pawła i cmentarz prawosławny, należące do parafii w Horostycie oraz siedziba Nadleśnictwa Parczew.
Jedną z atrakcji turystycznych jest tzw. Dworek Kościuszki, wpisany do rejestru zabytków.

</doc>
<doc id="403541" url="https://pl.wikipedia.org/wiki?curid=403541" title="Sosnowica (powiat żyrardowski)">
Sosnowica (powiat żyrardowski)

Sosnowica – wieś w Polsce położona w województwie mazowieckim, w powiecie żyrardowskim, w gminie Mszczonów.
W latach 1975–1998 miejscowość położona była w województwie skierniewickim.

</doc>
<doc id="403542" url="https://pl.wikipedia.org/wiki?curid=403542" title="Sosnowice (powiat kamieński)">
Sosnowice (powiat kamieński)

Sosnowice (w latach 1941-46 "Heinrichshof") – osada w północno-zachodniej Polsce, położona w województwie zachodniopomorskim, w powiecie kamieńskim, w gminie Golczewo.
W Sosnowicach jest cmentarz wojenny ofiar obozu jenieckiego mieszczącego się w tej miejscowości. 
Historia.
Wieś powstała po II wojnie światowej w miejscu dawnego obozu jenieckiego Heinrichshof, który powstał tutaj w roku 1941 przez jeńców radzieckich. Byli oni wykorzystywani jako darmowa siła robocza w niemieckiej fabryce amunicji w Sosnowicach działającej do wyzwolenia w 1945 roku. Jeńcy postawili kilka betonowych schronów i baraków, które stoją do dziś. W roku 1946 nazwa miejscowości przemianowana została na Sosnowice i do reformy administracyjnej w roku 1999 miejscowość położona była w województwie szczecińskim. Gmina Golczewo utworzyła jednostkę pomocniczą "Osiedle Golczewo", które obejmuje miejscowości: Golczewo, Golczewo-Gaj i Sosnowice. Mieszkańcy tych trzech miejscowości na zebraniu ogólnym wybierają zarząd osiedla oraz jego przewodniczącego.

</doc>
<doc id="403543" url="https://pl.wikipedia.org/wiki?curid=403543" title="Sosnówiec">
Sosnówiec

Sosnówiec (do 31 grudnia 2015 "Sosnowiec") – wieś w Polsce położona w województwie kujawsko-pomorskim, w powiecie inowrocławskim, w gminie Janikowo.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) wieś liczyła 104 mieszkańców. Jest piętnastą co do wielkości miejscowością gminy Janikowo.

</doc>
<doc id="403544" url="https://pl.wikipedia.org/wiki?curid=403544" title="Sosnowiec (powiat zgierski)">
Sosnowiec (powiat zgierski)

Sosnowiec – wieś w Polsce położona w województwie łódzkim, w powiecie zgierskim, w gminie Stryków.
Na terenie wsi znajduje się węzeł autostradowy Stryków II.
Miejscowość włączona jest do sieci komunikacji autobusowej MPK Łódź: linia 60C.
W latach 1975–1998 miejscowość położona była w ówczesnym województwie łódzkim.

</doc>
<doc id="403545" url="https://pl.wikipedia.org/wiki?curid=403545" title="Sosnowiec (województwo podlaskie)">
Sosnowiec (województwo podlaskie)

Sosnowiec – wieś w Polsce położona w województwie podlaskim, w powiecie łomżyńskim, w gminie Miastkowo.
Wierni kościoła rzymskokatolickiego należą do parafii Matki Bożej Różańcowej w Miastkowie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Miastkowo.
Według Powszechnego Spisu Ludności z 1921 roku wieś zamieszkiwało 128 osób, 122 było wyznania rzymskokatolickiego a 6 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 21 budynków mieszkalnych. Miejscowość należała do parafii rzymskokatolickiej w Miastkowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w m. Miastkowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="403546" url="https://pl.wikipedia.org/wiki?curid=403546" title="Sosnowiec (województwo świętokrzyskie)">
Sosnowiec (województwo świętokrzyskie)

Sosnowiec – wieś w Polsce położona w województwie świętokrzyskim, w powiecie jędrzejowskim, w gminie Sędziszów.
W latach 1975–1998 miejscowość położona była w województwie kieleckim.
W 1906 w Sosnowcu rodził się Kazimierz Zielenkiewicz (zm. 1988) – polski malarz, przedstawiciel École de Paris, tworzący od 1937 we Francji i Wielkiej Brytanii.

</doc>
<doc id="403547" url="https://pl.wikipedia.org/wiki?curid=403547" title="Sosnowiec (województwo wielkopolskie)">
Sosnowiec (województwo wielkopolskie)

Sosnowiec – wieś w Polsce położona w województwie wielkopolskim, w powiecie śremskim, w gminie Śrem.
W latach 1975–1998 miejscowość położona była w województwie poznańskim.
Położona przy drodze powiatowej nr 4074 przez Łęg i Olszę. Komunikację ze wsi do Śremu zapewnia komunikacja gminna (linie 3 i 4).

</doc>
<doc id="403548" url="https://pl.wikipedia.org/wiki?curid=403548" title="Sosnowo (wieś w województwie kujawsko-pomorskim)">
Sosnowo (wieś w województwie kujawsko-pomorskim)

Sosnowo – wieś w Polsce położona w województwie kujawsko-pomorskim, w powiecie rypińskim, w gminie Rogowo.
Podział administracyjny.
W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 305 mieszkańców. Jest trzecią co do wielkości miejscowością gminy Rogowo.

</doc>
<doc id="403549" url="https://pl.wikipedia.org/wiki?curid=403549" title="Sosnowo (województwo mazowieckie)">
Sosnowo (województwo mazowieckie)

Sosnowo – wieś w Polsce położona w województwie mazowieckim, w powiecie ciechanowskim, w gminie Opinogóra Górna.
Wieś szlachecka położona była w drugiej połowie XVI wieku w powiecie ciechanowskim ziemi ciechanowskiej. W latach 1975–1998 miejscowość położona była w województwie ciechanowskim.

</doc>
<doc id="403550" url="https://pl.wikipedia.org/wiki?curid=403550" title="Sosnowo (gmina Sztabin)">
Sosnowo (gmina Sztabin)

Sosnowo – wieś w Polsce położona w województwie podlaskim, w powiecie augustowskim, w gminie Sztabin.
W latach 1975–1998 miejscowość położona była w województwie suwalskim.

</doc>
<doc id="403551" url="https://pl.wikipedia.org/wiki?curid=403551" title="Sosnówka (powiat grudziądzki)">
Sosnówka (powiat grudziądzki)

Sosnówka – wieś w Polsce położona w województwie kujawsko-pomorskim, w powiecie grudziądzkim, w gminie Grudziądz.
Podział administracyjny.
W latach 1975–1998 miejscowość położona była w województwie toruńskim.
Demografia.
W roku 2006 wieś liczyła około 210 mieszkańców, 5 lat później (2011 r.) według Narodowego Spisu Powszechnego było ich 187. Jest dziewiętnastą co do wielkości miejscowością gminy Grudziądz.
Cmentarz.
W Sosnówce znajduje się cmentarz mennonicki, założony ok. 1690.

</doc>
<doc id="403552" url="https://pl.wikipedia.org/wiki?curid=403552" title="Sosnówka (województwo lubuskie)">
Sosnówka (województwo lubuskie)

Sosnówka – przysiółek wsi Bełcze w Polsce, położony w województwie lubuskim, w powiecie zielonogórskim, w gminie Bojadła.
W latach 1975–1998 przysiółek położony był w województwie zielonogórskim.
Nazwa.
Nazwa wywodzi się od polskiego określenia drzewa – "sosny". Heinrich Adamy zaliczył ją do grupy miejscowości, których nazwy wywodzą się "von sosna = Kiefer (pinus silvestris)". W swoim dziele o nazwach miejscowych na Śląsku wydanym w 1888 roku we Wrocławiu wymienia jako najwcześniejszą zanotowaną nazwę wsi w polskiej formie "Sosnica" podając jej znaczenie "Kieferwald" - "Sosnowy las". Niemcy zgermanizowali nazwę na "Schosnofke" w wyniku czego utraciła ona swoje pierwotne znaczenie.

</doc>
<doc id="403553" url="https://pl.wikipedia.org/wiki?curid=403553" title="Sosnówka (województwo świętokrzyskie)">
Sosnówka (województwo świętokrzyskie)

Sosnówka – wieś w Polsce położona w województwie świętokrzyskim, w powiecie kieleckim, w gminie Nowa Słupia.
Według danych z 2011 roku miejscowość zamieszkiwało 512 osób.
W latach 1975–1998 miejscowość położona była w województwie kieleckim.
Przez miejscowość przebiega droga wojewódzka nr 756.

</doc>
<doc id="403554" url="https://pl.wikipedia.org/wiki?curid=403554" title="Sośnica (województwo dolnośląskie)">
Sośnica (województwo dolnośląskie)

Sośnica (niem. "Schosnitz") – wieś w Polsce położona w województwie dolnośląskim, w powiecie wrocławskim, w gminie Kąty Wrocławskie.
W latach 1975–1998 miejscowość położona była w województwie wrocławskim.
W wiosce znajduje się cegielnia (Ceramika Sośnica Sp. z o.o.)
Nazwa.
Miejscowość po raz pierwszy zanotowana w łacińskim dokumencie z 1244 roku jako "Sosnic". Notowana także w latach 1268-84 jako "Sosnicz", "Sostnicz", "Zosniz", 1300 "Sosniz" oraz "Czosnicz", 1312 "Schosnicz", 1320 "Schostnicz", "Schozznicz" 1618 "Schossnitz".
Nazwa wywodzi się od polskiej nazwy drzewa - "sosny". Niemiecki geograf oraz językoznawca Heinrich Adamy zaliczył ją do grupy miejscowości, których nazwy wywodzą się "von sosna = Kiefer (pinus silvestris)". W swoim dziele o nazwach miejscowych na Śląsku wydanym w 1888 roku we Wrocławiu wymienia jako najwcześniejszą zanotowaną nazwę wsi w polskiej formie "Sosnica" podając jej znaczenie "Kieferdorf" - "Wieś sosny, sosnowa wieś". Niemcy zgermanizowali nazwę na "Schosnitz" w wyniku czego utraciła ona swoje pierwotne znaczenie.
Podobny wywód przedstawia również niemiecki językoznawca Paul Hefftner. W książce o nazwach miejscowych regionu wrocławskiego z 1910 roku pisze, że nazwa pochodzi od polskiej nazwy drzewa sosny zwyczajnej łac. "Pinus sylvestris".
Zabytki.
Do wojewódzkiego rejestru zabytków wpisane są:

</doc>
<doc id="403555" url="https://pl.wikipedia.org/wiki?curid=403555" title="Dewolucja (prawo)">
Dewolucja (prawo)

Dewolucja – przekazanie kompetencji organu wyższego stopnia organowi stopnia niższego. W Polsce instytucja dewolucji określona jest m.in. w kodeksie postępowania administracyjnego oraz w ordynacji podatkowej. Przykładem dewolucji jest także przekazanie przez parlament brytyjski części władztwa ustawodawczego na rzecz Parlamentu Szkockiego.

</doc>
<doc id="403556" url="https://pl.wikipedia.org/wiki?curid=403556" title="Sośnica (województwo podkarpackie)">
Sośnica (województwo podkarpackie)

Sośnica – wieś w Polsce położona w województwie podkarpackim, w powiecie jarosławskim, w gminie Radymno. Położona na lewym brzegu rzeki San jest jedną z większych wsią Gminy Radymno.
Historia.
W roku 1450 właścicielem wsi był Jan z Pilczy wnuk Ottona i syn Elżbiety Granowskiej trzeciej żony Władysława Jagiełły. W 1478 roku wieś odziedziczył jego najmłodszy syn Otto, późniejszy podkomorzy lubelski. W 1511 roku właścicielem jest Stanisław Pilecki (Oczyc). Wieś szlachecka Sosnicza położona była w 1589 roku w ziemi przemyskiej województwa ruskiego. W rękach Pileckich pozostała prawdopodobnie do końca XVI wieku.
W 1601 Hieronim Jazłowiecki prawował się przed Trybunałem Koronnym w Lublinie z Konstantym Korniaktem, jednak zmuszony był ustąpić mu Sośnicę. Przez cały XVII wiek i na początku XVIII właścicielami była rodzina Korniaktów herbu Krucini. W 1603 wieś i dwór zostały najechane i złupione przez Stanisława Stadnickiego „diabła łańcuckiego” w ramach prowadzonej przez niego prywatnej wojny z Korniaktami, a właściciel Konstanty Korniakt pojmany i uwięziony.
Książę Aleksander Ostrogski (1571-1603) herbu Ostrogski, wojewoda wołyński, w (1593) wyswobodził Jarosław z rąk Tatarów, atakując w kierunku Sośnicy.
W latach 1975–1998 miejscowość położona była w województwie przemyskim.
Do roku 1939 we wsi znajdował się dwór, którego właścicielami byli Ludgarda Stadnicka oraz Adam Stadnicki.
Przed II wojną światową kierownikiem szkoły w Sośnicy był kpt. Władysław Ważny ps. „Tygrys”, późniejszy bohater walki wywiadowczej przeciwko niemieckim wyrzutniom V1 i V2 we Francji.
W Sośnicy urodził się Tadeusz Kensy (1955 r.) wybitny działacz opozycyjny w PRL.

</doc>
<doc id="403557" url="https://pl.wikipedia.org/wiki?curid=403557" title="Sośnica (województwo wielkopolskie)">
Sośnica (województwo wielkopolskie)

Sośnica – wieś w Polsce położona w województwie wielkopolskim, w powiecie pleszewskim, w gminie Dobrzyca.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Krotoszyn w rejencji poznańskiej. Sośnica należała do okręgu koźmińskiego tego powiatu i stanowiła odrębny majątek, którego właścicielem był wówczas Michał Chłapowski. Według spisu urzędowego z 1837 roku wieś liczyła 292 mieszkańców, którzy zamieszkiwali 35 dymów (domostw).
Po II wojnie światowej w gospodarstwach poniemieckich w Sośnicy zamieszkali Polacy wpędzeni z Kresów Wschodnich, w tym z Berezowicy Małej. W 1994 r. na tutejszym cmentarzu parafialnym ustawili oni pomnik upamiętniający 131 swoich krewnych i sąsiadów, którzy zostali zamordowani w czasie napadu UPA na Berezownicę w lutym 1944 r.. 
W latach 1975–1998 Sośnica położona była w województwie kaliskim.

</doc>
<doc id="403558" url="https://pl.wikipedia.org/wiki?curid=403558" title="Hymn Nikaragui">
Hymn Nikaragui

Salve a ti, Nicaragua („Pozdrawiamy cię, Nikaraguo’) – hymn państwowy Nikaragui. Został on przyjęty w 1939 roku. Słowa napisał Salomón Ibarra Mayorga, a muzykę na podstawie anonimowej pieśni kościelnej skomponował Luis Abraham Delgadillo.
Historia.
Po raz pierwszy hymn ten został przyjęty pomiędzy rokiem 1835 a 1837. W tym okresie nie miał on żadnych słów ani tytułu. Był on w użyciu do roku 1876, kiedy został zastąpiony przez inny hymn.
W roku 1918, rząd zdecydował, aby powrócić do starego hymnu opartego na pieśni kościelnej. Ponieważ zapis muzyki nie był obecny w żadnych archiwach, poproszono osoby pamiętające hymn o rekonstrukcję muzyki, którą ostatecznie opracował Luis Abraham Delgadillo. Tymczasowe słowa do niego napisał profesor Marco Antonio Ortega. W roku 1939 ówczesny prezydent Emiliano Chamorro zorganizował konkurs na nowe słowa do hymnu, zgodnie z trzema wytycznymi:
Ostateczne słowa wyłonione w wyniku konkursu zostały przyjęte w tym samym roku.

</doc>
<doc id="403559" url="https://pl.wikipedia.org/wiki?curid=403559" title="Sośnica (województwo zachodniopomorskie)">
Sośnica (województwo zachodniopomorskie)

Sośnica (niem. "Herzberg") – wieś sołecka w Polsce położona w województwie zachodniopomorskim, w powiecie drawskim, w gminie Wierzchowo. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 219 mieszkańców. 
Osady wchodzące w skład sołectwa:
Geografia.
Wieś leży ok. 7,5 km na południowy wschód od Wierzchowa, przy drodze wojewódzkiej nr 177, między Czaplinkiem a Mirosławcem.
Komunikacja.
Na północ od wsi znajduje się nieczynny przystanek kolejowy byłej linii kolejowej nr 416.

</doc>
<doc id="403561" url="https://pl.wikipedia.org/wiki?curid=403561" title="Sowina (województwo wielkopolskie)">
Sowina (województwo wielkopolskie)

Sowina – wieś w Polsce położona w województwie wielkopolskim, w powiecie pleszewskim, w gminie Pleszew.
W latach 1975–1998 miejscowość położona była w województwie kaliskim.
Historia.
Sowina wymieniona została pośród innych polskich miejscowości w roku 1136 w tzw. Bulli gnieźnieńskiej jednym z najcenniejszych zabytków polskiej historiografii.
Zobacz też: Sowina, Sowina Błotna 

</doc>
<doc id="403562" url="https://pl.wikipedia.org/wiki?curid=403562" title="Sowiniec (województwo lubelskie)">
Sowiniec (województwo lubelskie)

Sowiniec – wieś w Polsce położona w województwie lubelskim, w powiecie tomaszowskim, w gminie Jarczów.
W latach 1975–1998 miejscowość położona była w województwie zamojskim.
Wieś stanowi sołectwo gminy Jarczów.

</doc>
<doc id="403563" url="https://pl.wikipedia.org/wiki?curid=403563" title="Sowiniec (województwo wielkopolskie)">
Sowiniec (województwo wielkopolskie)

Sowiniec – wieś w Polsce położona w województwie wielkopolskim, w powiecie poznańskim, w gminie Mosina.
Część wsi Sowiniec, należącej do starostwa mosińskiego, pod koniec XVI wieku leżała w powiecie kościańskim województwa poznańskiego. W latach 1975–1998 miejscowość położona była w województwie poznańskim.
Zobacz też.
Sowiniec 

</doc>
<doc id="403564" url="https://pl.wikipedia.org/wiki?curid=403564" title="Sowin (województwo lubelskie)">
Sowin (województwo lubelskie)

Sowin – wieś w Polsce położona w województwie lubelskim, w powiecie parczewskim, w gminie Parczew. Wieś stanowi sołectwo gminy Parczew. W latach 1929–61 w granicach Parczewa.
Wierni Kościoła rzymskokatolickiego należą do parafii św. Jana Chrzciciela w Parczewie.
Historia.
Wieś ta została odnotowana po raz pierwszy w 1432 r. jako „Sowoglowy” i „Sowieglowy”. W roku 1432 starosta lubelski określa granice wsi „Sowiegłowy” nadanej przez króla Władysława Jagiełłę Wojciechowi Sowiegłowskiemu. Podobnie jako „Sowiegłowy” zapisana w 1458 r. W 1474 roku występuje Withus de Sowino (Wit Sowiński z Sowin) który był dziedzicem a latach 1457–1474, w roku następnym zapisano „Sowin” i „Sowini” zaś w 1496 r. „Showyn”. W 1529 r. Sowyn został spisany w parafii Parczew (Liber Retaxationum 442). W 1531 r. zapisano go Sawin. Według registru poborowego powiatu lubelskiego z r. 1531, wieś Sawin, w parafii Parczów, miał 1 łan była tu tylko szlachta bez kmieci bracia Jan i Tomasz (Pawiński, Małop., 362), W okresie XVI-XVII wieków pisano go Szowyn i Sowin. Forma obecnie brzmiąca utrwaliła się od 1674 r. (Rejestr Pogłównego L 70).
Wieś szlachecka położona była w drugiej połowie XVI wieku w powiecie lubelskim województwa lubelskiego. 
W wieku XIX według opisu Słownika geograficznego Królestwa Polskiego Sowin, wieś i folwark nad strumieniem Konotopa, położony w powiecie włodawskim, gminie Dębowa Kłoda, parafii Parczew, odległy 40 wiorst od Włodawy. W roku 1890 posiadał 26 domów i 74 mieszkańców wyznania rzymskokatolickiego. Według spisu z 1827 roku było tu 19 domów i 104 mieszkańców. W 1871 roku folwark Sowin posiadał rozległość mórg 440. Wieś Sowin osad 10, z gruntem mórg 89.
1 kwietnia 1929 Sowin (300 ha 7.073 m2) wyłączono z gminy Dębowa Kłoda i włączono go do Parczewa.
31 grudnia 1961 Sowin wyłączono ponownie z Parczewa i włączono do nowo utworzonej gromady Parczew.
W latach 1975–1998 miejscowość położona była w województwie bialskopodlaskim.

</doc>
<doc id="403565" url="https://pl.wikipedia.org/wiki?curid=403565" title="Sowin (województwo opolskie)">
Sowin (województwo opolskie)

 
Sowin (niem. "Annahof", do 1936 r. "Sabine") – wieś w Polsce, położona w województwie opolskim, w powiecie nyskim, w gminie Łambinowice.
Nazwa.
10 czerwca 1936 r. w miejsce nazwy Sabine wprowadzono nazwę Annahof. 12 listopada 1946 r. nadano miejscowości polską nazwę Sowin. 
Historia.
W 1933 r. w miejscowości mieszkało 749 osób, a w 1939 r. – 806 osób. 

</doc>
<doc id="403566" url="https://pl.wikipedia.org/wiki?curid=403566" title="Smogorzów (województwo świętokrzyskie)">
Smogorzów (województwo świętokrzyskie)

Smogorzów – wieś w Polsce położona w województwie świętokrzyskim, w powiecie buskim, w gminie Stopnica.
Wieś w powiecie wiślickim województwa sandomierskiego w latach 70. XVI wieku należała do wojewody krakowskiego Piotra Zborowskiego. . W latach 1975–1998 miejscowość położona była w województwie kieleckim.
Przez wieś przechodzi zielony szlak turystyczny z Wiślicy do Grochowisk.

</doc>
<doc id="403567" url="https://pl.wikipedia.org/wiki?curid=403567" title="Stadniki (województwo małopolskie)">
Stadniki (województwo małopolskie)

Stadniki – wieś w Polsce, położona w województwie małopolskim, w powiecie myślenickim, w gminie Dobczyce.
W latach 1975–1998 miejscowość położona była w województwie krakowskim.
Położenie geograficzne.
Stadniki leżą na południe od Krakowa (około 30 km), na terenie Pogórza Wiśnickiego, nad rzeką Krzyworzeką i w pobliżu rzeki Raby, na wysokości około 228 m n.p.m.
Wieś leży w namulistej, urodzajnej dolinie.
Historia.
Nazwa wsi pochodzi od hodowli koni, prowadzonej przez starostów dobczyckich dla wojska królewskiego.
Stadniki liczą ponad 800 lat, istniały już za czasów Pełki, biskupa krakowskiego żyjącego na przełomie XII/XIII wieku. Kilkakrotnie wspomina o Stadnikach w swoich kronikach Jan Długosz. Mógł on przebywać na terenie wsi w czasie pobytu na zamku w Dobczycach. Za czasów Długosza wieś należała do szlacheckiej rodziny Stadnickich. Oprócz posiadłości szlacheckiej były tu łany kmiece, zagrody z rolami i karczma, które płaciły dziesięciny wikariuszom katedry krakowskiej. Z posiadłości szlacheckiej dziesięciny pobierał proboszcz gdowski. Z dwóch niw tejże posiadłości pobierał dziesięciny najpierw kościół w Biskupicach, a później na skutek polecenia biskupów krakowskich Pełki i Iwona dziesięciny te pobierał kościół szpitala św. Krzyża w Krakowie.
Według Wacława Solcz z Gliwic miała się w Stadnikach znajdować ruda złota.
W roku 1513 Wojciech Stadnicki sprzedał Stadniki wraz z okolicznymi wioskami Mikołajowi Wielopolskiemu, panu na Gdowie.
W późniejszych czasach wioska przeszła na własność innej rodziny szlacheckiej - Fihauserów. Akta grodzkie z roku 1755 wymieniają Idziego Fihausera jako właściciela dóbr na Krzyworzece, Stadnikach, Fałkowicach, Gdowie i Grzybowej. Potomkowie tej rodziny utrzymywali się tu do końca XIX wieku.
Księga urodzonych sięgająca 1779 roku mówi, iż wioska liczyła wówczas 35 numerów, w roku 1962 było ich 85, a obecnie – około 211. W latach 1779–1800 rodziną najbardziej w Stadnikach rozrośniętą była rodzina Kowalów. Obok tego nazwiska w owych czasach księga urodzonych często wymienia nazwiska Gizów. Już wtedy zauważyć można było istniejące do dziś rodziny: Knapików, Zabdyrów, Szewców, Kominiaków, Wójtowiczów, Kasprzyków, Woźniaków. 
Kultura.
Biblioteka.
Mieści się w Szkole Podstawowej i jest dostępna dla mieszkańców Stadnik i okolicznych miejscowości. Księgozbiór obejmuje około 14 650 woluminów.
Muzea.
W Klasztorze Sercanów znajduje się Izba Muzealna eksponująca pamiątki misyjne (zwiedzanie po wcześniejszym uzgodnieniu).
Spektakle teatralne.
Przez prawie trzydzieści lat (do 2010 r.) w okresie Wielkiego Postu klerycy Seminarium przedstawiali misterium Męki Pańskiej, na które przybywało wielu pielgrzymów. Przedstawienia cieszyły się dużą popularnością i były dawane także w innych miejscowościach (między innymi w kopalni soli w Wieliczce).
Turystyka.
Szlaki turystyczne.
Szlak rowerowy żółty (17 km)- Gdów, Zręczyce, Styszowa, Stadniki, Dobczyce.
Infrastruktura.
W roku 2006 w Stadnikach rozpoczęto szeroko zakrojone prace nad rozbudową infrastruktury turystycznej (fundusze z Unii Europejskiej, programy „Odnowa wsi oraz zachowanie i ochrona dziedzictwa kulturowego”, a także „Restrukturyzacja i modernizacja sektora żywnościowego oraz rozwój obszarów wiejskich”).
Sport i rekreacja.
Wieś dysponuje halą sportową przystosowaną do masowych imprez (z trybunami).
Udostępniana jest między innymi klubom: Dziekanowia, Rokita.
Komunikacja.
Stadniki posiadają dobrze rozwiniętą sieć komunikacyjną (dogodne połączenia z Krakowem, pobliskimi Dobczycami, Gdowem, Kędzierzynką, Skrzynką i Zręczycami).
Edukacja.
W Stadnikach znajdują się:
Przyroda.
Atutem miejscowości są górskie rzeki, rozległe lasy, punkty widokowe, urozmaicony, górzysty krajobraz, brak poważnego skażenia przemysłowego przy jednoczesnej bliskości Krakowa.

</doc>
<doc id="403568" url="https://pl.wikipedia.org/wiki?curid=403568" title="Stadniki (województwo podlaskie)">
Stadniki (województwo podlaskie)

Stadniki – wieś w Polsce położona w województwie podlaskim, w powiecie siemiatyckim, w gminie Grodzisk.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Narodzenia Najświętszej Maryi Panny w Ostrożanach.

</doc>
<doc id="403569" url="https://pl.wikipedia.org/wiki?curid=403569" title="Stanisławice (województwo małopolskie)">
Stanisławice (województwo małopolskie)

Stanisławice – wieś w Polsce w województwie małopolskim, w powiecie bocheńskim, w gminie Bochnia.
W latach 1975–1998 miejscowość położona była w województwie krakowskim.
Reforma administracyjna Polski – reforma zmieniająca podział administracyjny Polski, która wprowadziła 3-stopniową strukturę podziału terytorialnego z dniem 1 stycznia 1999 roku umiejscowiła wieś Stanisławice w gminie Kłaj w powiecie wielickim. Rozporządzenie Rady Ministrów z dnia 22 lipca 2003 przeniosło wieś Stanisławice (1779,67 ha) z gminy Kłaj do gminy Bochnia z dniem 1 stycznia 2004.
Stanisławice położone są w dolinie Raby. Południowa granica wsi biegnie wzdłuż linii Raby, natomiast północną granicę Stanisławic stanowi Puszcza Niepołomicka. Przez wieś przebiegają arterie komunikacyjne: droga z Bochni przez Proszówki do Niepołomic, linia kolejowa nr 91 Kraków Główny – Medyka z przystankiem kolejowym oraz najważniejsza arteria – autostrada A4 łącząca zachodnią i wschodnią granicę Polski.

</doc>
<doc id="403570" url="https://pl.wikipedia.org/wiki?curid=403570" title="Stanisławice (województwo mazowieckie)">
Stanisławice (województwo mazowieckie)

Stanisławice – wieś w Polsce położona w województwie mazowieckim, w powiecie kozienickim, w gminie Kozienice.
W latach 1975–1998 miejscowość położona była w województwie radomskim. 1 stycznia 2003 leśniczówka Stanisławice została zlikwidowana jako osobna miejscowość i weszła w skład wsi Stanisławice, a leśniczówka Stanowisko stała się częścią tej wsi.
Założona wraz z sąsiednim Augustowem w 1772 roku przez króla Stanisława Augusta Poniatowskiego, nazwana od jego imienia. Osadzono w niej Lesowiaków znad Sanu.
Wieś jest siedzibą rzymskokatolickiej parafii św. Stanisława biskupa.

</doc>
<doc id="403571" url="https://pl.wikipedia.org/wiki?curid=403571" title="Stanisławice (województwo śląskie)">
Stanisławice (województwo śląskie)

Stanisławice – wieś w Polsce położona w województwie śląskim, w powiecie częstochowskim, w gminie Koniecpol.
W latach 1975–1998 miejscowość położona była w województwie częstochowskim.

</doc>
<doc id="403572" url="https://pl.wikipedia.org/wiki?curid=403572" title="Stanisławka (powiat nakielski)">
Stanisławka (powiat nakielski)

Stanisławka – wieś w Polsce położona w województwie kujawsko-pomorskim, w powiecie nakielskim, w gminie Szubin.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 118 mieszkańców. Jest 32. co do wielkości miejscowością gminy Szubin.

</doc>
<doc id="403573" url="https://pl.wikipedia.org/wiki?curid=403573" title="Stanisławowo (województwo pomorskie)">
Stanisławowo (województwo pomorskie)

Stanisławowo (niem. "Schönau") – wieś w Polsce położona w województwie pomorskim, w powiecie gdańskim, w gminie Cedry Wielkie. 
Wieś na obszarze Żuław Gdańskich. Do 1 stycznia 2013 przez Stanisławowo przebiegała Droga wojewódzka nr 227.
Wieś należąca do Żuław Steblewskich terytorium miasta Gdańska położona była w drugiej połowie XVI wieku w województwie pomorskim. W latach 1975–1998 miejscowość położona była w województwie gdańskim.
Wieś stanowi sołectwo gminy Cedry Wielkie.

</doc>
<doc id="403574" url="https://pl.wikipedia.org/wiki?curid=403574" title="Stanisławowo (powiat wrzesiński)">
Stanisławowo (powiat wrzesiński)

Stanisławowo – wieś w Polsce położona w województwie wielkopolskim, w powiecie wrzesińskim, w gminie Września.
Wieś szlachecka, własność wojewody płockiego Piotra Potulickiego, około 1580 roku leżała w powiecie gnieźnieńskim województwa kaliskiego. W latach 1975–1998 miejscowość położona była w województwie poznańskim.

</doc>
<doc id="403575" url="https://pl.wikipedia.org/wiki?curid=403575" title="Stanisławów Drugi (województwo łódzkie)">
Stanisławów Drugi (województwo łódzkie)

Stanisławów Drugi – wieś w Polsce położona w województwie łódzkim, w powiecie bełchatowskim, w gminie Szczerców.
W latach 1975–1998 miejscowość położona była w województwie piotrkowskim.

</doc>
<doc id="403576" url="https://pl.wikipedia.org/wiki?curid=403576" title="Stanisławów Drugi (województwo mazowieckie)">
Stanisławów Drugi (województwo mazowieckie)

Stanisławów Drugi (do 14 lutego 2002 "Stanisławów koło Legionowa") – wieś w Polsce położona w województwie mazowieckim, w powiecie legionowskim, w gminie Nieporęt.
W latach 1975–1998 miejscowość położona była w województwie warszawskim. 15 lutego 2002 nastąpiła zmiana nazwy ze "Stanisławów koło Legionowa" na "Stanisławów Drugi".
Według stanu na dzień 29 października 2008 sołectwo posiadało 152 ha powierzchni i 568 mieszkańców.

</doc>
<doc id="403577" url="https://pl.wikipedia.org/wiki?curid=403577" title="Stanisławów Pierwszy (województwo łódzkie)">
Stanisławów Pierwszy (województwo łódzkie)

Stanisławów Pierwszy – wieś w Polsce położona w województwie łódzkim, w powiecie bełchatowskim, w gminie Szczerców.
W latach 1975–1998 miejscowość położona była w województwie piotrkowskim.

</doc>
<doc id="403578" url="https://pl.wikipedia.org/wiki?curid=403578" title="Stanisławów Pierwszy (województwo mazowieckie)">
Stanisławów Pierwszy (województwo mazowieckie)

Stanisławów Pierwszy (do 14 lutego 2002 "Stanisławów koło Rembelszczyzny") – wieś w Polsce położona w województwie mazowieckim, w powiecie legionowskim, w gminie Nieporęt. Leży przy drodze wojewódzkiej nr 632 i drodze wojewódzkiej nr 633. Przez Stanisławów Pierwszy przepływają: kanał Królewski, kanał Żerański i rzeka Czarna.
W latach 1975–1998 miejscowość położona była w województwie warszawskim. 15 lutego 2002 nastąpiła zmiana nazwy ze "Stanisławów koło Rembelszczyzny" na "Stanisławów Pierwszy".
Według stanu na dzień 11 października 2010 roku sołectwo miało powierzchnię 2054 ha i 1336 mieszkańców.
Nazwa Stanisławów Pierwszy została ustalona rozporządzeniem Ministra Spraw Wewnętrznych i Administracji z dnia 14 stycznia 2002 r. (Dz. U. z dnia 31 stycznia 2002 r. nr 8 poz. 79) – poprzednio używana była nazwa Stanisławów koło Rembelszczyzny.
Środowisko Przyrodnicze.
Na terenie Stanisławowa Pierwszego, pomiędzy Puszczą Słupecką, rzeką Czarną i ul. Graniczną, znajdują się cenne przyrodniczo obszary torfowisk. Występują tam m.in. objęte ścisłą ochroną gatunkową ptaki, takie jak: żurawie, czajki, pustułki i myszołowy.
Historia.
Najstarsze odnalezione ślady osadnictwa na terenie Stanisławowa Pierwszego pochodzą z okresu neolitu oraz okresu brązu (okres lateński i halsztacki).
Kolonia Stanisławów została założona w początkach XIX w. wśród rozlewisk rzeki Długiej. Kontrakt pomiędzy właścicielami dóbr nieporęckich, a kolonistami został podpisany 24 kwietnia 1824 roku. Nazwa miejscowości pochodzi od imienia ówczesnego właściciela dóbr nieporęckich Stanisława Potockiego. Kolonia zasiedlona została przez kolonistów niemieckich wyznania luterańskiego. Do połowy XIX wieku, układ hydrologiczny okolic Stanisławowa został przebudowany – zmieniono przebieg rzeki Czarnej, Długiej, kanału Królewskiego, a na terenach dawnych bagien stworzono pola uprawne. Pierwszy plan osuszenia terenu Stanisławowa przygotował inżynier Królewskiego Korpusu Budowy Dróg i Mostów jest Ludwik Stanisław Postawka.
W 1827 r. Stanisławów liczył 72 mieszkańców i 28 domów. Do 1880 r. liczba mieszkańców wzrosła do 420. Według danych pierwszego spisu Rzeczypospolitej Polskiej z 1921 roku Stanisławów liczył 60 budynków i 372 mieszkańców. Wśród mieszkańców było 247 ewangelików, 74 katolików i 51 wyznawców wyznania mojżeszowego. Niezależnie od wyznania wszyscy mieszkańcy Stanisławowa podawali narodowość polską.
W czasie pierwszej wojny światowej w okolicy miejscowości toczyły się ciężkie boje opisane m.in. we wspomnieniach gen. Tadeusza Rozwadowskiego.
W walkach w 1944 roku na terenie Stanisławowa poległo co najmniej 163 żołnierzy Armii Radzieckiej.
Parafia.
W 1997 r. w Stanisławowie Pierwszym erygowana została Parafia pw. Najświętszej Maryi Panny Wspomożycielki Wiernych w Stanisławowie Pierwszym. Nowy kościół został poświęcony w 2001 r..

</doc>
<doc id="403579" url="https://pl.wikipedia.org/wiki?curid=403579" title="Stanisławów (województwo dolnośląskie)">
Stanisławów (województwo dolnośląskie)

Stanisławów (przed 1726 "Wilhelmsdorf", od ok. 1765–1945 "Willmannsdorf", 1945–1947 "Wilcza Wieś") – wieś w Polsce położona w województwie dolnośląskim, w powiecie jaworskim, w gminie Męcinka.
Podział administracyjny.
W latach 1975–1998 miejscowość położona była w województwie legnickim.
Geografia.
Stanisławów położony jest w północnej części Pogórza Złotoryjskiego, wchodzącego w skład Pogórza Kaczawskiego.
Zabudowania miejscowości ciągną się na przestrzeni 1,2 km wzdłuż lokalnej szosy z Sichowa do Pomocnego, począwszy od krętej doliny potoku Gajka u północno-zachodniego podnóża Chełmka (443 m n.p.m.) i południowo-wschodniego Łaskotki (406 m n.p.m.), poprzez głęboką dolinę pomiędzy Łaskotką na północy i Kościelną na południu, skończywszy wysoko na odsłoniętym wschodnim zboczu Rosochy (465 m n.p.m.).
Badacze nie są zgodni co do układu przestrzennego wsi. Według dra inż. arch. Marka Staffy (autor "Słownika geografii turystycznej Sudetów") „Stanisławów ma nieokreślony układ przestrzenny, zbliżony do wsi rozproszonej”. Zdaniem Wiesławy Staniszewskiej (w pracy "Zabytki kultury i sztuki Parku Krajobrazowego Chełmy") „Stanisławów posiada układ wielodrożny, wykształcony w wyniku lokowania zagród kmiecych na zboczach doliny, a zagród komorniczych w nieregularnym nawisu położonym pośrodku doliny.”.
Geologia.
Rejon Stanisławowa zbudowany jest ze staropaleozoicznych zieleńców i fyllitów, należących do metamorfiku kaczawskiego. W okolicy jest też kilka niewielkich wystąpień trzeciorzędowych bazaltów, m.in. w zakolu szosy Sichów – Pomocne.
Górnictwo.
Bogate okruszcowanie miejscowych skał umożliwiło na przestrzeni wieków działalność górniczą.
W pobliżu wsi istniały w różnym okresie kopalnie: żelaza, manganu, grafitu i barytu. Na lokalną skalę wydobywano również kamienie: zieleńce, bazalty i wapienie.
Historia.
Ziemie, na których leży dzisiejszy Stanisławów, w latach 1212-1232 zostały darowane przez księcia Henryka Brodatego zakonowi cystersów lubiąskich. Nie wiadomo, czy wieś wówczas istniała, czy została założona później przez zakonników. Pierwsza znana nam wzmianka o ówczesnej "Wilhelmsdorf" pochodzi z dokumentu z 1381 r., potwierdzającego wykup od cystersów pieca i kamieniołomu wapna we wschodniej części wsi przez Hansa von Zedlitza, który założył wokół wapiennika dziedziczne wolne sołectwo.
Po sekularyzacji dóbr klasztornych w 1810 r., Stanisławów, wyjąwszy wolne sołectwo, stał się wsią czynszową. Od końca XVIII w. istniał we wsi młyn wodny, w 1840 r. istniały również trzy gospody. Od połowy XIX wieku rozwinęło się stanisławowskie górnictwo. W 1858 r. powstało gwarectwo, wydobywającę z dwóch sztolni ("Gustav" i "Carnall") żelazo w ilości blisko 3100 ton rocznie, zatrudniające około 100 osób. Wydobycie rudy żelaza przerwano z powodu nieopłacalności w 1908 r. Przy drodze do Leszczyny w latach 1867-1870 założono kopalnie miedzi.
Wiadomo, że w 1890 r. na szczycie góry Rosocha stało murowane schronisko turystyczne z restauracją i tarasem widokowym.
Na froncie I wojny światowej zginęło kilkunastu żołnierzy-rekrutów pochodzących ze Stanisławowa. Współcześni im mieszkańcy wsi wznieśli w centrum miejscowości otoczony lipami pomnik. W okresie międzywojennym do Stanisławowa doprowadzono prąd elektryczny. Funkcjonowała szkoła ludowa.
W 1937 r. gliwicki koncern utworzył w Stanisławowie przedsiębiorstwo "Eisenbergwerk Willmannsdorf". Firma pogłębiła stare sztolnie żelaza i wznowiła wydobycie, dając pracę 50 osobom.
Po dojściu Hitlera do władzy, podczas II wojny światowej, na położonym 10 m poniżej szczytu Rosochy spłaszczeniu grzbietu zbudowano wojskową radiostację wraz z obiektami towarzyszącymi. Od lutego nawet do końca czerwca 1945 r. miały trwać zacięte walki oddziału Waffen-SS broniącego budowli, z Armią Czerwoną.
Na bezimiennym wzgórzu o wysokości 442 m n.p.m., położonym około 1 km na południe w kierunku Pomocnego, polscy geologowie odkryli w 1954 r. żyłę barytu. Trzy lata później uruchomiono kopalnię głębinową – Zakłady Górnicze „Stanisławów”, będące filią dotąd jedynej polskiej kopalni barytu w Boguszowie-Gorcach. Rocznie zakłady wydobywało od 25 do 50 tys. t kruszcu.
Nieopodal ruin byłego niemieckiego schroniska, zburzonego po wojnie, jaworski oddział Polskiego Towarzystwa Turystyczno-Krajoznawczego wybudował w 1986 r. schron-chatkę turystyczną "Marianówka".
W 1988 r. wyłącznie z pracy w rolnictwie utrzymywało się 27% ludności w wieku produkcyjnym. Istniało 19 gospodarstw, o 11 mniej niż w 1978 r.
Straty, jakie po 1994 r. zaczęło przynosić krajowe wydobycie barytu, sprawiły, że działalność eksploatacyjną w kopalni „Stanisławów” przerwano 20 stycznia 1997 r. Upadłość zakładu macierzystego po zniszczeniu przez katastrofalne opady deszczu w lipcu 1997 r. przesądziła o zamknięciu zakładu górniczego. Próba sprzedaży kopalni, utrudniona ograniczeniami dla ewentualnego nabywcy ze strony zarządu powstałego w 1992 r. Parku Krajobrazowego Chełmy zakończyła się niepowodzeniem.
Teren byłej kopalni w 1998 r. został przekształcony w bazę lotniczą „Baryt”. W 2000 r. w bazie ulokowana została Jednostka Ratowniczo-Poszukiwawcza, działająca w strukturach Krajowego Systemu Ratowniczo-Gaśniczego. W oparciu o bazę, wyposażoną w lądowisko Złotoryja-Baryt, strzelnicę, tor przeszkód i częściowo zalaną sztolnię, zainicjowano szkolenia kandydatów do służby w wojskach powietrznodesantowych i jednostkach ratowniczych, a także szkolenia dokształcające dla ratowników.
Współczesność.
Od czerwca 1992 Stanisławów znalazł się w granicach Parku Krajobrazowego Chełmy. Miejscowość jest najwyżej położoną wsią na terenie Parku.
Przez wieś nie przebiegają linie transportu zbiorowego. Autobusy szkolne dowożą młodzież ze Stanisławowa do Zespołu Szkół w Męcince.
W miejscowości nigdy nie było kościoła. Stanisławów dziś, podobnie jak przez wieki, podlega parafii w Pomocnem.
Mieszkańcy angażują się w działalność społeczną – funkcjonuje Stowarzyszenie Miłośników Wsi Stanisławów „Barytowe Wzgórza”. Rokrocznie na przełomie lipca i sierpnia odbywa się festyn-święto wsi. W sierpniu 2007 r. mieszkańcy odsłonili obelisk upamiętniający 800-lecie istnienia miejscowości.
Wobec wzrostu zapotrzebowania na mączki barytowe dla wiertnictwa, geolodzy nie wykluczają wznowienia krajowego wydobycia barytu. Pod uwagę jest brane głównie złoże pozostałe w Stanisławowie, którego zasoby szacuje się na około 5 mln t.
Turystyka.
W Stanisławowie krzyżują się szlaki turystyczne:

</doc>
<doc id="403580" url="https://pl.wikipedia.org/wiki?curid=403580" title="Stanisławów (województwo świętokrzyskie)">
Stanisławów (województwo świętokrzyskie)

Stanisławów – wieś w Polsce położona w województwie świętokrzyskim, w powiecie koneckim, w gminie Fałków.
W latach 1975–1998 miejscowość położona była w województwie piotrkowskim.
W 2011 miejscowość zamieszkiwało 56 osób.
Wierni Kościoła rzymskokatolickiego należą do parafii Nawiedzenia Najświętszej Maryi Panny i św. Mikołaja w Czermnie.

</doc>
<doc id="403581" url="https://pl.wikipedia.org/wiki?curid=403581" title="Staniszewo (województwo pomorskie)">
Staniszewo (województwo pomorskie)

Staniszewo (dodatkowa nazwa w j. kaszub. Stajszewò) – wieś kaszubska w Polsce, położona w województwie pomorskim, w powiecie kartuskim, w gminie Kartuzy
Położona na obrzeżach Kaszubskiego Parku Krajobrazowego. Na południe od Staniszewa w górnym biegu Łeby znajduje się ustanowiony w 1972 r. rezerwat przyrody Staniszewskie Zdroje. 
Znajduje się tu również placówka Ochotniczej Straży Pożarnej.
Wieś królewska w starostwie mirachowskim w województwie pomorskim w II połowie XVI wieku. W latach 1975–1998 miejscowość położona była w województwie gdańskim.

</doc>
<doc id="403582" url="https://pl.wikipedia.org/wiki?curid=403582" title="Staniszewo (województwo warmińsko-mazurskie)">
Staniszewo (województwo warmińsko-mazurskie)

Staniszewo (niem. "Albertinhausen") – osada w Polsce, położona w województwie warmińsko-mazurskim, w powiecie kętrzyńskim, w gminie Barciany.
Nazwa.
17 października 1949 r. ustalono urzędową polską nazwę miejscowości – Staniszewo, określając drugi przypadek jako Staniszewa, a przymiotnik – staniszewski.
Historia.
W latach 1975–1998 miejscowość należała administracyjnie do województwa olsztyńskiego.

</doc>
<doc id="403583" url="https://pl.wikipedia.org/wiki?curid=403583" title="Delegacja">
Delegacja



</doc>
<doc id="403584" url="https://pl.wikipedia.org/wiki?curid=403584" title="Stankowo (powiat elbląski)">
Stankowo (powiat elbląski)

Stankowo – wieś w Polsce położona w województwie warmińsko-mazurskim, w powiecie elbląskim, w gminie Markusy, na skraju obszaru Żuław Elbląskich.
W latach 1975–1998 miejscowość położona była w województwie elbląskim.
Inne miejscowości o nazwie Stankowo: Stankowo

</doc>
<doc id="403585" url="https://pl.wikipedia.org/wiki?curid=403585" title="Sarah Ludford">
Sarah Ludford

Sarah Ann Ludford, baronessa Ludford (ur. 14 marca 1951 w Halesworth) – brytyjska polityk, członkini Izby Lordów, deputowana do Parlamentu Europejskiego V, VI i VII kadencji.
Życiorys.
Ukończyła ekonomię i historię powszechną w London School of Economics. Praktykowała jako adwokat, pracowała w departamencie środowiska. Od 1979 do 1985 była urzędnikiem w Komisji Europejskiej. Później, do 1999, związana z branżą finansową i doradczą.
Zaangażowała się też w działalność polityczną w ramach Liberalnych Demokratów, w latach 1991–1998 była wiceprzewodniczącą komitetu politycznego tej partii. Od 1991 do 1999 zasiadała w radzie londyńskiej dzielnicy Islington. W 1997 została mianowana członkiem Izby Lordów z tytułem baronessy Ludford.
W 1999 i 2004 z listy Liberalnych Demokratów uzyskiwała mandat deputowanej do Parlamentu Europejskiego. W wyborach w 2009 skutecznie ubiegała się o reelekcję. W VII kadencji przystąpiła ponownie wraz z liberałami do grupy Porozumienia Liberałów i Demokratów na rzecz Europy, została też członkinią Komisji Wolności Obywatelskich, Sprawiedliwości i Spraw Wewnętrznych.

</doc>
<doc id="403586" url="https://pl.wikipedia.org/wiki?curid=403586" title="Stankowo (województwo wielkopolskie)">
Stankowo (województwo wielkopolskie)

Stankowo – wieś w Polsce położona w województwie wielkopolskim, w powiecie gostyńskim, w gminie Gostyń.
Wieś duchowna, własność opata benedyktynów w Lubiniu pod koniec XVI wieku leżała w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Stankowo należała do wsi większych w ówczesnym pruskim powiecie Kosten rejencji poznańskiej. Stankowo należało do majątku Jerka, którego właścicielem był wówczas (1846) rząd pruski w Berlinie (w Jerce znajdował się urząd pruski). W skład majątku Jerka wchodziło łącznie 16 wsi. Według spisu urzędowego z 1837 roku Stankowo liczyło 138 mieszkańców, którzy zamieszkiwali 21 dymów (domostw).
W latach 1975–1998 miejscowość położona była w województwie leszczyńskim.
Zobacz też: Stankowo

</doc>
<doc id="403587" url="https://pl.wikipedia.org/wiki?curid=403587" title="Stanowice (województwo lubuskie)">
Stanowice (województwo lubuskie)

Stanowice – wieś w Polsce położona w województwie lubuskim, w powiecie gorzowskim, w gminie Bogdaniec.
W latach 1975–1998 miejscowość położona była w województwie gorzowskim.
Położenie.
Zgodnie z podziałem fizycznogeograficznym Polski według Kondrackiego teren, na którym położone są Stanowice należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pojezierze Południowopomorskie oraz w końcowej klasyfikacji do mezoregionu Równina Gorzowska.
Miejscowość położona jest 11 km na zachód od Gorzowa Wielkopolskiego. Posiada historyczny układ wielodrożnicy.
Środowisko naturalne.
Na południe od Stanowic znajduje się zwarty kompleks leśny (głównie sosna pospolita), porastający krawędź wysoczyzny morenowej przylegającej do pradoliny Warty. Fauna składa się w większości ze zwierząt typowych dla Niżu Polskiego, a także Środkowoeuropejskiego.
Zabytki.
Do wojewódzkiego rejestru zabytków wpisane są:

</doc>
<doc id="403588" url="https://pl.wikipedia.org/wiki?curid=403588" title="Stanowo (województwo mazowieckie)">
Stanowo (województwo mazowieckie)

Stanowo – wieś w Polsce położona w województwie mazowieckim, w powiecie płockim, w gminie Bodzanów. Leży nad Mołtawą.
W latach 1975–1998 miejscowość administracyjnie należała do województwa płockiego.

</doc>
<doc id="403589" url="https://pl.wikipedia.org/wiki?curid=403589" title="Stanowo (województwo pomorskie)">
Stanowo (województwo pomorskie)

Stanowo – wieś w Polsce, w województwie pomorskim, w powiecie sztumskim, w gminie Dzierzgoń.
W latach 1975–1998 miejscowość położona była w województwie elbląskim.
Zabytki.
Według rejestru zabytków NID na listę zabytków wpisany jest park dworski, nr rej.: A-916 z 22.06.1978.
Zobacz też.
Stanowo, Stanów

</doc>
<doc id="403590" url="https://pl.wikipedia.org/wiki?curid=403590" title="Stanowo (województwo warmińsko-mazurskie)">
Stanowo (województwo warmińsko-mazurskie)

Stanowo (niem. "Stenkendorf", "Steenkendorf") – wieś niesołecka położona w województwie warmińsko-mazurskim, w powiecie iławskim, w gminie Iława. W latach 1975–1998 miejscowość należała administracyjnie do województwa olsztyńskiego.

</doc>
<doc id="403591" url="https://pl.wikipedia.org/wiki?curid=403591" title="Stany (województwo lubuskie)">
Stany (województwo lubuskie)

Stany (do 1945 ) – wieś w Polsce położona w województwie lubuskim, w powiecie nowosolskim, w gminie Nowa Sól.
Historia.
W początku XVII wieku w rejonie obecnej wsi funkcjonowała przeprawa promowa. Odegrała ona istotną rolę podczas wojny trzydziestoletniej, kiedy to obóz rozbiła tu armia (prawdopodobnie szwedzka). Relikty tego obozu zachowały się do dziś. Pierwsza wzmianka o miejscowości pochodzi z 1740. Wkrótce potem wieś dzieliła się na dwie części: północną, przynależną do stanowego państwa Carolath-Beuthen rodu Schönaich z Siedliska oraz południową, będącą królewszczyzną. W 1907 powstał most kolejowy na Odrze, w miejscu dawnej przeprawy promowej (linia Wolsztyn - Nowa Sól). W 1933 we wsi mieszkało 467 osób. 
W 1945 most kolejowy został wysadzony przez uciekających Niemców. Wieś zasiedlili polscy osadnicy, którzy początkowo nadali jej nazwę Przyrzecze. Most odbudowano w latach 50. XX wieku i wznowiono ruch kolejowy. W 1948 przyjęto obecną nazwę. W latach 60. XX wieku miejscową gospodę zaadaptowano na kaplicę Objawienia Matki Bożej w Lourdes. Należała ona początkowo do parafii św. Antoniego w Nowej Soli, a potem do parafii w Przyborowie (od 1982). W latach 1989-1991 zbudowano nowy kościół. Jego projektantem był Edmund Tumielewicz. W latach 90. XX wieku zawieszono przewozy kolejowe (obecnie linia kolejowa przebudowana jest na drogę rowerową, także przez most).
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="403592" url="https://pl.wikipedia.org/wiki?curid=403592" title="Stany (województwo podkarpackie)">
Stany (województwo podkarpackie)

Stany – wieś w Polsce położona w województwie podkarpackim, w powiecie stalowowolskim, w gminie Bojanów. Siedziba rzymskokatolickiej parafii św. Jana Gwalberta i św. Tekli. 
Ze Stanów pochodzi Stanisław Mielech, polski piłkarz, napastnik, reprezentant kraju. W Stanach siedzibę ma klub piłkarski KS Łęg Stany, grający od sezonu 2021/2022 w klasie B.
Historia.
Do 1950 roku oraz w latach 1952–1954 wieś była siedzibą gminy Stany. W latach 1975–1998 miejscowość położona była w województwie tarnobrzeskim.

</doc>
<doc id="403593" url="https://pl.wikipedia.org/wiki?curid=403593" title="Stany (województwo śląskie)">
Stany (województwo śląskie)

Stany – wieś w Polsce położona w województwie śląskim, w powiecie kłobuckim, w gminie Przystajń.
W okresie międzywojennym w miejscowości stacjonowała placówka Straży Celnej „Stany”, a po przekształceniach placówka Straży Granicznej I linii „Stany”.
W latach 1975–1998 miejscowość położona była w województwie częstochowskim.

</doc>
<doc id="403594" url="https://pl.wikipedia.org/wiki?curid=403594" title="Stara Dąbrowa (województwo mazowieckie)">
Stara Dąbrowa (województwo mazowieckie)

Stara Dąbrowa – wieś w Polsce położona w województwie mazowieckim, w powiecie nowodworskim, w gminie Leoncin.
W latach 1975–1998 miejscowość położona była w województwie warszawskim.

</doc>
<doc id="403595" url="https://pl.wikipedia.org/wiki?curid=403595" title="Stara Dąbrowa (województwo pomorskie)">
Stara Dąbrowa (województwo pomorskie)

Stara Dąbrowa (kaszb. "Starô Dãbrowa", niem. "Alt Damerow") – wieś w Polsce położona w województwie pomorskim, w powiecie słupskim, w gminie Damnica w pobliżu drogi krajowej nr . Wieś jest położona w odległości 18,5 km od Słupska.
W latach 1945-1954 siedziba gminy Stara Dąbrowa. W latach 1975–1998 miejscowość położona była w województwie słupskim.
Inne miejscowości o nazwie Dąbrowa: Stara Dąbrowa, Nowa Dąbrowa, Dąbrowa, Dąbrowy, Dąbrówka, Dąbrowice, Dąbrówki, Czarna Dąbrówka, Czarna Dąbrowa i Dąbrówno
Historyczne warianty nazewnicze.
Damerow, Damerowe (1304-1309), Damberowe (1315). Nazwa topograficzna wywodząca się od dąbrowy – lasu dębowego, występującego w okolicy.

</doc>
<doc id="403596" url="https://pl.wikipedia.org/wiki?curid=403596" title="Stara Dąbrowa (wieś w powiecie wolsztyńskim)">
Stara Dąbrowa (wieś w powiecie wolsztyńskim)

Stara Dąbrowa (niem. "Alt Dobrowo") – wieś w Polsce położona w województwie wielkopolskim, w powiecie wolsztyńskim, w gminie Wolsztyn.
Wieś rycerska, własność hrabiny Marii Kurnatowskiej, położona była w 1909 roku w powiecie babimojskim rejencji poznańskiej w Wielkim Księstwie Poznańskim.
W latach 1975–1998 miejscowość położona była w województwie zielonogórskim.
W Starej Dąbrowie urodziły się siostry Aniela Tułodziecka, działaczka społeczna i oświatowa, wieloletnia przewodnicząca Towarzystwa „Warta” oraz Zofia, twórczyni pierwszego związku zawodowego kobiet w Polsce. Ich ojciec Antoni był wówczas dzierżawcą wsi.
Zobacz też: Stara Dąbrowa

</doc>
<doc id="403598" url="https://pl.wikipedia.org/wiki?curid=403598" title="Stara Dąbrowa (województwo zachodniopomorskie)">
Stara Dąbrowa (województwo zachodniopomorskie)

Stara Dąbrowa – wieś w Polsce położona w województwie zachodniopomorskim, w powiecie stargardzkim, w gminie Stara Dąbrowa, 11,5 km na północny wschód od Stargardu (siedziby powiatu), przy trasie Stargardzkiej Kolei Wąskotorowej.
W latach 1975–1998 miejscowość położona była w województwie szczecińskim.
Miejscowość jest siedzibą gminy Stara Dąbrowa.

</doc>
<doc id="403599" url="https://pl.wikipedia.org/wiki?curid=403599" title="Stara Huta (wieś w województwie dolnośląskim)">
Stara Huta (wieś w województwie dolnośląskim)

Stara Huta () – wieś w Polsce położona w województwie dolnośląskim, w powiecie milickim, w gminie Krośnice.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="403600" url="https://pl.wikipedia.org/wiki?curid=403600" title="Stara Huta (wieś w województwie kujawsko-pomorskim)">
Stara Huta (wieś w województwie kujawsko-pomorskim)

Stara Huta – wieś kociewska w Polsce położona w województwie kujawsko-pomorskim, w powiecie świeckim, w gminie Warlubie.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 18 mieszkańców. Jest najmniejszą miejscowością gminy Warlubie.

</doc>
<doc id="403601" url="https://pl.wikipedia.org/wiki?curid=403601" title="Huta Stara (województwo podkarpackie)">
Huta Stara (województwo podkarpackie)

Huta Stara – wieś w Polsce położona w województwie podkarpackim, w powiecie niżańskim, w gminie Harasiuki.
W latach 1975–1998 miejscowość położona była w województwie tarnobrzeskim.

</doc>
<doc id="403602" url="https://pl.wikipedia.org/wiki?curid=403602" title="Stara Huta (województwo śląskie)">
Stara Huta (województwo śląskie)

Stara Huta – wieś w Polsce położona w województwie śląskim, w powiecie myszkowskim, w gminie Koziegłowy.
W latach 1975–1998 miejscowość położona była w województwie częstochowskim.

</doc>
<doc id="403603" url="https://pl.wikipedia.org/wiki?curid=403603" title="Huta Stara (województwo świętokrzyskie)">
Huta Stara (województwo świętokrzyskie)

Huta Stara – wieś w Polsce położona w województwie świętokrzyskim, w powiecie kieleckim, w gminie Bieliny.
W Ewidencji Gruntów i Budynków podzielona jest na Hutę Starą - Po Szosie oraz Hutę Starą - Wymysłów.
W latach 1975–1998 miejscowość położona była w województwie kieleckim.

</doc>
<doc id="403604" url="https://pl.wikipedia.org/wiki?curid=403604" title="Stara Jastrząbka (województwo podkarpackie)">
Stara Jastrząbka (województwo podkarpackie)

Stara Jastrząbka – wieś w Polsce położona w województwie podkarpackim, w powiecie dębickim, w gminie Czarna.
Przed 1975 r. wioska nosiła nazwę "Jastrząbka Stara" (tj. z inną kolejnością wyrazów).
W latach 1954–1972 wieś należała i była siedzibą władz gromady Jastrząbka Stara. W latach 1975–1998 miejscowość położona była w województwie tarnowskim.
Miejscowość jest siedzibą rzymskokatolickiej parafii świętych Apostołów Piotra i Pawła należącej do dekanatu Radomyśl Wielki.
We wsi funkcjonuje Zespół Szkół, oraz grający w A-klasie Klub Sportowy LKS Stara Jastrząbka-Róża.

</doc>
<doc id="403605" url="https://pl.wikipedia.org/wiki?curid=403605" title="Stara Jastrząbka (województwo podlaskie)">
Stara Jastrząbka (województwo podlaskie)

Stara Jastrząbka – wieś w Polsce położona w województwie podlaskim, w powiecie łomżyńskim, w gminie Śniadowo.
Dawniej Jastrząbka Stara. 
Wierni kościoła rzymskokatolickiego należą do parafii Wniebowzięcia Najświętszej Maryi Panny w Śniadowie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Śniadowo.
Według Powszechnego Spisu Ludności z 1921 roku wieś zamieszkiwało 87 osób w 13 budynkach mieszkalnych. Miejscowość należała do parafii rzymskokatolickiej w Śniadowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Śniadowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. W latach 1975–1998 miejscowość administracyjnie należała do województwa łomżyńskiego.

</doc>
<doc id="403606" url="https://pl.wikipedia.org/wiki?curid=403606" title="Stara Kuźnica (województwo świętokrzyskie)">
Stara Kuźnica (województwo świętokrzyskie)

Stara Kuźnica – wieś sołecka w Polsce położona w województwie świętokrzyskim, w powiecie koneckim, w gminie Końskie.
W skład sołectwa "Stara Kuźnica" wchodzą także wsie Chełb i Drutarnia.
W latach 1975–1998 miejscowość położona była w województwie kieleckim.
Przez miejscowość przepływa rzeczka Młynkowska Rzeka, dopływ Drzewiczki.
Przez Starą Kuźnicę przechodzi niebieski szlak turystyczny z miejscowości Pogorzałe do Kuźniaków oraz czerwony szlak rowerowy do Sielpii Wielkiej.
Wierni kościoła rzymskokatolickiego należą do parafii św. Barbary w Nieświniu.
Zabytki.
Kuźnica wodna, obecnie oddział Muzeum Techniki NOT w Warszawie. Pierwsze wzmianki o funkcjonującej tu kuźnicy pochodzą z XVII w. Kuźnica napędzana była kołem wodnym na rzece Młynkowskiej. W 1860 wzniesiono wielki piec, który pracował z przerwami do 1893. W skład zakładu wchodzą: ujęcie wody, grobla, wypusty oraz dwa koła nasiębierne (na potrzeby pokazów działania kuźni woda może zostać czasowo skierowana na koło wodne). W kuźnicy znajduje się też drewniany młot, typowy dla polskich zakładów z tego okresu, oraz zabytkowa dmuchawa.
W kuźni podczas II wojny światowej ukrywał się żołnierz i egzekutor Armii Krajowej, dr Jacek Wilczur, uratowany i operowany przez kowala - Adama Niewęgłowskiego, który ratował od zagłady Polaków, Żydów oraz jeńców radzieckich zbiegłych z niewoli. Kuźnia została pokazana w 2015 w reportażu TVN24 o dr. Wilczurze.
W latach 80. XX wieku podmokły teren, z którego woda spływała na koło wodne, został uregulowany i w jego miejscu powstał zbiornik wodny z ciekawym sześciokątnym spływem, z którego woda odpływa pod ziemią. Zbiornik jest zarybiony, a ponadto wykorzystywany w celach turystycznych.
Kuźnica została wpisana do rejestru zabytków nieruchomych (nr rej.: A.492 z 18.10.1956 i z 15.02.1972).

</doc>
<doc id="403607" url="https://pl.wikipedia.org/wiki?curid=403607" title="Stara Ruda (województwo kujawsko-pomorskie)">
Stara Ruda (województwo kujawsko-pomorskie)

Stara Ruda – wieś w Polsce położona w województwie kujawsko-pomorskim, w powiecie grudziądzkim, w gminie Radzyń Chełmiński.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 91 mieszkańców. Jest najmniejszą miejscowością gminy Radzyń Chełmiński.

</doc>
<doc id="403608" url="https://pl.wikipedia.org/wiki?curid=403608" title="Stara Ruda (województwo wielkopolskie)">
Stara Ruda (województwo wielkopolskie)

Stara Ruda – wieś w Polsce położona w województwie wielkopolskim, w powiecie konińskim, w gminie Wierzbinek, nad Notecią. Miejscowość jest siedzibą sołectwa Stara Ruda. 
W latach 1975–1998 miejscowość położona była w województwie konińskim. W roku 2011 wieś liczyła 293 mieszkańców, w tym 147 kobiety i 146 mężczyzn.
W gminnej ewidencji zabytków ujęte są: cmentarz ewangelicki z połowy XIX wieku oraz dom gliniano-murowany z lat 20. XX wieku.
Zobacz też: Stara Ruda 

</doc>
<doc id="403609" url="https://pl.wikipedia.org/wiki?curid=403609" title="Stara Rzeka (województwo dolnośląskie)">
Stara Rzeka (województwo dolnośląskie)

Stara Rzeka – wieś w Polsce położona w województwie dolnośląskim, w powiecie polkowickim, w gminie Grębocice.
Podział administracyjny.
W latach 1975–1998 miejscowość położona była w województwie legnickim.
Zabytki.
Do wojewódzkiego rejestru zabytków wpisane są:

</doc>
<doc id="403610" url="https://pl.wikipedia.org/wiki?curid=403610" title="Stara Rzeka (wieś w województwie kujawsko-pomorskim)">
Stara Rzeka (wieś w województwie kujawsko-pomorskim)

Stara Rzeka – wieś kociewska w Polsce położona w województwie kujawsko-pomorskim, w powiecie świeckim, w gminie Osie. Wieś położona jest nad rzeką Wdą, na obszarze Wdeckiego Parku Krajobrazowego.
Historia.
Wieś powstała w połowie XVIII w. Pod zaborem pruskim rozwinęła się jako osada bartników i pracowników leśnych, z której spławiano drewno do tartaków. W 1944 miała tu miejsce duża bitwa partyzancka z Niemcami. Po 1945 planowano tutaj budowę trzeciej (po Gródku i Żurze) elektrowni na Wdzie. W latach 1975–1998 miejscowość położona była w województwie bydgoskim. W ostatnich latach nabrała charakteru letniskowego. 14 lipca 2012 trąba powietrzna zniszczyła we wsi 39 obiektów, w tym 11 domów mieszkalnych.
Obiekty.
We wsi znajduje się szkoła i budynek gospodarczy murowano-drewniany z 1914 roku wpisany na listę zabytków oraz nieczynny cmentarz ewangelicki z XIX w.
W Starej Rzece rosną także dwa pomniki przyrody:

</doc>
<doc id="403611" url="https://pl.wikipedia.org/wiki?curid=403611" title="Stara Wieś Druga (województwo lubelskie)">
Stara Wieś Druga (województwo lubelskie)

Stara Wieś Druga – wieś w Polsce położona w województwie lubelskim, w powiecie lubelskim, w gminie Bychawa.
Miejscowość leży blisko Starej Wsi Pierwszej i Starej Wsi Trzeciej.
W latach 1975–1998 miejscowość położona była w województwie lubelskim.
Wieś stanowi sołectwo gminy Bychawa. Według Narodowego Spisu Powszechnego z roku 2011 wieś liczyła 216 mieszkańców.

</doc>
<doc id="403612" url="https://pl.wikipedia.org/wiki?curid=403612" title="Stara Wieś Druga (województwo mazowieckie)">
Stara Wieś Druga (województwo mazowieckie)

Stara Wieś Druga – wieś w Polsce położona w województwie mazowieckim, w powiecie otwockim, w gminie Kołbiel.
W latach 1975–1998 miejscowość położona była w województwie siedleckim.

</doc>
<doc id="403614" url="https://pl.wikipedia.org/wiki?curid=403614" title="Stara Wieś (powiat inowrocławski)">
Stara Wieś (powiat inowrocławski)

Stara Wieś – wieś w Polsce położona w województwie kujawsko-pomorskim, w powiecie inowrocławskim, w gminie Rojewo. Miejscowość wchodzi w skład sołectwa Liszkowice.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) wieś liczyła 127 mieszkańców. Jest szesnastą co do wielkości miejscowością gminy Rojewo.

</doc>
<doc id="403615" url="https://pl.wikipedia.org/wiki?curid=403615" title="Stara Wieś (województwo lubuskie)">
Stara Wieś (województwo lubuskie)

Stara Wieś (niem. "Alte Fähre") – wieś w Polsce położona w województwie lubuskim, w powiecie nowosolskim, w gminie Nowa Sól.
Historia.
Powstanie niewielkiej osady przy dawnej przeprawie przez Odrę należy datować na połowę XVI w. Przeprawę używano do przewozu drewna opałowego z lasów na prawym brzegu Odry. W XIX w. osada rozrosła się do niewielkiej wsi–kolonii. Wybudowanie w pobliżu wsi mostu na Odrze w 1871 r. znacznie zubożyło mieszkańców trudniących się głównie przewoźnictwem.
W latach 1950–1998 miejscowość nieprzerwanie położona była w województwie zielonogórskim.
W miejscowości funkcjonuje winnica "Kinga".

</doc>
<doc id="403616" url="https://pl.wikipedia.org/wiki?curid=403616" title="Stara Wieś (województwo podkarpackie)">
Stara Wieś (województwo podkarpackie)

Stara Wieś – wieś w Polsce, w gminie Brzozów, powiecie brzozowskim, województwie podkarpackim. Leży nad rzeką Stobnicą na Pogórzu Dynowskim.
Na przełomie XVI i XVII wieku położona była w ziemi sanockiej województwa ruskiego. Wieś klucza brzozowskiego biskupów przemyskich. W latach 1975–1998 miejscowość położona była w województwie krośnieńskim. Sąsiaduje z Bliznem na północy, na wschodzie z Przysietnicą, na południu z miastem Brzozów, na zachodzie z Orzechówką i Malinówką.
Historia.
Początki miejscowości sięgają 1359, kiedy to król Kazimierz Wielki nadał akt lokacyjny dla osady leżącej nad rzeką Stobnica. Historiografowie wskazują pierwotną nazwę wsi jako Brzozów. W 1384 wieś ta oraz pobliski Domaradz przekazano jako ofiarę biskupom przemyskim. W tym samym czasie na południe od wsi założono miasto, które posiadało taką samą nazwę. Do lokalizacji miasta przyczyniły się częste wylewy rzeki, dlatego wybrano wzgórze posiadające również lepsze warunki obronne. Wkrótce miasto stało się siedzibą tzw. klucza biskupiego, a dla określania wsi zaczęto używać nazwy Stara Wieś. Pierwszy dokument potwierdzający zmianę nazwy jest datowany na 1460.
W 1896 poeta Mirandola Pik wraz z matką zakontraktował w okolicy teren pod eksploatacji ropy naftowej, ale do realizacji wydobycia nie doszło. Na położonym na wschód od wsi wzgórzu Parnas znajdują się zaczopowane odwierty, z dwóch wydobywa się gaz, który spala się od razu po ujściu z czopa. W północnej części Starej Wsi znajduje się dom generalny Zgromadzenia Sióstr Służebniczek Najświętszej Maryi Panny Niepokalanie Poczętej. W południowej części Starej Wsi znajduje się Kolegium Ojców Jezuitów i Nowicjat Towarzystwa Jezusowego Prowincji Polski Południowej. W 2016 nowicjat Towarzystwa Jezusowego został zawieszony. W przeszłości znajdowało się tu też zgromadzenie zakonne Sióstr Wielkiego Zawierzenia.
Zabytki.
Bazylika.
Późnobarokowa bazylika, konsekrowana w 1760 przez biskupa przemyskiego Wacława Hieronima Sierakowskiego, pw. Wniebowzięcia NMP. Budowniczymi bazyliki i przyległego do niej klasztoru byli ojcowie paulini. Obecnie opiekują się nią ojcowie jezuici, którzy mają w kolegium starowiejskim swój nowicjat (zawieszony od 2016).
Mogiła.
W Starej Wsi wznosi się mogiła konfederatów barskich – usypana w formie wysokiego ziemnego kurhanu, zwieńczonego klasycystyczną, kolumnową kapliczką.
Muzeum Towarzystwa Jezusowego Prowincji Polski Południowej.
Założone przez jezuitów muzeum głównie sztuki sakralnej z około 4000 eksponatów z różnych części świata.
Infrastruktura.
Połączenia z miastami.
Stara Wieś znajduje się przy drogi wojewódzkiej nr 886. We wsi znajduje się 5 przystanków autobusowych, z których największe znaczenie posiada położony obok bazyliki. Połączenia autobusowe łączą Starą Wieś z Brzozowem, Sanokiem, Krakowem, Wrocławem, Warszawą, Iwoniczem oraz z Rzeszowem. We wsi znajduje się lądowisko Stara Wieś.
Oświata.
W Starej Wsi znajduje się Przedszkole Samorządowe, Szkoła Podstawowa im. Najświętszego Serca Jezusa oraz Prywatna Szkoła Muzyczna I st.
Podział wsi.
Stara Wieś zwyczajowo dzieli się na dwie części „Małą stronę” (zachodnia część) i „Dużą stronę” (wschodnia część położona przy DW886 Rzeszów-Sanok).
Obiekty sportowe.
W Starej Wsi znajduje się kompleks boisk sportowo-rekreacyjnych, należący do Zespołu Szkół w Starej Wsi:

</doc>
<doc id="403618" url="https://pl.wikipedia.org/wiki?curid=403618" title="Stare Bielice (województwo lubuskie)">
Stare Bielice (województwo lubuskie)

Stare Bielice (niem. "Alt Beelitz") – wieś w Polsce położona w województwie lubuskim, w powiecie strzelecko-drezdeneckim, w gminie Drezdenko.
Historia.
11 marca 1945 przez most na Noteci weszły na teren Ziem Odzyskanych (późniejszego województwa gorzowskiego) oddziały 17. Pułku Piechoty i 5. Saskiej Dywizji Piechoty Ludowego Wojska Polskiego. Poobalano wówczas stare słupy graniczne, a podczas przemarszu przez most grano Hymn Polski oraz "Rotę" (cytaty z tego utworu umieszczono na tablicach po obu stronach mostu).
W latach 1975–1998 miejscowość położona była w województwie gorzowskim.
Obiekty i instytucje.
We wsi stoi kaplica św. Józefa przystosowana do celów religijnych z domu mieszkalnego.
W miejscowości swoją siedzibę ma piłkarski Klub Sportowy „Noteć” Stare Bielice, który został założony w 2015 roku i występuje w A-klasie.

</doc>
<doc id="403619" url="https://pl.wikipedia.org/wiki?curid=403619" title="Stare Biskupice (województwo lubuskie)">
Stare Biskupice (województwo lubuskie)

Stare Biskupice (niem. "Bischofsee") – wieś sołecka w Polsce położona w województwie lubuskim, w powiecie słubickim, w gminie Słubice. Wieś położona jest ok. 6 km na północny wschód od Słubic, nad Jeziorem Biskupickim przy drodze lokalnej Słubice – Nowe Biskupice.
Historia.
Najstarsza zachowana wzmianka o miejscowości, gdzie użyto nazwy „Biscouisse”, znajduje się w rejestrze dziesięciny biskupstwa lubuskiego z ok. 1400.
Od 1873 do 1945 r. wieś wchodziła w skład powiatu Weststernberg w rejencji frankfurckiej pruskiej prowincji Brandenburgia.
Od 1945 r. w granicach Polski. W miejscowości działało Gospodarstwo Rolne w Starych Biskupicach wchodzące w skład Rolniczej Spółdzielni Produkcyjnej „Nadodrze” w Kunowicach. W latach 1975–1998 miejscowość położona była w województwie gorzowskim.

</doc>
<doc id="403620" url="https://pl.wikipedia.org/wiki?curid=403620" title="Stare Biskupice (województwo mazowieckie)">
Stare Biskupice (województwo mazowieckie)

Stare Biskupice – wieś w Polsce położona w województwie mazowieckim, w powiecie grójeckim, w gminie Warka.
W latach 1975–1998 miejscowość położona była w województwie radomskim.
Przez południowe obrzeża wsi przepływa Struga, dopływ Pilicy.

</doc>
<doc id="403621" url="https://pl.wikipedia.org/wiki?curid=403621" title="Stare Czaple (województwo lubuskie)">
Stare Czaple (województwo lubuskie)

Stare Czaple (do 1945 niem. "Alt Tschöpeln") – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:

</doc>
<doc id="403622" url="https://pl.wikipedia.org/wiki?curid=403622" title="Czaple Stare">
Czaple Stare

Czaple Stare (niem. "Alt Tschapel", 1936-1945 "Stobertal")– wieś w Polsce położona w województwie opolskim, w powiecie kluczborskim, w gminie Kluczbork. Obowiązki sołtysa pełni Krystyna Kleszcz.
W latach 1975–1998 miejscowość położona była w województwie opolskim.

</doc>
<doc id="403623" url="https://pl.wikipedia.org/wiki?curid=403623" title="Stare Guty (województwo warmińsko-mazurskie)">
Stare Guty (województwo warmińsko-mazurskie)

Stare Guty (nazwa niemiecka "Gutten") – wieś w Polsce położona w województwie warmińsko-mazurskim, w powiecie piskim, w gminie Pisz.
W latach 1975–1998 miejscowość położona była w województwie suwalskim.
Zobacz też: Stare Guty

</doc>
<doc id="403625" url="https://pl.wikipedia.org/wiki?curid=403625" title="Stare Miasto (województwo podkarpackie)">
Stare Miasto (województwo podkarpackie)

Stare Miasto – wieś w Polsce położona w województwie podkarpackim, w powiecie leżajskim, w gminie Leżajsk. 
Miejscowość jest siedzibą rzymskokatolickiej parafii św. Andrzeja Boboli należącej do dekanatu Leżajsk I w archidiecezji przemyskiej.
Wieś królewska położona na przełomie XVI i XVII wieku w powiecie przemyskim ziemi przemyskiej województwa ruskiego, w drugiej połowie XVII wieku należała do starostwa leżajskiego. W latach 1975–1998 miejscowość położona była w województwie rzeszowskim.
Na jej miejscu do 1524 znajdowała się lewobrzeżna część Leżajska, wzmiankowanego w 1346 i lokowanego w 1397, przeniesionego później w inne miejsce. W XVI-XVIII w. w sąsiednim Leżajsku (pod Starym Miastem) funkcjonował port rzeczny na Sanie, z warsztatami szkutniczymi, spichlerzami oraz innymi obiektami gospodarczymi, należącymi do bernardynów leżajskich oraz mieszczan leżajskich, także do właścicieli Łańcuta (od 1558 r.) i Rzeszowa (od 1609 r.).
Zabytki: 
Przez miejscowość przebiega żółty szlak turystyczny z Sandomierza do Leżajska.
Na terenie Starego Miasta zlokalizowane są m.in. Browar Leżajsk i Hortino.

</doc>
<doc id="403626" url="https://pl.wikipedia.org/wiki?curid=403626" title="Stare Miasto (województwo pomorskie)">
Stare Miasto (województwo pomorskie)

Stare Miasto (niem. "Altstadt") – wieś w Polsce, położona w województwie pomorskim, w powiecie sztumskim, w gminie Stary Dzierzgoń przy drodze wojewódzkiej nr 515 i nad rzeką Dzierzgoń. Wieś jest siedzibą sołectwa Stare Miasto, w którego skład wchodzą również miejscowości Adamowo i Kielmy.
Historia.
Wieś wzmiankowana w dokumentach z roku 1312, jako wieś czynszowa na 40 włókach. Pierwotna nazwa "Aldenstat". W roku 1782 we wsi odnotowano 31 domów (dymów), natomiast w 1858 w 31 gospodarstwach domowych było 308 mieszkańców. W latach 1937–39 było 364 mieszkańców. W roku 1973 wieś należała do powiatu morąskiego, gmina Stary Dzierzgoń, poczta Stare Miasto.
W latach 1975–1998 miejscowość położona była w województwie elbląskim.
Zabytki.
Według rejestru zabytków NID na listę zabytków wpisane są:
Kościół św. Piotra i Pawła, gotycko-barokowy zbudowany na przełomie XIV/XV, gruntownie przebudowany w latach 1682–1684; salowy, z wieżą frontową nakrytą hełmem ostrosłupowym, od południa dobudowana barokowa kruchta, wewnątrz polichromia wykonana w 1699 r. przez Gotfryda Haarhangena, a także barokowe ołtarze i loża kolatorska.

</doc>
<doc id="403627" url="https://pl.wikipedia.org/wiki?curid=403627" title="Stare Miasto (województwo warmińsko-mazurskie)">
Stare Miasto (województwo warmińsko-mazurskie)

Stare Miasto (niem. "Altstadt") – wieś w Polsce położona w województwie warmińsko-mazurskim, w powiecie ostródzkim, w gminie Dąbrówno. W latach 1975–1998 miejscowość należała administracyjnie do województwa olsztyńskiego.
Historia.
W czasach krzyżackich wieś pojawia się w dokumentach w roku 1414, podlegała pod komturię w Dąbrównie, były to dobra krzyżackie o powierzchni 32 włók.
Nazwa.
12 lutego 1948 r. ustalono urzędową polską nazwę miejscowości – Stare Miasto, określając drugi przypadek jako Starego Miasta, a przymiotnik – staromiejski.

</doc>
<doc id="403628" url="https://pl.wikipedia.org/wiki?curid=403628" title="Starków (województwo dolnośląskie)">
Starków (województwo dolnośląskie)

Starków () – wieś w Polsce położona w województwie dolnośląskim, w powiecie kłodzkim, w gminie Kłodzko.
Położenie.
Starków leży na pograniczu Kotliny Kłodzkiej i Rowu Górnej Nysy, na Wysoczyznie Łomnicy, kilka kilometrów na wschód od Polanicy-Zdroju, na wysokości około 360-380 m n.p.m.
Podział administracyjny.
W latach 1975–1998 miejscowość położona była w województwie wałbrzyskim.
Historia.
Pierwsza wzmianka o Starkowie pochodzi z 1315 roku, jednak przyjmuje się, że miejscowość istniała już w końcu XII wieku. W roku 1350 arcybiskup Arnoszt z Pardubic kupił część wsi i przekazał ją kanonikom regularnym z Kłodzka. Z czasem zakonnicy dokupili resztę Starkowa. Położenie wsi na uboczu głównych szlaków komunikacyjnych uchroniło ją od zniszczeń wojennych i miejscowość rozwijała się pomyślnie. W połowie XIX wieku w osiemdziesięciu pięciu domach mieszkało tu blisko czterysta osób. W Starkowie były wtedy: kościół, plebania, dwór z folwarkiem, szkoła, browar i gorzelnia produkująca starkę. 
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="403629" url="https://pl.wikipedia.org/wiki?curid=403629" title="Starków (województwo lubuskie)">
Starków (województwo lubuskie)

Starków () – wieś w Polsce położona w województwie lubuskim, w powiecie słubickim, w gminie Rzepin.
W latach 1975–1998 miejscowość położona była w województwie gorzowskim.
Miejscowość położona jest przy drodze lokalnej Lisów – Starków – Kowalów.
Zabytki.
Do wojewódzkiego rejestru zabytków wpisany jest:

</doc>
<doc id="403630" url="https://pl.wikipedia.org/wiki?curid=403630" title="Starogród (województwo mazowieckie)">
Starogród (województwo mazowieckie)

Starogród – wieś w Polsce położona w województwie mazowieckim, w powiecie mińskim, w gminie Siennica. Obok miejscowości przepływa rzeka Świder.
Wieś królewska położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość położona była w województwie siedleckim.
We wsi znajdują się:

</doc>
<doc id="403631" url="https://pl.wikipedia.org/wiki?curid=403631" title="Staropole (województwo lubuskie)">
Staropole (województwo lubuskie)

Staropole (niem. "Starpel") – wieś w Polsce położona w województwie lubuskim, w powiecie świebodzińskim, w gminie Lubrza.
W latach 1975–1998 miejscowość położona była w województwie zielonogórskim.
Historia.
Pierwsze wzmianki pochodzą z 1237 roku. Od 1304 roku wieś należała do cystersów z Paradyża. Nazwa miejscowości w staropolskiej formie "Starepol" wymieniona jest w łacińskim dokumencie z 27 października 1311 roku.
Do czasu zniszczenia podczas drugiej wojny światowej we wsi znajdował się zespół pałacowy, po którym dziś pozostały ruiny i zaniedbany park dworski o powierzchni około 4,6 ha.
Zabytki.
Do wojewódzkiego rejestru zabytków wpisane są:
Sport.
W Staropolu działa klub piłkarski Radość Staropole, w sezonie 2017/2018 występuje w C klasie, grupa Świebodzin.

</doc>
<doc id="403633" url="https://pl.wikipedia.org/wiki?curid=403633" title="Staropole (powiat tomaszowski)">
Staropole (powiat tomaszowski)

Staropole – wieś w Polsce położona w województwie łódzkim, w powiecie tomaszowskim, w gminie Żelechlinek.
W latach 1975–1998 miejscowość położona była w województwie piotrkowskim.

</doc>
<doc id="403634" url="https://pl.wikipedia.org/wiki?curid=403634" title="Starościn (województwo lubelskie)">
Starościn (województwo lubelskie)

Starościn – wieś w Polsce położona w województwie lubelskim, w powiecie lubartowskim, w gminie Kamionka.
Części wsi.
W czasach Królestwa Polskiego istniała gmina Starościn. W latach 1975–1998 miejscowość położona była w województwie lubelskim. W 1998 roku wsie Milin, Koszary i Kruk przekształcono w części miejscowości Starościn.
Wieś stanowi sołectwo gminy Kamionka. Według Narodowego Spisu Powszechnego (III 2011 r.) wieś liczyła 489 mieszkańców.
Milin wymieniany w XIX wieku jako folwark w powiecie lubartowskim.
Historia.
Pierwsze wzmianki pisane o Starościnie pochodzą z 1459 roku (nazwa Staroszczyn). W tymże 1459 roku w dziale między braćmi Janem, Prandotą, Rafałem i Sięgniewem z Ożarowa, Starościn przypada po połowie Rafałowi i Sięgniewowi. Długosz w okresie 1470-80 jako dziedzica podaje Rafała herbu Rawa (Długosz L.B. t.II s.543).
Do końca wieku XV i w początkach XVI wieś byłą w posiadaniu Ożarowskich.
W roku 1487 dziedzicem był Rafał Ożarowski i jego syn Jan. W roku 1496 dziedzicami byli Jan i Mikołaj Ożarowscy. 1531 odnotowano pobór z części Rafała Ożarowskiego 1 łan (Rejestr Poborowy). W 1533 roku wieś zwana była „Staroszczyce Raffaelis” (Pawiński, Małop., 348).
Według Słownika geograficznego Królestwa Polskiego z roku 1890, Starościn stanowił wieś folwark i dobra tej nazwy w powiecie lubartowski, gminie Samoklęski, parafii Garbów. We wsi był młyn wodny. Według spisu z roku 1827 roku było tu 27 domów i 139 mieszkańców.
Dobra Starościńskie składały się w 1885 r. z folwarku Starościn wsi: Biadaczka i Milin, osady leśnej Kornelin zwanej też Leśniczówka. Dobra posiadały rozległość 1942 mórg (tj. 1087,52 ha) w tym grunty orne i ogrody stanowiły mórg 811, łąk było mórg 268, pastwisk mórg 6, lasu mórg 774. nieużytki stanowiły 83 morgi. Zabudowania: budynki drewniane 37; płodozmian w uprawach 10. polowy. Las był nieurządzony.
W skład dóbr poprzednio wchodziły: wieś Starościn mająca osad 26 i mórg 503, wieś Biadaczka osad 11, mórg 179, wieś Zofian osad 20, mórg 248.

</doc>
<doc id="403635" url="https://pl.wikipedia.org/wiki?curid=403635" title="Starościn (województwo lubuskie)">
Starościn (województwo lubuskie)

Starościn (, 1945–1947 "Polska Wola") – kolonia sołecka w Polsce położona w województwie lubuskim, w powiecie słubickim, w gminie Rzepin.
Miejscowość położona jest przy drodze lokalnej Rzepin – Tarnawa Rzepińska. Miejscowość zalicza się do strefy podmiejskiej Rzepina.
Historia.
W latach 1873–1945 w składzie powiatu Weststernberg we frankfurckiej rejencji pruskiej prowincji Brandenburgia.
W 1905 w Starościnie wybudowano budynek na potrzeby szpitala dla starców i psychicznie chorych.
W czasie II wojny światowej ulokował się tu niemiecki lazaret, następnie szpital Armii Czerwonej, magazyn GS, a 1 września 1956 roku zostało uruchomione Technikum Leśne im. prof. Jana Miklaszewskiego.
W 1945 roku miejscowość otrzymała nazwę "Polska Wola", a w 1947 r. nazwę zmieniono na Starościn. W latach 1975–1998 miejscowość należała administracyjnie do województwa gorzowskiego.
W 1990 r. poświęcono nowy kościół.

</doc>
<doc id="403636" url="https://pl.wikipedia.org/wiki?curid=403636" title="Starościn (województwo opolskie)">
Starościn (województwo opolskie)

Starościn (do 1945 r. "Sterzendorf)" – wieś w Polsce położona w województwie opolskim, w powiecie namysłowskim, w gminie Świerczów.
W latach 1975–1998 miejscowość położona była w województwie opolskim.
Zabytki.
Do wojewódzkiego rejestru zabytków wpisane są:

</doc>
<doc id="403637" url="https://pl.wikipedia.org/wiki?curid=403637" title="Starowice (województwo zachodniopomorskie)">
Starowice (województwo zachodniopomorskie)

Starowice – wieś w Polsce położona w województwie zachodniopomorskim, w powiecie szczecineckim, w gminie Borne Sulinowo.
Według danych z 1 stycznia 2011 roku wieś liczyła 59 mieszkańców. 
Zobacz też: Starowice 

</doc>
<doc id="403638" url="https://pl.wikipedia.org/wiki?curid=403638" title="Starowola (województwo podlaskie)">
Starowola (województwo podlaskie)

Starowola – wieś w Polsce położona w województwie podlaskim, w powiecie monieckim, w gminie Jaświły.
W 1921 wieś (ówcześnie kolonia) należała do gminy Kalinówka.
Według Powszechnego Spisu Ludności z 1921 roku kolonię zamieszkiwało 28 osób, wśród których 22 było wyznania rzymskokatolickiego, 5 prawosławnego i jedna mojżeszowego. Jednocześnie 22 mieszkańców zadeklarowało polską przynależność narodową, 5 białoruską a 1 żydowską. Było tu 4 budynki mieszkalne.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Anny w Kalinówce Kościelnej.
Bibliografia.
"Skorowidz miejscowości Rzeczypospolitej Polskiej: opracowany na podstawie wyników pierwszego powszechnego spisu ludności z dn. 30 września 1921 r. i innych źródeł urzędowych.", t. T. 5, województwo białostockie, 1924.

</doc>
<doc id="403639" url="https://pl.wikipedia.org/wiki?curid=403639" title="Stary Bukowiec">
Stary Bukowiec

Stary Bukowiec (kaszb. "Stôrë Bùkòwc") – wieś pogranicza kaszubsko-kociewskiego w Polsce, położona w województwie pomorskim, w powiecie kościerskim, w gminie Stara Kiszewa, nad Wierzycą i na północnym skraju kompleksu leśnego Borów Tucholskich.
W latach 1975–1998 wieś administracyjnie należała do województwa gdańskiego.
W obszar wsi wchodzi:
Historia.
Bukowiec w wieku XIX opisano jako Stary, Nowy i Szlachecki, wsie i dobra salacheckie w powiecie kościerakim, parafii Stara Kiszewa, najbliższa stacja pocztowa w Neu-Palleschken (Nowe Polaszki) gdzie również była szkoła. Dobra posiadały 897 hektarów rozległości, a także młyn i cegielnię. Od ponad 200 lat w rękach rodziny szlacheckiej biorącej nazwisko od wsi Czarlin na Kociewiu - Czarlińskich.
Zabytki.
Według rejestru zabytków NID na listę zabytków wpisany jest dwór, 1682, 2 poł. XIX, nr rej.: 842 z 23.07.1981.

</doc>
<doc id="403641" url="https://pl.wikipedia.org/wiki?curid=403641" title="Bukowiec Stary">
Bukowiec Stary

Bukowiec Stary (do 31 grudnia 2016 Stary Bukowiec) – wieś w Polsce położona w województwie wielkopolskim, w powiecie nowotomyskim, w gminie Opalenica.
W latach 1975–1998 miejscowość położona była w województwie poznańskim.

</doc>
<doc id="403642" url="https://pl.wikipedia.org/wiki?curid=403642" title="Stary Dwór (powiat wołowski)">
Stary Dwór (powiat wołowski)

Stary Dwór (niem. "Althof") – wieś w Polsce położona w województwie dolnośląskim, w powiecie wołowskim, w gminie Brzeg Dolny.
W latach 1975–1998 miejscowość należała administracyjnie do województwa wrocławskiego.
Nazwa.
9 grudnia 1947 ustalono urzędową polską nazwę miejscowości – Stary Dwór, określając drugi przypadek jako Starego Dworu, a przymiotnik – starodworski.
Położenie.
Wieś usytuowana jest w dolinie rzeki Odry, wzdłuż potoku Jodłowa Woda, zwanego Jodłówką, 5 km na wschód od Brzegu Dolnego i 30 km na północny zachód od Wrocławia, przy trasie nr 341, łączącej Pęgów z Lubiążem. Miejscowość jest typowym przykładem wsi dolnośląskich – stosunkowo gęsta zabudowa, wzdłuż jednej ulicy. We wsi znajduje się przydrożna kaplica z początków XX wieku, boisko piłkarskie lokalnej drużyny futbolowej ("Odra Stary Dwór", która od sezonu 2014/2015 współzawodniczy w rozgrywkach A-klasy, grupa: Wrocław I) oraz sklep ogólnospożywczy.

</doc>
<doc id="403643" url="https://pl.wikipedia.org/wiki?curid=403643" title="Stary Dwór (województwo kujawsko-pomorskie)">
Stary Dwór (województwo kujawsko-pomorskie)

Stary Dwór – wieś w Polsce położona w województwie kujawsko-pomorskim, w powiecie bydgoskim, w gminie Koronowo.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według danych Urzędu Gminy Koronowo (XII 2015 r.) miejscowość liczyła 435 mieszkańców.

</doc>
<doc id="403644" url="https://pl.wikipedia.org/wiki?curid=403644" title="Stary Dwór (województwo lubuskie)">
Stary Dwór (województwo lubuskie)

Stary Dwór (niem. "Altenhof") – wieś sołecka w Polsce, w województwie lubuskim, w powiecie międzyrzeckim, w gminie Trzciel, na pograniczu Pojezierza Lubuskiego i Bruzdy Zbąszyńskiej.
Wieś duchowna, własność opata paradyskiego, położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie gorzowskim.
Jest średniej wielkości wsią, o udokumentowanej ponad sześćsetletniej historii, w południowej części powiatu międzyrzeckiego, w granicach historycznej Wielkopolski. Na jej dzieje miało wpływ położenie na dawnym pograniczu Królestwa Polskiego, Śląska i Brandenburgii.
Lokalizacja, walory przyrodnicze.
Stary Dwór położony jest przy skrzyżowaniu dróg łączących Brójce z Międzyrzeczem i Gościkowo z Bukowcem, na opadających ku zachodowi zboczach Wału Bukowieckiego. Jest to lokalne wyniesienie moreny o wysokości do 134 m n.p.m., położone na północny wschód od miejscowości, pomiędzy Wyszanowem a Lutolem Suchym. Wieś otoczona jest polami uprawnymi i leży w urozmaiconym terenie, bogatym w kępy drzew i krzewów. W otoczeniu osady znajdują się duże obszary leśne, kilka jezior i dwie niewielkie rzeki.
Na zachód od Starego Dworu w obniżeniu Paklicy i Gniłej Obry rozciąga się południkowo chroniony obszar Natura 2000 Dolina Leniwej Obry, zgłoszony do Komisji Europejskiej w 2004 r. Dolinę porastają lasy sosnowe, nad ciekami i jeziorami występuje grąd i buczyna niżowa. W 1972 r. fragment wielogatunkowego, podmokłego lasu o charakterze naturalnym objęto szczególną ochroną, tworząc rezerwat przyrody Czarna Droga.
Najbliższym zbiornikiem wodnym jest położone ok. 5 km na północny zachód od Starego Dworu Jezioro Wyszanowskie, przez które przepływa rzeka Paklica. Jest to otoczony lasami i wysokimi brzegami akwen o pow. ok. 36 ha, połączony wąskim kanałem z sąsiednim Jeziorem Bukowieckim. Nad jeziorem Bukowieckim znajduje się parking PZW.
Historia.
Średniowiecze.
Wieś powstała prawdopodobnie ok. 1256 r. jako folwark na gruntach pobliskiego Wyszanowa, które drogą wykupu i darowizn przeszło na własność klasztoru cystersów w pobliskim Paradyżu. Zakonnicy pochodzący z Lehnina w Brandenburgii byli Niemcami i we wszystkich swoich dobrach osadzali osadników niemieckich. Łacińska nazwa Starego Dworu – "Antiqua curia" sugeruje, że wieś stanowiła ośrodek administracyjny i prawdopodobnie rzemieślniczy.
Miejscowość pierwotnie związana była z Wielkopolską. Ma metrykę średniowieczną i istnieje co najmniej od początku XV wieku. Wymieniona w dokumencie zapisanym po łacinie z 1444 jako "Staridwor", 1460 "Starydwor", 1510 "Antiqua Curia", 1540 "Altenhoffe", 1559 "Altenhoff", 1944 "Altenhof".
Miejscowość należała do powiatu poznańskiego Korony Królestwa Polskiego. W 1444 była siedzibą własnej parafii. Pierwszą świątynię wzniesiono zapewne na przełomie XIV i XV wieku, istniejący kościół był wzmiankowany w 1444 r. w związku z zatargiem plebana Macieja z klasztorem cysterskim o łan ziemi. W 1460 król polski Kazimierz IV Jagiellończyk rozstrzygł spór opata paradyskiego z tenutariuszem w Międzyrzeczu. Według niego wsie klasztorne Wyszanowo i Stary Dwór nie miały obowiązku dawać do zamku w Międzyrzeczu wieprzy, jak czyniły to inne wsie klasztorne. Natomiast ich mieszkańcy zobowiązani byli do orania, siania, koszenia, zbierania zboża i zwożenia drewna na rzecz zamku.
W 1508 we wsi miał miejsce pobór od 12 łanów, oraz wiardunek od karczmy. W 1509 odnotowano pobór od 17 łanów, dwóch łanów sołtysich, 6 groszy od karczmy. W 1510 wieś miała 12 łanów osiadłych, karczmę, 2 sołtysów miało po 2 łany. W 1563 odbył się pobór od 12 łanów, 4 łanów sołtysich, 4 komorników, kowala, 2 młynów dorocznych o jednym kole podlegających klasztorowi paradyskiemu. W 1577 wieś Stary Dwór był własnością opata paradyskiego. W 1580 miał miejsce pobór od 16 łanów, 15 zagrodników. Od 3 komorników pobierano wtedy po 3 grosze, od 12 komorników po 2 grosze. Jako płatników podatków odnotowano także 3 rzemieślników.
W 1510 wieś leżała w dekanacie międzyrzeckim. Reces graniczny z lat 1528–1531, regulujący przebieg granicy pomiędzy Księstwem Głogowskim, Brandenburgią i Polską wymienia wsie Łagowiec i Stary Dwór w Królestwie Polskim, jako punkt graniczny wskazano kędzierzawy buk stanowiący narożnik dóbr Lutola Suchego oraz Starego Dworu: "Cadzyerzawy buk".
Reformacja.
Idee protestantyzmu bardzo szybko przyjęły się na pograniczu polsko-brandenburskim, głównie wśród ludności pochodzenia niemieckiego i części polskiej szlachty. Rodzina Bukowieckich władająca sąsiednim Bukowcem i Łagowcem przyjęła nowe wyznanie, a wraz z nimi podległa im ludność. W wyniku tych wydarzeń kościoły w Wyszanowie i Starym Dworze czasowo przeszły w ręce protestantów. Prawdopodobnie zaważyły również względy ekonomiczne, tzn. uwolnienie się od świadczeń na rzecz Kościoła. Na przełomie XV i XVI w. kościoły w Starym Dworze i Wyszanowie powróciły we władanie katolików, miało to miejsce za panowania Zygmunta III Wazy, który opowiadał się za kontrreformacją.
XVII i XVIII w..
Według zapisów z wizytacji biskupa Branieckiego w 1640 r. kościół w Starym Dworze był murowany, miał dzwonnicę i znajdował się w dobrym stanie. Kolejne wizytacje w latach 1718 i 1725 potwierdzają istnienie trzech ołtarzy drewnianych, chóru, ambony i wiszących na ścianach portretów trumiennych. Przed rokiem 1777 zmieniono wystrój świątyni, umieszczając istniejący do dziś ołtarz z obrazem św. Wawrzyńca i instalując organy. W tym czasie wzniesiono istniejący do dziś mur kościelny i dwór, położony obok drogi do Łagowca.
W dniach 8–9 grudnia 1768 r. w kościele starodworskim odbyło się tajne spotkanie wielkopolskich przywódców konfederacji barskiej.
Od II rozbioru do 1945.
Po II rozbiorze Polski cała Wielkopolska została zagarnięta przez Królestwo Prus. Rząd Prus dążył do likwidacji własności kościelnej i w 1834 r. nastąpiła kasata klasztoru w Paradyżu, Stary Dwór podobnie jak inne dobra cysterskie przejęło państwo pruskie. Domena wyszanowska w skład, której wchodził również Stary Dwór, w 1843 r. liczyła 8262 ha (1194 ha – grunty dworskie; 7068 – grunty włościan). Obok Starego Dworu w skład domeny wchodziły również Kaława ("Kalau"), Wysoka ("Hochwalde"), Paradyż ("Paradies"), Chociszewo ("Kutschkau") oraz folwarki: Dranica ("Schindelmüehl", obecnie Szumiąca), Hamernia ("Hammermühle"), Piaski ("Sandmühle") i Haki ("Haak’s Vorwerk", dzisiejszy Bieleń).
W połowie XIX w. wieś liczyła 391 mieszkańców, z czego 80% było katolikami. W tym czasie ludność Starego Dworu stanowili Niemcy lub zgermanizowani Polacy. Większość mieszkańców zajmowała się rolnictwem, a tylko nieliczni rzemiosłem. Życie wsi toczyło się wokół Kościoła, przy którym działały różne organizacje, bractwa i związki m.in. Bractwo Konsekracyjne założone w 1908 r. oraz Związek Świętego Franciszka założony w 1920 r. Schematyzm kościelny z 1928 r. wzmiankuje również Związek Matek i Mariańską Kongregację dla Młodych Kobiet (od 1920) działające przy parafii starodworskiej. W Starym Dworze znajdowała się również katolicka szkoła, w której uczyło się 46 dzieci.
W 1939 r. Stary Dwór liczył już 408 mieszkańców, była tu karczma, sklep, świetlica i straż pożarna. We wsi działał wodociąg i instalacja elektryczna. W styczniu 1945 r. miejscowość zajęły oddziały 69 Armii I Frontu Białoruskiego, dowodzone przez gen. Władimira Kołpakczi. Na mocy decyzji zwycięskich mocarstw ludność niemiecka została przesiedlona za Odrę (czerwiec 1945 r.). Do Starego Dworu zaczęli napływać polscy przesiedleńcy z Kresów i centralnej Polski.
Lata 1945–1999.
Po wojnie wieś stopniowo zaludniała się, w 1955 r. liczyła już 412 mieszkańców (więcej niż w 1939 r.). Od 1952 r. funkcjonowała spółdzielnia rolnicza, a od 1956 r. Państwowe Gospodarstwo Rolne podległe PGR z Bukowca oraz gospodarstwa indywidualne. W Starym Dworze działała szkoła podstawowa, Klub Książki i Prasy „Ruch”, Ochotnicza Straż Pożarna i Koło Gospodyń Wiejskich.
Przemiany w 1989 r. niekorzystnie wpłynęły na życie mieszkańców, rozwiązano PGR, przestał działać klub i w 1994 r. zamknięto szkołę. Zamarło życie kulturalne i nastąpiło zubożenie wiejskiej społeczności. Bezrobocie i degradacja społeczna spowodowały wiele patologii, takich jak alkoholizm i wykluczenia społeczne.
Czasy współczesne.
Współczesny Stary Dwór liczy ok. 360 mieszkańców. Na terenie wsi nie ma żadnych zakładów produkcyjnych, istnieje jedynie osiem indywidualnych gospodarstw rolnych, zakład zieleni i kilka małych firm rodzinnych. We wsi istnieje boisko sportowe, plac zabaw dla dzieci, a w centrum obok kościoła zagospodarowano plac do organizowania festynów. Istnieje tylko 150 m chodnika, a drogi wymagają remontów.
Do pozytywnych zjawisk w ostatnich latach można zaliczyć powstanie w 2004 r. Stowarzyszenia „Nasza Wieś Jutro”, które dzięki pomocy Unii Europejskiej wydało „Kronikę Małej Ojczyzny” i zorganizowało m.in. festyn z okazji XI Spotkań Europejskich. Działają Rady Sołecka i Parafialna.
W grudniu 2006 r. zakończono przebudowę, remont i wyposażenie świetlicy wiejskiej w Starym Dworze. Inwestycja uzyskała dofinansowanie ze środków pomocowych Unii Europejskiej.
Parafia pw. św. Wawrzyńca w Starym Dworze.
Parafię rzymskokatolicką pw. św. Wawrzyńca erygowano w 1947, od tego czasu prowadzone są księgi metrykalne i kronika. Do parafii należą kościoły pw. św. Marcina w Bukowcu i św. Józefa w Wyszanowie.
Pierwszym proboszczem w Starym Dworze został 26 września 1947 r. ks. Stanisław Dąbrowski. Kapłan oprócz działalności duszpasterskiej prowadził również działalność kulturalną, zorganizował chór, amatorski teatr, a po remoncie organów, koncerty.
Kolejnymi proboszczami byli:
Od początku istnienia parafii działały przy niej rady kościelne, organizując remonty świątyni i plebanii. Po rozwiązaniu i zamknięciu szkoły parafia jest jedyną instytucją społeczną mieszczącą się w Starym Dworze.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="403645" url="https://pl.wikipedia.org/wiki?curid=403645" title="Stary Dwór (województwo łódzkie)">
Stary Dwór (województwo łódzkie)

Stary Dwór – wieś w Polsce położona w województwie łódzkim, w powiecie rawskim, w gminie Rawa Mazowiecka.
W latach 1975–1998 miejscowość położona była w województwie skierniewickim.

</doc>
<doc id="403647" url="https://pl.wikipedia.org/wiki?curid=403647" title="Stary Dwór (powiat sztumski)">
Stary Dwór (powiat sztumski)

Stary Dwór (niem. "Volwerk Altmarck") – osada w Polsce położona w województwie pomorskim, w powiecie sztumskim, w gminie Stary Targ. Wieś wchodzi w skład sołectwa Stary Targ.
Historia.
Do XX wieku folwark należący do Starego Targu. W 1629 w folwarku został podpisany rozejm polsko-szwedzki. W XIX wieku osada folwarczna liczyła kilkudziesięciu mieszkańców (częściowo wyznania ewangelickiego, w większości katolickiego). Na przełomie XIX i XX wieku na południe od folwarku utworzono nieduży zespół budynków mieszkalnych i czworaków. Zostały one zachowane, podobnie jak powstałe w okolicach połowy XIX wieku i wpisane do rejestru zabytków dwór oraz park. Po II wojnie światowej zamiast folwarku funkcjonowało przez kilkadziesiąt lat państwowe gospodarstwo rolne.
W latach 1945–1975 miejscowość administracyjnie należała do województwa gdańskiego, a w latach 1975–1998 do województwa elbląskiego.
Zabytki.
Według rejestru zabytków NID na listę zabytków wpisany jest zespół dworski z poł. XIX w.:

</doc>
<doc id="403648" url="https://pl.wikipedia.org/wiki?curid=403648" title="Stary Dwór (gmina Dobre Miasto)">
Stary Dwór (gmina Dobre Miasto)

Stary Dwór (niem. "Althof") – wieś w Polsce, położona w województwie warmińsko-mazurskim, w powiecie olsztyńskim, w gminie Dobre Miasto. Wieś znajduje się w historycznym regionie Warmia.
Nazwa.
12 listopada 1946 r. nadano miejscowości polską nazwę Stary Dwór.
Historia.
W latach 1975–1998 miejscowość należała administracyjnie do województwa olsztyńskiego.

</doc>
<doc id="403649" url="https://pl.wikipedia.org/wiki?curid=403649" title="Stary Folwark (województwo kujawsko-pomorskie)">
Stary Folwark (województwo kujawsko-pomorskie)

Stary Folwark – wieś w Polsce położona w województwie kujawsko-pomorskim, w powiecie grudziądzkim, w gminie Grudziądz.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 141 mieszkańców. Jest 24. co do wielkości miejscowością gminy Grudziądz.

</doc>
<doc id="403650" url="https://pl.wikipedia.org/wiki?curid=403650" title="Stary Folwark (województwo warmińsko-mazurskie)">
Stary Folwark (województwo warmińsko-mazurskie)

Stary Folwark – osada w Polsce położona w województwie warmińsko-mazurskim, w powiecie iławskim, w gminie Kisielice.
W latach 1975–1998 miejscowość położona była w województwie elbląskim.
W 2015 roku archeolodzy z Instytutu Archeologii Uniwersytetu Kardynała Stefana Wyszyńskiego w Warszawie odkryli w pobliżu osady grodzisko o charakterze kultowym z wczesnej epoki żelaza.

</doc>
<doc id="403651" url="https://pl.wikipedia.org/wiki?curid=403651" title="Stary Folwark (województwo wielkopolskie)">
Stary Folwark (województwo wielkopolskie)

Stary Folwark (niem.: "Altvorwerk") – wieś w Polsce położona w województwie wielkopolskim, w powiecie nowotomyskim, w gminie Miedzichowo. Miejscowość leży w widłach nieczynnej linii kolejowej Międzychód-Zbąszyń i drogi wojewódzkiej nr 160.
Wieś o rozproszonej zabudowie pochodzenia olęderskiego. Wzmiankowana w 1793 jako własność Maksymiliana Mielżyńskiego z Trzciela. Dawną nazwą były Starofolwarskie Holendry, a niemiecką Altvorwerk. Pod koniec XIX wieku wieś leżała w powiecie międzyrzeckim. Wraz z Hamrzyckiem i Nowym Młynem Stary Folwark tworzył okrąg wiejski, liczący 23 domy i 181 mieszkańców. W latach 1975–1998 miejscowość położona była w województwie gorzowskim. W 2011 Stary Folwark liczył 104 mieszkańców.

</doc>
<doc id="403652" url="https://pl.wikipedia.org/wiki?curid=403652" title="Stary Kamień (województwo mazowieckie)">
Stary Kamień (województwo mazowieckie)

Stary Kamień – wieś w Polsce położona w województwie mazowieckim, w powiecie płockim, w gminie Gąbin.
W czasach Królestwa Polskiego istniała gmina Kamień.
W latach 1975–1998 miejscowość administracyjnie należała do województwa płockiego.

</doc>
<doc id="403653" url="https://pl.wikipedia.org/wiki?curid=403653" title="Stary Kamień (województwo podlaskie)">
Stary Kamień (województwo podlaskie)

Stary Kamień – wieś w Polsce położona w województwie podlaskim, w powiecie wysokomazowieckim, w gminie Szepietowo.
W latach 1975–1998 miejscowość położona była w województwie łomżyńskim.
Wierni kościoła rzymskokatolickiego należą do parafii św. Stanisława Biskupa i Męczennika w Dąbrowie Wielkiej.
Historia.
W roku 1827 miejscowość liczyła 29 domów i 158 mieszkańców.
Pod koniec wieku XIX wieś w powiecie "mazowieckim", gmina Szepietowo, parafia "Dąbrowa-Wielka".
W 1921 r. naliczono tu 29 budynków z przeznaczeniem mieszkalnym oraz 175 mieszkańców (82 mężczyzn i 93 kobiety). Wszyscy podali narodowość polską.

</doc>
<doc id="403654" url="https://pl.wikipedia.org/wiki?curid=403654" title="Stary Kamień (województwo pomorskie)">
Stary Kamień (województwo pomorskie)

Stary Kamień – osada w Polsce w województwie pomorskim, w powiecie kwidzyńskim, w gminie Prabuty.
W latach 1975–1998 miejscowość położona była w województwie elbląskim.
Zobacz też: Stary Kamień

</doc>
<doc id="403655" url="https://pl.wikipedia.org/wiki?curid=403655" title="Stary Las (województwo opolskie)">
Stary Las (województwo opolskie)

Stary Las (niem. "Altewalde") – wieś w Polsce, w województwie opolskim, w powiecie nyskim, w gminie Głuchołazy.
Wieś leży nad źródliskami Kamienicy w obrębie Przesieki Sudeckiej. Zabudowa miejscowości ma charakter ulicówki.
Nazwa.
12 listopada 1946 r. nadano miejscowości polską nazwę Stary Las.
Historia.
Najstarsze znane wzmianki o miejscowości Waldow pochodzą z 1249 r. z dokumentu bpa wrocławskiego Tomasza I. W dokumencie tym informuje się o transakcji między bpem a rycerzem o imieniu Smilo, w której duchowny przekazał Waldow oraz dwie inne miejscowości wspomnianemu rycerzowi. Kolejna informacja o miejscowości pochodzi z 1284 roku. Jest to zapis o konflikcie między biskupem Tomaszem II a księciem Henrykiem IV Prawym – biskup pragnął odzyskać od księcia Stary Las oraz 64 inne miejscowości. Henryk IV nie chciał jednak zgodzić się na to i nakazał wybudowanie na skraju miejscowości zamku obronnego, z którego napadał na pobliskie ziemie biskupie. Poskromcą tej „kłótni” został dopiero cesarz, który w 1288 r. zmusił księcia do poddania się i zburzenia zamku. Następna informacja o miejscowości pochodzi z dokumentu kościelnego z 1300 roku, będącego spisem gospodarstw i innych instytucji w Starym Lesie; miejscowość została w nim wymieniona pod nazwą Antiquum Waldow i składa się wówczas z 49 gospodarstw, kościoła, gospody i młyna.
19 sierpnia 1757 roku, miejscowość odwiedził, podczas jednego ze swoich objazdów, Fryderyk II Wielki z synami; podczas pobytu dopytywał się o stan wioski, wielkość, liczbę urodzeń i zgonów. W 1782 r. miejscowość posiadała kościół z zabudową plebanijną, szkołę, 21 dużych gospodarstw i 49 mniejszych, młyn wodny i 3 kowali. Liczba mieszkańców wynosiła 693. Kolejne lata przyniosły rozwój miejscowości, liczba mieszkańców kształtowała się od 1440 osób w 1855 r. do 1145 w 1939 roku. Przez Stary Las wiodła trasa tzw. marszu śmierci. Na cmentarzu parafialnym znajduje się mogła z 46 zamordowanymi więźniami obozu Auschwitz-Birkenau.
W 1945 r. miejscowość została włączona do Polski. Ludność niemiecka została przesiedlona do Niemiec, a jej miejsce zajęła ludność polska, przybyła z południowych, wschodnich i centralnych rejonów Rzeczypospolitej.
Zabytki.
Do wojewódzkiego rejestru zabytków wpisane są:

</doc>
<doc id="403656" url="https://pl.wikipedia.org/wiki?curid=403656" title="Stary Las (wieś w województwie pomorskim)">
Stary Las (wieś w województwie pomorskim)

Stary Las – wieś kociewska na Pojezierzu Starogardzkim w Polsce położona w województwie pomorskim, w powiecie starogardzkim, w gminie Starogard Gdański.
Stary Las jest wioską o luźnej zabudowie wzdłuż rzeki Piesienicy i nad jeziorem Staroleskim.
W latach 1975–1998 miejscowość administracyjnie należała do województwa gdańskiego.

</doc>
<doc id="403657" url="https://pl.wikipedia.org/wiki?curid=403657" title="Starynia (województwo pomorskie)">
Starynia (województwo pomorskie)

Starynia – wieś w Polsce położona w województwie pomorskim, w powiecie malborskim, w gminie Lichnowy na obszarze Wielkich Żuław Malborskich.
W latach 1975–1998 miejscowość położona była w województwie elbląskim.
Zabytki.
Według rejestru zabytków NID na listę zabytków wpisana jest zagroda nr 11, nr rej.: A-1355 z 27.09.1991: dom, stodoła i obora.

</doc>
<doc id="403658" url="https://pl.wikipedia.org/wiki?curid=403658" title="Starynia (województwo warmińsko-mazurskie)">
Starynia (województwo warmińsko-mazurskie)

Starynia (niem. "Groβ Altendorf") – osada w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość położona była w województwie olsztyńskim.
Zobacz też: Starynia

</doc>
<doc id="403659" url="https://pl.wikipedia.org/wiki?curid=403659" title="Żabieniec (powiat aleksandrowski)">
Żabieniec (powiat aleksandrowski)

Żabieniec (do 2008 "Stary Żabieniec") – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
Za II RP miejscowość była siedzibą gminy Bądkowo. W latach 1975–1998 miejscowość położona była w województwie włocławskim.
Poprzednia nazwa.
Do roku 2007 oficjalnie nosiła nazwę Stary Żabieniec.

</doc>
<doc id="403660" url="https://pl.wikipedia.org/wiki?curid=403660" title="Stary Żabieniec (województwo mazowieckie)">
Stary Żabieniec (województwo mazowieckie)

Stary Żabieniec – wieś w Polsce położona w województwie mazowieckim, w powiecie garwolińskim, w gminie Wilga.
 
W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii św. Izydora w Marianowie.

</doc>
<doc id="403661" url="https://pl.wikipedia.org/wiki?curid=403661" title="Starzyno (województwo mazowieckie)">
Starzyno (województwo mazowieckie)

Starzyno – wieś w Polsce położona w województwie mazowieckim, w powiecie płockim, w gminie Wyszogród.
Wieś duchowna położona była w drugiej połowie XVI wieku w ziemi wyszogrodzkiej województwa mazowieckiego. W 1785 roku wchodziła w skład klucza mąkolińskiego biskupstwa płockiego. W latach 1975–1998 miejscowość administracyjnie należała do województwa płockiego.

</doc>
<doc id="403662" url="https://pl.wikipedia.org/wiki?curid=403662" title="Starzyno (województwo pomorskie)">
Starzyno (województwo pomorskie)

Starzyno (kaszb. "Starzno" lub też "Starzëno") – wieś kaszubska w Polsce, położona na Pobrzeżu Kaszubskim w województwie pomorskim, w powiecie puckim, w gminie Puck, przy drodze wojewódzkiej nr 213.
W latach 1975–1998 wieś położona była w województwie gdańskim.
Historia.
Pierwsze wzmianki o Starzynie (z roku 1207) wymieniają wieś jako własność cystersów oliwskich (darowizna księcia pomorskiego Sambora I). W roku 1772 Starzyno znalazło się na obszarze administracji zaboru pruskiego i pozostawało w nim do 1918 roku. Przed 1920 wieś nosiła nazwę niemiecką "Groß Starsin", dawniej "Starrin". Po I wojnie światowej należało do ówczesnego powiat morski II Rzeczypospolitej. Wraz z sąsiednimi Sulicicami była jedną z najbardziej rdzennych kaszubskich miejscowości powiatu puckiego i zarządzana przez polskiego dziedzica. Trwanie mieszkańców przy kaszubskości doprowadziło (poprzez administrację pruskiego zaborcy) do niekorzystnego poprowadzenia powiatowej linii kolejowej do Krokowej (linia ominęła Starzyno i Sulicice).
Podczas okupacji niemieckiej nazwa "Groß Starsin" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Großstarsen".

</doc>
<doc id="403663" url="https://pl.wikipedia.org/wiki?curid=403663" title="Starzyny (województwo łódzkie)">
Starzyny (województwo łódzkie)

Starzyny – wieś w Polsce położona w województwie łódzkim, w powiecie poddębickim, w gminie Wartkowice.
W latach 1975–1998 miejscowość położona była w województwie sieradzkim.
Zobacz też: Starzyny 

</doc>
<doc id="403664" url="https://pl.wikipedia.org/wiki?curid=403664" title="Starzyny (województwo śląskie)">
Starzyny (województwo śląskie)

Starzyny – wieś w Polsce położona w województwie śląskim, w powiecie zawierciańskim, w gminie Szczekociny. W budynku OSP Starzyny znajduje się Wiejskie Centrum Kultury, kafejka oraz biblioteka.
W połowie XX w. w Starzynach istniała poczta oraz gmina, obejmowała ona m.in. takie wsie jak Wólka Starzyńska, Brzostek, Przyłęk. 
W latach 1975–1998 miejscowość położona była w województwie częstochowskim.
Nazwa.
Miejscowość była wzmiankowana w formach "Starzin" (1376), "Starzini" (1470-80), "Starzyn" (1789), "Starzyny" (1827). Jest to nazwa topograficzna wywodząca się od słowa "starzyna" ‘stary grunt od dawna leżący odłogiem’ lub nazwa dzierżawcza od nazwy osobowej "Starza".

</doc>
<doc id="403665" url="https://pl.wikipedia.org/wiki?curid=403665" title="Stasinów (województwo lubelskie)">
Stasinów (województwo lubelskie)

Stasinów – wieś w Polsce położona w województwie lubelskim, w powiecie radzyńskim, w gminie Radzyń Podlaski. Przez miejscowość przebiega droga krajowa nr .
W latach 1975–1998 miejscowość położona była w województwie bialskopodlaskim.
Wierni Kościoła rzymskokatolickiego należą do parafii św. Anny w Radzyniu Podlaskim.

</doc>
<doc id="403666" url="https://pl.wikipedia.org/wiki?curid=403666" title="Stasinów (województwo mazowieckie)">
Stasinów (województwo mazowieckie)

Stasinów – wieś w Polsce położona w województwie mazowieckim, w powiecie wołomińskim, w gminie Tłuszcz.
W latach 1975–1998 miejscowość położona była w województwie ostrołęckim.

</doc>
<doc id="403667" url="https://pl.wikipedia.org/wiki?curid=403667" title="Stasiówka (wieś w województwie lubelskim)">
Stasiówka (wieś w województwie lubelskim)

Stasiówka – wieś w Polsce położona w województwie lubelskim, w powiecie bialskim, w gminie Łomazy.
Wierni Kościoła rzymskokatolickiego należą do parafii Trójcy Świętej w Huszczy.
W latach 1975–1998 miejscowość położona była w województwie bialskopodlaskim.

</doc>
<doc id="403668" url="https://pl.wikipedia.org/wiki?curid=403668" title="Stasiówka (województwo podkarpackie)">
Stasiówka (województwo podkarpackie)

Stasiówka – wieś w Polsce położona w województwie podkarpackim, w powiecie dębickim, w gminie Dębica.
W latach 1975–1998 miejscowość położona była w województwie tarnowskim.
Historia.
Pozostałości po osadzie wczesnośredniowiecznej w Stasiówce zostały odkryte w 1998 roku w trakcie badań powierzchniowych realizowanych w ramach programu Archeologiczne Zdjęcie Polski. Osada ulokowana została na krawędzi Progu Karpackiego, na wysokim garbie terenowym, zajmowała powierzchnię około trzech hektarów.
Na powierzchni kilku pól występowały skupiska czarnej próchnicy z przepalonymi kamieniami, grudami polepy, fragmentami naczyń glinianych.
W trakcie badań wykopaliskowych przebadano kilkadziesiąt arów powierzchni osady. Odsłonięto zarysy trzech budynków mieszkalnych. Były to lekko zagłębione w ziemię (do 0,5 m) chaty o powierzchni od 8 do 13 m2 Konstrukcja nośna tych budynków oparta była na słupach, podtrzymujących dach, zaś ściany boczne były wykonane z plecionki, oblepionej gliną.
Budynkom mieszkalnym towarzyszyły jamy-piwniczki oraz wolno stojące, zadaszone paleniska, tworząc zespoły o charakterze zagród. Liczba odkrytych chat sugeruje, że cała osada mogła się składać z 15-20 budynków-zagród. W czarnych wypełniskach znaleziono liczne fragmenty naczyń glinianych oraz przepalone kamienie z palenisk. Koniec osady miał gwałtowny charakter, wszystkie odkryte obiekty noszą ślady pożaru. Brak też potwierdzenia, że założycielem i pierwszym właścicielem Stasiówki był “Stasz”, którego dziś nazwaliśmy Stanisławem. Pierwsze historyczne wzmianki o Stasiówce pochodzą z początku XVI wieku, w których występowała jako Sthaszczowa lub Stasziowka i należał do Jana Górskiego i Jakuba Lathoschyńskiego. Liczyła wówczas 26 kmieci. W tym czasie mieszkańcy należeli do założonej w 1310 roku parafii w Gumniskach. Po utworzeniu w 1791 parafii w Zawadzie Stasiówka weszła w jej skład. Pod koniec XVIII istniał w północnej części Stasiówki drewniany kościółek pod wezwaniem św. Anny, który na początku XIX w. strawił pożar. W XIX w. wieś przeszła pod władanie Raczyńskich w Zawadzie. W połowie wieku liczyła około 300 mieszkańców, w latach 90. już ponad 600. Chłopi ze Stasiówki byli wyjątkowo spokojni jako jedni z nielicznych nie wzięli udziału w rabacji 1846 roku. Poza uprawą roli zajmowali się tak jak w sąsiednich wsiach tkactwem. Życie mieszkańców wsi było wówczas bardzo trudne. Wszyscy mieszkańcy musieli przez kilka dni w tygodniu odrabiać pańszczyznę. Pozostawało im niewiele czasu na pracę na swoim polu. Plony były niewielkie i często wiosną, na “przednówku” brakowało jedzenia. Często zdarzały się klęski żywiołowe jak powodzie susze, które sprawiały, że znaczna część mieszkańców umierała. Co kilkanaście lat pojawiały się epidemie nieuleczalnych chorób, które rozprzestrzeniały się bardzo szybko z braku higieny i właściwego odżywiania się. Taką epidemią była zaraza cholery, która pod koniec XVI w. zdziesiątkowała mieszkańców tych terenów.
II wojna światowa.
W czasie II wojny światowej wieś mocno ucierpiała. Na ziemię dębicką Niemcy wkroczyli 8 IX 1939r. Zaczęła się okupacja. Jednym z pierwszych zarządzeń była rejestracja wszystkich mieszkańców, w tym także i Stasiówki. Zewidencjonowano ziemie i żywy inwentarz. Na każde gospodarstwo nałożono kontyngent płodów rolnych, żywca i mleka. Opornych karano obozem lub śmiercią. Na skutek słabego nawożenia pól, ciężkich zim, wysokich kontyngentów ludzie na wsi przymierali głodem. Od początku okupacji wprowadzono przymus pracy. Kto jej nie miał był wywożony na przymusowe roboty do Rzeszy lub kierowany na 16-miesięczną służbę na rzecz wojska niemieckiego w obozie pracy w Pustkowie. Od 1940r. w lasach Głobikowej, Gumnisk, Braciejowej aktywnie działały oddziały partyzantów AK. Kilku mężczyzn ze Stasiówki zasilało ich szeregi. Między innymi Jan Nicoś, Władysław Nicoś, Jan Baran. Niektórzy stasiówkowscy gospodarze utrzymywali kontakty z partyzantami. Współpraca z nimi polegała przede wszystkim na dostarczaniu im żywności. W czasie realizacji akcji “Burza” w tych okolicach, w stasiówkowskich lasach miały miejsce jedynie pojedyncze incydenty, akcje żołnierzy AK jak np. ta z 28 VII 1944r. Kompania Edwarda Wandzio, zdążająca na miejsce koncentracji w leśnictwie Berdech została ostrzelana przez Niemców. Po ostrzelaniu żołnierze wycofali się, było 4 rannych. W VIII 1944r. w Stasiówce pojawiły się pierwsze patrole nacierającej Armii Czerwonej. Niemcy wycofali się na Kamieniec i Południk w Braciejowej i tam okopali. Rosjanie zajęli stanowiska w lasach Stasiówki, głównie na Bukowej. Do dziś są tam ślady okopów i bunkrów. Jesienią 1944r. ludność wioski została wysiedlona w okolice Ropczyc, Sędziszowa Małopolskiego, Mielca. Żołnierze radzieccy opuścili Stasiówkę 16 I 1945r. Wkrótce do zniszczonych i splądrowanych gospodarstw zaczęli wracać wysiedleni.
Czasy powojenne.
Wraz z zakończeniem wojny ludzie zaczęli powracać do normalnego życia. W latach 60. rozpoczęły się w Stasiówce powolne zmiany. Od 1966 r. zaczęto modernizować drogę Stasiówka – Zawada a w 1967 przystąpiono do przebudowy drogi Stasiówka – Łupiny. W 1967 r. w ramach czynów społecznych przystąpiono do elektryfikacji wsi. W 1971 r. wieś otrzymała połączenia autobusowe. Kościół w Stasiówce zaczęto budować w latach 80. Wcześniej, mieszkańcy bez zgody komunistycznych władz zdecydowali się na rozbudowę kaplicy, w której odbywały się msze święte odprawiane przez księży przyjeżdżających z Zawady. Mimo nałożonych kar prace kontynuowano nocami. Oficjalną zgodę na budowę otrzymano po wydarzeniach sierpniowych 1980 r. Poświęcony w Rzymie kamień węgielny został wmurowany przez ks. arcybiskupa Jerzego Ablewicza w 1982 r. Konsekracja kościoła pod wezwaniem świętych Apostołów Piotra i Pawła miała miejsce w 1991 r. Parafia w Stasiówce wchodzi w skład dekanatu Dębica Wschód w diecezji tarnowskiej.
W ostatnim czasie do użytku została oddana nowa sala gimnastyczna przy Zespole Szkół w Stasiówce. W ceremonii otwarcia uczestniczył wójt gminy Dębica Stanisław Rokosz. 17 maja 2009 odbyło się, nadanie Publicznemu Gimnazjum w Stasiówce imienia Bohaterów Monte Cassino. Od tego samego roku w szkole prężnie działa drużyna harcerska, skupiająca uczniów zarówno szkoły podstawowej jak i gimnazjum. Drużyna nosi nazwę 66 Drużyna Starszoharcerska Czarne Wilki. Ostatnio "dodaną" atrakcją turystyczną są ścieżki przyrodnicze, powstałe w wyniku ekologicznej działalności szkoły.
W roku 2010 w Stasiówce powstała również drużyna piłkarska LKS Stasiówka. Pierwszym prezesem klubu został Dariusz Dobrowolski. Aktualnie LKS Stasiówka gra w Klasie B.

</doc>
<doc id="403669" url="https://pl.wikipedia.org/wiki?curid=403669" title="Staszów (województwo mazowieckie)">
Staszów (województwo mazowieckie)

Staszów – wieś w Polsce położona w województwie mazowieckim, w powiecie kozienickim, w gminie Kozienice.
W latach 1975–1998 miejscowość położona była w województwie radomskim.
17 kwietnia 1944 hitlerowcy w ramach akcji pacyfikacyjnej na terenie powiatu kozienickiego aresztowali sześciu mieszkańców wsi, których następnie rozstrzelali w zbiorowej egzekucji w Zwoleniu. 
Wierni kościoła rzymskokatolickiego należą do parafii Najświętszego Serca Jezusowego i św. Leonarda w Brzeźnicy.

</doc>
<doc id="403672" url="https://pl.wikipedia.org/wiki?curid=403672" title="Jerusalem (wiersz)">
Jerusalem (wiersz)

Jerusalem, właściwie "And did those feet in ancient time" – poemat Williama Blake’a ze wstępu do dzieła "Milton: A Poem" (1804). Dziś znany bardziej właśnie jako hymn "Jerusalem", z muzyką Huberta Parry’ego, napisaną w 1916 r.
Wiersz został opublikowany w 1916 r. w patriotycznej antologii poezji jako próba przezwyciężenia upadku morale w związku z rosnącą liczbą ofiar brytyjskich żołnierzy na froncie I wojny światowej oraz brakiem perspektyw jej szybkiego zakończenia. Do tej pory poemat nie był zbyt znany. Dla wielu definiował on cele, o jakie walczyła Brytania, dlatego Parry został poproszony o stworzenie jego muzycznej wersji na spotkanie kampanii "Fight for Right" w londyńskim Royal Albert Hall. Najpopularniejsza wersja została zaaranżowana przez Edwarda Elgara w 1922 r. na festiwalu w Leeds. Jest ona uznawana za jedną z najbardziej popularnych brytyjskich piosenek patriotycznych, często używana alternatywnie jako hymn narodowy. Hymn ten uznaje się za bardzo nacjonalistyczny, chrześcijański i socjalistyczny zarazem. Partia Pracy użyła go w 1945 r. jako sloganu wyborczego (Clement Richard Attlee zapowiadał wówczas, że Anglicy zbudują drugie Jeruzalem).
Wiersz był inspirowany legendą, jakoby Jezus Chrystus, będąc jeszcze młodym mężczyzną, towarzyszył Józefowi z Arymatei w drodze do Glastonbury w Anglii. Uważa się, że Blake rzeczywiście wierzył w tę legendę. Jednak właściwy temat czy też podtekst utworu jest poddawany ostrej debacie, głównie dzięki popularności w spektrum filozoficznym. Ponieważ jest oparty na romantycznej legendzie, odpowiedź na wszystkie cztery pytania z pierwszych wersów brzmi "nie". Wreszcie rola "Jeruzalem" jako "drugiego hymnu" jest uznawana za nie na miejscu, jako że odwołanie do obcej stolicy w brytyjskiej piosence może być zaskakujące i mylące dla nie-Brytyjczyków.
Wers " Bring me my chariot of fire" był inspiracją do tytułu angielskiego filmu "Chariots of Fire" (Rydwany ognia).
Słowa poematu zostały wykorzystane przez Bruce’a Dickinsona w utworze "Jerusalem" na płycie The Chemical Wedding, inspirowanej twórczością Williama Blake’a. Hymn w progresywno-rockowej aranżacji (z wykorzystaniem m.in. organów Hammonda) został nagrany przez zespół Emerson, Lake and Palmer i wydany na płycie "Brain Salad Surgery" z 1973 roku.
Tekst.
Wersja oryginalna
And did those feet in ancient time
Walk upon England’s mountains green?
And was the holy Lamb of God
On England’s pleasant pastures seen?
And did the Countenance Divine
Shine forth upon our clouded hills?
And was Jerusalem builded here
Among these dark Satanic Mills?
Bring me my Bow of burning gold;
Bring me my Arrows of Desire;
Bring me my Spear; O clouds unfold!
Bring me my Chariot of Fire!
I will not cease from Mental Fight,
Nor shall my Sword sleep in my hand,
Till we have built Jerusalem
In England’s green and pleasant Land.
Na język polski tekst przetłumaczył Jerzy Pietrkiewicz.

</doc>
<doc id="403673" url="https://pl.wikipedia.org/wiki?curid=403673" title="Stańkowa (województwo małopolskie)">
Stańkowa (województwo małopolskie)

Stańkowa – wieś w Polsce, położona w województwie małopolskim, w powiecie nowosądeckim, w gminie Łososina Dolna.
W latach 1975–1998 miejscowość położona była w województwie nowosądeckim.

</doc>
<doc id="403674" url="https://pl.wikipedia.org/wiki?curid=403674" title="Stańkowa (województwo podkarpackie)">
Stańkowa (województwo podkarpackie)

Stańkowa (ukr. "Станкова"; w latach 1977–1981 Rzeczki) – wieś w Polsce położona w województwie podkarpackim, w powiecie bieszczadzkim, w gminie Ustrzyki Dolne.
W latach 1975–1998 miejscowość położona była w województwie krośnieńskim.
Wierni kościoła rzymskokatolickiego należą do parafii św. Barbary w Ropience..
Historia wsi.
W początkach XV wieku należała do Mikołaja Czeszyka. W połowie XVII wieku właścicielami stali się Ossolińscy. Na przełomie XVII i XVIII wieku właścicielami Stańkowej byli Urbańscy (przed 1707). W drugiej połowie XVII wieku wieś przejął jako właściciel Karol Krajewski herbu Jasieńczyk, następnie syn Marcin Tadeusz Krajewski, a po nim jego syn Leon, żonaty z Julią Balówną. W połowie XIX wieku właścicielami posiadłości tabularnej Stańkowa byli Czesław Odrowąż Pieniążek i Wilhelmina Cieszanowska. W XIX w. właścicielami byli Bolesław i Wincenty Gałkowscy. Do 1918 wieś znajdowała się w powiecie leskim.
Stańkowa jest jednym z najstarszych ośrodków górnictwa naftowego na świecie, kopalnie ropy naftowej istniały tu przed rokiem 1884.
Ze Stańkowej pochodził Przemysław Niementowski (1846–1908) – uczestnik powstania styczniowego z roku 1864, służył w oddziale Rochenbruna, walczył 2 XI pod Poryckiem, zm. w 1908 we Lwowie, pochowany na Łyczakowie.
Słownik geograficzny Królestwa Polskiego i innych krajów słowiańskich, tom XII, s. 212 zawiera następujący opis Stańkowej:

</doc>
<doc id="403675" url="https://pl.wikipedia.org/wiki?curid=403675" title="Kuźnica Stara (powiat kłobucki)">
Kuźnica Stara (powiat kłobucki)

Kuźnica Stara – wieś w Polsce położona w województwie śląskim, w powiecie kłobuckim, w gminie Przystajń.
Wieś leży w Częstochowskim Obszarze Rudonośnym.
W latach 1975–1998 miejscowość położona była w województwie częstochowskim. 1 stycznia 2004 zmieniono dotychczasową nazwę wsi – Stara Kuźnica na tradycyjną Kuźnica Stara.
W Kuźnicy Starej znajdują się dwa obiekty wpisane do rejestru zabytków: dwór i kuźnica.

</doc>
<doc id="403676" url="https://pl.wikipedia.org/wiki?curid=403676" title="Staropole (województwo śląskie)">
Staropole (województwo śląskie)

Staropole – wieś w Polsce położona w województwie śląskim, w powiecie częstochowskim, w gminie Przyrów.
W okresie Królestwa Polskiego istniała gmina Staropole.
W latach 1975–1998 miejscowość położona była w województwie częstochowskim.
We wsi znajduje się przystanek kolejowy Staropole Częstochowskie.

</doc>
<doc id="403677" url="https://pl.wikipedia.org/wiki?curid=403677" title="Stawek (województwo kujawsko-pomorskie)">
Stawek (województwo kujawsko-pomorskie)

Stawek – wieś w Polsce położona w województwie kujawsko-pomorskim, w powiecie włocławskim, w gminie Baruchowo.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 30 osób. Jest najmniejszą miejscowością gminy Baruchowo.

</doc>
<doc id="403678" url="https://pl.wikipedia.org/wiki?curid=403678" title="Stawek (powiat wieluński)">
Stawek (powiat wieluński)

Stawek – wieś w Polsce położona w województwie łódzkim, w powiecie wieluńskim, w gminie Czarnożyły.
W latach 1975–1998 miejscowość położona była w województwie sieradzkim.
Historia.
Miejscowość historycznie należy do ziemi wieluńskiej i pierwotnie związana była z Wielkopolską. Ma metrykę średniowieczną i istnieje co najmniej od XV wieku. Wymieniona po raz pierwszy w latach 1468 - 1469 w łacińskim dokumencie jako "parva Stawek".
Po rozbiorach Polski miejscowość znalazła się w zaborze rosyjskim. Wymieniona wraz z sąsiednim Stawem przez XIX wieczny Słownik geograficzny Królestwa Polskiego. W 1885 wieś liczyła 5. domów oraz 52. mieszkańców.

</doc>
<doc id="403679" url="https://pl.wikipedia.org/wiki?curid=403679" title="Stawek (powiat miński)">
Stawek (powiat miński)

Stawek – wieś w Polsce położona w województwie mazowieckim, w powiecie mińskim, w gminie Latowicz.
W latach 1795-1809 – wieś znalazła się pod zaborem austriackim. Od 1809 r. w Księstwie Warszawskim, guberni warszawskiej, powiecie siennickim, a od 1866 r. w powiecie mińskim (od 1868 nazwa powiatu nowomiński). W latach 1870-1954 należała do Gminy Łukówiec, następnie w latach 1955-1972 do Gromadzkiej Rady Narodowej w Jeruzalu. Od 1973 r. należy do gminy Latowicz. W latach 1919-1939 była w granicach województwa warszawskiego, 1939-1945 w Generalnym Gubernatorstwie, 1946-1975 w województwie warszawskim, od 1975 do 1998 r. – w granicach województwa siedleckiego. Od 1999 r. znajduje się w województwie mazowieckim. W pobliżu wsi przepływa rzeczka „Suj”.
Historia.
W 1880 r. wieś liczyła 11 domów, około 70 mieszkańców i posiadała 173 morgi gruntów rolnych.
W 1975 r. powstało Koło Gospodyń Wiejskich.
W 1970 r. wieś liczyła 147 mieszkańców, a w 2000 r. 93 mieszkańców. Przyrost naturalny w latach 1970-2000 wyniósł -36,7%. W 1988 r. we wsi były 32 domy, a w 2009 r. – 38 domów.
Obiekty historyczne.
W centrum wsi usytuowany jest dwuramienny krzyż, ustawiony w połowie XIX w. jako votum chroniące od epidemii cholery oraz kapliczka mająca ponad 100 lat.

</doc>
<doc id="403681" url="https://pl.wikipedia.org/wiki?curid=403681" title="Stawek (województwo warmińsko-mazurskie)">
Stawek (województwo warmińsko-mazurskie)

Stawek (niem. "Schöneberg") – osada w Polsce położona w województwie warmińsko-mazurskim, w powiecie mrągowskim, w gminie Mikołajki.
W latach 1975–1998 miejscowość położona była w województwie suwalskim.
Miejscowość wymieniana w 1846.
Zobacz też: Stawek 

</doc>
<doc id="403682" url="https://pl.wikipedia.org/wiki?curid=403682" title="Stawiec (województwo dolnośląskie)">
Stawiec (województwo dolnośląskie)

Stawiec (niem. "Steffitz") – wieś w Polsce położona w województwie dolnośląskim, w powiecie milickim, w gminie Milicz.
Opis i położenie.
Stawiec jest podzielony na dwie części. Pierwsza, ciągnie się od Wszewilek do drugiej części. Druga, ciągnie się od drogi na Gogołowice do pierwszej części.
Podział administracyjny.
W latach 1975–1998 miejscowość położona była w województwie wrocławskim.
Nazwa.
Nazwa pochodzi od polskiej nazwy zbiornika wodnego "„stawu”". Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Stawiec" podając jej znaczenie "„Teichdorf”" czyli po polsku "„Wieś przy stawie”". Pierwotna polska nazwa została później przez Niemców fonetycznie zgermanizowana na "Steffitz" tracąc swoje pierwotne znaczenie.

</doc>
<doc id="403683" url="https://pl.wikipedia.org/wiki?curid=403683" title="Stawiec (powiat malborski)">
Stawiec (powiat malborski)

Stawiec – wieś w Polsce położona w województwie pomorskim, w powiecie malborskim, w gminie Nowy Staw na obszarze Wielkich Żuław Malborskich. Siedziba sołectwa.
W latach 1975–1998 miejscowość położona była w województwie elbląskim.
Inne miejscowości o nazwie Stawiec: Stawiec

</doc>
<doc id="403684" url="https://pl.wikipedia.org/wiki?curid=403684" title="Stawiska (województwo dolnośląskie)">
Stawiska (województwo dolnośląskie)

 
Stawiska (niem. "Teichau") – wieś w Polsce położona w województwie dolnośląskim, w powiecie świdnickim, w gminie Strzegom.
Podział administracyjny.
W latach 1975–1998 miejscowość położona była w województwie wałbrzyskim.

</doc>
<doc id="403685" url="https://pl.wikipedia.org/wiki?curid=403685" title="Stawiska (województwo mazowieckie)">
Stawiska (województwo mazowieckie)

Stawiska – wieś w Polsce położona w województwie mazowieckim, w powiecie węgrowskim, w gminie Grębków.
Do 1945 we wsi stał dwór rodziny Cieszkowskich, który został spalony przez żołnierzy Armii Czerwonej. 21 czerwca 2015 ustawiono na tym miejscu kapliczkę na charakterystycznie poskręcanym pniu sosny oraz tablicę informacyjną. W dworze zamieszkiwał m.in. Paweł Cieszkowski, ojciec Augusta.
Wierni Kościoła rzymskokatolickiego należą do parafii św. Bartłomieja Apostoła w Grębkowie.
W latach 1975–1998 miejscowość położona była w województwie siedleckim.

</doc>
<doc id="403686" url="https://pl.wikipedia.org/wiki?curid=403686" title="Stawiska (województwo pomorskie)">
Stawiska (województwo pomorskie)

Stawiska (dodatkowa nazwa w j. kaszub. Stawiska; niem. "Stawisken") – wieś kaszubska w Polsce na Pojezierzu Kaszubskim położona w województwie pomorskim, w powiecie kościerskim, w gminie Kościerzyna.
Stawiska usytuowane są nad Wierzycą i na południowym brzegu jeziora Żaganie przy drodze wojewódzkiej . Wieś jest siedzibą sołectwa Stawiska o powierzchni 498,59 ha, w którego skład do 31.12.2012 wchodziła również miejscowość Szenajda.
W latach 1975–1998 miejscowość położona była w województwie gdańskim.

</doc>
<doc id="403687" url="https://pl.wikipedia.org/wiki?curid=403687" title="Stawiszyn (województwo mazowieckie)">
Stawiszyn (województwo mazowieckie)

Stawiszyn – wieś w Polsce położona w województwie mazowieckim, w powiecie białobrzeskim, w gminie Białobrzegi. Leży nad Pierzchnianką. 
Miejscowość jest siedzibą sołectwa Stawiszyn w skład którego wchodzi także wieś Dąbrówka.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
W miejscowości od 2012 roku funkcjonuje Oddział Zewnętrzny Aresztu Śledczego w Grójcu. Wcześniej funkcjonowało Schronisko Dla Nieletnich. Obiekt zajmuje pomieszczenia zabytkowego pałacu Arkuszewskich. Otacza go cenny przyrodniczo park z trzema dębami szypułkowymi (160, 250 i 500 lat) i 90-letnim klonem zwyczajnym.
Wierni Kościoła rzymskokatolickiego należą do parafii Zwiastowania Najświętszej Maryi Panny w Jasionnej.

</doc>
<doc id="403688" url="https://pl.wikipedia.org/wiki?curid=403688" title="Stawki (województwo kujawsko-pomorskie)">
Stawki (województwo kujawsko-pomorskie)

Stawki – wieś w Polsce położona w województwie kujawsko-pomorskim, w powiecie aleksandrowskim, w gminie Aleksandrów Kujawski.
W latach 1975–1998 miejscowość położona była w województwie włocławskim.
W Stawkach znajduje się Zespół Szkół im. Marii Danilewicz-Zielińskiej.
Wieś sołecka – zobacz jednostki pomocnicze gminy Aleksandrów Kujawski w BIP.

</doc>
<doc id="403690" url="https://pl.wikipedia.org/wiki?curid=403690" title="Stawki (województwo warmińsko-mazurskie)">
Stawki (województwo warmińsko-mazurskie)

Stawki (niem. "Stawken", 1938–1945 "Staken") – wieś w Polsce położona w województwie warmińsko-mazurskim, w powiecie węgorzewskim, w gminie Węgorzewo.
W latach 1975–1998 miejscowość położona była w województwie suwalskim.

</doc>
<doc id="403691" url="https://pl.wikipedia.org/wiki?curid=403691" title="Staw (powiat chełmiński)">
Staw (powiat chełmiński)

Staw – wieś w Polsce położona w województwie kujawsko-pomorskim, w powiecie chełmińskim, w gminie Papowo Biskupie. Staw zajmuje powierzchnię 495 hektarów.
W latach 1975–1998 miejscowość położona była w województwie toruńskim.
Historia.
Średniowiecze.
Pierwsza informacja o miejscowości pochodzi z 1398 roku. Wieś występowała pod nazwami: "Stabe" (1398), "Steben" (1438), "Steeeben", "Stob", "Stabon", "Staw" (1570). W średniowieczu Staw należał do komturstwa, a następnie do prokuratora papowskiego. W latach 1398-1406 w Stawie znajdował się folwark zakonny. w 1418 roku w Stawie mieszkali Jenechen płacący czynsz w wysokości 4,5 grzywny oraz nieznany z imienia karczmarz płacący 8 szkojców. W latach 1423-1424 pochodzący z miejscowości Beneke Reyneke był zobowiązany do 1 służby w zbroi lekkiej. W 1438 roku Staw płacił czynsz w wysokości: 1 wiardunek (od Michała), 22 szkojce (od Hansa von Veldechena), po 4 funty pieprzu i po 3 korce zboża do reszty mieszkańców. W późnym średniowieczu Staw należał do klucza papowskiego.
Od 1466 roku Staw należał do królów polskich. W 1505 roku król Aleksander Jagiellończyk przekazał wieś biskupom chełmińskim. W 1614 roku Staw stanowił uposażeni kanonika Fabiana Konopackiego.
Czasy nowożytne.
W 1723 roku w Stawie znajdowało się 5 gospodarstw (każde posiadało przywilej). Sołtys wsi posiadał 5 włók. W miejscowości znajdowała się karczma oraz prawdopodobnie młyn (w inwentarzach pochodzących z 1723 roku jest mowa o włókach młynarskich). W 1740 roku inwentarz gospodarczy wymieniał następujących gospodarczy: Szczepienski, Mikułka, Groszenski, Turski, Potocki. 11 lutego 1750 roku Staw przeszła do areału katedry diecezji chełmińskiej w Chełmży. W 1772 roku Staw należał do Prus.
W 1773 roku odbył się pierwszy spis ludności w Stawie. Wieś wtedy zamieszkiwały 83 osoby (wśród nich: Jan Lipieński, Stanisław Łaski, Wojciech Grosiewski, robotnicy folwaczani Mateusz (?) i Wojciech Meller. Do 1832 roku właścicielem miejscowości został Thoma Cyrankowski, od 1832 Magdalena Mroczynkowska, od 1859 Kazimierz i Rozalia Meller, w latach 1895-1909 Franc i Julianna Sarneccy, w latach 1913-1919 Meller, 1919-1930 rodzina Cieszkowskich, 1930-1935 Franciszek Sarnecki. Po Sarneckim wieś przeszła do rąk J. Kotlewskiego.
W 1885 roku Staw posiadał 495 hektarów powierzchni, 32 budynki (14 mieszkalnych). Wieś zamieszkiwało 186 mieszkańców (178 katolików, 2 ewangelików i 6 Żydów).
Z przełomu XIX/XX wieku pochodzi istniejący do dzisiaj pałac.
Współczesność.
Po II wojnie światowej miejscowość upaństwowiono, w 1947 roku weszła w skład Zakładu Rolnego we Wrocławkach.
W 1995 roku w Stawie wybudowano wodociągi. W 2005 roku wymieniono oświetlenie uliczne. W 2006 roku przy wsparciu powiat chełmińskiego wyremontowano drogę Papowo Biskupie-Staw. W 2011 roku wyremontowano drogę Staw-Bartlewo.
W 2013 roku w Stawie działały dwa podmioty gospodarcze.

</doc>
<doc id="403692" url="https://pl.wikipedia.org/wiki?curid=403692" title="Staw (województwo lubelskie)">
Staw (województwo lubelskie)

Staw – wieś w Polsce, położona w województwie lubelskim, w powiecie chełmskim, w gminie Chełm.
W latach 1870–1954 miejscowość była siedzibą gminy Staw. W latach 1975–1998 miejscowość położona była w województwie chełmskim.
Jest to wieś sąsiadująca z Parypsami i Ochożą. Ze Stawu widoczny jest rezerwat florystyczny Stawska Góra. Obok drogi na Cyców położony jest zalew, który jest odpowiedzialny za podniesienie wód gruntowych. Przez Staw płynie rzeka Garka.
Wieś stanowi sołectwo gminy Chełm.
Historia.
Według Słownika geograficznego Królestwa Polskiego w okresie zaborów – Staw to dwór i wieś w powiecie chełmskim guberni lubelskiej, ówczesnej gminie Staw, parafii łacińskiej w Czułczycach, greckokatolickiej w Spasie odległe 8 wiorst od Chełma.
W 1870 r. folwark Staw posiadał według opisu rozległość 1168 mórg, był w nim młyn, wiatrak, cegielnia, eksploatowano pokłady wapienia. Wieś Staw posiadała 46 osad gospodarujących na 595 morgach.
W 1827 roku spisano 26 domów zamieszkałych przez 253 mieszkańców.
Jak opisuje Bronisław Chlebowski „było to gniazdo rodziny Stawskich, Wierzchowskich i Chylińskich, gdyż dwie ostatnie rodziny pochodzą od braci Stawskich, którzy w Wierzchowiskach i Chylinie zamieszkiwali, jak to widać z aktu rozgraniczenia wsi Parypsy i Staw r. 1455, znajdującego się w archiwum K. Kraszewskiego w Romanowie.”
Od rodu Stawskich dobra przeszły do Świrskich. W końcu XVIII w. dziedzicem był Mateusz Świrski z rodu kniaziów smoleńskich, cześnik krasnostawski. Od Świrskich w posagu majątek dostał się Cieszkowskim, później tą drogą Kozyrskim.
W dniu 25 maja 1942 żandarmeria niemiecka i ukraińscy nacjonaliści dokonali pacyfikacji wsi. Rozstrzelano 6 osób. Groby ofiar zbrodni znajdują się na wzniesieniu obok zalewu.
Zabytki.
Drzewa w parku stawskim stanowią pomniki przyrody ożywionej wymienione w katalogu Lubelskie pomnik przyrody

</doc>
<doc id="403694" url="https://pl.wikipedia.org/wiki?curid=403694" title="Rogue">
Rogue

Rogue – komputerowa gra fabularna z lat 80. opracowana w instytucie Berkeley na systemy uniksowe. Gracz porusza się po zbudowanym w trybie tekstowym ciągu pokoi i korytarzy, walcząc z potworami, zbierając skarby i usiłując odnaleźć legendarny Amulet Yendoru. Mechanika gry została luźno oparta na systemie Dungeons &amp; Dragons. "Rogue" cechuje się interfejsem tekstowym (tzn. wszystko w grze jest znakami w standardzie ASCII), a niemal wszystkie elementy lochu są generowane losowo.
Roguelike.
Rogue jest prekursorką gatunku gier, zwanych od jej nazwy roguelike, klasyfikowanych obecnie jako podgatunek gier cRPG. Gry tego typu powstają do dzisiaj.

</doc>
<doc id="403695" url="https://pl.wikipedia.org/wiki?curid=403695" title="Staw (województwo lubuskie)">
Staw (województwo lubuskie)

Staw () – wieś w Polsce położona w województwie lubuskim, w powiecie gorzowskim, w gminie Lubiszyn. Według danych z 2011 liczyła 568 mieszkańców.
Miejscowość istniała już pod koniec XIII w. i znajdowała się na terytorium Nowej Marchii. Od 1945 leży w granicach Polski. Pośrodku wsi znajduje się neogotycki kościół z przełomu XIX/XX w.
W latach 1975–1998 miejscowość administracyjnie należała do województwa gorzowskiego.
Położenie.
Zgodnie z podziałem fizycznogeograficznym Polski według Kondrackiego teren, na którym położony jest Staw należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Równina Gorzowska.
Miejscowość leży 5 km na południowy wschód od Myśliborza. Posiada układ owalnicy z centralnym placem i kościołem w centrum. W kierunku południowym i wschodnim znajduje się kolonia (niem. do 1945 "Sand I" i "Sand II"). W pobliżu przepływa rzeka Myśla. Na obrzeżach wsi położony jest obszar Natura 2000 – jezioro Kozie, przykład jeziora eutroficznego. 
Demografia.
Ludność w ostatnich 3 stuleciach:
Historia.
Na terenie wsi znaleziono skarb z okresu IV okresu epoki brązu (ok. 1000 r. p.n.e.), który składał się m.in. z naramienników o przekroju daszkowatym (bez ozdób), naszyjników, jednego grotu oszczepu.
Administracja.
Miejscowość należy do sołectwa Staw–Zacisze.
Architektura.
Kościół filialny pw. Najświętszego Serca Jezusa – zbudowany XIX / XX w., w stylu neogotyckim, z cegły, na planie prostokąta, z wydzielonym prezbiterium. Wieża na rzucie kwadratu zwieńczona jest 8-bocznym hełmem, po bokach dwie dobudówki. Wewnątrz znajduje się pseudobazylikowy stop belkowy, ławki i empora chórowa z XIX w. Ambona została usunięta w latach 80. XX w. Na wieży wiszą dwa dzwony prawdopodobnie z zakładu Ulricha z Apoldy z 1925 r. Na mniejszym umieszczony jest cytat z ewangelii św. Jana w j. niemieckim, w tłumaczeniu „On woła owieczki swoje po imieniu”, na większym zaś „Hosanna oznajmia Bożą sprawiedliwość, codzienną dobroć”.
We wsi zachowały się domy wąskoszczytowe o konstrukcji ryglowej. 
Edukacja i nauka.
Uczniowie uczęszczają do szkoły podstawowej w Stawie oraz do gimnazjum w Ściechowie.
Sport.
W Stawie działa Klub sportowy „Wicher Staw”.
Gospodarka.
W Stawie przeważa działalność usługowa, w mniejszym stopniu handlowa. Rolnictwo traci na znaczeniu. W strukturze agrarnej dominują małe gospodarstwa rolne do 5 ha. Na ogólny obszar 1512 ha, użytki rolne stanowią 964,7 ha:
Wśród upraw wyróżnia się: pszenicę, jęczmień jary i ozimy, kukurydzę, ziemniaki, rzepak, owies i pszenżyto. W hodowli zwierzęcej dominuje bydło mleczne. Liczba gospodarstw i powierzchnia:
W 2014 r. liczba zarejestrowanych podmiotów gospodarczych wynosiła 35 (w tym 28 osób prowadzących działalność gospodarczą):

</doc>
<doc id="403696" url="https://pl.wikipedia.org/wiki?curid=403696" title="Staw (województwo łódzkie)">
Staw (województwo łódzkie)

Staw – wieś w Polsce położona w województwie łódzkim, w powiecie wieluńskim, w gminie Czarnożyły.
Położenie i podział administracyjny.
W latach 1975–1998 miejscowość położona była w województwie sieradzkim.
Historia.
Miejscowość historycznie należy do ziemi wieluńskiej i pierwotnie związana była z Wielkopolską. Ma metrykę średniowieczną i istnieje co najmniej od XIV wieku. Dawniej nazywano ją także "Duży Staw". Wymieniona w dokumencie zapisanym w 1377 jako "Staw", "Staaf", a w 1468 "maior Staw".
Wieś została odnotowana w historycznych dokumentach podatkowych. Jak wynika z Liber beneficiorum archidiecezji gnieźnieńskiej spisanej przez Jana Łaskiego w XVI wieku (Gniezno 1880 r.,t. II, s. 136) miejscowość niegdyś należała do kapituły gnieźnieńskiej, do klucza Kamionka. W 1520 prepozyt wielkopolski pobierał we wsi dziesięcinę z łanów osiadłych po 1 wiardunku, mierze żyta i owsa. Z ról opuszczonych natomiast brał dziesięcinę snopową. Z kolei pleban stawski z Wydrzyna pobierał dziesięcinę snopową, a z ról folwarcznych i od sołtysa 1 wiardunek. We wsi w XVI wieku mieszkali zarówno zagrodnicy jak i chałupnicy, którzy płacili meszne. 
W 1511 wyznaczone zostały granice wsi z sąsiednimi miejscowościami: Opojowicami, Czarnożyłami i Raczynem. W tym roku zanotowano również w miejscowości 5. łanów. W 1518 odnotowano 4,5 łana. Według regestu poborowego powiatu wieluńskiego w 1552 mieszkało w niej 9. kmieci z karczmarzem, a wieś liczyła wówczas 3,5 łana. W 1553 odnotowano 3,5 łana.
W XVI wieku folwark szlachecki, który był własnością rodu Stawskich. Dokument z 1468 odnotowuje zakup część wsi przez Jana Stawskiego, który zapłacił za nią 80 grzywien niejakiemu Chotowskiemu. W 1469 Stanisław Chotowski zapisał dwom spośród 3 synów należące do niego części Stawu. W 1472 wspomniany został J. Stawski, który zapisał żonie Katarzynie 120 grzywien na 1,5 Stawu.
Po rozbiorach Polski miejscowość znalazła się w zaborze rosyjskim. Razem, jako dwie wsie "Staw" i "Stawek" wraz z folwarkiem, wymienia je XIX wieczny Słownik geograficzny Królestwa Polskiego. W XIX wieku leżały one nad kanałem Ogrodzianką, rzeką Pichną w powiecie wieluńskim, gminie Wydrzyn, parafii Czarnożyły. W 1827 w miejscowości naliczono 16. domów zamieszkanych przez 171. mieszkańców. W 1885 pierwsza wieś liczyła 16. domów i 83 mieszkańców, a druga 5. domów oraz 52. mieszkańców.

</doc>
<doc id="403697" url="https://pl.wikipedia.org/wiki?curid=403697" title="Staw (województwo mazowieckie)">
Staw (województwo mazowieckie)

Staw – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość administracyjnie należała do województwa płockiego.

</doc>
<doc id="403698" url="https://pl.wikipedia.org/wiki?curid=403698" title="Stawy (województwo łódzkie)">
Stawy (województwo łódzkie)

Stawy – wieś w Polsce położona w województwie łódzkim, w powiecie łęczyckim, w gminie Góra Świętej Małgorzaty.
Przez wieś przebiega droga wojewódzka nr 703.
W latach 1975–1998 miejscowość administracyjnie należała do województwa płockiego.

</doc>
<doc id="403699" url="https://pl.wikipedia.org/wiki?curid=403699" title="Stawy (województwo świętokrzyskie)">
Stawy (województwo świętokrzyskie)

Stawy – wieś sołecka w Polsce położona w województwie świętokrzyskim, w powiecie jędrzejowskim, w gminie Imielno.
W XIV w. wieś należała do rodu Mokrskich herbu Róża i to wtedy wzięła swoją nazwę od licznych stawów hodowlanych, które pojawiły się tu już w XVI wieku. 
W latach 1975–1998 miejscowość położona była w województwie kieleckim.
Historia.
W wieku XV wieś Staw (bo tak brzmiała wówczas nazwa wsi) stanowiła własność Mokrskich herbu Różyc (byli jej właścicielami także w XIV wieku). Według Długosza wieś miała łany kmiece, z których dziesięcinę snopową i konopną płacono mansjonarzom w Imielnie. W wieku XVI pobór płacił tu także Mokrski, ród wygasa wraz ze śmiercią Mikołaja Mokrskiego w roku 1591. W wieku XVIII wieś przechodzi do rodziny Łubieńskich herbu Pomian. Właścicielem jest kasztelan sandomierski Bogusław hrabia Łubieński. Zespala on swoje dobra w jedną posiadłość, wcielając do niej dobra Stawy i Goznę. Powstaje w ten sposób dominium Imielno o obszarze przekraczającym 9000 mórg, sięgające od granic dóbr Mnichowa do wsi Stawów i Sobowic. 

</doc>
<doc id="403700" url="https://pl.wikipedia.org/wiki?curid=403700" title="Stefanowice (województwo dolnośląskie)">
Stefanowice (województwo dolnośląskie)

Stefanowice (do końca roku 1988 "Godkowice") – wieś w Polsce położona w województwie dolnośląskim, w powiecie świdnickim, w gminie Marcinowice.
Podział administracyjny.
W latach 1975–1998 miejscowość położona była w województwie wałbrzyskim.

</doc>
<doc id="403701" url="https://pl.wikipedia.org/wiki?curid=403701" title="Stefanowice (województwo wielkopolskie)">
Stefanowice (województwo wielkopolskie)

Stefanowice (dawniej Stefanowskie Holendry) – wieś w Polsce położona w województwie wielkopolskim, w powiecie nowotomyskim, w gminie Zbąszyń.
Historia.
Miejscowość istniała już w II poł. XVIII wieku. 
Pod koniec XIX wieku leżała w powiecie międzyrzeckim i liczyła 17 domostw z 93 mieszkańcami. Urzędową nazwą było Stefanowo-Hauland, ale stosowano też nazwę "Stefanowskie Holendry". We wsi mieszkało wtedy 69 protestantów i 24 katolików. Obręb liczył 176 ha, z czego 98 ha przypadało na grunty orne, 2 ha na łąki, a 67 ha było obszarem leśnym. W latach 1975–1998 miejscowość położona była w województwie zielonogórskim. W 2011 Stefanowice liczyły 199 mieszkańców.

</doc>
<doc id="403702" url="https://pl.wikipedia.org/wiki?curid=403702" title="Stefanowo (powiat radziejowski)">
Stefanowo (powiat radziejowski)

Stefanowo – wieś w Polsce położona w województwie kujawsko-pomorskim, w powiecie radziejowskim, w gminie Bytoń.
Podział administracyjny.
W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 113 mieszkańców. Jest trzynastą co do wielkości miejscowością gminy Bytoń.

</doc>
<doc id="403704" url="https://pl.wikipedia.org/wiki?curid=403704" title="Stefanowo (województwo mazowieckie)">
Stefanowo (województwo mazowieckie)

Stefanowo – wieś w Polsce położona w województwie mazowieckim, w powiecie piaseczyńskim, w gminie Lesznowola.
W latach 1975–1998 miejscowość położona była w województwie warszawskim.
W Stefanowie znajduje się siedziba firmy Kamis.

</doc>
<doc id="403705" url="https://pl.wikipedia.org/wiki?curid=403705" title="Stefanowo (województwo pomorskie)">
Stefanowo (województwo pomorskie)

Stefanowo – osada w Polsce, położona w województwie pomorskim, w powiecie kościerskim, w gminie Liniewo. 
Miejscowość pogranicza kaszubsko-kociewskiego, stanowi sołectwo Stefanowo, w którego skład wchodzi również osada Milonki.
Na południowym wschodzie znajduje się rezerwat leśny "Brzęczek".
W latach 1975–1998 miejscowość położona była w województwie gdańskim.

</doc>
<doc id="403706" url="https://pl.wikipedia.org/wiki?curid=403706" title="Stefanówka (powiat piaseczyński)">
Stefanówka (powiat piaseczyński)

Stefanówka – wieś w Polsce, położona w województwie mazowieckim, w powiecie piaseczyńskim, w gminie Tarczyn. Notowana w 1921 r. („Skorowidz miejscowości”). Nazwa pochodzi od imienia Stefan. Częścią wsi są Brominy.
Przez wieś przepływa nizinny piaszczysty potok wpadający do rzeki Kraski nazywany "dopływ spod Stefanówki" 
W latach 1975–1998 miejscowość położona była w województwie warszawskim.
Rzeźba terenu.
Wieś Stefanówka leży na pograniczu Równiny Warszawskiej i Wysoczyzny Rawskiej. Na terenie miejscowości Stefanówka można wydzielić formy rzeźby terenu pochodzenia wodnolodowcowego i wytopiskowego. Są to równiny akumulacji wodnolodowcowej sandrowe i wytopiskowe. Nie uzupełniają jednak jej równinnej powierzchni, a budują nieznaczne wzniesienia lub wypełniają ciągi obniżeń, tworząc pokrywy sandrowe na glinie zwałowej.
Historia.
Okolice wsi Stefanówka swoją pierwotną nazwą Brominy nawiązują do dawnej okolicy szlacheckiej Brzumino należącej do rodu Brzumińskich herbu Rawicz. Obecnie Dawny folwark Brominy jest częścią sołectwa Stefanówka.
Na początku XX przez miejscowość Stefanówka zaczęła kursować Piaseczyńska Kolej Wąskotorowa.
Do dzisiaj zachowały się tory oraz zabytkowy budynek dworca Pawłowice Kopana z ok. 1925 r. wg proj. według projektu inż. arch. Konstantego Jakimowicza, który 26 czerwca 2014 uległ uszkodzeniu w wyniku pożaru, a także studnia do naboru wody do parowozów i użytku osób zamieszkujących dawniej w budynku.
Po II wojnie światowej w miejscowości Stefanówka działało należące do Siedleckiego Przedsiębiorstwa Produkcji Leśnej „Las” Gospodarstwo Hodowlane Brominy. Na terenach dawnych zabudowań dworskich prowadziło hodowlę zwierząt futerkowych.
Rekreacja.
Na terenie miejscowości funkcjonują dwie stadniny koni, w tym Stowarzyszenie Kultury Fizycznej KJ Plejada.

</doc>
<doc id="403707" url="https://pl.wikipedia.org/wiki?curid=403707" title="Stefanów (powiat turecki)">
Stefanów (powiat turecki)

Stefanów – wieś w Polsce położona w województwie wielkopolskim, w powiecie tureckim, w gminie Dobra.
W latach 1975–1998 miejscowość położona była w województwie konińskim.

</doc>
<doc id="403708" url="https://pl.wikipedia.org/wiki?curid=403708" title="Stelmachowo (województwo mazowieckie)">
Stelmachowo (województwo mazowieckie)

Stelmachowo – wieś w Polsce położona w województwie mazowieckim, w powiecie warszawskim zachodnim, w gminie Leszno.
W latach 1975–1998 miejscowość położona była w województwie warszawskim.

</doc>
<doc id="403709" url="https://pl.wikipedia.org/wiki?curid=403709" title="Stelmachowo (województwo podlaskie)">
Stelmachowo (województwo podlaskie)

Stelmachowo – wieś w Polsce położona w województwie podlaskim, w powiecie białostockim, w gminie Tykocin.
Do 1950 roku miejscowość istniała gmina Stelmachowo. W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Parafia Trójcy Przenajświętszej w Tykocinie.
Historia.
W 1559 r. podczas przeprowadzania pomiary włócznej na miejscu wsi założono jeden z trzech folwarków starostwa tykocińskiego. W folwarku zbudowano kompleks zabudowań magazynowych i hodowlanych oraz wykopano stawy na Stelmachówce. Założono także ogród użytkowy, który w 1576 roku zajmował ponad 3 hektary. Przy drodze z Łopuchowa wzniesiony został dwór zarządców folwarku, a na południe od dworu zlokalizowano kwatery ogrodowe, a po przeciwnej stronie dworu rozciągał się do stawów dziedziniec gospodarczy otoczony licznymi budynkami. Po zniszczeniach spowodowanych Potopem szwedzkim porzucono stary folwark i w II połowie XVII w. założono nowe siedlisko, po przeciwnej stronie stawów i Stelmachówki. W 1661 r. starostwo tykocińskie zostało nadane Stefanowi Czarnieckiemu i przez jego córkę trafiło w ręce Branickich. W 1763 r. przy drodze ze starego folwarku do Kożuchowa zbudowano kamienną owczarnię, a w roku następnym kamienny spichlerz. Zapewne w tym czasie zbudowano też nowy dwór w starym dworzysku.
Dwór.
Znajdują się tutaj pozostałości oficyny dawnego pałacu (zniszczonego w 1915 roku w czasie I wojny światowej), która w okresie międzywojennym pełniła funkcję dworu - rezydencji właścicieli. Do oficyny dobudowano od frontu klasycystyczną kolumnadę z gankiem. Przed II wojną światową właścicielem majątku był Aleksander Kalikst Adam Rostworowski, który odziedziczył go po swojej matce, Leonii z hr. Potockich. W 1920 roku wydzierżawił on te dobra Szczęsnemu Władysławowi Stępczyńskiemu. Po wojnie majątek przejął PGR, który miał we dworze swoją siedzibę. W latach 80. XX wieku podczas remontu dwór został rozebrany z powodu złego stanu technicznego, a na odbudowę zabrakło funduszy. Obecnie budynki popegeerowskie przejął prywatny właściciel.
Z dawnego majątku pozostało kilka okazałych nieużytkowanych zabudowań, oraz gruzowisko z rozebranego dworu ze stojącym wśród nich portalem wejściowym i betonowym obrysem fundamentów.

</doc>
<doc id="403710" url="https://pl.wikipedia.org/wiki?curid=403710" title="Sternalice (województwo opolskie)">
Sternalice (województwo opolskie)

Sternalice (dodatkowa nazwa w j. niem. Sternalitz) – wieś w Polsce, położona w województwie opolskim, w powiecie oleskim, w gminie Radłów.
Administracja.
1 kwietnia 1939 r. do Sternalic włączono miejscowości: Ligotę Oleską, Radłów i Wolęcin.
Do 1952 r. Sternalice były siedzibą gminy Sternalice. W latach 1975–1998 miejscowość należała do województwa częstochowskiego.
Nazwa.
27 kwietnia 1936 r. w miejsce nazwy Sternalitz wprowadzono nazwę Ammern O.S.. 12 listopada 1946 r. nadano miejscowości polską nazwę Sternalice.
Historia.
Do głosowania podczas plebiscytu uprawnionych było w Sternalicach 498 osób, z czego 356, ok. 71,5%, stanowili mieszkańcy (w tym 354, ok. 71,1% całości, mieszkańcy urodzeni w miejscowości). Oddano 491 głosów (ok. 98,6% uprawnionych), w tym 490 (ok. 99,8%) ważnych; za Niemcami głosowało 316 osób (ok. 64,4%), a za Polską 174 osoby (ok. 35,4%).
W 1925 r. w miejscowości mieszkało 940 osób, w 1933 r. – 856 osób, a w 1939 r. – 2593.
Zabytki.
Do wojewódzkiego rejestru zabytków wpisane są:

</doc>
<doc id="403711" url="https://pl.wikipedia.org/wiki?curid=403711" title="Sternalice (województwo świętokrzyskie)">
Sternalice (województwo świętokrzyskie)

Sternalice – wieś sołecka w Polsce położona w województwie świętokrzyskim, w powiecie opatowskim, w gminie Lipnik.
W latach 1975–1998 miejscowość położona była w województwie tarnobrzeskim.
Historia.
W wieku XIX wieś została opisana jako : Sternalice, inne nazwy: (1508 r. Stradlnycze, 1510 r. Stradlicze, 1531 r. Strnadlicze), wieś i folwark, powiat sandomierski, gminie Goźlice, parafia Klimontów. Odległość od Sandomierza 20 wiorst.
Wspomina tę wieś Długosz w opisie parafii Goźlice.
Wieś posiadała w roku 1890 – 18 domów, 155 mieszkańców., 497 mórg.Folwark natomiast posiadał 439 mórg roli, 20 osób i 209 mórg włościańskiej. 
W 1827 domów było 14 i 111 mieszkańców.

</doc>
<doc id="403712" url="https://pl.wikipedia.org/wiki?curid=403712" title="Stobiec (województwo pomorskie)">
Stobiec (województwo pomorskie)

Stobiec – wieś w Polsce położona w województwie pomorskim, w powiecie nowodworskim, w gminie Stegna na obszarze Żuław Wiślanych. Przez Stobiec płynie rzeka Tuga.
W latach 1975–1998 miejscowość położona była w województwie elbląskim.

</doc>
<doc id="403713" url="https://pl.wikipedia.org/wiki?curid=403713" title="Stobiec (województwo świętokrzyskie)">
Stobiec (województwo świętokrzyskie)

Stobiec – wieś sołecka w Polsce położona w województwie świętokrzyskim, w powiecie opatowskim, w gminie Iwaniska.
W latach 1975–1998 miejscowość położona była w województwie tarnobrzeskim.
Historia.
W wieku XIX, Stobiec stanowił wieś z folwarkiem w powiecie opatowskim, gminie Baćkowice, parafii Modliborzyce, odległy od Opatowa 14 wiorst. Wieś posiadała w roku 1884 29 domów 245 mieszkańców folwark natomiast 4 domy 60 mieszkańców.
Według spisu miast, wsi, osad Królestwa Polskiego z 1827 r. domów było we wsi 25, zaś mieszkańców 224.
W 1884 r. folwark Stobiec posiadał rozległość mórg 792 w tym: gruntów ornych i ogrodów mórg 287, łąk mórg 62, pastwisk mórg 2, lasu mórg 424, nieużytki mórg 17. Budynków murowanych było 2, drewnianych 9. Stosowano płodozmian 10. polowy. O lesie wiadomo że był las nieurządzony,w okolicy pokłady kamienia wapiennego. Wieś Stobiec liczyła osad 26 z ziemią mórg 226.
W połowie XV wieku wieś Stobiec występuje również w parafii Modliborzyce, według opisu Długosza były to dobra Miłkowskiego herbu Habdank, miała łany kmiece, karczmy, zagrodników, folwark szlachecki, z których dziesięcinę snopową i konopną płacono plebanowi w Modliborzycach (Długosz L.B. t.II, s. 329, 330). W 1578 r. z części Broniowskich dzierżawca nazwiskiem Wężyk płaci od 4 osadników, 1 łana, 4 ogrodników z rolą, 1 komornika ubogiego, zaś Jan Stobiecki od 7 osadników, 2 łanów, 4 ogrodników z rolą i 5 ogrodników bez roli: (Pawiński, Małopolska, s.186).
Słynni mieszkańcy.
Stefan Bednarski – żołnierz Batalionów Chłopskich, schwytany przez Niemców. Po udanej ucieczce jego rodzina (matka Maria Bednarska wraz z mężem, córką i drugim synem) została w akcie zemsty spalona żywcem w swoim domu 26 lipca 1943.

</doc>
<doc id="403714" url="https://pl.wikipedia.org/wiki?curid=403714" title="Stobnica (województwo łódzkie)">
Stobnica (województwo łódzkie)

Stobnica – wieś w Polsce, położona w województwie łódzkim, w powiecie piotrkowskim, w gminie Ręczno.
Wieś duchowna, własność klasztoru norbertanów w Witowie położona była w końcu XVI wieku w powiecie piotrkowskim województwa sieradzkiego.
W latach 1975–1998 miejscowość położona była w województwie piotrkowskim.
Przez miejscowość przebiega droga wojewódzka nr 742, przy której znajduje się zrekonstruowana kapliczka świętego Walentego. Jej pierwowzór pochodził z II połowy XIX wieku, kiedy to ufundował go gospodarz z pobliskiego gospodarstwa o imieniu Walenty. Święty Walenty jest patronem zakochanych, epileptyków, chorych na dżumę i podagrę.

</doc>
<doc id="403715" url="https://pl.wikipedia.org/wiki?curid=403715" title="Stobnica (województwo wielkopolskie)">
Stobnica (województwo wielkopolskie)

Stobnica – wieś sołecka (dawniej miasto) w Polsce położona w województwie wielkopolskim, w powiecie obornickim, w gminie Oborniki.
Stobnica uzyskała lokację miejską przed 1402 rokiem, zdegradowana w 1795 roku. Prywatne miasto szlacheckie położone było w 1580 roku w powiecie poznańskim województwa poznańskiego.
Historia.
Wieś powstała przy przecięciu traktu handlowego z Obornik do Obrzycka ze strumieniem Kończak. W 1388 w jednym z dokumentów pojawia się nazwisko Janusza de Stopnicz, czyli z dzisiejszej Stobnicy. Wkrótce po tej dacie osada przeszła na własność Sędziwoja Świdwy (herbu Nałęcz), który był wojewodą poznańskim. Od XIV lub XV wieku do 1795 miejscowość posiadała prawa miejskie, jednak nigdy nie należała do miast szczególnie bogatych. Wpływ na to miały częste zmiany właścicieli i związana z tym niezadowalająca dbałość o interesy miejskie. W czasie wojny trzynastoletniej Stobnica wystawiła w 1458 roku 3 pieszych na odsiecz oblężonej polskiej załogi Zamku w Malborku. Obecność Kończaka determinowała prowadzoną tu działalność gospodarczą – funkcjonowały młyny, tartaki, folusze i kuźnie. W 1756 odnotowano działanie ostatniego w Wielkopolsce zakładu wytopu żelaza.
W latach 1975–1998 miejscowość położona była w województwie poznańskim.
Obiekty.
Do pamiątek przeszłości należą:
Przyroda.
W lesie w pobliżu wsi znajdują się: "Stobnickie Babki" (pomnik przyrody) oraz Stacja Doświadczalna Katedry Zoologii Akademii Rolniczej w Poznaniu, tzw. Wilczy Park. Jest to jedno z nielicznych miejsc hodowli wilków. 

</doc>
<doc id="403716" url="https://pl.wikipedia.org/wiki?curid=403716" title="Stobno (województwo dolnośląskie)">
Stobno (województwo dolnośląskie)

Stobno (niem. "Stuben") – wieś w Polsce położona w województwie dolnośląskim, w powiecie wołowskim, w gminie Wołów, nad Mojęcicką Strugą, dopływem Jezierzycy.
Podział administracyjny.
W latach 1975–1998 miejscowość położona była w województwie wrocławskim.
Historia.
Pierwsza pisana wzmianka źródłowa o Stobnie pojawiła się w 1259 r. Jest to akt lokacji Stobna na prawie niemieckim wystawiony przez księcia Konrada I Głogowskiego. Miejscowość w tym czasie należała do piastowskiego księstwa głogowskiego. Z 1292 r. pochodzi wzmianka o tutejszej parafii i proboszczu. Istniała wtedy świątynia, prawdopodobnie drewniana. W XV w. przystąpiono do budowy obiektu murowanego w stylu gotyckim. W XVIII w. kościół św. Mikołaja został przebudowany w duchu barokowym, szczególnie wnętrze, które uzyskało stylowe ołtarze (strop kasetonowy pochodzi z około połowy XVII w.). Do momentu sekularyzacji dóbr kościelnych w 1810 r., Stobno należało do posiadłości biskupa wrocławskiego.
Przynależność państwowa.
Przez wieki zmieniała się także przynależność państwowa. Około 990 r. miejscowość, podobnie jak ziemie Dolnego Śląska znalazła się w orbicie wpływów państwa Piastów. W XIV w. weszła w skład Królestwa Czech, w 1526 r. – Habsburgów, a od 1742 r. znajdowała się w państwie pruskim. W czasie II wojny światowej zniszczeniu uległo kilka zabytkowych dworków i plebania. W 1945 r. Stobno znalazło się w granicach Polski. Przesiedlono tutaj ludność polską, głównie z utraconych przez Polskę kresów wschodnich.
Parafia rzymskokatolicka.
Obecnie, podobnie jak przez wielki, Stobno jest siedzibą parafii św. Mikołaja i Wniebowzięcia Najświętszej Marii Panny, w granicach której znajdują się jeszcze miejscowości: Biskupice (część administracyjna Stobna), Grodzanów, Kąty, Mojęcice, Pogalewo Małe i Pogalewo Wielkie.
Zabytki.
Do wojewódzkiego rejestru zabytków wpisany jest:

</doc>
<doc id="403717" url="https://pl.wikipedia.org/wiki?curid=403717" title="Stobno (województwo kujawsko-pomorskie)">
Stobno (województwo kujawsko-pomorskie)

Stobno – wieś w Polsce, położona w województwie kujawsko-pomorskim, w powiecie tucholskim, w gminie Tuchola, na Pojezierzu Krajeńskim, nad zachodnim brzegiem jeziora Stobno. 
W skład sołectwa Stobno wchodzą również: Białowieża, Lubierzyn, Pod Komorzą, Stobno-Borki i Tajwan. Według Narodowego Spisu Powszechnego (III 2011 r.) wieś liczyła 518 mieszkańców. Jest czwartą co do wielkości miejscowością gminy Tuchola.
W latach 1975–1998 miejscowość położona była w województwie bydgoskim.

</doc>
<doc id="403719" url="https://pl.wikipedia.org/wiki?curid=403719" title="Stoczek (województwo warmińsko-mazurskie)">
Stoczek (województwo warmińsko-mazurskie)

Stoczek (niem. "Springborn") – wieś w województwie warmińsko-mazurskim, w powiecie lidzbarskim gmina Kiwity.
W latach 1975–1998 miejscowość administracyjnie należała do województwa elbląskiego. Osada znajduje się w historycznym regionie Warmia.
Częścią wsi jest Stoczek Klasztorny, w którym znajduje się sanktuarium maryjne.

</doc>
<doc id="403720" url="https://pl.wikipedia.org/wiki?curid=403720" title="Stoczki (województwo mazowieckie)">
Stoczki (województwo mazowieckie)

Stoczki – wieś w Polsce położona w województwie mazowieckim, w powiecie przysuskim, w gminie Gielniów.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
Urodził się tu Jerzy Stanisław Aleksandrowicz – pułkownik lekarz Polskich Sił Zbrojnych, biolog, histolog, jeden z czołowych neurofizjologów porównawczych na świecie.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Smogorzowie.

</doc>
<doc id="403721" url="https://pl.wikipedia.org/wiki?curid=403721" title="Stoczki (województwo podlaskie)">
Stoczki (województwo podlaskie)

Stoczki – wieś w Polsce położona w województwie podlaskim, w powiecie białostockim, w gminie Turośń Kościelna.
W latach 1975–1998 miejscowość położona była w województwie białostockim.
Przez miejscowość przebiega droga wojewódzka nr 682.
Wierni kościoła rzymskokatolickiego należą do parafii Świętej Trójcy w Turośni Kościelnej.

</doc>
<doc id="403722" url="https://pl.wikipedia.org/wiki?curid=403722" title="Stodoły (województwo kujawsko-pomorskie)">
Stodoły (województwo kujawsko-pomorskie)

Stodoły (niem. "Hochkirch") – wieś w Polsce położona w województwie kujawsko-pomorskim, w powiecie mogileńskim, w gminie Strzelno.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 178 mieszkańców. Jest siedemnastą co do wielkości miejscowością gminy Strzelno.

</doc>
<doc id="403723" url="https://pl.wikipedia.org/wiki?curid=403723" title="Stodoły-Wieś">
Stodoły-Wieś

Stodoły-Wieś – wieś w Polsce, położona w województwie świętokrzyskim, w powiecie opatowskim, w gminie Wojciechowice.
W latach 1975–1998 miejscowość położona była w województwie tarnobrzeskim.
Historia.
Stodoły to stara wieś królewska należąca w przeszłości do starostwa sandomierskiego. Nie mamy dokładnych informacji, kiedy powstała. 
1 sierpnia 1944 r. patrol partyzancki, pod dowództwem Franciszka Ryczana "Zefira", zlikwidował w Stodołach 5 własowców, którzy rabowali ludność polską.
W czasie przeprowadzonej w 1944 operacji lwowsko-sandomierskiej w okolicach Stodół toczyły się walki między armią niemiecką a Armią Czerwoną na tzw. przyczółku baranowsko-sandomierskim. Żołnierze armii radzieckiej polegli w walkach zostali pochowani na miejscowym cmentarzu.

</doc>
<doc id="403724" url="https://pl.wikipedia.org/wiki?curid=403724" title="Stogi (województwo dolnośląskie)">
Stogi (województwo dolnośląskie)

Stogi (niem. "Reisau") – wieś w Polsce położona w województwie dolnośląskim, w powiecie strzelińskim, w gminie Borów.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="403725" url="https://pl.wikipedia.org/wiki?curid=403725" title="Stogi (województwo pomorskie)">
Stogi (województwo pomorskie)

Stogi (dawniej "Hejbudy", niem. "Heubuden") – wieś w Polsce położona w województwie pomorskim, w powiecie malborskim, w gminie Malbork na obszarze Wielkich Żuław Malborskich. Miejscowość została założona w procesie tzw. osadnictwa olęderskiego.
W 1820 mieszkało tu 301 osób, w tym 202 wyznania mennonickiego.
W latach 1975–1998 miejscowość administracyjnie należała do województwa elbląskiego.
Zabytki.
Według rejestru zabytków NID na listę zabytków wpisany jest cmentarz mennonicki, nr rej.: A-1250 z 30.08.1989.
W Stogach znajduje się jeden z największych cmentarzy mennonickich (największy na Pomorzu) z XVIII/XIX wieku, na którym chowano ewangelików i menonitów. Dość znaczna liczba zachowanych nagrobków i steli, w tym jedna wrośnięta w drzewo, a zarazem najstarszy (z 1768) w Polsce cmentarz mennonicki.
Jego historia sięga XVII wieku. Cmentarz o powierzchni 2,6 ha jest podzielony na dwie części. W pierwszej była niegdyś kaplica, w drugiej – najstarszej – znajduje się część grzebalna. Rzędy drzew dzielą teren cmentarza na 6 kwater. Zachowało się 260 obramowań grobów (tumb) ze sztucznego kamienia (mogiły pojedyncze, podwójne i dziecięce), a także 90 nagrobków pochodzących z okresu od I poł. XIX w. do II wojny światowej. Jest wśród nich 78 stel, zakończonych trójkątnym naczółkiem i charakterystycznych dla kultury mennonickiej. Z inskrypcji na płytach wynikają informacje dotyczące np. pozycji zmarłych w lokalnej społeczności, miejscu zamieszkania, zwyczajach; natomiast na rewersach steli znajdują się cytaty z Biblii lub epitafia. Cmentarz jest bogato zadrzewiony. Poza lipami rośnie tu kilka świerków posadzonych na początku XX wieku oraz pomnikowy dąb o odwodzie 440 cm i wysokości 20 metrów. Wiek dębu określa się na 300 lat.
Do końca lat 50. XX w. przy cmentarzu stała wzniesiona po 1768 świątynia mennonicka (niem. Bethaus), która w późniejszym okresie została rozebrana.
Cmentarz został odrestaurowany. Na kościele katolickim pod wezwaniem św. Wincentego a’Paulo znajduje się tablica upamiętniająca pracę na rzecz renowacji cmentarza mennonickiego.

</doc>
<doc id="403726" url="https://pl.wikipedia.org/wiki?curid=403726" title="Stojanów (województwo dolnośląskie)">
Stojanów (województwo dolnośląskie)

Stojanów – wieś w Polsce położona w województwie dolnośląskim, w powiecie zgorzeleckim, w gminie Pieńsk, nad Nysą Łużycką.
Podział administracyjny.
W latach 1975–1998 miejscowość położona była w województwie jeleniogórskim. Częścią miejscowości jest Stojanówek.

</doc>
<doc id="403727" url="https://pl.wikipedia.org/wiki?curid=403727" title="Stok (województwo mazowieckie)">
Stok (województwo mazowieckie)

Stok – wieś w Polsce położona w województwie mazowieckim, w powiecie ostrowskim, w gminie Ostrów Mazowiecka.
Wieś szlachecka położona była w drugiej połowie XVI wieku w powiecie ostrowskim ziemi nurskiej. W latach 1975–1998 miejscowość położona była w województwie ostrołęckim.
Miejsce bitwy stoczonej przez powstańców styczniowych między 4 a 5 maja 1863 pod dowództwem Ignacego Mystkowskiego. Powstańcze siły liczyły ponad 1200 osób – strzeleców, kosynierów i kawalerzystów. Oddziałami strzelców i kosynierów dowodzili Ignacy Mystkowski, Karol Frycze, Jan Podbielski i Władysław Ostaszewski, a kawalerią Bronisław Deskur. W skład sztabu wchodził ponadto Teofil Dąbrowski, brat Jarosława Dąbrowskiego. Pokonany carski oddział dowodzony był przez księcia Tichomirowa. W nagrodę za tę zwycięską bitwę Rząd Narodowy awansował Ignacego Mystkowskiego na stopień podpułkownika.
Wierni kościoła rzymskokatolickiego należą do parafii cywilno-wojskowej św. Jozafata Biskupa w Komorowie.
Przez wieś przepływa rzeka Wymakracz.

</doc>
<doc id="403728" url="https://pl.wikipedia.org/wiki?curid=403728" title="Live Scenes from New York">
Live Scenes from New York

Live Scenes From New York – 3-płytowe wydawnictwo zespołu Dream Theater z zapisem koncertu zagranego w Roseland Ballroom w Nowym Jorku 30 sierpnia 2000 roku. Część tego koncertu, pojawiła się już wcześniej, jako oficjalnie DVD pt. "Metropolis 2000: Scenes From New York". Gościnnie podczas koncertu wystąpili: Theresa Thomason (śpiew), Jay Beckenstein (saksofon sopranowy w utworze "Another Day") oraz Kent Broadhurst (aktor grający rolę hipnoterapeuty).
Album został wydany 11 września 2001 roku – w dzień zamachów terrorystycznych. Tytuł "Sceny na żywo z Nowego Jorku" nabrał drugiego znaczenia. Na domiar złego okładka przedstawiała miasto w płomieniach – z wieżowcami World Trade Center i Statuą Wolności na pierwszym planie. Płyta została wycofana ze sklepów i powróciła do sprzedaży kilka dni później ze zmienioną okładką. Część pierwszego wydania pozostała jednak w obiegu nabierając wartości kolekcjonerskiej.

</doc>
<doc id="403729" url="https://pl.wikipedia.org/wiki?curid=403729" title="Stoki (województwo lubuskie)">
Stoki (województwo lubuskie)

Stoki (pol. hist. "Stok") – wieś sołecka w Polsce położona w województwie lubuskim, powiecie międzyrzeckim, gminie Pszczew.
Historia.
Miejscowość pierwotnie związana była z Wielkopolską. Ma metrykę średniowieczną i istnieje co najmniej od początku XV wieku. Wymieniona w dokumencie zapisanym po łacinie z 1466 "Stok", 1475 "Stock", 1478 "Sthok".
Okolice miejscowości zasiedlone były jednak wcześniej. W 1982 podczas badań archeologicznych na gruntach sąsiadujących ze wsią odkryto zniszczone cmentarzysko kultury łużyckiej oraz ślady osadnictwa wczesnośredniowiecznego związane z położonym około kilometra na południowy-zachód od miejscowości silnie zniwelowanym grodziskiem z przylegającymi do niego osadami datowanymi na IX-X wiek.
Stoki zawdzięczają swoją nazwę położeniu w dorzeczu "ściekających strumieni".
Wieś od wieków posiada rolniczy charakter i długie tradycje samorządu wiejskiego. Pierwsza wzmianka o sołtysie pochodzi z XV wieku. Wieś należąca do klucza pszczewskiego biskupów poznańskich. W 1475 miejscowość należała do powiatu poznańskiego Korony Królestwa Polskiego, a w 1508 do parafii Pczew.
W 1466 odnotowany został imiennie Piotr zwany Kozieł sołtys Stoków, który okazał biskupowi poznańskiemu Andrzejowi Bnińskiemu dokument pergaminowy szlachcica Marcina Jarogniewskiego z Konina koło Pniew gdzie w latach 1426-57 występuje ww nim jako tenutariusz pszczewski na sołectwo w Stokach. Sołtys prosi o jego potwierdzenie, a biskup stwierdza, że dokument nie jest podejrzany i przyznaje mu, oraz jego następcom, 2 łany o szerokości 10 prętów, 3 ostrowy, na których ma wysiewać 4 ćwiertnie zboża jakiego chce. Biskup daje także sołtysowi trzeci łan oraz zarośla w Stokach nowo wykarczowane.
Miejscowość wspominały historyczne dokumenty prawne, własnościowe i podatkowe. W 1478 Stoki odnotowano w wykazie zaległości podatkowych. W 1508 odnotowano pobór od 13 półłanków po 3 grosze, od karczmy 7 groszy. W 1509 pobór od 13 półłanków, sołtys płacił z jednego łana, a od karczmy pobrano 3 grosze. W 1510 pobór od 14 półłanków. W 1563 pobór od 4,5 łana, jednego łana sołtysiego oraz karczmy dorocznej. W 1580 miał miejsce pobór od 6,5 łana, 4 zagrodników, 2 komorników i od kowala. W 1564 w Stokach było 20 łanów w tym 9 osiadłych, 3 łany sołtysie, 7,5 łanów opuszczonych. Z łanów osiadłych płacono czynsz po 24 grosze, ćwiertnię owsa, 2 koguty, 30 jaj. Jeżeli łany opustoszałe były dzierżawione, to płacono z nich po 24 groszy. Z łanów sołeckich z tytułu służby sołtys dawał 2 floreny 4 grosze, a karczmarz płacił 24 grosze oraz opłatę zwaną "stawne" pobieraną zwyczajowo. W sumie dochód z Stoków wyniósł w 1580 10 grzywien, 16 groszy, 18 kogutów, 9 ćwiertni owsa, 4,5 kopy jaj. 
W 1580 wieś duchowna Stok była własnością biskupa poznańskiego. Położona była w kluczu Pszczew w powiecie poznańskim województwa poznańskiego w Rzeczypospolitej Obojga Narodów. W XVII wieku została zniszczona w czasie potopu szwedzkiego, a ludność zdziesiątkowana przez epidemię dżumy.
Po II rozbiorze Polski Stoki znalazły się w zaborze pruskim. Skonfiskowano dobra biskupie, jednak pszczewskie probostwo zachowało tutaj pięćsethektarowy folwark. W XIX wieku miejscowość odnotowana została przez Słownik geograficzny Królestwa Polskiego pod nazwą "Stoki", "Stok" oraz "Stokki", a także pod zgermanizowaną, urzędową nazwą "Stocki". Odnotowano istnienie miejscowej szkoły. Wieś przynależała do okręgu pocztowego i parafii w Pszczewie. Znajdowało się w niej 48 dymów czyli domów zamieszkanych przez 436 mieszkańców w tym 425 było wyznania katolickiego, a 11 protestantów. Wieś liczyła w sumie 1112 hektarów w tym 582 ziem uprawnych, 97 łąk, 215 lasu
W okolicy wsi znajduje się kilka kapliczek i przydrożnych krzyży. Okazały wiąz szypułkowy rosnący we wsi uznano za pomnik przyrody.
W 1918 roku po wygranym przez Polaków powstaniu Wielkopolskim Stoki znalazły się w granicach II Rzeczypospolitej. W okresie międzywojennym w miejscowości stacjonowała placówka Straży Granicznej I linii „Stoki”. W 1924 roku przebudowano owczarnię na kościół i erygowano parafię pw. św. Wojciecha.
W latach 1975–1998 miejscowość położona była w województwie gorzowskim.

</doc>
<doc id="403730" url="https://pl.wikipedia.org/wiki?curid=403730" title="Stoki (województwo łódzkie)">
Stoki (województwo łódzkie)

Stoki – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość położona była w województwie piotrkowskim.

</doc>
<doc id="403731" url="https://pl.wikipedia.org/wiki?curid=403731" title="Stoki (województwo małopolskie)">
Stoki (województwo małopolskie)

Stoki – wieś w Polsce położona w województwie małopolskim, w powiecie krakowskim, w gminie Skała.
W latach 1975–1998 miejscowość położona była w województwie krakowskim.
Zobacz też: Stoki, Stoki Duże, Stoki Małe.

</doc>
<doc id="403732" url="https://pl.wikipedia.org/wiki?curid=403732" title="Stoki (województwo mazowieckie)">
Stoki (województwo mazowieckie)

Stoki – wieś w Polsce położona w województwie mazowieckim, w powiecie radomskim, w gminie Pionki.
W latach 1957–1975 miejscowość administracyjnie należała do województwa kieleckiego, następnie W latach 1975–1998 do województwa radomskiego.
Wierni Kościoła rzymskokatolickiego należą do parafii św. Mikołaja i św. Małgorzaty w Jedlni.
Historia.
W czasie I Rzeczypospolitej Stoki jako część Jedlni leżała na terenie województwa sandomierskiego, w latach 1810–1815 w departamencie radomskim Księstwa Warszawskiego, w latach 1816–1837 w obwodzie radomskim województwa sandomierskiego, w latach 1837–1844 w guberni sandomierskiej i wreszcie w latach 1845–1915 na terenie guberni radomskiej Królestwa Kongresowego.
W latach 1919–1939 miejscowość administracyjnie należała do gminy Jedlnia, w powiecie kozienickim, w województwie kieleckim.
W czasie okupacji pod niemiecką administracją Generalnego Gubernatorstwa.

</doc>
<doc id="403733" url="https://pl.wikipedia.org/wiki?curid=403733" title="Stoki (województwo podlaskie)">
Stoki (województwo podlaskie)

Stoki – wieś w Polsce położona w województwie podlaskim, w powiecie suwalskim, w gminie Raczki.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie suwalskim.

</doc>
<doc id="403734" url="https://pl.wikipedia.org/wiki?curid=403734" title="Stoki (województwo zachodniopomorskie)">
Stoki (województwo zachodniopomorskie)

Stoki (niem. "Rehdorf") – wieś sołecka w Polsce, w województwie zachodniopomorskim, w powiecie gryfińskim, w gminie Chojna. Wieś położona w Puszczy Piaskowej, w północnej części Cedyńskiego Parku Krajobrazowego, 6 km na południowy zachód od Chojny.
W środku wsi, wzmiankowanej już w 1270, neoromański kościół filialny z XIX w., pw. św. Józefa, należący do parafii Świętej Trójcy w Chojnie. Kościół pobudowany pierwotnie jako zbór z kamienia łupanego i cegły, salowy, na rzucie prostokąta, na narożnikach skarpy, przy prosto zamkniętym prezbiterium dzwonnica. Po stronie północnej ryglowa kaplica, obecnie dom przedpogrzebowy.
W południowo-wschodniej części wsi dawny folwark z dworem z 2. połowy XIX w., z przylegającym od północy parkiem krajobrazowym, z przełomu XVIII/XIX w., o powierzchni 7 ha. W parku starodrzew z wieloma okazami, półkolista aleja kasztanowców prowadząca do wieży widokowej, z 1914.
Na podwórzu posesji nr 3 – okaz wiązu, o obwodzie 560 cm (najgrubszy na Pomorzu).
Przez północny skraj wsi prowadzi znakowany czerwony turystyczny Szlak Nadodrzański z Chojny do Lubiechowa Dolnego.
W latach 1975–1998 miejscowość była w województwie szczecińskim.
1 km na południowy zachód jezioro Ostrów, o powierzchni 80 ha, z ośrodkiem wypoczynkowym i rezerwatem przyrody „Olszyny Ostrowskie”.

</doc>
<doc id="403735" url="https://pl.wikipedia.org/wiki?curid=403735" title="Stok (województwo łódzkie)">
Stok (województwo łódzkie)

Stok – wieś w Polsce położona w województwie łódzkim, w powiecie opoczyńskim, w gminie Mniszków.
W latach 1975–1998 miejscowość położona była w województwie piotrkowskim.
Wierni Kościoła rzymskokatolickiego należą do parafii św. Andrzeja Apostoła w Wójcinie.

</doc>
<doc id="403736" url="https://pl.wikipedia.org/wiki?curid=403736" title="Stok (województwo podlaskie)">
Stok (województwo podlaskie)

Stok – wieś w Polsce, położona w województwie podlaskim, w powiecie sokólskim, w gminie Korycin.
W latach 1975–1998 wieś położona była w województwie białostockim.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Marianowie.

</doc>
<doc id="403737" url="https://pl.wikipedia.org/wiki?curid=403737" title="Stolec (województwo dolnośląskie)">
Stolec (województwo dolnośląskie)

Stolec (niem. "Stolz") – wieś w Polsce położona w województwie dolnośląskim, w powiecie ząbkowickim, w gminie Ząbkowice Śląskie. Największa wieś w rejonie Ząbkowic Śl., której początki sięgają I poł. XIII w. Nazwa wsi pochodzi od staropolskiego „stolicz”, oznaczającego stolicę otaczającego terenu. Stolec był wsią rycerską, a od końca XVIII w. stolicą Wolnego Państwa Stanowego, należącego do Schlabrendorfów.
Podział administracyjny.
W latach 1975–1998 miejscowość położona była w województwie wałbrzyskim.
Demografia.
Według Narodowego Spisu Powszechnego (III 2011 r.) liczył 1121 mieszkańców. Jest największą wsią gminy Ząbkowice Śląskie.
Zabytki.
Do wojewódzkiego rejestru zabytków wpisane są:
inne zabytki:
Na północ od zespołu pałacowego znajduje się neogotycki kościół pw. św. Jana Nepomucena z II poł. XIX w. z neogotyckim wyposażeniem wnętrza.

</doc>
<doc id="403739" url="https://pl.wikipedia.org/wiki?curid=403739" title="Stolno (województwo kujawsko-pomorskie)">
Stolno (województwo kujawsko-pomorskie)

Stolno (niem. Stollno) – wieś w Polsce położona w województwie kujawsko-pomorskim, w powiecie chełmińskim, w gminie Stolno, przy skrzyżowaniu drogi krajowej nr 91 z drogą krajową nr 55.
Podział administracyjny.
W latach 1975–1998 miejscowość położona była w województwie toruńskim. Miejscowość jest siedzibą gminy Stolno.
Demografia.
Według Narodowego Spisu Powszechnego (III 2011 r.) na terenie wsi mieszkało 687 mieszkańców. Jest największą miejscowością gminy Stolno.
Produkty tradycyjne.
W Stolnie jest pieczone tradycyjne pieczywo wykonywane naturalnie. W 2007 roku trafił ten produkt do Listy Produktów Tradycyjnych.
Historia.
Miejscowość po raz pierwszy wzmiankowana w 1301 roku pod nazwą (Stolyn). W latach 1423–1424 osada była własnością rycerską w komturstwie starogrodzkim.Wieś w 1430 roku należała do Lorencza Stolin, w 1440 i 1447r. był odnotowany w miejscowości rycerz Budisch von Stoelen który był posłem do wielkiego mistrza. Stolno należało też do rodu Kalkstein Stolińskich którzy drugą część nazwiska mają od Stolna, w 1570 roku miejscowość należy do dwóch przedstawicieli tego rodu Tomasza Kalcksteina który posiadał 12 łanów ziemi, karczmę, 4 zagrodników, młyn i Jana Kalcksteina który miał 12 łanów ziemi,6 zagrodników, karczmę i młyn, w 1625 roku spadkobiercą po Adamie Kalkstein Stolińskim ze Stolna był jego syn Wojciech Kalkstein Stolińskiktóry był ojcem zmarłego w 1673 roku Melchiora Kalkstein Stolińskiego sędziego Człuchowskiego posła na sejm elekcyjny 1648 i Bartłomieja Kalkstein Stolińskiego poborcy powiatu Człuchowskiego, prawnukami Wojciecha Kalkstein Stolińskiego byli Melchior Kalkstein Stoliński (ok. 1691–1762) który był chorążym Chełmińskim, podkomorzym Chełmińskim, posłem na sejm i Antoni Kalkstein Stoliński poseł na sejm 1730Z linii Kalkstein Stolińskich ze Stolna pochodził też porucznik wojsk polskich Mikołaj Kalkstein Stoliński który zginął pod Cecorą w 1620 roku i z tej linii był Jerzy Kalkstein Stoliński który walczył pod dowództwem Jana Karola Chodkiewicza. W 1667 r. Stolno było własnością rodziny Gronczowskich. W 1693 r. właścicielem był Wojciech Elżanowski, W latach 1701 - 1705 był odnotowany w Stolnie Świętosław Radowicki który w 1717 roku był wicewojewodą chełmińskim, w 1727 są na Stolnie Komorowscy, a w 1773 właścicielem wsi był von Zieliński a dzierżawcą Józef Hofmann Od połowy XIX w. do końca II wojny światowej Stolno należało do rodziny Strubing. W 1885 w Stolnie mieszkało 247 mieszkańców, 191. katolików i 56. ewangelików 
Zabytki.
Według rejestru zabytków Narodowego Instytutu Dziedzictwa na listę zabytków wpisane są fortyfikacje w zespole twierdzy Chełmno z lat 1903–1914, nr rej.: A/1511/ z 14.02.1980:

</doc>
<doc id="403740" url="https://pl.wikipedia.org/wiki?curid=403740" title="Stolno (województwo warmińsko-mazurskie)">
Stolno (województwo warmińsko-mazurskie)

Stolno (niem. "Stollen") – osada w Polsce położona w województwie warmińsko-mazurskim, w powiecie ostródzkim, w gminie Miłakowo.
W latach 1975–1998 miejscowość położona była w województwie olsztyńskim.
W miejscowości działało "Państwowe Gospodarstwo Rolne Stolno".
Wieś wzmiankowana w dokumentach z roku 1521, jako dwór szlachecki na 16 włókach. W roku 1782 we wsi odnotowano 12 domów (dymów), natomiast w 1858 w 6 gospodarstwach domowych było 81 mieszkańców. W latach 1937-39 było 304 mieszkańców. 
Dobra rycerskie w Stolnie od 1445 r. do 1945 r. należały do rodziny von Kuenheim. 
Zabytki.
Do wojewódzkiego rejestru zabytków wpisane są obiekty:
W roku 1973 jako majątek Stolno należało do powiatu morąskiego, gmina i poczta Miłakowo.
Bibliografia.
"Pałace i dwory dawnych Prus Wschodnich", autorstwa Państwa Garniec

</doc>
<doc id="403741" url="https://pl.wikipedia.org/wiki?curid=403741" title="Siedlisko (powiat nowosolski)">
Siedlisko (powiat nowosolski)

Siedlisko (niem. "Carolath"/"Karolath") – wieś w Polsce, położona w województwie lubuskim, w powiecie nowosolskim, w gminie Siedlisko, której jest siedzibą (od 1973 roku).
W latach 1950–1975 miejscowość należała administracyjnie do województwa zielonogórskiego. W latach 1975–1998 miejscowość także należała administracyjnie do województwa zielonogórskiego.
Nazwa.
W roku 1613 śląski regionalista i historyk Mikołaj Henel z Prudnika wymienił miejscowość w swoim dziele o geografii Śląska pt. "Silesiographia" podając jej łacińską nazwę: "Karolatum castrum".
Pierwsza, nieoficjalna, nazwa miejscowości po II wojnie światowej brzmiała Karolat.
12 listopada 1946 r. nadano miejscowości polską nazwę Siedlisko.
Historia.
Najstarsze znane wzmianki o miejscowości pochodzą z 1298 r. z aktu dotyczącego nabycia kasztelanii bytomskiej przez księcia Henryka III głogowskiego. Zamek określony został w nim jako "castrum in Sedlscho". Od 1361 r. dziedzicem Siedliska była rodzina Rechenberg.
W 1561 r. Siedlisko, wraz z Bytomem Odrzańskim i Tarnowem Jeziernym zostało kupione przez Fabiana von Schönaicha za 50 000 talarów; ziemie te stanowiły główną część późniejszego państwa stanowego i należały do rodu Schönaich do 1945 roku. Po śmierci Fabiana von Schönaicha 23 sierpnia 1591 r. i zakończeniu sporów finansowych z cesarzem Rudolfem II Habsburgiem 27 listopada 1593 roku, właścicielem dóbr został Georg von Schönaich (1557-1619), kanclerz śląski, bratanek Fabiana von Schönaicha. Ok. 1600 r. sprowadził on do zamku kronikarza Piotra Tietza, w celu spisywania historii rodu i wydarzeń związanych z trwającą budową zamku. Po śmierci Georga von Schönaicha 25 lutego 1619 roku, właścicielem dóbr został jego kuzyn albo bratanek, Johannes von Schönaich. Musiał on jednak opuścić miejscowość, gdy w wyniku nałożonej na niego kary za złożenie homagium Fryderykowi V podczas wojny trzydziestoletniej stracił część majątku na rzecz jezuitów głogowskich. W 1650 r. udało się rodzinie von Schönaich odzyskać część dóbr, natomiast całość została odzyskana przez Johanna Carla von Schönaicha, który sprawował pieczę nad majątkiem od 1710 roku.
W 1894 r. odnotowano w miejscowości sąd rejonowy (niem. "Amtsgericht"), parafialny kościół ewangelicki, młyn parowy, olejarnię, wodociąg, główną siedzibę księstwa siedliskiego książąt siedlisko-bytomskich, zamek z ogrodem oraz należące do posiadłości ziemskich zalesienie (niem. "Carolather Heide") o powierzchni 8400 hm² (ha). W 1885 r. w miejscowości mieszkały 772 osoby, w 1933 r. – 1237 osób, a w 1939 r. – 1487 osób. 1 kwietnia 1937 r. włączono do miejscowości Borków.
W 1936 r. uruchomiono w Siedlisku wyłuszczarnię nasion, . Ostatnim właścicielem miejscowości był Carl-Erdmann von Schönaich-Carolath, który po ucieczce przed frontem na zachód prowadził działalność przedsiębiorczą w Hamburgu. 
Zabytki.
Do rejestru zabytków Narodowego Instytutu Dziedzictwa wpisane są:
Inne zabytki:

</doc>
<doc id="403742" url="https://pl.wikipedia.org/wiki?curid=403742" title="Strachocin (województwo dolnośląskie)">
Strachocin (województwo dolnośląskie)

Strachocin (niem. "Schreckendorf") – wieś w Polsce położona w województwie dolnośląskim, w powiecie kłodzkim, w gminie Stronie Śląskie.
Położenie.
Strachocin to wieś łańcuchowa leżąca nad Białą Lądecką, w Obniżeniu Lądka i Stronia, pomiędzy Krowiarkami a Górami Złotymi, na wysokości około 460-500 m n.p.m. 
Podział administracyjny.
W latach 1975–1998 miejscowość położona była w województwie wałbrzyskim.
Historia.
Pierwsze wzmianki o Strachocinie pochodzą z 1264 roku, kiedy to wchodził on w skład dóbr karpieńskich, należących do rodu Glaubitzów. Po wygaśnięciu tego rodu wieś przeszła na własność grafów morawskich. W drugiej połowie XV i na początku XVI wieku w okolicy nastąpił rozwój górnictwa i hutnictwa żelaza. W 1684 roku Strachocin został kupiony przez hrabiego Michała Wenzela von Althanna i wraz z innymi dobrami ziemskimi został włączony w skład klucza strońskiego. W 1840 roku było tu 98 domów, w tym: kościół, szkoła katolicka, 2 młyny wodne, 2 gorzelnie, olejarnia, tartak i wapiennik. W roku 1864 roku we wsi wybudowano hutę szkła "Oranienhűtte" (obecnie Huta Szkła Kryształowego „Violetta”). W 1897 roku w Strachocinie wybudowano stację kolejową, a południową część wsi z kościołem, hutą i stacją przyłączono do Stronia Śląskiego.
Demografia.
Według Narodowego Spisu Powszechnego (III 2011 r.) Strachocin liczył 341 mieszkańców. Jest to największa miejscowość gminy Stronie Śląskie.

</doc>
<doc id="403743" url="https://pl.wikipedia.org/wiki?curid=403743" title="Strachów (województwo mazowieckie)">
Strachów (województwo mazowieckie)

Strachów – wieś w Polsce położona w województwie mazowieckim, w powiecie wołomińskim, w gminie Jadów. Wieś ta położona jest nad rzeką Liwiec.
Prywatna wieś szlachecka "Srakowo" położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość położona była w województwie siedleckim.
Przy drodze prowadzącej do Kamieńczyka w okresie międzywojennym ustawiono w tzw. Letnisku Nadliwie na granicy wsi Strachów wykonaną z piaskowca kapliczkę słupową z inskrypcja na cokole „KRÓLOWO KORONY POLSKIEJ MÓDL SIĘ ZA NAMI / CVD NADWISŁĄ / NA PAMIĄTKĘ ODPARCIA BOLSZEWIKÓW POD RADZYMINEM / 15 SIERPNIA 1920 R.”. Umieszczoną w przeszklonej wnęce na cokole podobiznę Matki Boskiej Częstochowskiej namalowała Maria Józefa Gerson-Dąbrowska.

</doc>
<doc id="403744" url="https://pl.wikipedia.org/wiki?curid=403744" title="Stradzewo (województwo mazowieckie)">
Stradzewo (województwo mazowieckie)

Stradzewo – wieś w Polsce położona w województwie mazowieckim, w powiecie sierpeckim, w gminie Gozdowo.
W latach 1975–1998 miejscowość administracyjnie należała do województwa płockiego.

</doc>
<doc id="403745" url="https://pl.wikipedia.org/wiki?curid=403745" title="Stradzewo (województwo zachodniopomorskie)">
Stradzewo (województwo zachodniopomorskie)

Stradzewo (niem. "Stolzenfelde") – wieś sołecka w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 387 mieszkańców.
Geografia.
Wieś leży ok. 6 km na północ od Choszczna.
Historia.
Wieś posiada metrykę średniowieczną. W czasie wojny trzydziestoletniej była dwukrotnie splądrowana i spalona, w 1627 roku przez wojska cesarskie, a w 1636 r. przez Szwedów. Około 1850 r. Georg Friedrich von Germar wybudował nowy dwór i część zabudowań folwarcznych. W 1876 roku radca okręgowy Gustaw Hermann von Germar ufundował kościół.
Zabytki.
Do wojewódzkiego rejestru zabytków wpisane są:
Inne zabytki:
Gospodarka.
We wsi znajduje się jednostka Ochotniczej Straży Pożarnej jak również Uczniowski Klub Sportowy INA Stradzewo

</doc>
<doc id="403746" url="https://pl.wikipedia.org/wiki?curid=403746" title="Straszewo (województwo kujawsko-pomorskie)">
Straszewo (województwo kujawsko-pomorskie)

Straszewo – wieś w Polsce położona w województwie kujawsko-pomorskim, w powiecie aleksandrowskim, w gminie Koneck.
Podział administracyjny.
Wieś duchowna, własność kapituły kujawskiej, położona była w 1785 roku w powiecie brzeskokujawskim województwa brzeskokujawskiego. Za II RP istniała gmina Straszewo. W latach 1975–1998 miejscowość położona była w województwie włocławskim. Sołectwo Straszewo, jest największym powierzchniowo sołectwem w gminie Koneck, zajmuje 1/3 powierzchni gminy.
Położenie.
Przez Straszewo przebiega droga nr 266 łącząca Ciechocinek z Koninem, a do około roku 1985 istniał tu dworzec kolei wąskotorowych.
Historia.
Wieś historycznie i geograficznie jest związana z Kujawami. Straszewo powstało na ziemiach przynależnych do kasztelani włocławskiej. Pierwsze pisane informacje o miejscowości Straszewo pochodzą z roku 1250, kiedy to Książę kujawski i łęczycki Kazimierz I (syn Konrada mazowieckiego) wymienił ją jako własność biskupów kujawskich. Kazimierz I 6 października 1250 w Sieradzu podpisał dokument, w którym zatwierdza biskupom kujawskim wszelkie prawa i przywileje, dotyczące ich posiadłości na ziemiach książęcych. Są tam wymienione wszystkie dobra biskupie, wśród których wymienia Straszewo jako starodawną posiadłość biskupów kujawskich. Straszewo wchodziło w skład tzw. Klucza Raciąskiego Ziemskich Posiadłości Biskupstwa Kujawskiego (z ośrodkiem na zamku w Raciążku). Oprócz Raciążka w Kluczu Raciąskim znajdowały się: Straszewo, Brzoza, Siarzewo, Chlewiska, Turzno, Mleczkowo, Przybysław, Podole, Brzeźno, Niestuszewo, Dąbrowa oraz Tupadły. Straszewo wchodziło w skład Klucza Ziemskich Posiadłości Biskupów Kujawskich do czasów pierwszego rozbioru (do 1772 roku). W XIV wieku do Ogończyków – jednego z najstarszych historycznie polskich rodów – potomków Wojsława – piastuna, a potem stolnika Bolesława Krzywoustego reprezentującego możnowładztwo bardzo starej daty należało ponad 30 wsi kujawskich skupionych w czterech kluczach. Klucz Zakrzewski obejmował 4 wsie w parafiach: Straszewo, Chlewiska, Straszewo i Krzywosądz. Po ukształtowaniu się w XIV i XV wieku podziału Polski na Kujawach Brzeskich Straszewo weszło w skład powiatu brzeskiego i w takiej przynależności przetrwało okres wojen szwedzkich i zaborów. Początkowo znajdowało się pod panowaniem pruskim, a w okresie wojen napoleońskich w latach 1807-1815 w obrębie Księstwa Warszawskiego. Po utworzeniu Królestwa Polskiego w 1815 roku znalazło się pod zaborem rosyjskim, w Guberni Warszawskiej w powiecie nieszawskim. W okresie tym Straszewo posiadało drewniany kościół parafialny, szkołę początkową, olejarnię (olejarnia działa jeszcze w latach 60. XX w.), kopalnię torfu. Według "Słownika geograficznego Królestwa Polskiego i innych krajów słowiańskich" pod Redakcją Bronisława Chlebowskiego, w roku 1885 Straszewo posiadało 16 budynków murowanych, 4 drewniane i wraz z osadą Czajki zajmowało powierzchnię 741 mórg (502 mórg roli, 66 mórg łąk, 13 mórg pastwisk, 25 mórg nieużytków). Natomiast w 1827 r. Straszewo posiadało 22 domy i 256 mieszkańców. W skład dóbr Straszewa, obejmujących 1118 mórg wchodziły: Brudnowo, Brudnówek, Czajki, Ossówka, Rybno. Zazdromin (niem. "Zamara").
Istotny wpływ na rozwój Straszewa na początku XX wieku miały:
Po zakończeniu I wojny światowej Straszewo należało do województwa warszawskiego, a od 1938 roku do województwa pomorskiego. W 1950 roku Straszewo znalazło się w województwie bydgoskim. Od roku 1950 do czasu kolejnej reformy administracyjnej Straszewo było siedzibą Prezydium Gromadzkiej Rady Narodowej w Straszewie. W roku 1975 w wyniku następnej reformy administracyjnej, Straszewo znalazło się w województwie włocławskim, w gminie Koneck. W wyniku zmian administracyjnych w roku 1975 znaczenie Straszewa zmniejszyło się kosztem Konecka. Po reformie administracyjnej w 1999 roku Straszewo znalazło się w województwie kujawsko-pomorskim i powiecie aleksandrowskim.
Akt z 1250 r. zalicza Straszewo do rzędu starodawnych posiadłości biskupów kujawskich (Ulanowski, Dokum. kujawskie). Wieś po zajęciu dóbr biskupich przez rząd pruski weszła w skład dóbr rządowych, następnie (po 1827 r.) przeszła na własność prywatną. W gminie Straszewo (w dobrach Święte) istniała fabryka mączki ziemniaczanej. Od roku 1892 do lat 60. XX wieku Straszewie działał wiatrak typu paltrak. W roku 1928 oddano do użytku nowy budynek szkoły.
Kampania wrześniowa 1939.
Działania oddziałów piechoty.
Straszewo i okolice w czasie kampanii wrześniowej 1939 r.
W kilka dni po wybuchu II wojny światowej drogi Straszewa i okolic zapełniły się uchodźcami szukającymi schronienia przed groźbą i zniszczeniem wojny. Uciekinierzy obarczeni swoim najcenniejszym dobytkiem zdążali pieszo, furmankami, samochodami oraz innymi środkami lokomocji w kierunku Kutna (w kierunku południowo-wschodnim). Przemieszczenia ludności wymuszone działaniami wojennymi odbywały się dniem i nocą. W kampanii wrześniowej 1939 r. Straszewo znalazło się w strefie działań bojowych 15 Dywizji Piechoty, która wycofywała się przez teren Kujaw po klęsce w tzw. "korytarzu gdańskim" i po oddaniu Bydgoszczy. Po opuszczeniu Bydgoszczy 15 Dywizja Piechoty zgromadziła swoje siły na linii Bydgoszcz – Brzoza – Łęgnowo na linii Łęgowo – Jez. Jezuickie – Kobylarniana. 6 września 1939 r. stoczyła ciężką walkę z niemiecką 50 Dywizją Piechoty. Po 6-godzinnym boju 15 Dywizja Piechoty w ciągłych walkach wycofała się w rejon Gniewkowa. W nocy z 7 na 8 września 1939 zgodnie z rozkazem dowódcy dywizji – gen. bryg. Zdzisława Przyjałkowskiego 15 Dywizja Piechoty wyruszyła w kierunku Osięcin, Woli Skarbkowej, Cukrowni Brześć Kujawski, Redecz Krukowy. Przeszkodą w wykonaniu rozkazu było zmęczenie żołnierzy, jak również ogromne zatłoczenie dróg kolumnami taborowymi i pojazdami cywilnych uciekinierów. Setki wozów z cywilnymi uciekinierami hamowały przemarsze i wprowadzały rozprzężenie wśród wojska. Dlatego też gen. Przyjałkowski, dla zatrzymania dalszego potoku uciekinierów, nakazał rozrzucanie ulotek z apelem do ludności, aby pozostawała w swoich miejscach zamieszkania. Ulotki były zrzucane z samolotów II plutonu 46 Eskadry Obserwacyjnej stacjonującej na lotnisku polowym Walentynowo kolo Zakrzewa. Skutki tej propagandy były jednak znikome. Z rejonu Gniewkowa jednostki 15 Dywizji Piechoty przesuwały się trzema trasami:
8 września jednostki 15 Dywizji Piechoty osiągnęły linię kanałów Parchańskiego i Bachorze grupując się w rejonach: Bądkowo, Straszewo, Sędzin. Następnie oddziały 15 Dywizji Piechoty kierowały się w kierunku Brześcia Kujawskiego, a następnie w rejon Osięcin, gdzie 10 września 1939 wraz z 27 Dywizją Piechoty wzięła udział w bitwie pod Osięcinami.
Działalność lotnictwa myśliwskiego.
W kampanii wrześniowej Armii "Pomorze" dowodzonej przez generała dywizji Władysława Bortnowskiego przypadło zadanie osłony północno-zachodniej granicy kraju do linii Nakło – Inowrocław oraz ewentualne zabezpieczenie Gdańska przed agresją Niemiecką. W związku z powyższym zostały przydzielone jej dywizje piechoty, które rozciągnięto równomiernie na całym odcinku wzdłuż granicy. Armii "Pomorze" przydzielono również siły lotnicze pochodzące w całości z 4 Pułku Lotniczego. Poza tym do zadań lotnictwa myśliwskiego należała osłona działań lotnictwa rozpoznawczego i łącznikowego armii, oraz bezpośrednie wspieranie działania wojsk lądowych. W związku wykryciem przez niemiecki samolot lotniska polowego w Markowie 4 września przystąpiono do ewakuacji dotychczasowego lotniska na lotnisko zapasowe w Kaczkowie koło Gniewkowa. Jednak po wylądowaniu kap. Tadeusz Rolski podjął decyzję o zmianie lokalizacji lotniska polowego z uwagi na pokaźne zapasy bomb lotniczych w pobliskim lesie, co dyskwalifikowało obiekt jako miejsce bazowania. Kap. Tadeusz Rolski postanowił zawrócić dywizjon i znaleźć nowe miejsce bazowania w dniu następnym. Jeszcze tego samego dnia przystąpiono do zmiany lotniska. Nowe lotnisko zostało zorganizowane w Poczałkowie koło Straszewa. To właśnie w okolicach lotniska w Poczałkowie piloci III/4 Dywizjonu stoczyli z lotnictwem niemieckim największą bitwę w kampanii wrześniowej. Lotnisko znajdowało się na trasie przelotu formacji niemieckiej złożonej z 24 samolotów Ju–87 osłanianych przez 15 myśliwców Bf–109 i Bf–110. W bitwie wzięli udział następujący piloci:
Ppor. Stanisław Skalski wraz z innymi pilotami uszkodził rozpoznawczego dorniera, a następnie, podczas intensywnej walki nad majątkiem Poczałkowo, gdzie bazował Dywizjon Toruński, skutecznie ostrzelał bombowiec nurkujący Junkers Ju-87. Po bitwie nad Poczałkowem Stanisław Skalski został uznany za najskuteczniejszego polskiego lotnika tego okresu i pierwszym alianckim asem II wojny światowej Tytuł asa, przysługujący pilotowi, który zestrzelił 5 lub więcej nieprzyjacielskich samolotów został wprowadzony w okresie I wojny światowej. Łącznie w bitwie nad Poczałkowem Niemcy stracili 5 samolotów. Lotnicy polscy także ponieśli bolesną stratę w postaci ciężkiego poparzenia dowódcy kapitana Mirosław Leśniewskiego, który został odwieziony do szpitala w Aleksandrowie Kujawskim. Po południu eskadra przebazowana została na lotnisko w Osięcinach, dowództwo przejął porucznik Wacław Wilczewski.
Komunikacja.
Drogi kołowe.
Przez Straszewo przebiega droga wojewódzka
Oraz drogi gminne:
Drogi kolejowe.
W roku 1914 uruchomiono sieć kolei wąskotorowej na trasie Dobre Kujawskie – Aleksandrów Kujawski Wąskotorowy. Tą drogą odbywał się ruch towarowy i osobowy. Do składu pociągu towarowego dołączony był jeden wagon osobowy. Bilety można było nabyć w pociągu od konduktora. Młodzież dojeżdżająca do szkół oraz dojeżdżający pracownicy mogli wykupić bilety miesięczne. Pociąg zatrzymywał się na następujących stacjach:
Długość linii Dobre Kujawskie – Aleksandrów Kujawski Wąskotorowy wynosiła 27 km. Uzupełnieniem tej sieci były linie Straszewo – Koneck (zbudowana między rokiem 1922 a 1928, o długości 5 km) i Przybranowo – Tuczno – Kruszwica (o długości 160 km), na których odbywał się ruch towarowy. Sieć była głównie wykorzystywana do przewozu buraków cukrowych od plantatorów do cukrowni w miejscowościach Dobre i Tuczno oraz przewozu wytłoków (wysłotków) z cukrowni do plantatorów. W roku 1985 linia kolejowa na odcinku Dobre Kujawskie – Aleksandrów Kujawski Wąskotorowy została zamknięta dla ruchu pasażerskiego i towarowego. 2 czerwca 2001 na trasie Tuczno – Przybranowo – Straszewo – Dobre Kujawskie (długości 75 km) odbył się turystyczny przejazd pociągiem specjalnym. Obecnie linia kolejowa Straszewo – Koneck i Straszewo – Aleksandrów Kujawski Wąskotorowy są rozebrane.
Turystyka i zabytki.
Kościół drewniany pw. św. Marcina Biskupa.
Najciekawszym obiektem zabytkowym Straszewa jest kościół parafialny (parafii rzymskokatolickiej) pw. św. Marcina Biskupa. Jest to kościół drewniany, o konstrukcji zrębowej, oszalowany, wzmocniony elementami zabezpieczającymi przed wyboczeniem, tzw. lisicami. Posiada przybudówki o konstrukcji słupowej. Zakrystia murowana, dobudowana w latach 1878-1880.
Założycielami parafii św. Marcina Biskupa oraz fundatorami kościoła byli biskupi kujawscy. Parafia była erygowana przed 1325. Dokładna data budowy pierwszego kościoła nie jest znana. Kościół kilkakrotnie odbudowano. Pod koniec XVI wieku kościół był w bardzo złym stanie i krótko po roku 1626 został zniszczony przez huragan. W latach 1631-1641 został wzniesiony nowy kościół przez biskupa Macieja Łubieńskiego. Według ustnych podań mieszkańców kościół ten został spalony podczas najazdu szwedzkiego. Kościół został odbudowany w roku 1687. Niecałe sto lat później nastąpiło ponowne zniszczenie kościoła na skutek pożaru. Kościół odbudowano w roku 1780 (według innych źródeł w 1781 roku). Obecny drewniany kościół z 1780 r. jest czwartym z kolei wybudowanym w tym miejscu. Kościół ten był odnawiany w latach 1878–1880, 1894 i 1928 oraz w latach 60. XX w. (odnowa wnętrza kościoła, w tym polichromii).
Wewnątrz kościoła:
Kościół 1 czerwca 1955 r. został wpisany do rejestru zabytków d. woj. bydgoskiego pod nr 313 (tzw. stary rejestr), a 17 lutego 1981 r. do rejestru d. woj. włocławskiego pod nr 29/A. 4 listopada 2005 r. kościół został wpisany do rejestru zabytków Województwa Kujawsko-Pomorskiego pod nr A/447.
Zespół dworsko-parkowy z połowy XIX w..
W Straszewie znajduje dwór z parkiem krajobrazowym się z połowy XIX w.. Do czasu II wojny światowej właścicielem dworu była rodzina Sulimierskich. Po wojnie w części dworu zlokalizowano siedzibę Prezydium Gminnej Rady Narodowej w Straszewie. W innej części dworu mieścił się Urząd Pocztowy. W pozostałych pomieszczeniach znajdowały się mieszkania komunalne.
Parafialny cmentarz rzymskokatolicki.
Straszewo posiada zabytkowy cmentarz. Na cmentarzu znajduje się kaplica, którą z grobami familijnymi wystawił dziedzic dóbr Seroczki Józef Bogatko herbu Pomian.
Przydrożne figury i kapliczki.
Straszewo posiada kilka przydrożnych figur i kapliczek, będących pomnikami sakralnej kultury, a zarazem świadkami i pamiątką dziejów Straszewa.
Szlaki Turystyczne.
Przez Straszewo przebiegają Szlaki Turystyczne:
Szlaki turystyczne powiatu aleksandrowskiego
Tradycje, zwyczaje, obrzędy.
Gwara, regionalizmy językowe.
Do dziś zachowała się tutaj charakterystyczna gwara świadcząca o odrębności kulturowej Kujawiaków. W historii Straszewa miejscowa gwara stanowiła poczucie wspólnoty i źródło kultury duchowej. Dawała poczucie inności i odrębności kulturowej Kujawiaków i straszewiaków. Dające się w niej zauważyć wpływy języków rosyjskiego, niemieckiego, języka jidysz, a także wpływy językowe regionów ościennych stanowią świadectwo bogactwa historii miejscowego języka i jako elementy ekspresyjne wzbogacają go. Warunki, w jakich kształtowała się gwara w okolicach Straszewa można przyrównać do warunków na terenach pogranicza. Straszewo wielokrotne zmieniało swoją przynależność administracyjną i państwową (zabory, okupacja). Tak jak w przypadku pogranicza okolice Straszewa stanowiły często obszar stykających się kultur, różnych grup etnicznych i narodowych. Na skutek oddziaływania na siebie wzajemnie się warunkujących i uzupełniających czynników geograficznych (terytorialnych), językowych i kulturowych wykształciła się swoista gwara charakterystyczna dla okolic Straszewa. Poza wyżej wymienionymi czynnikami na miejscową gwarę miały wpływ: ogólnopolski język urzędowy i język kościelny.

</doc>
<doc id="403747" url="https://pl.wikipedia.org/wiki?curid=403747" title="Straszewo (województwo podlaskie)">
Straszewo (województwo podlaskie)

Straszewo – wieś w Polsce położona w województwie podlaskim, w powiecie białostockim, w gminie Gródek.
W latach 1975–1998 miejscowość położona była w województwie białostockim.
Prawosławni mieszkańcy wsi należą do parafii Narodzenia Najświętszej Marii Panny w Gródku, a wierni kościoła rzymskokatolickiego do parafii Najświętszego Serca Pana Jezusa w Gródku.

</doc>
<doc id="403748" url="https://pl.wikipedia.org/wiki?curid=403748" title="Straszewo (województwo pomorskie)">
Straszewo (województwo pomorskie)

Straszewo (niem. "Straszewo", w latach 1933-1945 "Dietrichsdorf") – wieś w Polsce położona w województwie pomorskim, w powiecie kwidzyńskim, w gminie Ryjewo.
Wieś królewska położona była w II połowie XVI wieku w województwie malborskim. W latach 1945-1954 roku miejscowość była siedzibą gminy Straszewo. W latach 1975–1998 miejscowość administracyjnie należała do województwa elbląskiego.
Historia.
W 1920 roku podczas przegranego przez Polaków plebiscytu na Powiślu miejscowa ludność opowiedziała się w 60,63% za Polską. Mimo opcji propolskiej mieszkańców, wieś pozostała na obszarze Niemiec. W okresie międzywojennym Straszewo stanowiło silny ośrodek polskości.
W Straszewie urodził się ksiądz Władysław Demski, ofiara nazistowskich Niemiec, beatyfikowany w 1999.
Zabytki.
Według rejestru zabytków NID na listę zabytków wpisany jest kościół parafialny pw. św. Katarzyny, 1647, 1867, nr rej.: A-1054 z 30.05.1984.
Jest to jednonawowy kościół murowany z połowy XVII w. z wieżą powstałą w 1819.

</doc>
<doc id="403749" url="https://pl.wikipedia.org/wiki?curid=403749" title="Straszów (województwo lubuskie)">
Straszów (województwo lubuskie)

Straszów (niem. "Gross Selten") – wieś w Polsce położona w województwie lubuskim, w powiecie żarskim, w gminie Przewóz. Leży w północnej części Borów Dolnośląskich.
W latach 1975–1998 miejscowość położona była w województwie zielonogórskim.
W dokumencie z 1355 nazwę osady zapisano jako "Sellintow".
Zabytki.
Do wojewódzkiego rejestru zabytków wpisane są:

</doc>
<doc id="403750" url="https://pl.wikipedia.org/wiki?curid=403750" title="Straszów (województwo świętokrzyskie)">
Straszów (województwo świętokrzyskie)

Straszów – wieś w południowo-centralnej Polsce, położona w województwie świętokrzyskim, w powiecie kieleckim, w gminie Mniów.
Leży około 9 kilometrów na zachód od Mniowa i 29 km na północny zachód od Kielc. Liczba ludności wsi wynosi 305. W latach 1975–1998 miejscowość położona była w województwie kieleckim.
Straszów należy do aglomeracji Mniów, znajduje się także na terenie Konecko-Łopuszniańskiego Obszaru Chronionego Krajobrazu.

</doc>
<doc id="403751" url="https://pl.wikipedia.org/wiki?curid=403751" title="Strojec (województwo mazowieckie)">
Strojec (województwo mazowieckie)

Strojec – wieś w Polsce położona w województwie mazowieckim, w powiecie warszawskim zachodnim, w gminie Kampinos.
W latach 1975–1998 miejscowość położona była w województwie warszawskim.

</doc>
<doc id="403752" url="https://pl.wikipedia.org/wiki?curid=403752" title="Stropieszyn (województwo świętokrzyskie)">
Stropieszyn (województwo świętokrzyskie)

Stropieszyn – wieś w Polsce położona w województwie świętokrzyskim, w powiecie kazimierskim, w gminie Czarnocin.
W latach 1975–1998 miejscowość położona była w województwie kieleckim.

</doc>
<doc id="403753" url="https://pl.wikipedia.org/wiki?curid=403753" title="Stropieszyn (województwo wielkopolskie)">
Stropieszyn (województwo wielkopolskie)

Stropieszyn – wieś w Polsce położona w województwie wielkopolskim, w powiecie kaliskim, w gminie Mycielin.
Część wsi "Stropieszyno", będąca własnością kapituły katedralnej gnieźnieńskiej, pod koniec XVI wieku leżała w powiecie kaliskim województwa kaliskiego. W latach 1975–1998 miejscowość położona była w województwie kaliskim.
Zobacz też: Stropieszyn

</doc>
<doc id="403754" url="https://pl.wikipedia.org/wiki?curid=403754" title="Strubiny (województwo warmińsko-mazurskie)">
Strubiny (województwo warmińsko-mazurskie)

Strubiny – osada w Polsce położona w województwie warmińsko-mazurskim, w powiecie braniewskim, w gminie Braniewo. W latach 1975–1998 miejscowość położona była w województwie elbląskim.
Ze Sturbin pochodziła nauczycielka "Otylia Kreutner", która w 1887 r., po sześciu latach nauczania w szkole w Lamkowie została przeniesiona do Tolkowca koło Braniewa, mimo że odwoływała się od tej decyzji, powołując się na to, że "w tamtej okolicy są zwyrodniali ludzie a ponadto pierwszym nauczycielem w Tolkowcu jest osoba nieodpowiednia - kawaler".
Inne miejscowości o nazwie Strubiny: Strubiny

</doc>
<doc id="403755" url="https://pl.wikipedia.org/wiki?curid=403755" title="Cuius regio, eius religio">
Cuius regio, eius religio

Cuius regio, eius religio (z łac. „czyja władza, tego religia”) – łacińska sentencja streszczająca ugodę zawartą przez cesarza Karola V z książętami niemieckimi. Zasada została zapisana w – kończących II wojnę religijną – ustaleniach pokoju augsburskiego (1555).
Prawo "Cuius regio, eius religio" dawało książętom możliwość wyboru wyznania (katolicyzmu lub luteranizmu) oraz narzucenia go swoim poddanym, niezależnie od woli cesarza.
Zasadę tę uchylono na pokoju westfalskim kończącym wojnę trzydziestoletnią,

</doc>
<doc id="403760" url="https://pl.wikipedia.org/wiki?curid=403760" title="Rada Naczelna Związku Harcerstwa Rzeczypospolitej">
Rada Naczelna Związku Harcerstwa Rzeczypospolitej

Rada Naczelna ZHR – jest najwyższą władzą Związku pomiędzy zjazdami.
Kompetencje Rady Naczelnej ZHR.
Członkowie Rady wybierani są na dwuletni okres kadencji pomiędzy Zjazdami ZHR spośród instruktorek i instruktorów w stopniu harcmistrzyni i harcmistrza lub podharcmistrzyni i podharcmistrza. W razie vacatu Rada może dokooptować nowych członków, przy czym ich liczba nie może przekroczyć 1/3 Rady.
Zebrania Rady odbywają się co najmniej raz na kwartał. Zebranie zwołuje Przewodniczący ZHR lub wiceprzewodniczący.
Na żadanie 1/3 członków Rady lub Komisji Rewizyjnej Związku Przewodniczący ZHR musi zwołać, nie później niż dwa tygodnie po złożeniu odpowiedniego wniosku, Nadzwyczajne Posiedzenie Rady Naczelnej.
Skład Rady Naczelnej ZHR – XVII Zjazd ZHR (2021–2023).
Członkowie wybrani przez Zjazd:
Osoby wchodzące w skład Rady Naczelnej z urzędu:
Skład Rady Naczelnej ZHR – XVI Zjazd ZHR (2018–2021).
Członkowie wybrani przez Zjazd
Osoby wchodzące w skład Rady Naczelnej z urzędu:
Skład Rady Naczelnej ZHR – XV Zjazd ZHR (2016–2018).
Członkowie wybrani przez Zjazd
Uchwałą nr X XV Zjazdu ZHR zmniejszono ilość członków Rady Naczelnej z 22 do 16 z wyboru. 
Osoby wchodzące w skład Rady Naczelnej z urzędu:
Skład Rady Naczelnej ZHR – XIV Zjazd ZHR (2014–2016).
Członkowie wybrani przez Zjazd
Osoby wchodzące w skład Rady Naczelnej z urzędu:
Skład Rady Naczelnej ZHR – XII Zjazd ZHR (2012–2014).
Członkowie wybrani przez Zjazd
Osoby wchodzące w skład Rady Naczelnej z urzędu:
Skład Rady Naczelnej ZHR – XI Zjazd ZHR (2010–2012).
Członkowie wybrani przez Zjazd
Osoby wchodzące w skład Rady Naczelnej z urzędu:
Skład Rady Naczelnej ZHR – X Zjazd ZHR (2008–2010).
Członkowie wybrani przez Zjazd
Osoby wchodzące w skład Rady Naczelnej z urzędu:
Skład Rady Naczelnej ZHR – IX Zjazd ZHR (2006–2008).
Członkowie wybrani przez Zjazd
Osoby wchodzące w skład Rady Naczelnej z urzędu:
Skład Rady Naczelnej ZHR – VIII Zjazd ZHR (2004–2006).
Członkowie wybrani przez Zjazd
Osoby wchodzące w skład Rady Naczelnej z urzędu:

</doc>
<doc id="403763" url="https://pl.wikipedia.org/wiki?curid=403763" title="Djibril Cissé">
Djibril Cissé

Djibril Cissé (ur. 12 sierpnia 1981 w Arles) – francuski piłkarz pochodzenia iworyjskiego, który występował na pozycji napastnika. Od 2005 roku posiada tytuł "Lord Dworu Frodsham".
Cissé rozpoczął swoją karierę w 1993 roku w wieku 11 lat w klubie Nîmes Olympique. Następnie przeniósł się do AJ Auxerre, gdzie najpierw występował w zespołach juniorskich, zaś od 1998 w pierwszej drużynie. W 2004 roku przeniósł się do angielskiego Liverpool, mimo iż do tego klubu miał trafić już rok wcześniej. Zanim jednak opuścił Francję, rozegrał w barwach Auxerre pełne sześć sezonów, w trakcie których rozegrał 166 spotkania i zdobył 90 goli. Podczas pobytu na Anfield Cissé rozegrał 83 spotkania i zdobył 26 bramek. Na początku sezonu 2006/07 Francuz został wypożyczony do Olympique Marsylii i 15 goli zdobytych w 25 spotkaniach przyczyniło się do tego, że Marsylczycy zdecydowali się wykupić go na stałe. Cissé powrócił do Anglii w sezonie 2008/09, gdy był wypożyczony do Sunderlandu, w barwach którego rozegrał 39 spotkań i zdobył 11 goli. 25 czerwca 2009 roku za kwotę 9 milionów € Francuz trafił do greckiego Panathinaikosu, z którym podpisał czteroletni kontrakt. Dla „Koniczynek” w ciągu dwóch sezonów strzelił 50 bramek. 12 lipca 2011 roku oficjalnie stał się piłkarzem włoskiego klubu S.S. Lazio. „Biancocelesti” wykupili Cissé za kwotę 5,8 mln euro. Francuz związał się z nimi czteroletnią umową.
6 lutego 2017 Cissé ogłosił, że kończy definitywnie karierę w wieku 35 lat i zostanie komentatorem sportowym portalu Yahoo Sport.
W lipcu 2017 roku wznowił karierę piłkarską podpisując roczną umowę z beniaminkiem trzeciej ligi szwajcarskiej, Yverdon-Sport FC.
Życie osobiste.
Cissé urodził się w muzułmańskiej rodzinie jednakże sam jest katolikiem. Jego ojciec, Mangué Cissé, był piłkarzem i kapitanem reprezentacji Wybrzeża Kości Słoniowej. W 1974 państwo Cissé zdecydowali się opuścić Wybrzeże Kości Słoniowej i przenieśli się do Francji. Djibril był siódmym i ostatnim dzieckiem swoich rodziców. Wcześniej na świat przyszli Nma, Damaye, Abou, Fode, Seni i Hamed. Po swoim transferze do Liverpool Cissé zakupił dom we wsi Frodsham w hrabstwie Cheshire i w ten sposób zdobył tytuł Lorda Dworu Frodsham.. Wkrótce po zakupie posiadłości media opisały decyzję piłkarza, który zakazał Cheshire Forest Hunt polowania na lisy na swojej ziemi. W czerwcu 2005 roku Djibril Cissé poślubił Jude Littler, walijską fryzjerkę z hrabstwa Anglesey. Ślub odbył się w zamku Bodelwyddan, a całą uroczystość uświetniły takie osobistości jak Shaun Wright-Phillips, czy koledzy Cissé z reprezentacji Francji Louis Saha i Sylvain Wiltord. Cissé ubrany był w smoking koloru koszulek Liverpoolu. W październiku 2005 roku otrzymał upomnienie z rąk policji z powodu uderzenia 15-letniego chłopca podczas kręcenia reklamy w Docklands. Cissé i jego żona Jude mają trójkę dzieci: synów Cassiusa urodzonego w 2006 roku i Liama urodzonego w 2010 roku oraz córkę Ilonę, która urodziła się w 2001 roku.
Jego żona Jude ma także syna Liama, dziecko z poprzedniego małżeństwa. W styczniu 2006 roku Cissé otrzymał od policji kolejne ostrzeżenie, tym razem za napaść na własną żonę, która wówczas była już w zaawansowanej ciąży. 27 lipca 2008 roku późnym sobotnim wieczorem w szpitalu Chester jego żona urodziła ich drugiego syna, Prince’a Kobe’a Cissé. Cissé zaliczył również epizod we francuskiej komedii Taxi 4, gdzie zagrał samego siebie. 1 kwietnia 2009 roku Cissé został aresztowany pod zarzutem napaści na kobietę. Do całej sytuacji miało dojść pod jednym z klubów lap-dance w Newcastle. Wkrótce po zatrzymaniu zawodnik wyszedł z aresztu po zapłaceniu kaucji.
20 lutego 2010 roku Jude urodziła czwarte dziecko pary (i zarazem trzeciego syna) Marleya Jacksona.
Kariera klubowa.
Cissé rozpoczął swoją karierę w klubie Nîmes Olympique, jednakże już w wieku 15 lat przeszedł do zespołu AJ Auxerre. W 1999 roku w barwach młodzieżowego zespołu Auxerre zdobył juniorski puchar Coupe Gambardella. W ciągu swoich dwóch pierwszych sezonów w barwach klubu z południa Francji Cissé zaliczył tylko 3 występy w pierwszym zespole i nie zdobył ani jednego gola. Pierwszym sezonem, gdy na stałe przebił się do głównego zespołu były rozgrywki 2000/01. Wtedy to rozegrał 25 spotkań, w trakcie których zdobył 8 bramek. Pierwszym trofeum, które zdobył w dorosłej piłce był Puchar Francji wygrany w maju 2003 roku. Zdobycie krajowego pucharu otworzyło Auxerre drogę do zwycięstwa w Superpucharze Francji, lecz 26 lipca 2003 roku klub Cissé przegrał 1-2 z mistrzem Francji Olympique Lyon. W sezonach 2001/02 i 2003/04 Cissé zdobywał tytuł króla strzelców Ligue 1 i w ciągu wszystkich sezonów w barwach Auxerre rozegrał 128 spotkań ligowych i zdobył 70 goli. Przed sezonem 2004/05 za kwotę 14 milionów £ Francuz trafił do angielskiego Liverpoolu. Liverpool już rok wcześniej próbował ściągnąć Cissé na Anfield i nie było tajemnicą, że Gérard Houllier, ówczesny menadżer The Reds był wielkim fanem Francuza.
1 lipca 2004 roku stał się zawodnikiem Liverpool FC, który to klub starał się o francuskiego napastnika już od około dwóch lat. Angielski klub zapłacił za niego około 14,5 miliona funtów. Jednakże już po trzech miesiącach zawodnik doznał skomplikowanego złamania nogi (gdyby nie nastawienie kości jeszcze na stadionie, prawdopodobnie konieczna byłaby amputacja), które wyeliminowało go z większej części sezonu 2004-05.
14 maja 2006 Cissé został wyselekcjonowany, przez Raymonda Domenecha, do wyjazdu na Mistrzostwa Świata w Piłce Nożnej 2006, jednak 7 czerwca, podczas meczu z Chinami (wygranego 3:1), doznał złamania kości piszczelowej i strzałkowej prawej nogi, co przekreśliło jego szansę na występ w turnieju. Zwolnione przez niego miejsce zajął Sidney Govou. Po udanym sezonie 2006/2007 na wypożyczeniu w Olympique Marsylia francuski klub zdecydował się na wykupienie go z Liverpool FC za 6 mln funtów.
Krótko po transferze do Liverpoolu Cissé nabył posiadłość we Frodsham. Wraz z nią nabył honorowy tytuł szlachecki, w związku z czym oficjalnie jest teraz angielskim lordem.
26 stycznia 2008 roku zdobył hat-tricka w meczu przeciwko Caen (wygranym przez Marsylię 6-1).
Sezon 2007/008, Cisse zakończył z dorobkiem 16 bramek, co dało mu 3. miejsce w rankingu strzelców Ligue1. Mimo dobrego sezonu piłkarz nie został powołany na Euro 2008.
20 sierpnia 2008 roku Djibril Cisse został wypożyczony przez Olympique Marsylię do angielskiego Sunderlandu. W umowie została również zawarta możliwość wykupienia zawodnika. W barwach "Czarnych Kotów", grał z numerem 9.
Już w sobotnim meczu z Tottenhamem (23.08.2008), Francuz zdobył swoją pierwszą bramkę dla Sunderlandu i to właśnie jego nazwisko głośno wykrzykiwali kibice gości zgromadzeni na White Hart Lane. Mecz zakończył się wynikiem 2:1 dla "Kotów", a Cisse został bohaterem spotkania. Dla Sunderlandu ogółem zdobył 11 bramek, z czego aż 10 w rozgrywkach Premier League.
25 czerwca 2009 podpisał 4-letni kontrakt z greckim Panathinaikosem. Kwota transferu wyniosła 8 milionów euro. Zadebiutował w nowym klubie w wyjazdowym meczu w ramach el. Ligi Mistrzów ze Spartą Praga. Nie wykorzystał w tym spotkaniu rzutu karnego.
Swoją pierwszą bramkę w barwach PAO zdobył w meczu z Ergotelisem Heraklion w 1. kolejce Ligi Greckiej.
Pierwszy sezon w Panathinaikosie był dla Cisse bardzo udany. Z tą drużyną zdobył mistrzostwo oraz puchar Grecji i sam z dorobkiem 23 bramek został królem strzelców ligi. Rok później Cisse ponownie został królem strzelców ligi greckiej.
12 lipca 2011 roku Cisse podpisał czteroletni kontrakt z włoskim S.S. Lazio.
31 stycznia 2012 roku podpisał umowę z Queens Park Rangers. Angielski klub zapłacił za niego 4 miliony funtów. W styczniu 2013 roku został wypożyczony do katarskiego klubu Al-Gharafa. 28 czerwca 2013 roku rozwiązał kontrakt z Queens Park Rangers za porozumieniem stron.
4 czerwca 2013 roku podpisał roczny kontrakt z rosyjskim Kubaniem Krasnodar, w którym występował z numerem 13.
1 stycznia 2014 roku powrócił po pięciu latach do Francji, podpisując półtoraroczny kontrakt z Bastią. Jak twierdzi Cissé, powrót do Francji zwiększy jego szansę na angaż do kadry na mundial 2014 w Brazylii.
W październiku 2015 roku ogłosił zakończenie piłkarskiej kariery.
Sukcesy.
Klub.
 AJ Auxerre
 Liverpool
 Panathinaikos AO

</doc>
<doc id="403765" url="https://pl.wikipedia.org/wiki?curid=403765" title="Walery Goetel">
Walery Goetel

Walery Goetel (ur. 14 kwietnia 1889 w Suchej Beskidzkiej, zm. 6 listopada 1972 w Krakowie) – polski geolog, ekolog i paleontolog, profesor, działacz społeczny.
Życiorys.
Syn Walentego i Julii z Köhlerów. Był bratem pisarza Ferdynanda Goetla. Po ukończeniu w 1907 r. Gimnazjum św. Anny w Krakowie studiował geologię na Uniwersytecie Jagiellońskim oraz Wiedeńskim. W 1913 roku doktoryzował się z dziedziny geologii i paleontologii na Uniwersytecie w Wiedniu, w 1916 habilitował się na Uniwersytecie Jagiellońskim. Do roku 1920 pracował jako wykładowca na Uniwersytecie Jagiellońskim, później został profesorem zwyczajnym geologii ogólnej i paleontologii. Od 1929 pełnił obowiązki prodziekana, a od 1932 dziekana Wydziału Górniczego AGH. W 1935 roku został prorektorem, a cztery lata później rektorem uczelni (do 1951).
Naukowo zajmował się badaniem budowy geologicznej Tatr, był współtwórcą przygranicznych parków narodowych (Tatrzańskiego, Pienińskiego oraz Babiogórskiego). Był również pasjonatem geografii politycznej, czynnie włączył się w polsko-czechosłowacki spór o przebieg granicy w Tatrach, czemu dał wyraz w trzech publikacjach: "O Jaworzynę" (1922), "Szkic przebiegu sprawy Jaworzyny" (1925) i "Spór o Jaworzynę a Park Narodowy Tatrzański" (1925). Interesował się też kwestią mniejszości narodowych w Karpatach, szczególnie Łemków ("O Łemkowszczyźnie", 1935).
Był twórcą nowej gałęzi nauki – sozologii, która łączy w sobie problematykę ochrony przyrody z racjonalnym użytkowaniem jej zasobów.
Odbył wiele podróży naukowych (po krajach europejskich, Kaukazie, Islandii, Afryce, Azji Zachodniej i Południowej). Wspomnienia Walerego Goetla z podróży po ZPA można przeczytać w książce: "Ze wspomnień podróżników" (1958).
Od 1940 pozostawał członkiem Stronnictwa Demokratycznego. Z jego ramienia znalazł się w roku 1945 w Krajowej Radzie Narodowej oraz w polskiej delegacji na konferencji poczdamskiej jako rzeczoznawca.
Doktor honoris causa AGH (1960), Akademii Górniczej w Ostrawie (1950) i Politechniki Krakowskiej (1970). Członek korespondent od 1952 roku i członek rzeczywisty Polskiej Akademii Nauk od 1964 roku. W 1983 roku został patronem powołanej przez SD Fundacji im. prof. Walerego Goetla, która zajmowała się badaniem i promocją ochrony środowiska.
Pochowany został w alei zasłużonych na Cmentarzu Rakowickim w Krakowie (kwatera LXVII-płn 1-1).
Działalność społeczna.
Od 1903 roku był członkiem Towarzystwa Tatrzańskiego. Działał w Sekcji Turystycznej, Komisji do Robót w Tatrach, Komisji Przewodnickiej (w latach 1934–1935), a od 1913 roku w Sekcji Ochrony Tatr oraz Klubie Wysokogórskim. Od 1918 roku członek Zarządu Głównego PTT, wiceprzewodniczący (1919–1936 oraz 1947–1950) oraz prezes (1935–1947) tej organizacji. Po połączeniu PTT i PTK w Polskie Towarzystwo Turystyczno-Krajoznawcze w latach 1950–1972 pełnił funkcję przewodniczącego Komisji Turystyki Górskiej Zarządu Głównego PTTK, był zarazem członkiem Plenum ZG PTTK. Poświęcał czas głównie zagadnieniom turystyki górskiej i ogólnie górom.
Na początku dwudziestolecia międzywojennego był kierownikiem sekcji wioślarskiej AZS Kraków, a na przełomie lat 20. i 30. prezesem całego AZS Kraków.
Redaktor naczelny rocznika poświęconego górom „Wierchy” w latach 1928–1934 oraz 1947–1949, potem wchodził w skład Komitetu Redakcyjnego.
Godności.
17 grudnia 1950 podczas I Walnego Zjazdu PTTK otrzymał godność Członka Honorowego Polskiego Towarzystwa Turystyczno-Krajoznawczego.
W 1973 roku schronisku na Hali Ornak położonemu na Małej Polance Ornaczańskiej w górnej części Doliny Kościeliskiej w Tatrach Zachodnich nadano im. prof. Walerego Goetla. W 1973 roku został, także patronem Warszawskiego Klubu Górskiego PTTK (Warszawski Klub Górski im. prof. Walerego Goetla)
Walery Goetel był także członkiem honorowym Polskiego Towarzystwa Geologicznego.
Upamiętnienie.
Jego nazwiskiem została nazwana ulica w Krakowie w dzielnicy Krowodrza, na osiedlu Cichy Kącik.
Jest również patronem Warszawskiego Klubu Górskiego.
Jest patronem Zespołu Szkół im. Walerego Goetla w Suchej Beskidzkiej.
Jego nazwiskiem został nazwany Lodowiec Goetla na Wyspie Króla Jerzego w archipelagu Szetlandów Południowych.

</doc>
<doc id="403766" url="https://pl.wikipedia.org/wiki?curid=403766" title="Polscy łyżwiarze figurowi na igrzyskach olimpijskich">
Polscy łyżwiarze figurowi na igrzyskach olimpijskich

Polscy łyżwiarze figurowi na igrzyskach olimpijskich – występy reprezentantów Polski na zimowych igrzyskach olimpijskich w zawodach łyżwiarstwa figurowego.

</doc>
<doc id="403768" url="https://pl.wikipedia.org/wiki?curid=403768" title="Miniclip">
Miniclip

Miniclip, Miniclip.com, Miniclip Ltd. – strona internetowa udostępniająca gry online, mająca swoją siedzibę w Londynie w Wielkiej Brytanii. Serwis był notowany w rankingu Alexa na miejscu 3 133.
Większość z udostępnianych gier wykorzystuje technologię Adobe Flash lub Shockwave, aczkolwiek kilka z nich jest napisanych w Javie. Część gier posiada też wersję przeprojektowaną pod przeglądarkę internetową konsoli Wii. Obecnie Miniclip hostuje ponad 800 gier. Większość z nich jest darmowa, duża ich część jest także udostępniona do ściągnięcia. Wiele z tych gier to tzw. "dema", czyli "wersje demonstracyjne", z możliwością wykupienia przez użytkownika ich pełnej wersji, dzięki czemu w grze pojawia się więcej poziomów lub odblokowują się pewne niespotykane w demie cechy. Kilka lat temu dodana została możliwość płatnych zakładów przeciwko innym użytkownikom. Miniclip jest także największą prywatną firmą typu "dotcom".
Miniclip.com jest największą internetową bazą gier sieciowych, miesięcznie odwiedzaną przez 65 milionów unikatowych użytkowników (według Google Analytics, grudzień 2010). Dzięki jakości oraz rozwiniętemu marketingowi produkowanych gier, firma szybko zyskała na popularności (znacznie przyczyniła się do tego także gra "Dancing Bush" – pierwsza internetowa gra-hit). Miniclip.com obecnie znajduje się na 520. miejscu wśród najpopularniejszych stron internetowych świata.
Miniclip.com posiada biura w Lizbonie, Londynie, Genui i Neuchâtel.

</doc>
<doc id="403769" url="https://pl.wikipedia.org/wiki?curid=403769" title="Max Reinhardt">
Max Reinhardt

Max Reinhardt, właśc. Maximilian Goldmann (ur. 9 września 1873 w Baden, zm. 31 października 1943 w Nowym Jorku) – austriacki reżyser teatralny i aktor żydowskiego pochodzenia; dyrektor .
Życiorys.
Pochodził z rodziny wiedeńskich kupców. Karierę rozpoczynał jako aktor, jako nastolatek grywał najczęściej role starców. W 1895 roku przyjął, zaproponowaną mu przez Ottona Brahma posadę aktora w berlińskim Deutsches Theater, gdzie współtworzył repertuar głównie naturalistyczny. Współpracę z Deutsches Theater zerwał z końcem 1902 roku, ale już od 1901, równolegle do dotychczasowej pracy, zajął się działalnością kabaretową, pokazującą w krzywym zwierciadle ponurą konwencję teatru naturalistycznego. Stworzył z przyjaciółmi grupę pod nazwą "Schall und Rauch" ("Dźwięk i dym"); aktywność ta rozwinęła się tak, że w 1902 roku zespół Reinhardta zyskał stałą siedzibę i mógł rozpocząć regularną pełnospektaklową działalność pod nazwą Kleines Theater. W rok później Reinhardt inaugurował działalność drugiej sceny Neues Theater am Schiffbauerdamm. Repertuar obejmował późne sztuki Augusta Strindberga, Franka Wedekinda Antona Czechowa, Hugona von Hofmannsthala, Arthura Schnitzlera, Oscara Wilde’a, a także klasykę, głównie niemiecką oraz dzieła Szekspira. Szczególną popularnością cieszyła się inscenizacja "Snu nocy letniej" (1905).
Po rezygnacji Brahma z kierownictwa artystycznego Deutsches Theater 31 sierpnia 1905 roku ta prestiżowa funkcja została powierzona Reinhardtowi. Uruchomił przy teatrze kameralną scenę mieszczącą do 400 osób (tzw. Kammerspiele), przeznaczając ją dla sztuk mniej widowiskowych i dramatów psychologicznych. Podest sceny był niewiele wyższy niż poziom widowni, ruchome krzesła dla publiczności można było ustawiać w dowolnych konfiguracjach. Premierowym spektaklem 8 listopada 1906 roku były "Upiory" Ibsena z ekspresjonistycznymi dekoracjami Edvarda Muncha. Na dużej obrotowej scenie Reinhardt z rozmachem wystawiał dzieła klasyczne, wprowadzając na wzór swoich wcześniejszych spektakli trójwymiarowe dekoracje, inspirowane koncepcją teatru Craiga.
Do najbardziej znanych monumentalnych spektakli Reinhardta należał "Das Mirakel" (Cud), oparty na tekście modernistycznego poety Karla Vollmöllera. Spektakl ten miał premierę w hali londyńskiej Olimpii w Boże Narodzenie 1911 roku, a wystawiany był później w Wiedniu (1912), Berlinie (Circus Busch, 1914) i Nowym Jorku (1924). O rozmachu Reinhardta świadczy „Großes Schauspielhaus” – teatr, zorganizowany przez niego w 1919 roku w Berlinie na byłej arenie cyrku Schumanna, przeznaczonej do rozgrywania widowisk masowych. Od roku 1920 do 1938 był dyrektorem artystycznym festiwalu teatralnego w Salzburgu, gdzie co roku na rynku Starego Miasta wystawiany był jego spektakl "Jederman".
Ze względu na żydowskie pochodzenie Reinhardta, po przewrocie hitlerowskim wisiała nad nim groźba prześladowania. Udał się więc na emigrację do Paryża. Inscenizował tam gościnnie w sezonie 1933/34 w teatrze „Pigalle”, adaptację straussowskiego "Nietoperza". Po Anschlussie Austrii w 1938 roku Reinhardt osiadł w Wielkiej Brytanii, a następnie wyjechał do Stanów Zjednoczonych, gdzie został naturalizowany w 1940 roku. Zmarł trzy lata później w Nowym Jorku na zapalenie płuc po udarze mózgu.
Charakterystyka twórczości.
Reinhardt był wielostronnym inscenizatorem, w którego działalności krzyżują się realizm i naturalizm. Początkowo będąc wiernym naturalizmowi, stosował na scenie autentyzm, np. prawdziwe pnie drzew, trawa, mech itd. Lubił eksperymentować, przez co nie było niemal stylu czy gatunku dramatycznego, którego by nie praktykował.
Jedną z pierwszych sztuk Reinhardta, która spotkała się szerszym oddźwiękiem była inscenizacja "Snu nocy letniej" Szekspira z 1905 roku. Przedstawienie odbywało się na obrotowej scenie, z trójwymiarową scenografią przedstawiającą realistyczny i zarazem niezwykle poetycki las. Spektakl charakteryzował się dużą dynamiką i świeżością inscenizacji: świat realny z fantastycznym skontrastowano przy pomocy techniki aktorskiej, całość uzupełniając ironicznym dystansem, który nie burzył jednak naturalności gry.
Tekst dramatyczny w inscenizacjach Reinhardta stawał się tylko jednym z elementów spektaklu. Szczególną rolę odgrywały elementy wizualne: światło, scenografia, ekspresywne aktorstwo. Reinhard współpracował z wybitnymi dekoratorami: Ernstem Sternem, Karlem Walserem, Alfredem Rollerem. Sam będąc aktorem, szczególnie bacznie kontrolował grę swoich aktorów, dążąc do wydobycia indywidualnych cech każdego z nich. Punktem dojścia tych eksperymentów były wystawiane od 1910 roku pantomimy: barwne widowiska bez słów, przepełnione, tańcem, gestem, zaskakujące świetlnymi sztuczkami. Pierwszą premierą tego typu była wystawiona w 1910 w Kammerspiele baśń wschodnia "Sumurun", ze scenografią stylu kabuki Emila Orlíka. Cieszyła się ona tak dużym powodzeniem, że Reinhardt odbył z nią międzynarodowe tournée do Paryża, Londynu i Nowego Jorku.
Osobny rozdział w działalności Reinhardta stanowią monumentalne spektakle grane w plenerze, w naturalnych wnętrzach lub na wielkich arenach. Do najbardziej znanych widowisk tego typu należy "Das Mirakel" według tekstu modernistycznego poety Karla Vollmöllera. Grany był od 1911 do lat 30. w Europie i Stanach Zjednoczonych. Jest to opowieść o mniszce, która uwiedziona przez amanta porzuca klasztor. Gdy ze skruchą powraca do zakonu, odkrywa, że pod jej nieobecność posąg Matki Boskiej ożył i zajął jej miejsce w celi, zastępując mniszkę przy zakonnych posługach. W swojej inscenizacji Reinhardt zerwał całkowicie z tradycyjnym ukształtowaniem przestrzeni scenicznej: widzowie siedzieli w kręgu, w którego centrum odgrywano spektakl. Sala, w której wystawiano spektakl, przypominała wnętrze gotyckiej katedry, z barwnymi witrażami, które bladły, gdy akcja przenosiła się poza obręb klasztoru, a rozświetlały się, gdy powracała do strefy sakralnej.
Do spektakli monumentalnych trzeba zaliczyć też "Króla Edypa", którego premiera odbyła się we wrześniu 1910 roku w sali koncertowej w Monachium, a który grany był później w cyrku Schumanna w Berlinie. Do widowiska zaangażowano setki statystów odgrywających mieszkańców Teb. Również w cyrku Schumanna Reinhardt wystawiał "Jedermanna" – niemiecką adaptację średniowiecznego angielskiego moralitetu "Everyman" (Każdy), dokonaną przez Hugona von Hofmannsthala. Kolejnym krokiem Reinhardta było wyprowadzenie spektaklu z murów teatralnych. W 1920 wystawił "Jedermanna" na rynku w Salzburgu, czyniąc z przestrzeni miejskiej scenerię dramatu. Akcja rozgrywała się przed wejściem do salzburskiej katedry, a głosy powtarzające wezwanie śmierci dochodziły do bohatera z wież kościelnych. Śmierć bohatera oznajmiały kościelne dzwony. Całość zgrana była z rytmem przyrody: spektakl rozpoczynał się o zachodzie słońca, kończył się w mroku nocy.

</doc>
<doc id="403774" url="https://pl.wikipedia.org/wiki?curid=403774" title="Delegacja (prawo)">
Delegacja (prawo)

Delegacja – przeniesienie części lub całości swoich uprawnień, kompetencji z reguły przez organ wyższego stopnia na organ niższego stopnia. Jest to więc pewien rodzaj upoważnienia do wykonywania czynności zastrzeżonych wcześniej tylko dla jednego organu.
Oprócz tego istnieje także tzw. "delegacja ustawowa", czyli przepis w ustawie upoważniający jakiś organ do wydania aktu normatywnego regulującego daną kwestię (z reguły bardziej szczegółowo, np. upoważnienie do wydania rozporządzenia).

</doc>
<doc id="403776" url="https://pl.wikipedia.org/wiki?curid=403776" title="Jan Michał Dąbrowski">
Jan Michał Dąbrowski



</doc>
<doc id="403777" url="https://pl.wikipedia.org/wiki?curid=403777" title="Druga Awangarda (literatura)">
Druga Awangarda (literatura)

Druga Awangarda – określenie uogólniające dla kierunków i grup poetyckich tworzących w latach 30. XX wieku. Skupiona przy czasopiśmie „Reflektor”.
Główne ośrodki poezji tego nurtu to Lublin (tzw. Awangarda Lubelska) ze środowiskiem skupionym wokół Józefa Czechowicza oraz Wilno z grupą Żagary (Teodor Bujnicki, Czesław Miłosz, Aleksander Rymkiewicz i inni).
"Druga Awangarda" nie podzielała optymizmu cywilizacyjnego i racjonalizmu futurystów oraz Awangardy Krakowskiej, kwestionując tezy T. Peipera o konieczności zachowania rygoru konstrukcyjnego. Postulowała lirykę wizjonerską, katastroficzną z istotnym wpływem ekspresjonizmu. Duże znaczenie poeci "Drugiej Awangardy" przypisywali zjawiskom takim jak: piękno pejzażu, temat wiejski uznany na zasadzie marzeń lub skojarzeń, snu.
Przedłużeniem owego nurtu była twórczość tzw. pokolenia Kolumbów w okresie okupacji niemieckiej (1939-1945), m.in.: K.K. Baczyńskiego, T. Gajcego, A. Trzebińskiego, T. Borowskiego.
Krytykowali oni poetykę Skamandra oraz Awangardy Krakowskiej.

</doc>
<doc id="403780" url="https://pl.wikipedia.org/wiki?curid=403780" title="Sądów (województwo lubuskie)">
Sądów (województwo lubuskie)

Sądów (, po wojnie przejściowo "Żędów") – wieś (dawniej miasto) w Polsce położona w województwie lubuskim, w powiecie słubickim, w gminie Cybinka.
Sądów uzyskał lokację miejską przed 1351 rokiem, zdegradowany po 1600 roku. W latach 1975–1998 miejscowość położona była w województwie zielonogórskim.
Miejscowość położona jest na drodze lokalnej Cybinka – Sądów – Radzików – Jerzmanice. Przez wieś przepływa rzeka Pliszka, będąca szlakiem kajakowym. 
Zabytki.
Do wojewódzkiego rejestru zabytków wpisane są:

</doc>
<doc id="403781" url="https://pl.wikipedia.org/wiki?curid=403781" title="Sądów (województwo zachodniopomorskie)">
Sądów (województwo zachodniopomorskie)

Sądów (niem. "Sandow") – wieś w Polsce położona w województwie zachodniopomorskim, w powiecie stargardzkim, w gminie Dolice, położona 6,5 km na południowy wschód od Dolic (siedziby gminy) i 25 km na południowy wschód od Stargardu (siedziby powiatu).
We wsi znajduje się klasycystyczny pałac otoczony rozległym, starym parkiem, w którym rośnie wiele pomnikowych drzew, m.in. wiązy o obwodzie 5 metrów. W pobliżu jest zabudowa folwarczna z XIX wieku.
Kościół.
Pierwsza wzmianka o miejscowości w 1278 roku w łacińskim zapisie jako "Sandow".
Pierwszy kościół parafialny w Sądowie zbudowany z kamienia polnego, wspomniany był już w XIII wieku.
Obecnie (drugi) kościół pochodzi z XIV-XVI w. (wielofazowy) o czytelnej, pierwotnej formie gotyckiej. Zbudowany z kostki granitowej na planie prostokąta, otynkowany. Blendy i portale w obramieniu z cegły. W metryce z 5 lutego 1600 r. kościół parafialny. Masywna późnogotycka wieża dostawiona w XVI wieku od zachodu (węższa od nawy); Jej dekoracja nawiązuje do dekoracji szczytu wschodniego; rozczłonkowany potrójnymi blendami, zamkniętymi dwułuczem i wnęką kołową. Szczyt wieży z lizenami. Dwuspadowy daszek zwieńcza dziesięć sterczyn i krzyż łaciński. Szczyt wschodni posiada cztery ostrołukowe blendy; nad drugą i trzecią dwuuskokowe, okrągłe wnęki. Całość tworzy kompozycję, wśród której dominuje dekoracyjna wnęka w formie monumentalnego tzw. krzyża papieskiego. Szczyt ten wieńczy sześć sterczyn z krzyżem łacińskim na kalenicy. Nawa przykryta jest dwuspadowym dachem pokrytym dachówką ceramiczną. Otwory okienne w bryle zostały przemurowane. Wnętrze nakryte płaskim belkowanym stropem drewnianym.
Kościół został przebudowany w XVI wieku, odnowiony w 1858 r. Prawdopodobnie z tego okresu pochodzą przypory przy wieży i zmienione (powiększone) otwory okienne. W ścianie wschodniej oryginalne okno o łuku pełnym, fazowane – zamurowane (także w ścianie płn.). Pozostałe otwory okienne przemurowane, rozglifione na zewnątrz i do wewnątrz. Wewnątrz strop drewniany, belkowany.
Na pocz. XX wieku był to kościół parafialny pod patronatem właściciela majątku. Również w 1940 r. kościół parafialny pod patronatem hrabiny Elisabeth v. Schlieffen.
Dawne piękne renesansowe wyposażenia tego kościoła i jego dekoracja, znacząco wyróżniały się na tle wszystkich ówczesnych świątyń na terenie należącym dzisiaj do gminy Dolice: ołtarz z 1609 r., ambonę z ok. 1609 r., drewnianą chrzcielnicę z pocz. XVII w., boazerię inkrustowaną różnymi gatunkami drewna z 1609 r. Również renesansowe: drzwi portalu płd., ławy, loża kolatorska; epitafia, 6 portretów członków rodziny v. Kremptzow (Kremzow); kielich cynowy z 1729 r.; misa chrzcielna cynowa z 1801 r.; lichtarz cynowy z 1572 r.; dwa lichtarze cynowe z 1790 r.; 2 świeczniki brązowe wiszące z 1901 r., kinkiety brązowe (1906).
Na początku XX wieku w wieży były dwa dzwony. Dzwon starszy odlany został w 1562 r. przez mistrza ludwisarskiego ze Stargardu Jochima I Karstede. W tym czasie inskrypcje na instrumentach zapisywano przeważnie w języku niemieckim. W języku łacińskim pojawiały się niekiedy określenia roku:
 "anno domini, anno christi"
oraz cytaty z Pisma Świętego. Na dzwonie sądowskim przytoczony został cytat łaciński:
 "verbum domini manet in aeternum"
oraz w języku dolnoniemieckim:
 "vorghan gades vorth blift evich stan".
Treść inskrypcji (napisana późnogotycką minuskułą z rozdzielnikami o wys. 2,25 cm) brzmiała następująco:
 alle dinck mot vorghan gades vorth blift evich stan
 anno . m . ccccc . lxii . got . ick . mester . iochim . karstede . deisse . kloke
Tłumaczenie: "Wszystkie rzeczy przeminą, tylko słowo Boże jest wieczne". W roku 1562 ja mistrz Jochim Karstede odlałem ten dzwon.
30 czerwca 1917 r. zdjęto z wieży jeden dzwon i przekazano na cele wojenne. Jedyny dzwon istniejący tu po II wojnie światowej, na polecenie władz powiatowych po 1945 r. miał być przekazany na złom do Płotna. Odpowiedzialny za odwiezienie mieszkaniec Sądowa przekazał cenny instrument ks. Jerzemu Kowalskiemu, proboszczowi Parafii Narodzenia NMP w Choszcznie, który umieścił go w jednym z choszczeńskich kościołów.
Ostatnim przedwojennym pastorem w Sądowie był proboszcz Schaeder, który – jak przekazała żona ostatniego pastora z Dolic - służył również wsparciem i pomocą wiernym z Dolic, Dobropola i Pomietowa, mając za opiekunów i współpracowników rodzinę grafa Schleiffen, właścicieli majątku w Sądowie. Pomoc ta była szczególnie potrzebna po aresztowaniu przez Rosjan dolickiego pastora Plath.
Po 1945 r. decyzją władz powiatowych, pomimo sprzeciwu mieszkańców Sądowa, kościół został częściowo rozebrany w celu pozyskania cegły na odbudowę Warszawy. Staraniem proboszczy parafii dolickiej: ks. Edwarda Koryla (1966-78) i ks. Tadeusza Albańskiego (1978-80), odbudowany w latach 1976-80. Poświęcony 16.05.1980 r. pw. św. Andrzeja Boboli, przez ks. dziekana Jan Abramskiego z Choszczna, jako kościół filialny parafii Chrystusa Króla w Dolicach. Miłym akcentem było ufundowanie dla odbudowanego kościoła "Dzwonu Pojednania" przez byłych niemieckich mieszkańców wsi.
W 1986 r. do elewacji południowej dobudowano zakrystię, odnowiono strop i chór muzyczny. Najważniejszym elementem obecnego kościoła są: wyniesione ponad nawę prezbiterium z ołtarzem soborowym i tabernakulum oraz nisza z umieszczonym w niej krucyfiksem.
W otoczeniu świątyni znajduje się dawny pomnik - granitowa stella z nazwiskami mieszkańców poległych w I wojnie światowej.
Administracja.
W latach 1945-54 siedziba gminy Piasecznik. W latach 1975–1998 miejscowość położona była w województwie szczecińskim.

</doc>
<doc id="403782" url="https://pl.wikipedia.org/wiki?curid=403782" title="Sątopy (województwo wielkopolskie)">
Sątopy (województwo wielkopolskie)

Sątopy – wieś w Polsce położona w województwie wielkopolskim, w powiecie nowotomyskim, w gminie Nowy Tomyśl.
W latach 1975–1998 miejscowość położona była w województwie poznańskim.
Duża wieś o zwartej zabudowie. Pierwsze wzmianki o tutejszej wsi pochodzą z roku 1508. Nazwa wywodzi się od staropolskiego słowa "sątop" inaczej miejsce spływu. W 1736 r. ówczesny właściciel wsi Ludwik Szołdrski dokonał parcelacji swojego majątku i sprzedał działki osadnikom olęderskim. Polscy mieszkańcy zostali przesiedleni do innych jego wsi.
W okresie Wielkiego Księstwa Poznańskiego (1815-1848) miejscowość wzmiankowana jako Sontop należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Sontop należał do okręgu lutomyślskiego i stanowił część rozległego majątku Tomyśl stary, którego właścicielem był wówczas Hangsdorf. W skład majątku Tomyśl stary wchodziło łącznie 13 wsi. Według spisu urzędowego z 1837 roku Sontop liczył 592 mieszkańców i 89 dymów (domostw).
Gospodarstwa w centralnej części wsi rozłożone są w formie owalnicy wzdłuż ulicy Szkolnej i Kościelnej. Wśród starej zabudowy wsi zachowały się liczne stare chałupy z 2 poł. XIX. Niektóre z nich są ustawione starym zwyczajem szczytem do ulicy. W centrum wsi wznosi się kościół św. Andrzeja Boboli zbudowany w 1908 r. Od roku 1945 jest świątynią katolicką, a od 1976 jest siedzibą parafii. Od południa ma wieżę wtopioną w bryłę kościoła, a wewnątrz typowe dla świątyń ewangelickich balkony drewniane. Budynek szkoły został wzniesiony w roku 1905.
W czasie spisu powszechnego w 1921 r. naliczono we wsi 114 budynków mieszkalnych, w których zamieszkiwały 624 osoby. 564 z nich podało narodowość niemiecką, a 60 polską.
Zobacz też: Sątopy

</doc>
<doc id="403783" url="https://pl.wikipedia.org/wiki?curid=403783" title="Sędek (województwo mazowieckie)">
Sędek (województwo mazowieckie)

Sędek – wieś w Polsce położona w województwie mazowieckim, w powiecie płockim, w gminie Staroźreby.
Nazwa wsi stanowi staropolskie zdrobnienie od imion takich, jak Sędowin, Sędzimir, Sędomir, Sędzisław, Sędosław, Sędziwoj, Sędowoj, Sędźwoj, Sędziwuj.
W latach 1975–1998 miejscowość administracyjnie należała do województwa płockiego.

</doc>
<doc id="403785" url="https://pl.wikipedia.org/wiki?curid=403785" title="Sędek (województwo świętokrzyskie)">
Sędek (województwo świętokrzyskie)

Sędek – wieś w Polsce, położona w województwie świętokrzyskim, w powiecie kieleckim, w gminie Łagów.
W latach 1975–1998 wieś położona była w województwie kieleckim.
Był wsią biskupstwa włocławskiego w województwie sandomierskim w ostatniej ćwierci XVI wieku.
Przez wieś przechodzi niebieski szlak turystyczny z Chęcin do Łagowa oraz zielony szlak rowerowy do Łagowa.
Nazwa.
Pierwotna nazwa wsi używana w XV wieku brzmiała Szadek. 
Historia.
Długosz w połowie XV w. opisuje "Szadek" (dziś Sędek) w parafii Łagów która to wieś stanowiła własność biskupstwa kujawskiego. Wieś posiadała 6 łanów kmiecych z których płacono po trzy fertony czynszu, mieszkańcy obowiązani byli wspólnie z właścicielem polować. Z 2 łanów sołtysich obowiązkową była służba wojskowa. Wszystkie role kmiece płaciły dziesięcinę, wartości 5 grzywien biskupowi kujawskiemu, 2 łany sołtysie płaciły dziesięcinę plebanowi w Baćkowicach (Długosz, LR. t.I 627, t.II 467).
Według rejestru poborowego powiatu sandomierskiego z r. 1578 wieś Sędek położona w parafii Łagów, należąca do biskupa krakowskiego, miała 6 osad i 3 łany kmiece. Mateusz Szendkowski posiadał 1 łan sołtysi, był 1 komornik (Pawiński, Kodeks Małopolski, 189).
W wieku XIX wieś w powiecie opatowskim, parafii Łagów odległa od Opatowa 29 wiorst.
Według spisu miast, wsi, osad Królestwa Polskiego z roku 1827 było tu 32 domów i 227 mieszkańców.
Spis z roku 1889 pokazał 74. domów, 491 mieszkańców, 753 mórg gruntów włościańskich i 2 morgi dworskie.

</doc>
<doc id="403786" url="https://pl.wikipedia.org/wiki?curid=403786" title="Sędki (województwo łódzkie)">
Sędki (województwo łódzkie)

Sędki – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość administracyjnie należała do województwa płockiego.

</doc>
<doc id="403787" url="https://pl.wikipedia.org/wiki?curid=403787" title="Sędki (województwo warmińsko-mazurskie)">
Sędki (województwo warmińsko-mazurskie)

Sędki (niem. "Sentken") – wieś w Polsce położona w województwie warmińsko-mazurskim, w powiecie ełckim, w gminie Ełk.
W latach 1975–1998 miejscowość położona była w województwie suwalskim.
Zobacz też: Sędki 

</doc>
<doc id="403788" url="https://pl.wikipedia.org/wiki?curid=403788" title="Sędowice (wieś w województwie lubelskim)">
Sędowice (wieś w województwie lubelskim)

Sędowice – wieś w Polsce, położona w województwie lubelskim, w powiecie ryckim, w gminie Ryki. 
Wieś stanowi sołectwo gminy Ryki.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Bobrownikach.
Historia.
Sędowice w XVI wieku „Sandowicze” – według registru poborowego powiatu radomskiego z r. 1508 wieś Sadowicze, Modrzyce, Bobrowniki stanowiły własność Stanisława Tarły, płaciły poboru 8 grzywien. Według registru poborowego powiatu stężyckiego z roku 1569 wieś Sędowice, w parafii Bobrowniki, własność pani Boguszowej, miała 7½, łana. (Pawiński, Małopolska, 331, 477).
W wieku XIX Sędowice stanowiły wieś i folwark nad Wieprzem, powiecie nowoaleksandryjskim, gminie Irena, parafii Bobrowniki. Folwark Sędowice wchodził wówczas w skład dóbr Dęblin.
Podział administracyjny.
W latach 1975–1998 miejscowość administracyjnie położona była w województwie lubelskim.

</doc>
<doc id="403789" url="https://pl.wikipedia.org/wiki?curid=403789" title="Sędowice (województwo świętokrzyskie)">
Sędowice (województwo świętokrzyskie)

Sędowice – wieś w Polsce położona w województwie świętokrzyskim, w powiecie pińczowskim, w gminie Michałów. Przez Sędowice przepływa rzeka Mierzawa.
W latach 1975–1998 miejscowość położona była w województwie kieleckim.
Sędowice graniczą z: Wrocieryżem, Wolą Lubecką, Niegosławicami, Turem.
Historia.
Wieś Sędowice w wieku XIX wieś i folwark nad rzeką Mierzawą w powiecie jędrzejowskim gminie Nawarzyce, parafii Wrocieryż - opodal Wodzisławia przy trakcie Pińczów-Wodzisław.
W roku 1881 posiadała wraz z folwarkiem Gawron i Opatkowice Cysterskie ziemi 1476 mórg, budynków murowanych 3, z drzewa 7, poza tym pokłady torfu, kamienia budowlanego i młyn wodny.
W r. 1827 było 43 domy i 362 mieszkańców.
Wieś założona prawdopodobnie przez rycerzy Konradowych. W 1239 comes Sando Odrowąż, od którego prawdopodobnie nosi nazwę wieś Sędowice vel Sądowice vel Sudowice, syn Dobiesława, krewny Biskupa Prandoty zapisał klasztorowi Mogilskiemu za swoją duszę i brata swego stryjecznego Dobiesława wieś Sędowice „quae Sudowic nomiuatur* ze wszystkiemi przynależnościami, co potwierdził książę Henryk śląski i krakowski.
Bolesław V Wstydliwy wraz z matką Grzymisławą na intencję Biskupa Prandoty uwalnia od niektórych ciężarów wsie: Sądowice, Prandocin, Wrocieryż.
Sędowice, aż do II. połowy XIX w. należały do Cystersów w Mogile. Gospodarowano w zarządzie własnym, lub przeważnie wypuszczane w dzierżawę. W 1874 roku wieś kupił rząd, zaś w r. 1881 odsprzedał Karolowi Malskiemu, który później zrobił zapis ze swego majątku Rogienice, na kościół Św. Krzyża w Kielcach, a żona jego Florentyna z Zielińskich była fundatorką Zakładu swego imienia w Kielcach dla emerytowanych ziemian i urzędników, potrzebujących pomocy. 
Zapisy te uczynili będąc później właścicielami Rogienic w powiecie włoszczowskim.
W r. 1898 dobra nabył Kazimierz Mroziński i żona jego Władysława z Kotkowskich, w rękach których były do lat 30. XX wieku.
Wierni kościoła rzymskokatolickiego należą do parafii w Wrocieryżu.

</doc>
<doc id="403790" url="https://pl.wikipedia.org/wiki?curid=403790" title="Sędzice (województwo dolnośląskie)">
Sędzice (województwo dolnośląskie)

Sędzice – wieś w Polsce położona w województwie dolnośląskim, w powiecie trzebnickim, w gminie Zawonia.
Podział administracyjny.
W latach 1975–1998 miejscowość położona była w województwie wrocławskim.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Sanczicz".
Zabytki.
Do wojewódzkiego rejestru zabytków wpisany jest:

</doc>
<doc id="403791" url="https://pl.wikipedia.org/wiki?curid=403791" title="Sędzice (województwo warmińsko-mazurskie)">
Sędzice (województwo warmińsko-mazurskie)

Sędzice – wieś w Polsce położona w województwie warmińsko-mazurskim, w powiecie nowomiejskim, w gminie Biskupiec.
W latach 1975–1998 miejscowość położona była w województwie toruńskim.
Zobacz też: Sędzice

</doc>
<doc id="403792" url="https://pl.wikipedia.org/wiki?curid=403792" title="Sędziejowice (województwo świętokrzyskie)">
Sędziejowice (województwo świętokrzyskie)

Sędziejowice – wieś w Polsce, położona w województwie świętokrzyskim, w powiecie kieleckim, w gminie Chmielnik.
W latach 1975–1998 miejscowość położona była w województwie kieleckim.
Historia.
Miejscowość powstała przed 1325 r. bowiem w tym roku erygowano kościół parafii rzymskokatolickiej. W XV w. Sędziejowice wchodziły w skład własności rodu Odrowążów. W wyżej wymienionym wieku parafia Sędziejowice składała się z 5 wsi, wspomnianych Sędziejowic oraz Borkowa, Chomentówka, Chrabkowa i Śladkowa.
Miejscowość związana prawdopodobnie z działalnością braci polskich. Po usunięciu w 1621 r. z kościoła ministra Franciszka Płachty duchownego nowej religii, ponownie we wsi rozpoczął działalność kościół rzymskokatolicki.
W 1783 r. wieś należąca wówczas do powiatu wiślickiego w województwie sandomierskim była własnością krajczego koronnego Szaniawskiego.
Następnie przeszła na własność rodu Dembińskich o czym świadczy wmurowana w ścianę kościoła tablica marmurowa z napisem, cyt. „Ignacy Dembiński kawaler orderu Orła Białego dziedzic tutejszy umarł dnia 20 lipca R-u 1799.”
Prawo własności dóbr Sędziejowice ród Dembińskich utracił w 1831 r. na rzecz skarbu Królestwa Polskiego. Była to kara za udział Henryka Dembińskiego w powstaniu listopadowym.
W 1864 r. na mocy dekretu cara Aleksandra II o uwłaszczeniu włościan wieś stała się własnością jej mieszkańców.
W latach 1513–1748 we wsi działała szkoła pod patronatem kościoła katolickiego. Z okresu tego należy wyłączyć okres około 30 lat w XVII w., kiedy patronat sprawował dziedzic wsi prawdopodobnie zwolennik braci polskich. We wspomnianym 1748 r. do szkoły uczęszczało tylko 2 uczniów.
W 1827 r. wieś liczyła 377 osób mieszkających w 48 domach.

</doc>
<doc id="403793" url="https://pl.wikipedia.org/wiki?curid=403793" title="Sędziszowa (województwo dolnośląskie)">
Sędziszowa (województwo dolnośląskie)

Sędziszowa (niem. "Röversdorf") – wieś w Polsce położona w województwie dolnośląskim, w powiecie złotoryjskim, w gminie Świerzawa, na Pogórzu Kaczawskim w Sudetach. Pierwsza wzmianka w 1268.
Podział administracyjny.
W latach 1975–1998 miejscowość położona była w województwie jeleniogórskim.
Demografia.
Według Narodowego Spisu Powszechnego (III 2011 r.) liczyła 502 mieszkańców. Jest piątą co do wielkości miejscowością gminy Świerzawa.
Zabytki.
Do wojewódzkiego rejestru zabytków wpisane są:
Organy Wielisławskie.
W Wielisławiu Złotoryjskim, części Sędziszowej, na zboczu góry Wielisławka znajduje się wyrobisko dawnego kamieniołomu porfirów, tzw. Organy Wielisławskie.

</doc>
<doc id="403794" url="https://pl.wikipedia.org/wiki?curid=403794" title="Sękowice (województwo lubuskie)">
Sękowice (województwo lubuskie)

Sękowice (niem. "Schenkendorf", łuż. "Šenkojce") – wieś w Polsce położona w województwie lubuskim, w powiecie krośnieńskim, w gminie Gubin. W miejscowości znajduje się ujście Werdawy (prawy dopływ Nysy Łużyckiej).
W latach 1975–1998 miejscowość położona była w województwie zielonogórskim.
Historia.
Pierwsza wzmianka o wsi pochodzi z 1300 roku. Schroniła się tutaj w XIV wieku żona i dzieci starosty poznańskiego Macieja Borkowica. Właścicielami wsi w latach 1442 – 1482 była rodzina Wesembergów, do 1523 roku rodu von Köckeritz, a do 1811 roku były własnością Zakonu joannitów. W 1811 roku po rozwiązaniu zakonu rozdano grunt w dzierżawę wieczystą między chłopów. Sękowice od 1813 roku były wsią królewską.
We wcześniejszym okresie należała do wsi również cegielnia oraz osiedle zwane (niem. "Grüne Eiche") (Zielony Dąb). Zabudowa miejscowości pochodząca z wieku XIX i XX.
Od września 1995 roku prowadzone były w rejonie wsi badania archeologiczne. Prace prowadziła grupa pracowników Muzeum Archeologicznego Środkowego Nadodrza pod kierunkiem Jarosława Lewczuka. Podczas prac odkryto cmentarzyska (ze schyłku VI i V wieku p.n.e.) oraz wiele ciekawych eksponatów.
Granicę od Sękowic do Polanowic od 11 czerwca 1945 roku ochraniał 3. batalion 38. Pułku Piechoty, a komendantem wojskowym był dowódca batalionu por. Zbigniew Budzan. We wsi była również od listopada 1945 do 1947 roku 6. Komenda Odcinka WOP, a jej komendantami byli kpt. Jan Mikulski, kpt. Władysław Bykowski i kpt. Grabowski. Była tu także 29. Strażnica WOP, którą rozwiązano w 1947 roku, a jej komendantem był chor. Wacław Baronowski oraz 30. Strażnica WOP rozwiązana w latach 60, której komendantami byli por. Domrzalski i ppor. Jan Kruszkowski.
We wsi w 1947 roku powstało koło SL. W 1952 roku wieś zamieszkiwały 222 osoby i było 56 gospodarstw. Sękowice w 1999 roku otrzymały wodociąg, a we wrześniu 2001 roku kanalizację.
Do 21 grudnia 2007 roku funkcjonowało tu drogowe przejście graniczne z Niemcami Gubinek – Guben, które na mocy układu z Schengen zostało zlikwidowane..
Zabytki.
Do wojewódzkiego rejestru zabytków wpisany jest kościół poewangelicki Świętej Rodziny.

</doc>
<doc id="403795" url="https://pl.wikipedia.org/wiki?curid=403795" title="Sękowice (województwo opolskie)">
Sękowice (województwo opolskie)

Sękowice (niem. "Sengwitz") – wieś w Polsce położona w województwie opolskim, w powiecie nyskim, w gminie Nysa.
W latach 1975–1998 miejscowość położona była w województwie opolskim.
Zabytki.
Do wojewódzkiego rejestru zabytków wpisana jest:

</doc>
<doc id="403796" url="https://pl.wikipedia.org/wiki?curid=403796" title="Sękowo (województwo mazowieckie)">
Sękowo (województwo mazowieckie)

Sękowo – wieś w Polsce położona w województwie mazowieckim, w powiecie płockim, w gminie Bielsk.
W latach 1975–1998 miejscowość administracyjnie należała do województwa płockiego.
Linki zewnętrzne.
 

</doc>
<doc id="403797" url="https://pl.wikipedia.org/wiki?curid=403797" title="Sękowo (województwo warmińsko-mazurskie)">
Sękowo (województwo warmińsko-mazurskie)

Sękowo (niem. "Schönkau") – wieś w Polsce położona w województwie warmińsko-mazurskim, w powiecie działdowskim, w gminie Działdowo.
W okresie międzywojennym stacjonowała tu placówka Straży Celnej „Sękowo”.
W latach 1975–1998 miejscowość administracyjnie należała do województwa ciechanowskiego.
Zobacz też.
Inne miejscowości o tej samej i podobnej nazwie:

</doc>
<doc id="403799" url="https://pl.wikipedia.org/wiki?curid=403799" title="Słabomierz (województwo kujawsko-pomorskie)">
Słabomierz (województwo kujawsko-pomorskie)

Słabomierz – wieś w Polsce położona w województwie kujawsko-pomorskim, w powiecie żnińskim, w gminie Żnin.
Wieś duchowna, własność kapituły katedralnej gnieźnieńskiej, pod koniec XVI wieku leżała w powiecie kcyńskim województwa kaliskiego. W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 141 mieszkańców. Jest 31. co do wielkości miejscowością gminy Żnin.

</doc>
<doc id="403800" url="https://pl.wikipedia.org/wiki?curid=403800" title="Słabomierz (województwo mazowieckie)">
Słabomierz (województwo mazowieckie)

Słabomierz – wieś w Polsce położona w województwie mazowieckim, w powiecie żyrardowskim, w gminie Radziejowice.
Wieś szlachecka "Sławomierz" położona była w drugiej połowie XVI wieku w powiecie mszczonowskim ziemi sochaczewskiej województwa rawskiego. W latach 1975–1998 miejscowość położona była w województwie skierniewickim.

</doc>
<doc id="403801" url="https://pl.wikipedia.org/wiki?curid=403801" title="Sława (województwo zachodniopomorskie)">
Sława (województwo zachodniopomorskie)

Sława (niem. "Alt Schlage") – wieś w Polsce położona w województwie zachodniopomorskim, w powiecie świdwińskim, w gminie Świdwin.
Przy zachodniej części wsi płynie rzeka Rega.
W Sławie znajduje się zabytkowy kościół filialny pw. Matki Boskiej Różańcowej z XVIII wieku o budowie szachulcowej. Na wieży kościoła znajduje się dzwon z 1573 wykonany przez stargardzkiego ludwisarza Joachima Karstede.

</doc>
<doc id="403802" url="https://pl.wikipedia.org/wiki?curid=403802" title="Sławęcin (województwo dolnośląskie)">
Sławęcin (województwo dolnośląskie)

Sławęcin (niem. "Schlottendorf") – wieś w Polsce położona w województwie dolnośląskim, w powiecie ząbkowickim, w gminie Kamieniec Ząbkowicki.
Podział administracyjny.
W latach 1975–1998 miejscowość położona była w województwie wałbrzyskim.

</doc>
<doc id="403803" url="https://pl.wikipedia.org/wiki?curid=403803" title="Sławęcin (województwo lubelskie)">
Sławęcin (województwo lubelskie)

Sławęcin – wieś w Polsce, położona w województwie lubelskim, w powiecie zamojskim, w gminie Skierbieszów.
Pod koniec XIX wieku Sławęcin miał cerkiew drewnianą na planie krzyża, położoną nad źródłem, w którym miał ukazywać się obraz Matki Boskiej. Z 90 mieszkańców 10 było rzymskimi katolikami.
W latach 1975–1998 miejscowość położona była w województwie zamojskim.
Wieś stanowi sołectwo gminy Skierbieszów.

</doc>
<doc id="403804" url="https://pl.wikipedia.org/wiki?curid=403804" title="Sławęcin (województwo łódzkie)">
Sławęcin (województwo łódzkie)

Sławęcin – wieś w Polsce położona w województwie łódzkim, w powiecie łęczyckim, w gminie Grabów.
W latach 1975–1998 miejscowość położona była w województwie konińskim.
Zobacz też: Sławęcin, Sławęcinek 

</doc>
<doc id="403805" url="https://pl.wikipedia.org/wiki?curid=403805" title="Sławęcin (województwo mazowieckie)">
Sławęcin (województwo mazowieckie)

Sławęcin – wieś w Polsce położona w województwie mazowieckim, w powiecie żuromińskim, w gminie Bieżuń.
Do 1954 roku siedziba wiejskiej gminy Stawiszyn. W latach 1975–1998 miejscowość położona była w województwie ciechanowskim.
W czasie II wojny światowej wieś otrzymała nazwę Helwig.
Wierni Kościoła rzymskokatolickiego należą do parafii św. Rocha w Radzanowie.

</doc>
<doc id="403806" url="https://pl.wikipedia.org/wiki?curid=403806" title="Sławęcin (województwo podkarpackie)">
Sławęcin (województwo podkarpackie)

Sławęcin – wieś w Polsce położona w województwie podkarpackim, w powiecie jasielskim, w gminie Skołyszyn.
Miejscowość leży nad rzeką Ropą przy drodze krajowej 28 i linii kolejowej nr 108 ze stacją w Skołyszynie. 
Wieś jest siedzibą Parafii Świętej Katarzyny założonej w 1326 z zabytkowym kościołem z 1779, należącej do dekanatu Jasło Zachód, w diecezji rzeszowskiej.
Położenie geograficzne.
Sławęcin leży w Obniżeniu Gorlickim (513,66) na Pogórzu Karpackim w południowo-wschodniej Polsce. Wieś graniczy ze Skołyszynem, Bączalem Dolnym, Siedliskami Sławęcińskimi, Pustą Wolą i Kunową. Obszar wsi wynosi 143,1 ha co stanowi zaledwie 1,8% powierzchni gminy.
W latach 1975–1998 miejscowość znajdowała się w województwie krośnieńskim.
Historia.
W Sławęcinie znaleziono złoty solid cesarza Marcianusa (450-457), co może sugerować, że przebywali tu ludzie już w V w.
Źródła historyczne podają, że najstarsza w okolicy jest założona w XIII w. Siepietnica, po niej Sławęcin (1326) i Kunowa, powstałe w pierwszej połowie XIV w. Własność królewską stanowił Sławęcin, Siepietnica oraz Grudna Kępska. W 1890 ustanowił zaborca 18 cyrkułów podlegających gubernatorowi we Lwowie. Sławęcin, Skołyszyn, Lisów i weszły w skład cyrkułu jasielskiego.
Ludność.
Na koniec 2015 Sławęcin liczył 361 mieszkańców, a średnia gęstość zaludnienia wynosiła 252 osoby/km² przy średniej gminy Skołyszyn 162 osoby/km². Według danych na koniec 2012 na ogólną liczbę 380 mieszkańców było 203 kobiet i 177 mężczyzn; 297 osób dorosłych i 83 osób poniżej 18 roku życia oraz 58 mieszkańców w wieku emerytalnym. 
Zabytki.
Obiekty wpisane na listę zabytków województwa podkarpackiego: 
Obiekty ujęte w gminnej ewidencji zabytków: 
Turystyka.
 Szlaki piesze 
 Inne 

</doc>
<doc id="403807" url="https://pl.wikipedia.org/wiki?curid=403807" title="Sławęcin (województwo pomorskie)">
Sławęcin (województwo pomorskie)

Sławęcin (niem. "Schlagenthin") – wieś w Polsce położona w województwie pomorskim, w powiecie chojnickim, w gminie Chojnice. Połączenie z centrum Chojnic umożliwiają autobusy komunikacji miejskiej (linia nr 6).
W latach 1975–1998 miejscowość położona była w województwie bydgoskim.
W Sławęcinie urodził się działacz niepodległościowy i społeczny Edmund Kręcki. Do 1945 roku większość mieszkańców stanowili Kosznajdrzy, którzy w większości opuścili miejscowość po II wojnie światowej.
Oficjalnymi częściami wsi są:
Historia.
Pierwsza wzmianka o Sławęcinie pochodzi z 24 sierpnia 1338 roku. Wieś lokowana 15 lipca 1368 na 95 łanach kmiecych i prawie chełmińskim, dyplom lokacyjny dla Sławęcina wystawił komtur Tucholski Zygfryd von Gerlachsheim.
W 1431 roku komtur Jobst Hokenkirchen nadał Janowi Rockwenbuche karczmę z 6 morgami ziemi. Za czasów Krzyżackich istniała w Sławęcinie parafia, która była w dekanacie Tucholskim, który podlegał arcybiskupstwu Gnieźnieńskiemu. Sławęcin był siedzibą parafii obejmującą wieś kościelną i Obrowo.W 1617 roku decyzją abp. gnieźnieńskiego Wawrzyńca Gembickiego parafia sławęcińska utraciła samodzielność, a znajdująca się we wsi świątynia została filią parafii w Lichnowach. Szczegółowy opis kościoła sławęcińskiego zawiera protokół wizytacji ks. Trebnica z 1652/1653 roku. Była to budowla konstrukcji szkieletowej, drewniano-murowana, pokryta dachówką. Świątynia pod wezwaniem św. Katarzyny posiadała dwa ołtarze, w głównym znajdował się drewniany krzyż. Ponadto wyposażona była w konfesjonał, ambonę, ozdobną chrzcielnicę oraz ławy. Kościół otaczał cmentarz, na którym znajdowała się wolnostojąca dzwonnica z dwoma dzwonami oraz budowana w pruski mur kostnica. W 1741 roku budowli dodano wieżę i obmurowano ją. Kościół sławęciński zaopatrzony był w cztery włóki roli, które pleban wydzierżawiał. Proboszcz lichnowski otrzymywał ze Sławęcina dziesięcinę: od włóki korzec żyta. W XV wieku w miejscowości osiedlili się kosznajdrzy. 
Po wojnie trzynastoletniej Sławęcin stał się wsią Królewską, liczył 64 włók ziemi. W 1570 roku było 24 gburów, w 1632 roku było ich 16. Gburzy użytkowali po 2 włóki roli, płacili od włóki czynsz florena 2,5 ćwiertni owsa 2 kury 10 groszy kądzielnego 5 groszy stróżowego i innych opłat oraz odrabiali pańszczyzne w folwarku w Obrowie. W Sławęcinie w owym czasie istniały dwie karczmy. W drugiej połowie XVIII wieku kmiecie ze Sławęcina przechodzą na czynsz i nie szarwarkują. 
Pod koniec 1772 roku wieś liczyła 191 mieszkańców w tym: 2 rodziny sołtysie, 17 kmiecych, dwie rodziny karczmarzy, 2 chałupnicze, kowala, krawca, owczarza, pasterza, świniarza, robotników i dzierżawcy gruntów kościelnych. 
Według Spisu Pruskiego głów rodzin z 1772 w Sławęcinie mieszkali: Musolff Andreas sołtys, Musolff Johann sołtys, Karnowski Wojciech kmieć, Kallas Michael Kmieć, Schukaj Paul kmieć, Frölich Adam kmieć, Musolff Johann kmieć, Isbanner Michael kmieć, Schmetter Peter kmieć, Musolff Lorenz kmieć, Scheffler Johann karczmarz, Frölich Joseph kmieć, Schmelter Lorentz kmieć, Musolff Jacob kmieć, Wollenburger Martin kmieć, Jarszk Lorentz kmieć, Rinck Peter kmieć, Klinger Thomas kmieć, Pansoek Johann kmieć, Pancke George kmieć, Ott Matheus karczmarz, Thiel Casimir chałupnik, Schmelter Joseph chałupnik, Klinger George robotnik, Romp Johann krawiec, Schmelterin Eva robotnica, Klingerin Eva robotnica, Weyherin Anna robotnica, Schmelter Gertruda robotnica, Duchrow Johann owczarz, Duchrow Christian pasterz, Klinger Georg świniarz, Lotz Johann kowal, Berend Jacob dzierżawca, Hubner Georg robotnik.

</doc>
<doc id="403808" url="https://pl.wikipedia.org/wiki?curid=403808" title="Sławęcin (powiat choszczeński)">
Sławęcin (powiat choszczeński)

Sławęcin (niem. "Schlagenthin") – wieś sołecka w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość położona była w województwie gorzowskim. W roku 2011 wieś liczyła 233 mieszkańców.
Geografia.
Wieś leży ok. 8 km na północ od Choszczna, między Radaczewem a miejscowością Stradzewo.
Historia.
Już w IX wieku na terenie obecnej wsi powstał gród schronieniowy o pow. 0,96 ha, który dawał schronienie i obronę okolicznej ludności. Powierzchnia pozwala umieścić go wśród największych grodów słowiańskich. Pierwsza wzmianka dotycząca wsi pochodzi z 1299 roku, kiedy to rodzina von Wedel przeniosła patronat nad kościołem na cysterki z Recza. Od poł. XIV w. przez kolejne 400 lat wieś należała do rodziny Blanckensee. W 1419 r. miejscowość została zniszczona w trakcie konfliktu polsko – krzyżackiego. 
W 1752 r. właścicielami Słąwęcina zostały dwie rodziny von Jargow i von Göllnitz. Majątek został podzielony na dwie niezależne części. Od 1801 r. w wyniku dziedziczenia części majątku, Sławęcin w całości przeszedł na własność rodziny von Göllnitz. W 1829 r. dobra sławęcinskie liczące 4921 morgi kupił Wilhelm Ferdynand Eben (1784-1876) syn radcy wojennego Carla Ferdynanda Ebena (1750-1830). Majątek obejmował: 3115 morgi gruntów ornych, 189 morgi pastwisk oraz 872 morgi lasów. W 1830 r. Eben wybudował w pobliżu Sławęcina folwark, który nazwano Ebenau – dzisiejsze Sulino. W 1850 r. właścicielem został jego syn Carl Herman Eben (1811), który w latach 1854 – 1857 wybudował pałac w stylu neogotyku angielskiego. Pałac znaczenie ucierpiał w czasie walk w 1945 r. W latach 70. ruina została rozebrana. Ferdynand Wilhelm Eben (1816-1889) drugi syn Wilhelma Ferdynanda (1784-1876) właściciela majątku w Słąwęcinie poślubił Agnes Monod de Froideville (1822-1900) i w 1855 r. został właścicielem majątku w Budwitach na Mazurach. Jego syn Erich Eben poślubił swoją kuzynkę Klarę Marię Walerię Schubert (1859), której matką była Sophie Eben (1825-1900), córka właściciela Sławęcina Wilhelma Ferydnanda. Wśród potomków – wnuków pierwszego właściciela Sławęcina z rodziny Ebenów trzech zostało generałami w służbie pruskiej. Należał do nich Johannes Karl Louis von Eben (1855-1924), Reinhold von Eben (1853-1930) z linii Ebenów z Budwit, synowie Ferdynanda Wilhelma (1816-1889) oraz Wilhelm Paul Eben (1849-1924) z linii sławęcińskiej.
W 1890 r. zmienił się właściciel i w 1932 roku doszło do sprzedaży majątku na cele parcelacji.
Zabytki.
Do wojewódzkiego rejestru zabytków wpisany jest:
inne zabytki:
Edukacja i sport.
We wsi znajduje się Szkoła Podstawowa im. Marii Konopnickiej.
W 1998 roku powstał Klub Sportowy „Alapaw Sława” Sławęcin.

</doc>
<doc id="403809" url="https://pl.wikipedia.org/wiki?curid=403809" title="Sławica (województwo lubuskie)">
Sławica (województwo lubuskie)

Sławica – wieś w Polsce położona w województwie lubuskim, w powiecie strzelecko-drezdeneckim, w gminie Dobiegniew.
W latach 1975–1998 miejscowość położona była w województwie gorzowskim.

</doc>
<doc id="403810" url="https://pl.wikipedia.org/wiki?curid=403810" title="Sławica (województwo wielkopolskie)">
Sławica (województwo wielkopolskie)

Sławica – wieś w Polsce położona w województwie wielkopolskim, w powiecie wągrowieckim, w gminie Skoki.
W latach 1975–1998 miejscowość położona była w województwie poznańskim.
Dawniej wieś i okręg wiejski w powiecie obornickim, obecnie od 1956 roku wieś ta należy do powiatu wągrowieckiego. Oddalona 6 km na południe od Skoków.
Około 1800 roku należała do Wawrzyńca Swiniarskiego na Łopuchowie. W skład okręgu wchodziły: Sławica, Łomno i Smolary. Cały okręg miał 17 domów, 146 mieszkańców i około 180 ha.
W okresie międzywojennym we wsi były gospodarstwa rolne. Byli tu sami Polacy. Utworzono około 10 gospodarstw. Szkoła i poczta były w Rejowcu. W 1993 roku we wsi mieszkało 71 osób. W 2000 roku we wsi było tylko 6 gospodarstw. Rolnicy ziemię sprzedali na działki. Zbudowano około 500 domków rekreacyjnych.
We wsi są dwa krzyże przydrożne - jeden w centrum wsi, drugi na terenach rekreacyjnych.
Zobacz też: Sławica

</doc>
<doc id="403811" url="https://pl.wikipedia.org/wiki?curid=403811" title="Sławienko (województwo śląskie)">
Sławienko (województwo śląskie)

Sławienko (niem. "Ehrenfeld") – wieś w Polsce położona w województwie śląskim, w powiecie raciborskim, w gminie Rudnik. Sławienko położone jest w zachodniej części gminy. Posiada powierzchnię 0,3 km² oraz kilkunastu mieszkańców.
W latach 1975–1998 miejscowość położona była w województwie katowickim.
Sławienko dawniej zwane "Kołomyja", niem. "Ehrenfeld") 
Sławienko należy do parafii Trójcy Świętej w Modzurowie. Wieś powstała w XVIII wieku, kiedy to najbardziej zasłużeni poddani otrzymali od swojego pana grunty z prawem zabudowy.
Demografia.
W 2011 roku wieś zamieszkiwało 13 mieszkańców.
W 2016 roku w Gamowie i Sławienku ludność w wieku przedprodukcyjnym na 100 mieszkańców wynosiła 21,09, co uplasowało wieś powyżej średniej w gminie (16,95). Natomiast ludność w wieku produkcyjnym wynosiła 63,04 (średnia w gminie – 66,90), a w wieku poprodukcyjnym – 15,43 (średnia w gminie – 16,25). Stosunek mieszkańców w wieku poprodukcyjnym do mieszkańców w wieku produkcyjnym wynosił 24% (średnia w gminie – 24%). Mediana wieku mieszkańców wynosi 46 lat (średnia w gminie - 47,11).
Zabytki.
We wsi znajduje się krzyż kamienny z postacią Chrystusa Króla pochodzący z II połowy XIX wieku. Oprócz tego znajduje się tutaj również murowana kapliczka szafkowa pochodząca z XIX wieku. W środku znajduje się figura św. Antoniego. Na skraju wsi znajduje się drewniana kapliczka szafkowa pochodząca z I połowy XIX wieku.

</doc>
<doc id="403812" url="https://pl.wikipedia.org/wiki?curid=403812" title="Sławienko (województwo wielkopolskie)">
Sławienko (województwo wielkopolskie)

Sławienko – wieś sołecka w Polsce położona w województwie wielkopolskim, w powiecie obornickim, w gminie Oborniki.
W latach 1975–1998 miejscowość położona była w województwie poznańskim.
Zobacz też.
Sławienko 

</doc>
<doc id="403813" url="https://pl.wikipedia.org/wiki?curid=403813" title="Sławkowo (województwo kujawsko-pomorskie)">
Sławkowo (województwo kujawsko-pomorskie)

Sławkowo (niem. "Friedenau") – wieś w Polsce położona w województwie kujawsko-pomorskim, w powiecie toruńskim, w gminie Chełmża.
W latach 1975–1998 miejscowość położona była w województwie toruńskim. Według Narodowego Spisu Powszechnego (III 2011 r.) liczyła 211 mieszkańców. Wraz z 3 innymi wsiami (każdą zamieszkuje 211 osób), jest piętnastą co do wielkości miejscowością gminy Chełmża.
Ze Sławkowa pochodzi Józef Wiśniewski (hokeista)Józef Wiśniewski, polski hokeista, olimpijczyk.

</doc>
<doc id="403814" url="https://pl.wikipedia.org/wiki?curid=403814" title="Sławków (województwo łódzkie)">
Sławków (województwo łódzkie)

Sławków – wieś w Polsce położona w województwie łódzkim, w powiecie rawskim, w gminie Regnów.
W latach 1975–1998 miejscowość położona była w województwie skierniewickim.

</doc>
<doc id="403815" url="https://pl.wikipedia.org/wiki?curid=403815" title="Sławno (województwo lubuskie)">
Sławno (województwo lubuskie)

Sławno – wieś w Polsce, położona w województwie lubuskim, w powiecie strzelecko-drezdeneckim, w gminie Strzelce Krajeńskie.
W latach 1975–1998 miejscowość położona była w województwie gorzowskim.

</doc>
<doc id="403817" url="https://pl.wikipedia.org/wiki?curid=403817" title="Sławno (województwo łódzkie)">
Sławno (województwo łódzkie)

Sławno – wieś w Polsce położona w województwie łódzkim, w powiecie opoczyńskim, w gminie Sławno.
Do 1954 roku siedziba gminy Janków. W latach 1975–1998 miejscowość położona była w województwie piotrkowskim.
Przez miejscowość przepływa rzeczka Słomianka, prawobrzeżny dopływ Pilicy.
W 2005 roku polski paleontolog Adrian Kin (Stowarzyszenie Przyjaciół Nauk o Ziemi Phacops &amp; Wydział Biologii i Nauk o Ziemi Uniwersytetu Jagiellońskiego) odkrył w tutejszym kamieniołomie niezwykle liczne i doskonale zachowane skamieniałości morskich i lądowych organizmów, zachowane w skałach wapiennych powstałych w późnojurajskim morzu sprzed 148 milionów lat.
Wieś jest siedzibą rzymskokatolickiej parafii św. Geroncjusza i Wniebowzięcia NMP.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest kościół parafialny pw. św. Gereona, 1852, nr rej.: 412 z 15.01.1957 oraz 629 z 28.10.1971

</doc>
<doc id="403818" url="https://pl.wikipedia.org/wiki?curid=403818" title="Sławno (województwo mazowieckie)">
Sławno (województwo mazowieckie)

Sławno (łac. "Zlauno") – wieś w Polsce położona w województwie mazowieckim, w powiecie radomskim, w gminie Wolanów. Leży w odległości ok. 8 km na zachód od Radomia.
Po raz pierwszy wymieniono Sławno w źródle pisanym w 1155 roku. Była to bulla papieża Hadriana IV (Bulla wrocławska) wystawiająca przywilej dla biskupstwa we Wrocławiu, w którym nadmieniono, że: „Ex dono comitis Zlauomir villam iuxta Radom que vocatur Zlauno”. 
W latach 1975–1998 miejscowość położona była w województwie radomskim. 
Wieś jest siedzibą rzymskokatolickiej parafii św. Anny.

</doc>
<doc id="403819" url="https://pl.wikipedia.org/wiki?curid=403819" title="Sławno (województwo podlaskie)">
Sławno (województwo podlaskie)

Sławno – kolonia w Polsce położona w województwie podlaskim, w powiecie sokólskim, w gminie Dąbrowa Białostocka.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Ofiarowania Najświętszej Maryi Panny w Różanymstoku.

</doc>
<doc id="403820" url="https://pl.wikipedia.org/wiki?curid=403820" title="Słoboda (województwo podkarpackie)">
Słoboda (województwo podkarpackie)

Słoboda – wieś w Polsce położona w województwie podkarpackim, w powiecie leżajskim, w gminie Kuryłówka.
1 stycznia 1965 wieś wyłączono z gromady Adamówka w powiecie jarosławskim i włączono do gromady Brzyska Wola w powiecie leżajskim.
W latach 1975–1998 miejscowość położona była w województwie rzeszowskim.
Od września 2008 roku czynna jest świetlica środowiskowa, miejsce świetlicy: Dom wiejski.
Przez wieś przepływa rzeka Złota.

</doc>
<doc id="403821" url="https://pl.wikipedia.org/wiki?curid=403821" title="Słoboda (województwo podlaskie)">
Słoboda (województwo podlaskie)

Słoboda – wieś w Polsce położona w województwie podlaskim, w powiecie suwalskim, w gminie Raczki.
W latach 1975–1998 miejscowość położona była w województwie suwalskim.

</doc>
<doc id="403822" url="https://pl.wikipedia.org/wiki?curid=403822" title="Słocina (województwo lubuskie)">
Słocina (województwo lubuskie)

Słocina – wieś w Polsce położona w województwie lubuskim, w powiecie nowosolskim, w gminie Kożuchów.
Historia.
Pierwsza wzmianka o wsi pochodzi z 1349 roku. Wtedy to ówczesny właściciel, żagański mieszczanin Peter Unglowbe(posiadał również Słocinę i Podbrzezie Dolne), część dochodów ze wsi przekazywał na rzecz szpitala św. Ducha w Kożuchowie.
Należy przypuszczać, że w tym czasie wieś była już ukształtowaną miejscowością, a jej początki datują się na II poł. XIII w. W końcu XIV stulecia Słocina, podobnie jak wiele wsi w regionie była podzielona. W 1386 r. jednym z właścicieli był Niczko von Unruh, w 1421 r. wymienia się także Nickosa Fustmana. Później cała wieś znalazła się w rękach rodu von Unruh. Ostatnim, związanym ze Słociną przedstawicielem tego rodu był Paul. Po jego śmierci w 1481 r. majątek znalazł się w rękach jego szwagrów Ludwigów, którzy następnie sprzedali wieś miastu Kożuchów. Na początku XVI w. wieś jako lenno zamku kożuchowskiego należała do Hansa von Rechenberga. Około 1546 r. wzniesiono we wsi murowany dwór – karczmę sołtysa, który miał prawo do wyszynku. Budowla w następnych stuleciach była wielokrotnie przebudowywana. Kolejna znacząca zmiana architektury dworu miała miejsce w latach 1799 –1800. Ukształtowany w średniowieczu układ wsi nie podlegał większym zmianom. W końcu XVIII w. było we wsi 28 domostw – szkoła ewangelicka, jedno gospodarstwo wolne (sołtysie), 10 kmiecych, 6 zagrodniczych, 6 komorniczych – 161 mieszkańców. W połowie XIX w. część mieszkańców trudniła się tkactwem, w 1844 r. wieś zamieszkiwały 192 osoby (27 domów), mieściła się tu szkoła, funkcjonowała gorzelnia. Na przełomie XIX i XX w.
wzniesiono we wsi nowy budynek szkoły ewangelickiej z wieżą zegarową. Po likwidacji urzędu sołtysa w 1872 r., majątek sołtysi przeszedł w ręce kożuchowskiego kupca
Ehwalda Juliusa Franke. W 1885 r. posiadłość nabył Martin Rahm, potem zarządzali nią Emil Muschner i pastor Ernst Hechert. Od 1931 r. do końca II wojny światowej 
majątek był własnością Georga Janischa. W 1947 r. do wsi w ramach akcji „Wisła”
deportowano kilka rodzin narodowości łemkowskiej i ukraińskiej. Duchowni prawosławni w Słocinie organizowali parafię, którą ostatecznie utworzono w Kożuchowie.
Po wojnie we wsi powstało kilka nowych zabudowań mieszkalnych i gospodarczych. 
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:
Demografia.
Liczba mieszkańców miejscowości w poszczególnych latach:
Od roku 1998 do roku 2021 ilość osób mieszkających w miejscowości zwiększyła się o 8,1%.

</doc>
<doc id="403823" url="https://pl.wikipedia.org/wiki?curid=403823" title="Słomkowo (województwo kujawsko-pomorskie)">
Słomkowo (województwo kujawsko-pomorskie)

Słomkowo – wieś w Polsce położona w województwie kujawsko-pomorskim, w powiecie aleksandrowskim, w gminie Aleksandrów Kujawski.
W latach 1975–1998 miejscowość położona była w województwie włocławskim.
Wieś sołecka – zobacz jednostki pomocnicze gminy Aleksandrów Kujawski w BIP.
Zobacz też: Słomkowo, Słomków

</doc>
<doc id="403824" url="https://pl.wikipedia.org/wiki?curid=403824" title="Słomkowo (województwo mazowieckie)">
Słomkowo (województwo mazowieckie)

Słomkowo – wieś w Polsce położona w województwie mazowieckim, w powiecie płockim, w gminie Staroźreby.
W latach 1975–1998 miejscowość administracyjnie należała do województwa płockiego.
Linki zewnętrzne.
 

</doc>
<doc id="403825" url="https://pl.wikipedia.org/wiki?curid=403825" title="Słomkowo (województwo wielkopolskie)">
Słomkowo (województwo wielkopolskie)

Słomkowo – wieś w Polsce położona w województwie wielkopolskim, w powiecie konińskim, w gminie Wierzbinek. Częściami integralnymi wsi są: Biele, Dobra Wola i Straszewo. 
W roku 2011 miejscowość liczyła 185 mieszkańców, w tym 84 kobiety i 101 mężczyzn.
Historia.
Oskar Kolberg wymienia nazwę miejscowości Słomkowo na 307 stronie swej książki "Lud: jego zwyczaje, sposób życia mowa, podania i przysłowia", która została wydana w 1867 roku.
W drugiej połowie XIX w. wieś należała do powiatu nieszawskiego, gminy Ruszkowo, parafii Sadlno. Miała 100 mieszkańców. W 1827 znajdowało się w niej 12 domów i 86 mieszkańców. W 1885 roku folwark Słomkowo zajmował powierzchnię 512 mórg, w tym: 419 mórg gruntów ornych, 59 mórg łąk, 20 mórg pastwisk, 5 mórg lasu i 9 mórg nieużytków. We wsi znajdowało się 13 domów murowanych i 1 drewniany. Według regencji powiatu nieszawskiego z połowy XVII w. we wsi mieszkała "częściowa szlachta nie mająca kmieci"; Kobielnicki miał 1 łan, Ziemięcki pół łanu, Sosnowski ćwierć łanu.
W latach 1975–1998 miejscowość położona była w województwie konińskim.
W okolicach wsi występują gleby należące do kompleksu żytniego bardzo dobrego.

</doc>
<doc id="403826" url="https://pl.wikipedia.org/wiki?curid=403826" title="Słomków (województwo łódzkie)">
Słomków (województwo łódzkie)

Słomków – wieś w Polsce położona w województwie łódzkim, w powiecie skierniewickim, w gminie Maków.
Historia.
W latach 1975–1998 miejscowość położona była w województwie skierniewickim. W latach 1977–1982 w gminie Skierniewice.

</doc>
<doc id="403827" url="https://pl.wikipedia.org/wiki?curid=403827" title="Słomków (województwo mazowieckie)">
Słomków (województwo mazowieckie)

Słomków – wieś w Polsce położona w województwie mazowieckim, w powiecie gostynińskim, w gminie Pacyna.
W latach 1975–1998 miejscowość administracyjnie należała do województwa płockiego.

</doc>
<doc id="403828" url="https://pl.wikipedia.org/wiki?curid=403828" title="Słonawy (województwo kujawsko-pomorskie)">
Słonawy (województwo kujawsko-pomorskie)

Słonawy – wieś w Polsce położona w województwie kujawsko-pomorskim, w powiecie nakielskim, w gminie Szubin.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 213 mieszkańców. Jest 24. co do wielkości miejscowością gminy Szubin.
Dawne cmentarze.
Na terenie wsi zlokalizowany jest nieczynny cmentarz ewangelicki.

</doc>
<doc id="403829" url="https://pl.wikipedia.org/wiki?curid=403829" title="Słonawy (województwo wielkopolskie)">
Słonawy (województwo wielkopolskie)

Słonawy – średniej wielkości wieś sołecka w Polsce położona w województwie wielkopolskim, w powiecie obornickim, w gminie Oborniki.
W latach 1975–1998 miejscowość położona była w województwie poznańskim.
W miejscowości eksploatowano niegdyś złoża węgla kamiennego.
We wsi znajduje się prywatne lądowisko Oborniki-Słonawy.
Zobacz też.
Słonawy

</doc>
<doc id="403830" url="https://pl.wikipedia.org/wiki?curid=403830" title="Słone (województwo dolnośląskie)">
Słone (województwo dolnośląskie)

Słone – wieś w Polsce położona w województwie dolnośląskim, w powiecie głogowskim, w gminie Żukowice.
Podział administracyjny.
W latach 1975–1998 miejscowość położona była w województwie legnickim.

</doc>
<doc id="403831" url="https://pl.wikipedia.org/wiki?curid=403831" title="Słone (województwo kujawsko-pomorskie)">
Słone (województwo kujawsko-pomorskie)

Słone – wieś w Polsce położona w województwie kujawsko-pomorskim, w powiecie włocławskim, w gminie Brześć Kujawski.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 56 mieszkańców. Jest 27. co do wielkości miejscowością gminy Brześć Kujawski.

</doc>
<doc id="403832" url="https://pl.wikipedia.org/wiki?curid=403832" title="Słone (województwo lubuskie)">
Słone (województwo lubuskie)

Słone (niem. "Schloin") – wieś w Polsce położona w województwie lubuskim, w powiecie zielonogórskim, w gminie Świdnica.
Nazwa.
W 1295 w kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") miejscowość wymieniona jest w zlatynizowanej formie "Slone". Niemiecka nazwa "Schloin" jest zgermanizowaną formą wcześniejszej polskiej nazwy.
Historia.
Początki wsi sięgają co najmniej XIII wieku. Słone jest jedną z najstarszych osad w okolicach Zielonej Góry. Wieś rozwijała się wzdłuż koryta niewielkiego strumienia, do dziś płynącego przez środek osady. Na terenach wokół wsi znajdowały się złoża węgla brunatnego, który wydobywany był do 1948. Surowiec, którego wydobycie dochodziło do 100 ton dziennie, przewożony był do elektrowni w Zielonej Górze. Ślady pokopalniane widoczne są do dziś w postaci leśnych zapadlin lub stawów pokopalnianych.
W latach 1975–1998 miejscowość położona była w województwie zielonogórskim.
W Słonem w 1561 urodził się Bartłomiej Pitiscus – matematyk, astronom i teolog.

</doc>
<doc id="403833" url="https://pl.wikipedia.org/wiki?curid=403833" title="Słonowice (województwo pomorskie)">
Słonowice (województwo pomorskie)

Słonowice (, ) – wieś w Polsce położona w województwie pomorskim, w powiecie słupskim, w gminie Kobylnica. Na terenie między wsią Dobrzęcino przepływa struga Ściegnica.
Historia.
Wieś powstała na terenach rolnych, gdzie osadnictwo posiada długą metrykę. Pierwsze wzmianki o wsi są z 1505 roku, a nazwa prawdopodobnie pochodzi od nazwy osobowej Słony. We wsi znajduje się kościół parafialny pw. św. Stanisława Kostki, salowy, neogotycki z wieżą po stronie zachodniej, wzniesiony z cegły z niewielką ilością głazów narzutowych. Bryła kościoła pełni istotną rolę w krajobrazie, dobrze wyeksponowana jest od strony północno-zachodniej. Wewnątrz kościoła jest renesansowa chrzcielnica z 1658 roku i barokowa ambona. W pobliżu kościoła znajdował się dwór o konstrukcji ryglowej, kryty słomą, który spłonął w 1939 roku. Wokół dworu był park w stylu angielskim z dwoma stawami i starodrzewiem.
W latach 1975–1998 miejscowość położona była w województwie słupskim.
W miejscowości znajduje się przystanek kolejowy Słonowice.

</doc>
<doc id="403834" url="https://pl.wikipedia.org/wiki?curid=403834" title="Słonowice (województwo świętokrzyskie)">
Słonowice (województwo świętokrzyskie)

Słonowice – wieś w Polsce położona w województwie świętokrzyskim, w powiecie kazimierskim, w gminie Kazimierza Wielka.
W latach 1975–1998 miejscowość położona była w województwie kieleckim.
W 2019 r. Słonowice wraz z miastem Kazimierza Wielka oraz z sołectwami Cudzynowice i Donosy uzyskały na mocy Rozporządzenia Rady Ministrów status obszaru ochrony uzdrowiskowej („Obszar Ochrony Uzdrowiskowej Kazimierza Wielka”).
Zabytki.
W Słonowicach znajduje się unikatowe w skali europejskiej stanowisko archeologiczne, pochodzące z okresu neolitycznej kultury pucharów lejkowatych, obejmujące zespół wielkich grobowców megalitycznych (megaksylony) sprzed ponad 5.000 lat.
Grobowce w Słonowicach to budowle o długości ok. 120 m, wysokości ok. 5 m. i szerokości ok. 10 m. Zbudowane z ziemi, kamieni i drewnianych bali o średnicy 30 cm, przypominają duże nasypy ziemne, kryją w środku drewniane lub kamienne komory wewnętrzne.
W Europie niemal identyczne budowle znaleziono tylko w megalitycznym centrum na Wyspach Brytyjskich.
Od kilku lat badania naukowe prowadzi tu krakowski oddział Instytutu Archeologii i Etnologii PAN.
W 2004 r. w jednym z nich, długim, wielkim grobowcu, w trakcie prowadzonych prac archeologicznych, w odsłoniętej komorze odnaleziono cenne wyposażenie grobowe, na które składało się: miedziany topór i sztylet oraz trzy zdobione naczynia ceramiczne.
W kulturze pucharów lejkowatych, narzędzia miedziane na terenie dzisiejszej Polski to wielka rzadkość; w tym okresie bowiem najbliższe znane dziś archeologom ośrodki metalurgii miedzi znajdowały się na Bałkanach i w Alpach.
Znaleziony miedziany topór i sztylet – narzędzia mające cechy użytkowe, przypuszczalnie ze względu na ich ówczesną wartość wykorzystywane były również jako symbole władzy – insygnia wodzowskie i prawdopodobnie dlatego też zostały tu złożone zmarłemu do grobu.

</doc>
<doc id="403835" url="https://pl.wikipedia.org/wiki?curid=403835" title="Słonowice (województwo zachodniopomorskie)">
Słonowice (województwo zachodniopomorskie)

Słonowice (niem. "Schlönwitz") – wieś w Polsce położona w województwie zachodniopomorskim, w powiecie świdwińskim, w gminie Brzeżno. 
We wsi znajduje się zabytkowy kościółek z XVIII w. Jest to budowla salowa, bez wieży, wzniesiona metodą szachulcową (tzw. mur pruski). Obok kościoła drewniana dzwonnica z dzwonem z 1925 roku. We wsi znajduje się przebudowany i wyremontowany współcześnie bez zachowania stylu architektonicznego pałac myśliwski „Anser”.

</doc>
<doc id="403836" url="https://pl.wikipedia.org/wiki?curid=403836" title="Słotwina (województwo dolnośląskie)">
Słotwina (województwo dolnośląskie)

Słotwina (niem. "Schönbrunn") – wieś w Polsce położona w województwie dolnośląskim, w powiecie świdnickim, w gminie Świdnica.
Podział administracyjny.
W latach 1945–1954 siedziba gminy Słotwina. W latach 1975–1998 miejscowość położona była w województwie wałbrzyskim.

</doc>
<doc id="403837" url="https://pl.wikipedia.org/wiki?curid=403837" title="Słotwina (powiat żywiecki)">
Słotwina (powiat żywiecki)

Słotwina – wieś w Polsce położona w województwie śląskim, w powiecie żywieckim, w gminie Lipowa u stóp Skrzycznego. 
Powierzchnia sołectwa to 270 ha, a liczba ludności w 2020 wynosiła 814 osób, co daje gęstość zaludnienia równą 301,5 os./km².
Historia.
Pierwsze wzmianki o miejscowości można odnaleźć w "Dziejopisie Żywieckim". Pojawia się tam zwrot o budowaniu kościoła w Lipowej przez "Wielkich Słotwinian i Lipowian" w 1309. Jak czytamy w "Dziejopisie..." nazwa "Słotwina" pochodzi "od słodkich jagód, albo trześni wielu będących tam i wielu rodzących się". Według "Słownika geograficznego Królestwa Polskiego i innych krajów słowiańskich" w 1869 roku Słotwinę zamieszkiwało 427 osób mieszkających w 56 domach. W roku 1880 mieszkańców było 434, z czego 427 katolików i 7 żydów. We wsi znajduje się kaplica Najświętszego Serca Pana Jezusa z 1900 z ołtarzem z XVI w., a także, od 2006, ośrodek duszpasterski przy nowo wybudowanym kościele, w 2008 przekształcony w samodzielną parafię Najświętszego Serca Pana Jezusa. Miejscowa szkoła od 1890 prowadzi kronikę.
W latach 1975–1998 miejscowość położona była w województwie bielskim.

</doc>
<doc id="403838" url="https://pl.wikipedia.org/wiki?curid=403838" title="Słotwiny (województwo lubelskie)">
Słotwiny (województwo lubelskie)

Słotwiny – wieś w Polsce położona w województwie lubelskim, w powiecie opolskim, w gminie Karczmiska.
W latach 1975–1998 miejscowość położona była w województwie lubelskim.
Wieś stanowi sołectwo gminy Karczmiska.
Historia.
Wieś powstała na przełomie XIV i XV wieku. Pierwsze wzmianki pochodzą z 1416 roku, gdzie zapisano wieś pod nazwą „Sloczecz”. Wieś była własnością królewską. Z tego okresu w aktach ziemskich lubelskich odnotowani byli Stanisław ze Słotwin, w 1418 Mikołaj ze Słotin. 1429 Jan ze Słotwin, a w okresie 1444-7 Wojciech ze Słotwin. Kolejni dziedzice tej wsi przyjęli nazwisko Słotwińscy. Była to uboga szlachta, która nie żyła z uprawy ziemi, ale ze służby na zamku w Kazimierzu. Nie wspomina o tej miejscowości Jan Długosz, ponieważ Słotwiny nie dawały żadnych danin na rzecz Kościoła.
W 1626 r. były to już Słotwiny z 14 rodzinami szlachty siedzącej na 21 częściach. Słotwiny pisano od tej pory z wyjątkiem 1806 r., kiedy odnotowano jako „Sołotwiny”.
W 1905 r., kiedy zapisano wieś Słotwiny i 8 kolonii tej samej nazwy, w jednej z nich mieszkała szlachta zagrodowa, ta tylko kolonia miała 34 domy i 240 mieszkańców.
Tylko jedna wieś Słotwiny występuje w spisie powszechnym w 1921 r. Śladem dawnej struktury własnościowej była nazwa jednej z pięciu części wsi – Szlachta, obecnie zanikła.

</doc>
<doc id="403839" url="https://pl.wikipedia.org/wiki?curid=403839" title="Słotwiny (województwo łódzkie)">
Słotwiny (województwo łódzkie)

Słotwiny – wieś w Polsce położona w województwie łódzkim, w powiecie łódzkim wschodnim, w gminie Koluszki. Stacja kolejowa Słotwiny.
W latach 1975–1998 miejscowość położona była w województwie piotrkowskim.

</doc>
<doc id="403840" url="https://pl.wikipedia.org/wiki?curid=403840" title="Słowików (województwo mazowieckie)">
Słowików (województwo mazowieckie)

Słowików – wieś w Polsce położona w województwie mazowieckim, w powiecie radomskim, w gminie Przytyk.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.

</doc>
<doc id="403841" url="https://pl.wikipedia.org/wiki?curid=403841" title="Słowików (województwo opolskie)">
Słowików (województwo opolskie)

Słowików – wieś w Polsce położona w województwie opolskim, w powiecie oleskim, w gminie Rudniki. W latach 1975–1998 miejscowość położona była w województwie częstochowskim.
Historia.
Po rozbiorach Polski miejscowość znalazła się w zaborze rosyjskim. Pod nazwą „Słowików” jako kolonię i folwark leżący 19. wiorst od Wielunia w powiecie wieluńskim, gminie Rudniki, parafii Parzymiechy wymienia ją XIX-wieczny Słownik geograficzny Królestwa Polskiego. W 1880 kolonia liczyła 62 domy i 444 mieszkańców, a folwark 4. domy i 25 mieszkańców. W 1827 liczył on 2. domy i 23 mieszkańców. Folwark w 1871 oddzielony został od dóbr Jaworzno i w 1882 miał rozległość 643 morg gruntów ornych, 322 morg ogrodów, 27 morg łąk, 279 m. lasu oraz 15. morg nieużytków. Stało w nim 5. murowanych budynków, a kolejne 5. były drewniane. Kolonia liczyła 180. morg.
Obecnie wyróżnia się: Słowików Szlachecki i Słowików Wiejski (Włościański). Na terenie Słowikowa Szlacheckiego obiektem zabytkowym jest powstała w latach 1925-1928 cegielnia murowana wraz z domem mieszkalnym. 
Od 2007 roku w Słowikowie Zenon Windak realizuje projekt autorskiej Galerii Sztuki “W polu”.
Przypisy.
Zobacz też: Słowików, Słowikowo

</doc>
<doc id="403842" url="https://pl.wikipedia.org/wiki?curid=403842" title="Słowik (województwo łódzkie)">
Słowik (województwo łódzkie)

Słowik – wieś w Polsce położona w województwie łódzkim, w powiecie zgierskim, w gminie Zgierz. 
Geografia i demografia.
Teren nizinny, zajmuje powierzchnię 508,64 ha. Obszar zabudowania zwiększa się, a we wsi zameldowanych jest ponad 500 osób. Najwięcej mieszkańców mieszka przy ul. Gdańskiej.
Historia.
Na początku XVI w. wieś nosiła nazwę Sliwnykj (dzisiaj Śliwniki lub Śliwmik). Należała do parafii w Solcy (dopiero później wydzielono z niej parafię ozorkowską). Prawdopodobnie (jak w przypadku innych miejscowościach środkowej Polski) wieś nie przetrzymała wojen szwedzkich i czasów saskich. W 1782 lub 1784 roku osadzono tu największą ówczesną osadę Olędrów na Ziemi Łęczyckiej liczącą 95 mieszkańców. W 1827 roku Słowik, jako prywatna wieś Jana Szczawińskiego, liczyła 32 domy i 208 mieszkańców. W 1889 r. miała 32 domy, 382 mieszkańców i 693 morgów ziemi. W latach 1975–1998 miejscowość położona była w ówczesnym województwie łódzkim.
Transport i komunikacja.
Przez wieś przebiega DK91. Ponadto w miejscowości znajdują się dwa przystanki najdłuższej polskiej linii tramwajowej łączącej Łódź z Ozorkowem, którą do 4 lutego 2019 roku obsługiwało MPK Łódź. Kursowanie tramwaju zawieszono z powodu złego stanu infrastruktury.
Miejsca i działalności.
W Słowiku znajduje się Szkoła Podstawowa im. Henryka Sienkiewicza, Międzyzakładowy Ogród Działkowy i Niepubliczny Zakład Opieki Zdrowotnej. Założono tam również Ludowy Klub Sportowy. We wsi funkcjonuje wiele małych firm, m.in. dotyczących usług budowlanych.

</doc>
<doc id="403843" url="https://pl.wikipedia.org/wiki?curid=403843" title="Słubice (województwo mazowieckie)">
Słubice (województwo mazowieckie)

Słubice – wieś położona w Polsce, w województwie mazowieckim, w powiecie płockim w gminie Słubice. Leży przy drodze wojewódzkiej nr 575. Przez miejscowość przepływa niewielka rzeka Tama, wpadająca do Wisły. Słubice są położone w odległości ok. 90 km od Warszawy i ok. 30 km od Płocka.
W latach 1975–1998 miejscowość administracyjnie należała do województwa płockiego.
Historia.
Wzmiankowana w XIV w. Podczas powstania styczniowego w okolicy liczne potyczki. W 1905 strajki robotników folwarcznych. We wrześniu 1939 wieś była celem nalotów samolotów hitlerowskich, w wyniku ostrzału i bombardowań zginęło wielu mieszkańców, na cmentarzy parafialnym mogiły ludności cywilnej, żołnierzy i oficerów polskich.
Transport.
Drogi.
Z centrum Słubic prowadzą dwie drogi powiatowe: nr 365 Słubice – Piotrkówek i nr 373 Słubice – Sanniki.
Gospodarka i handel.
W Słubicach, w specjalnej strefie G.S. są hale magazynowe, w których przechowuje się węgiel, pasze i nawozy. Na tym samym terenie istnieje Piekarnia GS Samopomoc Chłopska. Handel od 1790 roku rozwijał się w centralnej części wsi. W miejscowości dużą rolę pełni rolnictwo. Jednak coraz więcej pól rolniczych na terenie Słubic przeistacza się na działki budowlane i usługowe.
Poza centralną częścią Słubic znajduje się nowo otwarty sklep sieciowy „Dino”, który został otwarty w 2016 r. Również w tej samej części wsi znajduje się kwiaciarnia, która jest dostępna 24 godziny na dobę. W połowie 2015 roku została zbudowana hala oraz powstał nowy plac z materiałami budowlanymi „BUDMIX” i magazyny sklepu „Świat Parkietów” (sklep w Płocku).
Media.
Obecnie w Słubicach działa gazeta: „Wieści znad Wisły” wydawana przez Stowarzyszenie Ekologiczno-Kulturalne „Ziarno” oraz „Słubicki Biuletyn Informacyjny”.

</doc>
<doc id="403844" url="https://pl.wikipedia.org/wiki?curid=403844" title="Sługocin (województwo lubelskie)">
Sługocin (województwo lubelskie)

Sługocin – wieś w Polsce położona w województwie lubelskim, w powiecie lubelskim, w gminie Jastków.
W latach 1975–1998 miejscowość położona była w województwie lubelskim.
Wieś położona w urozmaiconym terenie, otaczają ją liczne wąwozy, skrajem płynie rzeka Ciemięga. W centrum wsi zabytkowy wiatrak.
Wieś stanowi sołectwo gminy Jastków. Według Narodowego Spisu Powszechnego z roku 2011 wieś liczyła 169 mieszkańców.

</doc>
<doc id="403845" url="https://pl.wikipedia.org/wiki?curid=403845" title="Sługocin (województwo wielkopolskie)">
Sługocin (województwo wielkopolskie)

Sługocin – wieś w Polsce położona w województwie wielkopolskim, w powiecie słupeckim, w gminie Lądek.
Wieś duchowna, własność opata cystersów w Lądzie pod koniec XVI wieku leżała w powiecie konińskim województwa kaliskiego. W latach 1975–1998 miejscowość położona była w województwie konińskim.
W pobliżu miejscowości znajduje się węzeł umożliwiający zjazd z autostrady A2 na drogę wojewódzką nr 467 w kierunku Goliny i Pyzdr.

</doc>
<doc id="403846" url="https://pl.wikipedia.org/wiki?curid=403846" title="Słupca (województwo mazowieckie)">
Słupca (województwo mazowieckie)

Słupca – wieś w Polsce położona w województwie mazowieckim, w powiecie płockim, w gminie Bulkowo.
Wieś szlachecka położona była w drugiej połowie XVI wieku w ziemi wyszogrodzkiej. W latach 1975–1998 miejscowość administracyjnie należała do województwa płockiego.

</doc>
<doc id="403847" url="https://pl.wikipedia.org/wiki?curid=403847" title="Słupia (powiat skierniewicki)">
Słupia (powiat skierniewicki)

Słupia – wieś w Polsce położona w województwie łódzkim, w powiecie skierniewickim, w gminie Słupia.
Wieś arcybiskupstwa gnieźnieńskiego w ziemi rawskiej województwa rawskiego w 1792 roku. W latach 1975–1998 miejscowość położona była w województwie skierniewickim.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="403848" url="https://pl.wikipedia.org/wiki?curid=403848" title="Słupia (województwo małopolskie)">
Słupia (województwo małopolskie)

Słupia – wieś w Polsce, położona w województwie małopolskim, w powiecie limanowskim, w gminie Jodłownik.
W latach 1975–1998 wieś położona była w województwie nowosądeckim.
Położenie.
Miejscowość znajduje się na Pogórzu Wiśnickim, na wzgórzu wznoszącym się po północno-zachodniej i południowo-zachodniej stronie doliny Tarnawki, która z dwóch stron okrąża to wzgórze. Grzbiet wzgórza jest zalesiony, większość jego bezleśnych stoków zajmują pola uprawne i zabudowania Słupi.
Zabytki.
Obiekt wpisany do rejestru zabytków nieruchomych województwa małopolskiego:

</doc>
<doc id="403849" url="https://pl.wikipedia.org/wiki?curid=403849" title="Słupia (województwo pomorskie)">
Słupia (województwo pomorskie)

Słupia – wieś w Polsce położona w województwie pomorskim, w powiecie człuchowskim, w gminie Debrzno.
W latach 1975–1998 miejscowość położona była w województwie słupskim.
Zabytki.
Według rejestru zabytków NID na listę zabytków wpisany jest szachulcowy kościół filialny pw. św. Michała Archanioła, 1736, nr rej.: A-278 z 5.04.1960. 

</doc>
<doc id="403850" url="https://pl.wikipedia.org/wiki?curid=403850" title="Słupia (województwo wielkopolskie)">
Słupia (województwo wielkopolskie)

Słupia – wieś w Polsce położona w województwie wielkopolskim, w powiecie poznańskim, w gminie Stęszew, na zachodnim brzegu Jeziora Strykowskiego.
Historia.
W 1140 pierwsza żona Mieszka Starego, Elżbieta, nadała Słupię klasztorowi lubińskiemu. W 1383 biskup chełmski Stefan zawiadomił, że Jakub sprzedał sołectwo w Słupi Piotrowi Czarnemu z Szewiec. Mniej więcej w tym czasie Słupia przeszła w ręce biskupów poznańskich. 
W 1575 wieś została nadana przez biskupa Adama Konarskiego jezuitom poznańskim. 
Wieś duchowna, własność Klasztoru Jezuitów w Poznaniu pod koniec XVI wieku leżała w powiecie poznańskim województwa poznańskiego. 
Po zniesieniu zakonu wieś nabył przed 1781 Michał Małachowski, pułkownik wojsk polskich. Później właścicielami byli Bieliccy i Sulerzyccy. 
W XIX w. Słupia była jednym z folwarków należących do Jeziorek. Pod koniec XIX wieku Słupia liczyła 292 mieszkańców w 34 domostwach i 315 ha. Wszyscy mieszkańcy byli wyznania katolickiego. W miejscowości znajdowała się wtedy szkoła parafialna.
W latach 1975–1998 miejscowość położona była w województwie poznańskim.
Zabytki.
Pierwszy kościół w Słupi istniał już w 1298. Istniejący kościół pw. Wszystkich Świętych został wybudowany w poł. XIX wieku i ma m.in. wyposażenie z XVII i XVIII wieku.

</doc>
<doc id="403851" url="https://pl.wikipedia.org/wiki?curid=403851" title="Słupice (województwo dolnośląskie)">
Słupice (województwo dolnośląskie)

Słupice (niem. "Schlaupitz") – wieś w Polsce, położona w województwie dolnośląskim, w powiecie dzierżoniowskim, w gminie Łagiewniki.
W latach 1945–1954 siedziba gminy Słupice. W latach 1975–1998 wieś położona była w województwie wrocławskim.
Nazwa.
Nazwa miejscowości, popularna na Słowiańszczyźnie, wywodzi się prawdopodobnie od „słupów” – wież strażniczych dzięki, którym mieszkańcy mogli obserwować okolicę aby ustrzec się przed niespodziewanym napadem. Według niemieckiego językoznawcy Heinricha Adamy’ego nazwa miejscowości pochodzi od polskiej nazwy "słup". W swoim dziele o nazwach miejscowych na Śląsku wydanym w 1888 roku we Wrocławiu jako najstarszą zanotowaną nazwę miejscowości wymienia on "Slupicz" podając jej znaczenie "Pfahlheim" czyli po polsku "Dom na słupie, słupach". Nazwa została później fonetycznie zgermanizowana na "Schlaupitz" i utraciła swoje pierwotne znaczenie.
Zabytki.
Do wojewódzkiego rejestru zabytków wpisane są obiekty:
Szlaki turystyczne.
 Przełęcz Srebrna - Mikołajów - Brzeźnica - Grochowiec - Tarnów - Ząbkowice Śląskie - Zwrócona - Brodziszów - Skrzyżowanie pod Grzybowcem - Tatarski Okop - Gilów - Zamkowa Góra - Przełęcz Dębowa - Słupice - Przełęcz Słupicka - Przełęcz Tąpadła - Biała - Strzelce

</doc>
<doc id="403852" url="https://pl.wikipedia.org/wiki?curid=403852" title="Słupice (województwo opolskie)">
Słupice (województwo opolskie)

Słupice (niem. "Schlaupitz", 1936–1945 "Schlaubental")– wieś w Polsce, położona w województwie opolskim, w powiecie nyskim, w gminie Pakosławice.
W latach 1975–1998 wieś położona była w województwie opolskim.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Slupiste" w szeregu wsi lokowanych na prawie polskim "iure polonico".

</doc>
<doc id="403853" url="https://pl.wikipedia.org/wiki?curid=403853" title="Słupiec (województwo małopolskie)">
Słupiec (województwo małopolskie)

Słupiec – wieś w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 miejscowość położona była w województwie tarnowskim.

</doc>
<doc id="403854" url="https://pl.wikipedia.org/wiki?curid=403854" title="Słupie (województwo lubelskie)">
Słupie (województwo lubelskie)

Słupie – wieś w Polsce położona w województwie lubelskim, w powiecie janowskim, w gminie Modliborzyce.
Krótki opis.
Wieś szlachecka "Słupia" położona była w drugiej połowie XVI wieku w powiecie urzędowskim województwa lubelskiego. W latach 1975–1998 miejscowość położona była w województwie tarnobrzeskim. Według Narodowego Spisu Powszechnego (III 2011 r.) liczyła 424 mieszkańców i była siódmą co do wielkości miejscowością gminy Modliborzyce. Miejscowa ludność wyznania katolickiego przynależy do Parafii św. Stanisława w Modliborzycach.
Historia.
Niestety nie można dokładnie ustalić kiedy powstała miejscowość. Nazwa wsi należy utożsamiać z nazwą typu obronnego i oznacza najprawdopodobniej siedzibę załogi, która strzegła grodu kasztelańskiego (chodzi tu o Zawichost). Na takiej podstawie wnioskować można, że Słupie mogło już istnieć w XIII w. Pierwsza wzmianka o wsi jednak pochodzi już z 1412 r. Wtedy to Jan Dłuto nadał nowo erygowanemu kościołowi w Słupiu borek z barciami i 7 łanów ziemi, na części których pleban osadził z czasem chłopów. W XVI w. wieś dzierżyli "Bystramowie". Natomiast pod koniec XVI w. Słupie zakupili Rzeczyccy, a od nich w I połowie XVII wieku Wiotescy. W 1631 r. Stanisław Wioteski podjął udaną lokację na gruntach Słupi miasteczka Modliborzyce, dokąd, po zbudowaniu tam w 1664 r. kościoła, przeniesiono parafię. W I połowie XVIII w. dziedzicami rozległych dóbr modliborskich, w tym Słupia, zostali "Nahoreccy". Podczas wojny północnej miejscowość doznała zniszczeń. Na przestrzeni XVIII w. istniał młyn, barcie pszczele i zabudowania dworskie. W I połowie XVIII w. Słupie pozostawało we władaniu, na prawie zastawu, Józefa Bielskiego. Składał on wielokrotne skargi na Nahoreckich, którzy dopuścili się wielu krzywd wobec poddanych (niszczenie chałup, wyganianie chłopów). Od końca XVIII w. wieś należała do "Dolińskich", a od 1862 r. do "Gorzkowskich". Podczas powstania styczniowego oddział powstańczy stoczył pod Słupią potyczkę z Rosjanami (23 stycznia 1863 r.). Reforma z 1864 r. uwłaszczyła 23 gospodarzy (w tym 8 w Słupiu Księżym). Według spisu powszechnego z 1921 r. wieś liczyła 45 domów i 288 mieszkańców. W latach dwudziestych powstało Koło Młodzieży Wiejskiej. Szesnastego września 1939 r. Słupie zostało zbombardowane przez lotnictwo niemieckie.

</doc>
<doc id="403856" url="https://pl.wikipedia.org/wiki?curid=403856" title="Słupie (gmina Bakałarzewo)">
Słupie (gmina Bakałarzewo)

Słupie – wieś w Polsce położona w województwie podlaskim, w powiecie suwalskim, w gminie Bakałarzewo.
W latach 1975–1998 miejscowość położona była w województwie suwalskim.

</doc>
<doc id="403857" url="https://pl.wikipedia.org/wiki?curid=403857" title="Słupsko (województwo łódzkie)">
Słupsko (województwo łódzkie)

Słupsko – wieś w Polsce położona w województwie łódzkim, w powiecie wieluńskim, w gminie Mokrsko.
W latach 1975–1998 miejscowość położona była w województwie sieradzkim.
Wieś wielodrożnicowa wzmiankowana po raz pierwszy w 1250 r. Przetrwały tu tradycje wytwórstwa ludowego (tkactwa, wyrób pająków).

</doc>
<doc id="403858" url="https://pl.wikipedia.org/wiki?curid=403858" title="Słupsko (województwo śląskie)">
Słupsko (województwo śląskie)

Słupsko (niem. "Slupsko", 1936-1945 "Solmsdorf") – wieś sołecka w Polsce położona w województwie śląskim, w powiecie gliwickim, w gminie Rudziniec.
W latach 1975–1998 miejscowość położona była w województwie katowickim.
Nazwa.
Nazwa miejscowości, popularna na Słowiańszczyźnie, wywodzi się prawdopodobnie od „słupów” – wież strażniczych dzięki, którym mieszkańcy mogli obserwować okolicę aby ustrzec się przed niespodziewanym napadem. Według niemieckiego językoznawcy Heinricha Adamy’ego nazwa miejscowości pochodzi od polskiej nazwy "słup". W swoim dziele o nazwach miejscowych na Śląsku wydanym w 1888 roku we Wrocławiu jako najstarszą zanotowaną nazwę miejscowości wymienia ją w obecnej polskiej formie "Slupsko" podając jej znaczenie "Pfahlort, Holzstamm" czyli po polsku "Osiedle słupów, drewnianych pni".
Miejscowość została po raz pierwszy wzmiankowana w księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest jako wieś założona na prawie polskim "iure polonico" w zlatynizowanej formie "Slubzhec" we fragmencie "Slubzhec solvitur decima more polonico".
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Slupsko", która w tej samej formie używana była w języku niemieckim. Spis wymienia również leżący w pobliżu wsi folwark o nazwie "Jagiełła". Ze względu na polskie pochodzenie w 1936 roku nazistowska administracja III Rzeszy zmieniła nazwę na nową. całkowicie niemiecką - "Solmsdorf".

</doc>
<doc id="403859" url="https://pl.wikipedia.org/wiki?curid=403859" title="Słup (województwo kujawsko-pomorskie)">
Słup (województwo kujawsko-pomorskie)

Słup – wieś w Polsce położona w województwie kujawsko-pomorskim, w powiecie grudziądzkim, w gminie Gruta.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 366 mieszkańców. Jest ósmą co do wielkości miejscowością gminy Gruta.
Drogi wojewódzkie.
Przez wieś przebiega Droga wojewódzka nr 538.
Krótki opis.
We wsi znajduje się szkoła podstawowa, ochotnicza straż pożarna (OSP) i kościół parafialny.
Historia.
Nazwy miejscowości Słup i Słupski Młyn najprawdopodobniej pochodzą od słupów żelaznych, które kazał wbić w rzekę Osę król Bolesław Chrobry po udanej wyprawie na podbój Prusów. W średniowieczu na terenie dzisiejszej miejscowości istniał gród. Pierwsza wzmianka w źródle pisanym pochodzi z lat 1256-1272. Gród założył wielki mistrz Anno von Sangershausen.
W czerwcu 1939 roku, 16 Dywizja Piechoty pod dowództwem płk. dypl. Stanisława Świtalskiego wraz z 4 DP została włączona w skład Grupy Operacyjnej "Wschód" gen. Mikołaja Bołtucia w ramach Armii "Pomorze". Została rozlokowana w rejonie Grudziądza z zadaniem utrzymania linii rzeki Osy od jej ujścia do Wisły do Jeziora Duże koło wsi Gruta. Zachodnia granica pasa działania dywizji opierała się o Wisłę, wschodnia o linię Łasin – Słup – Radzyń Chełmiński.

</doc>
<doc id="403860" url="https://pl.wikipedia.org/wiki?curid=403860" title="Słupy (województwo warmińsko-mazurskie)">
Słupy (województwo warmińsko-mazurskie)

Słupy (niem. "Stolpen") – wieś w Polsce, położona w województwie warmińsko-mazurskim, w powiecie olsztyńskim, w gminie Dywity, położona około 3 km na północny wschód od granic administracyjnych Olsztyna. Miejscowość znajduje się w historycznym regionie Warmia.
Wieś położona jest wśród lasów nad jeziorem Wadąg. Dawniej typowo rolnicza, obecnie o charakterze podmiejskim. Pod koniec XX w. zaliczana do atrakcyjnych miejsc wypoczynkowych (liczne ośrodki wypoczynkowe i domki letniskowe). W Słupach znajduje się szkoła, mająca swoją siedzibę w pałacu, na którego parterze działa przedszkole. W 2011 r. miejscowość zamieszkiwało 716 osób, przede wszystkim napływowa. W 1993 r. mieszkało tu 528 osób, 31 grudnia 2012 zameldowanych mieszkańców było 716, a na dzień 01.01.2017 r, zameldowanych jest 695 osób. 
Do wsi dociera miejska komunikacja autobusowa z Olsztyna nr 108, ale dodatkowo nr 112 przez Dywity.
W miejscowości od 29 grudnia 1998 r. znajduje się parafia rzymskokatolicka pod wezwaniem Najświętszej Maryi Panny Nieustającej Pomocy.
Etymologia nazwy.
Nazwa "Słupy" wiąże się z typem siedliska osadzonego na słupach wbitych w rzekę lub w jezioro albo też ze słupami służącymi do suszenia sieci rybackich. Pierwsze wzmianki o wsi pochodzą z dokumentów, w których zapisana była jako: "Stolpe" (1364, 1374), "Stolp" (1564), Stolppe (1730), "Sztolpy" (1879), "Stolpy" (1941). Obecna nazwa "Słupy" obowiązuje od 1951 r.
Historia.
Wieś powstała na miejscu wcześniejszej pruskiej osady, a lokację uzyskała na prawie chełmińskim około 1360 r. Pierwsze wzmianki pochodzą z 1374, kiedy Prusowi o imieniu "Prejture" nadano 13 włók ziemi. W wiekach XV-XVII Słupy były wsią szlachecką. W XVIII wieku znajdowała się w rękach rodziny Carnevalli, następnie von Stabbert. Jej ostatnimi właścicielami przed 1945 rokiem byli: Adolf Schulz i Oskar Thimm.
W latach 1975–1998 miejscowość należała administracyjnie do województwa olsztyńskiego.
Na początku XXI wieku miejscowość utraciła rolniczy charakter i nie ma tu już żadnego gospodarstwa rolnego. W miejsce dawnego Państwowego Ośrodka Maszynowego, istniejącego do 1993 roku, powstało kilka mniejszych zakładów pracy, między innymi: BRW Comfort, Eurogaz Bombi, PPHU Dro-Pak, Opra i Tossi Sp.J.. W wyniku powiększania zabudowy pobliskiego Olsztyna, miejscowość bezpowrotnie utraciła typowo wiejski charakter.
W 1993 r. we wsi mieszkały 582 osoby.
W maju 1995 r. bp Julian Wojtkowski poświęcił kamień węgielny pod budowę kościoła w Słupach. Wybudowany został staraniem tutejszego proboszcza, ks. Ludwika Nadolskiego z Kieźlin, według projektu architekta inż. Józefa Daukszewicza. 29 listopada 1998 r. erygowana została parafia oraz konsekrowano kościół pw. Najświętszej Maryi Panny Nieustającej Pomocy. Nową parafię objął ks. kan. Zbigniew Meja. Kościół został konsekrowany 15 kwietnia 2012 r. przez abp. Wojciecha Ziembę w Niedzielę Miłosierdzia Bożego.

</doc>
<doc id="403861" url="https://pl.wikipedia.org/wiki?curid=403861" title="Sójki (województwo łódzkie)">
Sójki (województwo łódzkie)

Sójki – wieś w Polsce położona w województwie łódzkim, w powiecie kutnowskim, w gminie Strzelce.
Wieś szlachecka położona była w drugiej połowie XVI wieku w powiecie gostynińskim ziemi gostynińskiej województwa rawskiego. Do 1953 roku istniała gmina Sójki. W latach 1975–1998 miejscowość administracyjnie należała do województwa płockiego.
Historia.
W 1843 roku w Sójkach powstała cukrownia.
W 1887 roku p. Kazimierz Szołowski otrzymał zgodę Okręgu naukowego warszawskiego na otwarcie 1-klasowej szkoły mieszanej przy hucie szklanej
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="403862" url="https://pl.wikipedia.org/wiki?curid=403862" title="Sójki (województwo warmińsko-mazurskie)">
Sójki (województwo warmińsko-mazurskie)

Sójki – osada w Polsce położona w województwie warmińsko-mazurskim, w powiecie elbląskim, w gminie Rychliki.
W latach 1975–1998 miejscowość położona była w województwie elbląskim.
Zobacz też: Sójki 

</doc>
<doc id="403863" url="https://pl.wikipedia.org/wiki?curid=403863" title="Sól (wieś w województwie lubelskim)">
Sól (wieś w województwie lubelskim)

Sól – wieś w Polsce na Równinie Biłgorajskiej, położona w województwie lubelskim, w powiecie biłgorajskim, w gminie Biłgoraj.
W latach 1975–1998 miejscowość położona była w województwie zamojskim. Według Narodowego Spisu Powszechnego (marzec 2011 r.) liczyła 2324 mieszkańców.
Części wsi.
W latach 1863–1954 miejscowość była siedzibą gminy Sól. W miejscowości znajduje się kościół, który jest siedzibą parafii pw. św. Michała Archanioła. W strukturze kościoła rzymskokatolickiego parafia należy do metropolii przemyskiej, diecezji zamojsko-lubaczowskiej, dekanatu Biłgoraj-Południe. Sól jest największą miejscowością w gminie Biłgoraj. Położona na obrzeżach Biłgoraja ciągnie się na długość ok. 5 km wzdłuż drogi wojewódzkiej nr .
Historia.
Pierwsze wzmianki o osadnictwie na tych terenach pochodzą z drugiej połowy XVI w. Adam Gorajski – właściciel klucza dóbr biłgorajskich zaprosił osadników holenderskich. Od nich wzięła nazwę pierwotna nazwa miejscowości "Olendrów". W 1599 Olendrów wraz z Dąbrowicą były przedmiotem sporu pomiędzy Janem Zamojskim – właścicielem ordynacji a Adamem Gorajskim. Przypadły one w udziale Zamojskiemu. Nowa nazwa miejscowości powstała na początku XVII wieku najprawdopodobniej od pobliskiego strumienia o tej samej nazwie. Około 1830 roku w okolicy Soli funkcjonowała ordynacka gorzelnia (w 1896 wyprodukowano 10000 wiader spirytusu ziemniaczanego) oraz browar (w 1896 r. wyprodukowano 2000 wiader piwa)
Z Soli pochodzili między innymi: działacz Chłopskiego Stronnictwa Radykalnego – Jan Dziduch – poseł na sejm w okresie międzywojennym, oraz Marcin Raduj, który piastował funkcję radcy handlowego w Buenos Aires. Wieś była znanym ośrodkiem garncarskim i włosiankarskim. We wrześniu 1939 roku stacjonował we wsi sztab 21 Górskiej Dywizji Piechoty generała Józefa Kustronia i sztab 6 Dywizji Piechoty generała Bernarda Monda (13 IX 1939). W dniach 15–17 września walczyły tu oddziały 73 pułku piechoty z Grupy Operacyjnej „Jagmin” (z armii „Kraków”) gen. Jana Jagmnina-Sadowskiego. Podczas drugiego dnia walk poległ dowódca 3 batalionu 73 Pułku Piechoty mjr Władysław Nowożeniuk. W połowie 1943 roku okupacyjny urząd gminy był dwukrotnie niszczony przez oddział Gwardii Ludowej im. Tadeusza Kościuszki (dowódca – Grzegorz Korczyński – „Grzegorz”). W 1943 roku Niemcy częściowo wysiedlili wieś.
Zabytki.
Kościół rzymskokatolicki św. Michała Archanioła.
Od XVII wieku w Soli istniała cerkiew greckokatolicka. W 1875 roku po likwidacji unickiej diecezji chełmskiej zamieniona została na prawosławną. Obecną świątynię wybudowano na potrzeby unickiej parafii w 1872 r. Wtedy też najprawdopodobniej został założony cmentarz prawosławny położony około 100 m na południe od kościoła. 1 marca 1919 roku została w Soli założona parafia rzymskokatolicka i wtedy cerkiew została rewindykowana na rzecz Kościoła katolickiego i zaadaptowana na kościół. Ołtarz przerobiony został z królewskich wrót, w jego górnej części znajduje się obraz Serca Pana Jezusa z 1820 roku. Wiszą tu obrazy św. Michała Archanioła, Matki Bożej Niepokalanie Poczętej (być może jest to unicka ikona), św. Franciszka, Przemienienia Pańskiego.
Młyn.
Wybudowany w roku 1896. Jest zbudowany na rzece Białej Ładzie, która tworzy przed młynem zakole w kształcie litery S. Obecnie młyn jest napędzany silnikiem elektrycznym ponieważ turbina wodna został podmulona i zablokowana. Obok młyna znajdują się pozostałości po dawnym tartaku wodnym.
Cmentarz rzymskokatolicki.
Położony jest w odległości ok. 150 m na zachód od kościoła. Został założony w 1919 r. dla powstałej wówczas parafii rzymskokatolickiej. Jest to wydłużony czworobok o powierzchni 2 ha, podzielony na kwatery rozmieszczone symetryczne po obu stronach alei biegnącej od bramy. Zachowało się kilkanaście nagrobków sprzed 1945 r. Na uwagę zasługuje współczesny nagrobek ks. Pawła Zięby z 1981 r. – przedstawia on anioła powołującego zmarłego kapłana na sąd ostateczny. Znajdują się tu groby 127 żołnierzy WP z 6 i 23 DP Armii Kraków poległych w dniach 14–17 września 1939 r. pod Banachami i Solą (w tym 11 oficerów i podchorążych, 58 szeregowych i 58 nieznanych). Na obrzeżach cmentarza rosną lipy, topole i klony. Wzdłuż głównej alei podwójne szpalery lipowe. Cmentarz ogrodzony jest od frontu metalowymi przęsłami na kamiennych słupach i podmurówce, część centralna cmentarza ogrodzona jest drewnianym płotem, reszta metalową siatką.
Cmentarz prawosławny.
Położony w odległości 100 m od kościoła (dawnej cerkwi) na południe, na niewielkim wzniesieniu nad rzeką Białą Ładą. Został założony prawdopodobnie w 1872 r. razem z cerkwią. Cmentarz jest czynny pomimo że parafia prawosławna została zlikwidowana w 1918 r. Ostatni pochówek miał miejsce w 1992 r. Cmentarz ma kształt czworoboku o powierzchni 0,23 ha. Zachowało się na nim ok. 10 nagrobków sprzed 1945 r. Wszystkie są porozbijane i porozrzucane na ziemi. Znajdują się także metalowe i drewniane krzyże, czytelne nagrobki ziemne. Groby zwrócone są na wschód. Cmentarz porasta: 5 lip i samosiew klonu, akacji, dębu, bzu, kruszyny i maliny. Ogrodzenie wykonane jest z siatki drucianej. Od strony rzeki znajduje się brama.
Sport.
W Soli funkcjonuje Klub Sportowy Olender Sól – amatorski klub piłkarski, założony w 2004 roku. W sezonie 2010/11 zespół występował w III lidze. Obecnie drużyna seniorów gra w grupie I zamojskiej klasy A. Olender rozgrywa mecze na Stadionie Wiejskim znajdującym się w Soli, o pojemności 800 widzów.

</doc>
<doc id="403864" url="https://pl.wikipedia.org/wiki?curid=403864" title="Sul (Polska)">
Sul (Polska)

Sul – wieś w Polsce położona w województwie mazowieckim, w powiecie ostrołęckim, w gminie Kadzidło.
W latach 1975–1998 miejscowość położona była w województwie ostrołęckim.
Wierni kościoła rzymskokatolickiego należą do parafii Parafia pw. Ducha Świętego w Kadzidle

</doc>
<doc id="403866" url="https://pl.wikipedia.org/wiki?curid=403866" title="Stążki (województwo kujawsko-pomorskie)">
Stążki (województwo kujawsko-pomorskie)

Stążki – wieś w Polsce położona w województwie kujawsko-pomorskim, w powiecie świeckim, w gminie Świekatowo.
Podział administracyjny i demografia.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 314 mieszkańców. Jest piątą co do wielkości miejscowością gminy Świekatowo.
Historia.
W XIV i XV w. wieś rycerska należąca do kumoterstwa świeckiego, a w XVI w. dobra królewskie należące do dekanatu świeckiego. W 1546 roku własność Stanisława Kopickiego, a w roku 1649 rodziny Niewieścińskich. Późniejszymi właścicielami dóbr m.in. byli: Gromadzki (1669 r.), R. Powalski z Łaszewa (1682 r.), Jakub i Andrzej Łaszewski (1748 r.), Feliks Łebiński (1765 r.) i Ludwik Poleski (1836 r.). Od 1860 roku dobra znajdowały się w rękach Niemców: Wahrenberga i Schwarenberga, od roku 1913 do Skarbu Państwa Niemieckiego, zaś od roku 1920 do Skarbu państwa zarządu i dóbr państwowych. Od roku 1939 majątek dzierżawił Niemiec Szulc, a po nim Brong, zaś od roku 1947 przejął go Skarb Państwa Polskiego, a użytkownikiem był PGR-Łaszewo.
Pod koniec XIX w. majątek posiadał gorzelnię, cegielnię, tartak parowy oraz trudniono się hodowlą krów i produkcją masła wysyłanego do Berlina. W tym samym okresie powstało założenie pałacowo-parkowe. Pałac w stylu klasycystycznym znajdował się w centralnej części założenia, w zachodniej folwark, zaś we wschodniej park, który od 1939 roku otoczony był murem (obecnie ozdobnym, metalowym płotem). Od bramy do dworu prowadziła aleja lip drobnolistnych, a przed pałacem znajdował się klomb z dorodnymi lipami, tworzącymi zielone półkole. Od klombu, którego obramowaniem był podjazd, odchodziły promieniście alejki spacerowe. W południowej części parku znajdowała się oranżeria, a za nią sad owocowy ograniczony rowem melioracyjnym, połączonym z parkowym stawem. Na północy z parkiem graniczył ogród warzywny, zaś w pobliżu alei dojazdowej znajdowały się groby rodziny Schwarcenbergów – ówczesnych właścicieli. W swojej pierwotnej formie opisywane założenie pałacowo-parkowe przetrwało aż do wybuchu II Wojny Światowej. Po niej pałac zaadaptowano na mieszkania. Po 1955 roku kiedy lokatorzy opuścili lokale mieszkalne, budynek z roku na rok stopniowo zamienia się w ruinę.
Park wskutek wieloletnich zaniedbań zatracił swój pierwotny układ przestrzenny, nadal stanowi cenne skupisko kilkudziesięciu drzew ozdobnych, których średni wiek określa się na 95 lat. Drzewostan parkowy tworzą głównie lipy, klony, graby i dęby występujące pojedynczo, w luźnych skupiskach lub tworząc aleje (np. aleje lip drobnolistnych), bądź szpalery (np. szpaler grabowy akcentujący wschodnią część parku). Zdrowy drzewostan tworzy również efektowne obramowania poszczególnych parkowych wnętrz. Wiele drzew, które przetrwały osiągnęły pomnikowe rozmiary. Duże skupisko wysokiej zieleni parkowej tworzy dominantę w bezleśnej okolicy.

</doc>
<doc id="403867" url="https://pl.wikipedia.org/wiki?curid=403867" title="Stążki (powiat sztumski)">
Stążki (powiat sztumski)

Stążki – osada w Polsce położona w województwie pomorskim, w powiecie sztumskim, w gminie Mikołajki Pomorskie.
W latach 1975–1998 miejscowość położona była w województwie elbląskim.
Zabytki.
Według rejestru zabytków NID na listę zabytków wpisany jest zespół dworski, XVII-XX w.:
Zobacz też.
Stążki

</doc>
<doc id="403868" url="https://pl.wikipedia.org/wiki?curid=403868" title="Stęszów (województwo dolnośląskie)">
Stęszów (województwo dolnośląskie)

Stęszów (niem. "Stanschen") – wieś w Polsce położona w województwie dolnośląskim, w powiecie wołowskim, w gminie Wołów.
Podział administracyjny.
W latach 1975–1998 miejscowość położona była w województwie wrocławskim.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Stensowo villa"..
Krótki opis.
Obecnie znajduje się tu hodowla krów mlecznych o pogłowiu około 70 sztuk (w miejscu dawnego PGR), działa miejscowy sklep oraz świetlica. 

</doc>
<doc id="403869" url="https://pl.wikipedia.org/wiki?curid=403869" title="Stęszów (województwo łódzkie)">
Stęszów (województwo łódzkie)

Stęszów – wieś w Polsce położona w województwie łódzkim, w powiecie radomszczańskim, w gminie Gidle.
Historia.
W latach 1975–1998 miejscowość położona była w województwie częstochowskim.

</doc>
<doc id="403870" url="https://pl.wikipedia.org/wiki?curid=403870" title="Stężyca (województwo wielkopolskie)">
Stężyca (województwo wielkopolskie)

Stężyca – wieś w Polsce położona w województwie wielkopolskim, w powiecie gostyńskim, w gminie Gostyń.
Wieś duchowna, własność opata benedyktynów w Lubiniu pod koniec XVI wieku leżała w powiecie kościańskim województwa poznańskiego.
W okresie Wielkiego Księstwa Poznańskiego (1815-1848) miejscowość wzmiankowana jako Stężyca należała do wsi mniejszych w ówczesnym pruskim powiecie Kosten rejencji poznańskiej. Stężyca należała do okręgu krzywińskiego tego powiatu i stanowiła część majątku Jerka, którego właścicielem był wówczas (1846) rząd pruski w Berlinie. Według spisu urzędowego z 1837 roku Stężyca liczyła 26 mieszkańców, którzy zamieszkiwali 11 dymów (domostw).
W latach 1975–1998 miejscowość położona była w województwie leszczyńskim.
Zobacz też: Stężyca, Stężyca Nadwieprzańska, Stężyca Łęczyńska, Stężyca-Kolonia

</doc>
<doc id="403871" url="https://pl.wikipedia.org/wiki?curid=403871" title="Straszów (województwo łódzkie)">
Straszów (województwo łódzkie)

Straszów – wieś w Polsce, położona w województwie łódzkim, w powiecie piotrkowskim, w gminie Rozprza.
W latach 1975–1998 miejscowość położona była w województwie piotrkowskim.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:
Ochrona przyrody.
W Straszowie, w północno-zachodniej części parku znajduje się uznany za pomnik przyrody dąb szypułkowy o obwodzie pnia 377 cm i wysokości około 20 m.

</doc>
<doc id="403872" url="https://pl.wikipedia.org/wiki?curid=403872" title="Strojec (województwo opolskie)">
Strojec (województwo opolskie)

Strojec, dawniej Stradziec – wieś w Polsce położona w województwie opolskim, w powiecie oleskim, w gminie Praszka. 
W latach 1975–1998 miejscowość położona była w województwie częstochowskim.
Położenie.
Strojec to jedna z większych wiosek położona w odległości około 4,5 km od Praszki przy drodze krajowej nr 42 między Praszką a Rudnikami. 
Historia.
Miejscowość historycznie należy do ziemi wieluńskiej i związana była z Wielkopolską. Ma metrykę średniowieczną i istnieje co najmniej od XIII wieku. Wymieniona w dokumentach zapisanych po łacinie w 1236 jako „Zstracecz”, oraz w 1249 jako „Stradzecz”. W XVI wieku nazwę odnotowano jako "Stradyecz".
Miejscowość została odnotowana w historycznych dokumentach podatkowych. W latach 1236-49 prepozyt Jan z Rudy zapisał klasztorowi na Piasku we Wrocławiu wsie Ganę oraz część Strojca. W 1401 Bieniasz Wierusz miał nadać paulinom wieruszowskim 2. łany, 2. karczmy oraz inne dobra we wsi. Od 1411 Strojec był własnością prywatną należącą początkowo do rodu szlacheckiego Praskich posiadaczy z sąsiedniej Praszki. W 1463 dokumenty odnotowują sprawę sądową między Kowalskimi z Praszki o zapis na Michałowie i Strojcu. W 1473 Jan z Praszki odstąpił chorążemu wielkiemu Wieruszowi wśród innych dóbr także 1/3 Strojca. W 1497 Jan Garnisz otrzymał od króla polskiego Jana I Olbrachta dobra Anny Praskiej oraz jej męża Marka w Praszce i Strojcu, skonfiskowane za niestawienie się na wojnę.
W I połowie XV wieku istniała parafia strojecka. Wymienia ją Liber beneficiorum archidiecezji gnieźnieńskiej spisany przez Jana Łaskiego w XVI wieku. W 1511 wieś płaciła dziesięcinę arcybiskupowi z 11,5 - 12,5 łanów po wiardunku, mierze, żyta i owsa, dziesięcinę z pustek sprzedano za 1. grzywnę. W 1518 wieś liczyła 11,5 łana. W 1552 w miejscowości gospodarowało 21. kmieci z karczmarzem; funkcjonowała także kuźnica. W 1553 część wsi należąca do Jana Praskiego liczyła 12 łanów.
Po rozbiorach Polski miejscowość znalazła się w zaborze rosyjskim. Jako wieś, osada oraz karczma leżące 25. wiorst od Wielunia w powiecie wieluńskim, gminie i parafii Praszka wymienia ją XIX wieczny Słownik geograficzny Królestwa Polskiego. W 1827 wieś liczyła 64. domy i 582 mieszkańców. W 1890 osiedle miało 15. domów zamieszkanych przez 110. mieszkańców, osiedle karczmarskie 1. dom i 4. mieszkańców, a wieś 54. domy oraz 309 mieszkańców. We wsi istniała szkoła początkowa, stał także kościół drewniany.
Ostatnimi właścicielami byli Potoccy. W pobliskich lasach istnieje pomnik upamiętniający śmierć w 1882 r. Stanisława Jana hrabiego Potockiego. W okolicy wsi od XIV w. wytapiano żelazo z wydobywanych na miejscu rud darniowych. W XVI w. podjęto tu wydobycie rud żelaza z środkowojurajskich złóż, wykonując serię szybów, które działały aż do schyłku XIX w. Na ich bazie stworzono hutę żelaza. Zamkniętą kopalnię reaktywowano na czas I wojny światowej. Do 1870 istniała gmina Strojec.
Czasy obecne.
W Strojcu znajdują się m.in.: szkoła podstawowa, przedszkole, kościół, klub sportowy LKS Budowlani Strojec, OSP, świetlica wiejska.

</doc>
<doc id="403873" url="https://pl.wikipedia.org/wiki?curid=403873" title="Stróża (województwo lubelskie)">
Stróża (województwo lubelskie)

Stróża – wieś w Polsce położona w województwie lubelskim, w powiecie kraśnickim, w gminie Kraśnik.
Wieś szlachecka położona była w drugiej połowie XVI wieku w powiecie urzędowskim województwa lubelskiego. Za Królestwa Polskiego istniała gmina Stróża. 
W latach 1975–1998 miejscowość położona była w województwie lubelskim.
Wieś stanowi sołectwo gminy Kraśnik. Według Narodowego Spisu Powszechnego (III 2011 r.) wieś liczyła 819 mieszkańców. 
Historia.
Pierwsze wzmianki o parafii w Stróży pojawiają się w rejestrach parafii archidiakonatu lubelskiego w 1325 roku. Kościół w Stróży miał zapewne charakter obronny, a osada pełniła funkcje strażnicze. Cechy te zawarte są w nazwie osady i usytuowaniu w pobliżu szlaków handlowych od Zawichostu do Lublina i Grodów Czerwieńskich. W rachunkach świętopietrza i dziesięciny papieskiej parafia w Stróży występuje w latach 1325-13742. Następne wzmianki o Stróży to rok 1377, w którym to król Ludwik Węgierski nadaje miasto królewskie Kraśnik z przyległymi wsiami, między innymi Stróżą dwóm braciom Iwanowi i Dymitrowi z Goraja. W 1403 r. wzmiankowany jest kościół parafialny św. Pawła w Kraśniku, który zapewne przejął parafię w Stróży, ponieważ nie odnajdujemy już wzmianek o tej parafii. W 1405 r. poprzez małżeństwo córki Dymitra Anny z Andrzejem Tęczyńskim dobra te przechodzą na własność rodu Tęczyńskich i pozostają w ich posiadaniu do poł. XVI w. Po Tęczyńskich właścicielami Kraśnika i Stróży byli Słuccy, Radziwiłłowie i Ossolińscy, a w 1604 r. dobra kraśnickie przeszły na własność Jana Zamoyskiego, hetmana wielkiego koronnego, który włączył je do kompleksu Ordynacji Zamoyskiej. W Stróży powstał dwór i folwark Ordynacji Zamoyskiej, jeden z najlepiej prosperujących i często odwiedzany przez kolejnych ordynatów. 
W dworze w 1739 r. przyszedł na świat Ordynat Klemens Zamoyski. Ordynat Klemens Zamoyski zachorował i w 1766 r. matka Klemensa, Teresa Aniela z Michałowskich Zamoyska ufundowała w pobliżu dworu, w obrębie folwarku w Stróży „"oratorium hoc triangulum muratum"” pod wezwaniem Św. Trójcy. W obliczu choroby syna powstała w szybkim tempie kaplica wotywna poświęcona Opatrzności Bożej, którą erygowano już 9 stycznia 1767 r., jednak ordynat niebawem zmarł 15 maja 1767 r. 
Wezwanie kaplicy Św. Trójcy wiąże się symbolicznie z rozplanowaniem na rzucie trójkąta równobocznego. Inspiracją do powstania kaplicy w takim kształcie był znany fundatorce z autopsji kościół bonifratrów w Munster (1745), którego patronem był święty Klemens. Zamysł fundatorki zrealizował działający na Lubelszczyźnie austriacki architekt Józef Horsch. Murowana kaplica Św. Trójcy w Stróży założona na rzucie trójkąta równobocznego, powstała jako element układu przestrzennego założenia dworsko-folwarcznego Ordynacji Zamoyskiej. Pierwotnie kaplica Św. Trójcy wyposażona była w ołtarz główny p.w. św. Trójcy i dwa ołatrze boczne św. Walentego oraz św. Jana Nepomucena. Obecnie stanowi jeden z pięciu obiektów o tym charakterze na terenie Polski zbudowanym na planie trójkąta. 
Folwark i budynki dworskie obecnie nie istnieją, a od 1977 roku teren ten zajmuje cmentarz parafialny. 
Zachował się dworski starodrzew z pomnikowymi okazami lipy drobnolistnej, jawora i białych kasztanowców.
Sport.
W Stróży działa klub piłki nożnej LKS Stróża, występujący w 5 lidze (liga okręgowa) w piłce nożnej, grupa [Lublin](sezon [2019]/[2020]).
W Stróży działa również klub tenisa stołowego LUKS Stróża obecnie nie występujący w żadnej lidze.
Transport.
Miejscowość leży przy drodze krajowej nr 19 łączącej Białystok z Lublinem i Rzeszowem.

</doc>
<doc id="403874" url="https://pl.wikipedia.org/wiki?curid=403874" title="Stróża (wieś w województwie świętokrzyskim)">
Stróża (wieś w województwie świętokrzyskim)

Stróża – wieś w Polsce położona w województwie świętokrzyskim, w powiecie opatowskim, w gminie Ożarów.
W latach 1975–1998 miejscowość położona była w województwie tarnobrzeskim.

</doc>
<doc id="403875" url="https://pl.wikipedia.org/wiki?curid=403875" title="Stróżewo (województwo mazowieckie)">
Stróżewo (województwo mazowieckie)

Stróżewo – wieś w Polsce położona w województwie mazowieckim, w powiecie płońskim, w gminie Załuski.
Prywatna wieś szlachecka położona była w drugiej połowie XVI wieku w powiecie zakroczymskim ziemi zakroczymskiej województwa mazowieckiego. W latach 1975–1998 miejscowość położona była w województwie ciechanowskim.
Wierni kościoła rzymskokatolickiego należą do parafii Świętego Stanisława Biskupa Męczennika w Starej Wronie.

</doc>
<doc id="403876" url="https://pl.wikipedia.org/wiki?curid=403876" title="Stróżewo (województwo wielkopolskie)">
Stróżewo (województwo wielkopolskie)

Stróżewo – wieś w Polsce położona w województwie wielkopolskim, w powiecie chodzieskim, w gminie Chodzież.
W latach 1975–1998 miejscowość należała do województwa pilskiego.
Wieś sołecka - zobacz jednostki pomocnicze gminy Chodzież w BIP 
Parafia.
We wsi znajduje się poewangelicki kościół pw. MB Szkaplerznej powstały w początku XX w.; ceglany, jednonawowy. Po wojnie mieścił się w nim skład chemikaliów. Od roku 1957 budynkiem administruje Kościół rzymskokatolicki, będący od lat 80. ub. w. jego właścicielem. Parafia ewangelicka istniała w Stróżewie w latach 1911 do 1945, pierwszy (szachulcowy) kościół w miejscu dzisiejszego zbudowano w 1793 r. samodzielną parafię rzymskokatolicką erygowano w 1973.

</doc>
<doc id="403877" url="https://pl.wikipedia.org/wiki?curid=403877" title="Dystrybucja geograficzna języka rumuńskiego">
Dystrybucja geograficzna języka rumuńskiego

Język rumuński, jeden z języków romańskich, używany jest w kilku krajach i regionach, przede wszystkim zaś na terenie Rumunii i Mołdawii. Zbiorcze określenie użytkowników tego języka to "românime".
Terytoria.
Język rumuński jest objęty statusem urzędowym w następujących krajach:
Ma on również duże znaczenie w:
Istnieją też duże społeczności rumuńskojęzyczne w Kanadzie, USA, Niemczech, Izraelu, Australii, Nowej Zelandii i Grecji, głównie dzięki migracjom po I i II wojnie światowej. Również upadek bloku komunistycznego i żelaznej kurtyny spowodowały falę migracji, zwłaszcza do krajów o kulturze romańskiej.
Użytkownicy.
Największa część osób posługujących się językiem rumuńskim mieszka w Rumunii oraz Mołdawii. Część Mołdawian uznaje jednak urzędowy język swego kraju za odrębną mowę – język mołdawski. Według części językoznawców nie istnieje taki język – względnie uznaje się go za dialekt rumuńskiego, który był zapisywany cyrylicą.

</doc>
<doc id="403878" url="https://pl.wikipedia.org/wiki?curid=403878" title="Stróżewo (województwo zachodniopomorskie)">
Stróżewo (województwo zachodniopomorskie)

Stróżewo – wieś w Polsce położona w województwie zachodniopomorskim, w powiecie pyrzyckim, w gminie Pyrzyce.
W latach 1975–1998 miejscowość położona była w województwie szczecińskim.
Zobacz też: Stróżewo 

</doc>
<doc id="403879" url="https://pl.wikipedia.org/wiki?curid=403879" title="Struga (województwo dolnośląskie)">
Struga (województwo dolnośląskie)

Struga (niem. "Adelsbach") – wieś w Polsce, położona w województwie dolnośląskim, w powiecie wałbrzyskim, w gminie Stare Bogaczowice.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Zabudowa.
Struga charakteryzuje się zabudową łańcuchową.
Położenie.
Struga leży na północno-zachodnich przedpolach Wałbrzycha, w dolinie Czyżynki, wśród wzniesień Pogórza Wałbrzyskiego, w okolicach Masywu Trójgarbu, do którego ze Strugi prowadzi niebieski szlak. Przez miejscowość przebiega także Szlak Ułanów Legii Nadwiślańskiej. 
Nazwa.
12 listopada 1946 nadano miejscowości polską nazwę "Struga".
Historia.
Pierwsze wzmianki o miejscowości pochodzą z XIII w., w związku z budową zamku Cisy. W okolicach Strugi dwukrotnie staczane były też przed kilkoma wiekami głośne w swoim czasie bitwy.
Adelsbach 1762.
Po raz pierwszy batalia taka odbyła się 6 lipca 1762 r. podczas wojny siedmioletniej. Nastąpiła ona na skutek manewru realizowanego przez pruski korpus gen. Karla Wieda, mającego na celu odciągnięcie oddziałów austriackich od kluczowej w tej kampanii i obsadzonej przez wojska Habsburgów twierdzy w Świdnicy. Była też pierwszym znaczącym starciem obydwu przeciwników na Śląsku w 1762 r., mogącym rzutować na dalszy przebieg wojny. W jej trakcie dowodzone bezpośrednio przez króla pruskiego Fryderyka II połączone (po cudzie domu brandenburskiego) oddziały prusko-rosyjskie, liczące ponad 20 tysięcy żołnierzy, starały się przełamać obronę niewielkiego, złożonego z ok. 6000 ludzi korpusu austriackiego gen. Josefa Brentano. Kilkugodzinne zmagania, których stawką była ochrona skrzydła całej armii austriackiej feldmarszałka Dauna, zakończyły się niepowodzeniem atakujących. Mimo ponad trzykrotnej przewagi liczebnej Prusacy przerwali bitwę i pokonani wycofali się ze Strugi, tracąc 1352 żołnierzy oraz przynajmniej 3 chorągwie. Po stronie austriackiej straty były o wiele niższe i wynosiły zaledwie 254 ludzi. W bitwie ogromną rolę odegrało korzystne dla Austriaków ukształtowanie terenu (w tym wzgórze Sas) i sprawne dowodzenie, a także odwaga i brawura żołnierzy – zwłaszcza tych z węgierskiego regimentu Bethlen oraz łączonego batalionu grenadierów. W dowód zasług na polu walki głównodowodzący korpusem austriackim odznaczony został Krzyżem Wielkim Orderu Marii Teresy, a Krzyżami Kawalerskimi uhonorowano dwóch innych oficerów.
Bitwa pod Strugą.
Czterdzieści pięć lat później miejsce to ponownie okazało się być pechowe dla żołnierzy pruskich. 15 maja 1807 r. miała miejsce w bliskiej okolicy Strugi na Czerwonym Wzgórzu bitwa polskich ułanów z Legii Polsko-Włoskiej z Prusakami, która zakończyła się dotkliwą porażką tych ostatnich.
Zabytki.
Do wojewódzkiego rejestru zabytków wpisane są:

</doc>
<doc id="403880" url="https://pl.wikipedia.org/wiki?curid=403880" title="Struga (województwo lubuskie)">
Struga (województwo lubuskie)

Struga () – wieś w Polsce położona w województwie lubuskim, w powiecie krośnieńskim, w gminie Bytnica.
Wieś słynie z jezior Kamieńskie i Ciche, które od lat cieszą się zainteresowaniem turystów. W okolicy Strugi znajduje się także stary, poniemiecki cmentarz, dawne zabudowy z około XVIII wieku oraz stary młyn wodny.
W latach 1975–1998 miejscowość położona była w województwie zielonogórskim.

</doc>
<doc id="403881" url="https://pl.wikipedia.org/wiki?curid=403881" title="Strumiany (województwo łódzkie)">
Strumiany (województwo łódzkie)

Strumiany – wieś w Polsce położona w województwie łódzkim, w powiecie sieradzkim, w gminie Burzenin.
W latach 1975–1998 miejscowość położona była w województwie sieradzkim.
Przez miejscowość przebiega droga wojewódzka nr 480.
Położenie.
Wieś leży przy drodze do Widawy na prawym brzegu Warty. Zamieszkują ją 294 osoby w 64 gospodarstwach. Funkcjonuje tu Gminny Ośrodek Sportu i Rekreacji, sklepy, punkt wymiany butli z gazem, firma transportowa, piekarnia, skład węgla i materiałów budowlanych.
Zobacz też: Strumiany

</doc>
<doc id="403882" url="https://pl.wikipedia.org/wiki?curid=403882" title="Strumiany (województwo małopolskie)">
Strumiany (województwo małopolskie)

Strumiany – wieś w Polsce położona w województwie małopolskim, w powiecie wielickim, w gminie Wieliczka. W 2018 roku we wsi zameldowanych było 688 osób, jednak ze względu na osoby napływowe, które nie są zameldowane, liczbę mieszkańców szacuje się na ok. 800. W Strumianach położony jest kościół katolicki pw. Niepokalanego Serca Najświętszej Maryi Panny.
W latach 1975–1998 miejscowość administracyjnie należała do województwa krakowskiego.

</doc>
<doc id="403883" url="https://pl.wikipedia.org/wiki?curid=403883" title="Strumiany (województwo mazowieckie)">
Strumiany (województwo mazowieckie)

Strumiany – wieś w Polsce położona w województwie mazowieckim, w powiecie grodziskim, w gminie Baranów.
 
W latach 1975–1998 miejscowość położona była w województwie skierniewickim.

</doc>
<doc id="403884" url="https://pl.wikipedia.org/wiki?curid=403884" title="Strumienno (województwo lubuskie)">
Strumienno (województwo lubuskie)

Strumienno () – wieś w Polsce położona w województwie lubuskim, w powiecie krośnieńskim, w gminie Krosno Odrzańskie.
W latach 1975–1998 miejscowość położona była w województwie zielonogórskim.
W miejscowości znajduje się kaplica pw. Matki Boskiej Fatimskiej, zbudowana w latach 90 XX wieku na miejscu starej poczty, poświęcona w 1997 roku.
Przez miejscowość przepływa Łomianka, która jest prawym dopływem Odry. 

</doc>
<doc id="403885" url="https://pl.wikipedia.org/wiki?curid=403885" title="Strumienno (województwo zachodniopomorskie)">
Strumienno (województwo zachodniopomorskie)

Strumienno (niem. "Syringe") – kolonia sołecka w Polsce położona w województwie zachodniopomorskim, w powiecie choszczeńskim, w gminie Bierzwnik. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 80 mieszkańców. 
Geografia.
Kolonia leży ok. 3 km na wschód od Bierzwnika.
Historia.
Kolonia założona w XIX wieku z 509 mórg magdeburskich. W pobliżu kolonii rósł las bukowy. W 1840 doliczono się 24 domów. W 1925 roku były tutaj 23 domy i 99 mieszkańców. W roku 1939 miejscowość liczyła 90 mieszkańców.

</doc>
<doc id="403886" url="https://pl.wikipedia.org/wiki?curid=403886" title="Strupice (województwo świętokrzyskie)">
Strupice (województwo świętokrzyskie)

Strupice – wieś w Polsce, położona w województwie świętokrzyskim, w powiecie ostrowieckim, w gminie Waśniów. Leży przy DW751.
W latach 1975–1998 miejscowość położona była w województwie kieleckim.

</doc>
<doc id="403888" url="https://pl.wikipedia.org/wiki?curid=403888" title="Strużyna (województwo dolnośląskie)">
Strużyna (województwo dolnośląskie)

Strużyna (do 1945 r. niem. "Schönbrunn") – wieś w Polsce położona w województwie dolnośląskim, w powiecie strzelińskim, w gminie Przeworno.
Podział administracyjny.
W latach 1975–1998 miejscowość położona była w województwie wałbrzyskim.
Zabytki.
Do wojewódzkiego rejestru zabytków wpisany jest:
Szlaki turystyczne.
 droga Szklary-Samborowice (szlak zielony) - Jagielno - Krynka - Przeworno - Strużyna - Kaszówka - Jegłowa kop. - Gromnik - Skrzyżowanie nad Wąwozem Pogródki - Biały Kościół – Nieszkowice – Czerwieniec – Kowalskie – Żelowice – Piotrkówek – Ostra Góra – Niemcza - Gilów - Piława Dolna - Góra Parkowa - Bielawa - Kalenica - Nowa Ruda - Tłumaczów - Radków - Pasterka - Karłów - Skalne Grzyby - Batorów - Duszniki-Zdrój - Szczytna - Zamek Leśna - Polanica-Zdrój - Bystrzyca Kłodzka - Igliczna - Międzygórze - Przełęcz Puchacza
 Strużyna - Łojowice

</doc>
<doc id="403889" url="https://pl.wikipedia.org/wiki?curid=403889" title="Strużyna (województwo warmińsko-mazurskie)">
Strużyna (województwo warmińsko-mazurskie)

Strużyna (niem. "Silberbach") – wieś w Polsce położona w województwie warmińsko-mazurskim, w powiecie ostródzkim, w gminie Morąg. W latach 1975–1998 miejscowość położona była w województwie olsztyńskim. Miejscowość leży w historycznym regionie Prus Górnych. W latach 1945–1946 miejscowość nosiła nazwę "Srebrniki".
Historia.
W okolicy wsi znajdują się ślady po dawnym, dużym grodzisku Prusów. Dawniej grodzisko to zwane było "Johannisberg", obecnie położone w lesie, około 1,5 km na wschód od Strużyny. Datowane jest na okres wczesnego średniowiecza (XI-XIII w.). Grodzisko usytuowane było na wysokim cyplu o dogodnych warunkach obronnych (od strony północnej dostępu broniła głęboka dolina Srebrnej Strugi, od wschodu częściowo osuszone Jezioro Długie). Pozostałością po grodzisku jest pierścieniowaty wał o wysokości 1 m, okalający majdan o średnicy 21 m. Szacuje się, że całość obronnej budowli zajmowała obszar około 1,9 ha. Grodzisko oddzielone było od nasady cypla fosą i kamienno-ziemnym wałem zaporowym o wysokości 1,5 m. W pozostałościach po wale doszukać się można śladów wieży strażniczej.
Wieś wymieniana w dokumentach w 1352 r., jako wieś ziemiańska na 62 włókach. W roku 1782 we wsi odnotowano 44 domy (dymy), natomiast w 1858 w 61 gospodarstwach domowych było 523 mieszkańców. W latach 1937–1939 było 607 mieszkańców. W roku 1973 wieś należała do powiatu morąskiego, gmina Morąg, poczta Łączno.
Zabytki.
We wsi znajduje się barokowy kościół parafialny, wzniesiony w latach 1757–1754. Z obu stron zakończony trójbocznie, w połowie nawy znajduje się dwukondygnacyjna wieża nakryta ostrosłupowym hełmem, nad drzwiami do niej umieszczony jest herb rycerski i data "1751". Ołtarz i ambona pochodzą z początków XVIII w. Kościół wybudowany jest na planie wydłużonego ośmioboku.

</doc>
<doc id="403890" url="https://pl.wikipedia.org/wiki?curid=403890" title="Stryjki (województwo mazowieckie)">
Stryjki (województwo mazowieckie)

Stryjki – wieś w Polsce położona w województwie mazowieckim, w powiecie wołomińskim, w gminie Tłuszcz.
W latach 1975–1998 miejscowość położona była w województwie ostrołęckim.

</doc>
<doc id="403892" url="https://pl.wikipedia.org/wiki?curid=403892" title="Stryjki (województwo podlaskie)">
Stryjki (województwo podlaskie)

Stryjki – wieś w Polsce położona w województwie podlaskim, w powiecie zambrowskim, w gminie Szumowo.
Dawniej Stryjki-Zaręby.
Wierni kościoła rzymskokatolickiego należą do parafii Najświętszej Maryi Panny Częstochowskiej w Szumowie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Szumowo.
Według Powszechnego Spisu Ludności z 1921 roku wieś zamieszkiwały 82 osoby w 14 budynkach mieszkalnych. Miejscowość należała do parafii rzymskokatolickiej w Szumowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Szumowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. W pobliżu wsi przebiegała Linia Mołotowa (Zambrowski Rejon Umocniony). Do dziś zachowały się schrony, rozsiane w okolicznych lasach. W latach 1975–1998 miejscowość administracyjnie należała do województwa łomżyńskiego.

</doc>
<doc id="403893" url="https://pl.wikipedia.org/wiki?curid=403893" title="Stryków (województwo mazowieckie)">
Stryków (województwo mazowieckie)

Stryków – wieś w Polsce położona w województwie mazowieckim, w powiecie grójeckim, w gminie Mogielnica. 
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego. Wieś położona była do 1975 roku w województwie warszawskim, w latach 1975–1998 miejscowość położona była w województwie radomskim, obecnie w województwie mazowieckim.
Dużą rolę w rozwoju wsi odegrała wąskotorowa linia Kolei Grójeckiej, na której znajdował się położony we wsi przystanek Stryków Świdno z bocznicą i torem mijankowym. Przystanek został oddany do użytku w 1920 roku i obsługiwał rozkładowy ruch pasażerski do 1988 roku. 
Wieś składała się ze wsi właściwej (wzdłuż drogi Mogielnica–Borowe i jej odnogi do wsi Tomczyce), oraz z kolonii położonej na południe od linii kolejowej Mogielnica–Nowe Miasto nad Pilicą. Ma charakter typowo rolniczy, w ostatnim okresie obserwuje się rozwój niskopiennego sadownictwa i ogrodnictwa z tuneli foliowych. 

</doc>
<doc id="403894" url="https://pl.wikipedia.org/wiki?curid=403894" title="Strzałki (województwo łódzkie)">
Strzałki (województwo łódzkie)

Strzałki – wieś w Polsce położona w województwie łódzkim, w powiecie sieradzkim, w gminie Burzenin.
Prywatna wieś szlachecka położona była w drugiej połowie XVI wieku w powiecie sieradzkim województwa sieradzkiego. W latach 1975–1998 miejscowość położona była w województwie sieradzkim.
Historia.
Wieś powstała w średniowieczu, wchodziła wówczas w skład klucza burzenińskiego należącego do rodziny Bużeńskich.
Położenie.
Położona jest 3 km na zach. od Burzenina, zamieszkuje ją 326 osób w 90 gospodarstwach. Rośnie tu kilkusetletni dąb – pomnik przyrody, funkcjonuje jeden sklep, OSP, punkty wymiany butli z gazem, zakłady wulkanizacji, zlewnia mleka, firma instalatorstwa sanitarnego a także zakład stolarski.
Przypisy.
Zobacz też: Strzałki

</doc>
<doc id="403895" url="https://pl.wikipedia.org/wiki?curid=403895" title="Strzałkowo (województwo mazowieckie)">
Strzałkowo (województwo mazowieckie)

Strzałkowo – wieś w Polsce położona w województwie mazowieckim, w powiecie mławskim, w gminie Stupsk.
Wierni Kościoła rzymskokatolickiego należą do parafii św. Wojciecha w Stupsku.
W latach 1975–1998 miejscowość położona była w województwie ciechanowskim.

</doc>
<doc id="403896" url="https://pl.wikipedia.org/wiki?curid=403896" title="Strzałkowo (województwo warmińsko-mazurskie)">
Strzałkowo (województwo warmińsko-mazurskie)

Strzałkowo (niem. "Hinzbruch") – wieś w Polsce położona w województwie warmińsko-mazurskim, w powiecie ostródzkim, w gminie Łukta.
W latach 1975–1998 miejscowość położona była w województwie olsztyńskim.

</doc>
<doc id="403897" url="https://pl.wikipedia.org/wiki?curid=403897" title="Strzałkowo (województwo wielkopolskie)">
Strzałkowo (województwo wielkopolskie)

Strzałkowo (niem. "Stralkowo", "Stralkau" – wieś położona w województwie wielkopolskim, w powiecie słupeckim, siedziba gminy Strzałkowo. W latach 1975–1998 miejscowość położona była w województwie konińskim. Według danych z 2021 roku wieś zamieszkiwało 5599 osób.
Strzałkowo położone jest 4 km na zachód od Słupcy. Od stolicy województwa, Poznania, wieś dzieli niecałe 70 km.
Historia.
Pierwsze wzmianki na temat wsi sięgają X i XI wieku, gdyż wtedy pojawili się pierwsi mieszkańcy.
Nazwa „Strzałkowo” pochodzi od kmiecia Strzałka, który był pionierem i protoplastą rodu zamieszkującego osadę. Po śmierci Strzałka wsią zarządzał ród Porajów herbu Poraj. Z czasem Strzałkowo rozwijało się. Na mieszkańców składało się kilka rodów spowinowaconych ze sobą. Z tychże rodów powstała wpływowa jak na te czasy rodzina Strzałkowskich herbu Poraj. Dość istotną pamiątką historyczną jest dokument z 1432 roku podpisany przez Jana Gołego ze Strzałkowa, który zapewniał panującego wówczas króla Władysława Jagiełłę o swej wierności.
Za początek współczesnego Strzałkowa uważa się rok 1781, kiedy to sprowadzono do wsi niemieckich osadników. Po II rozbiorze Polski w 1793 roku miejscowość znalazła się w zaborze pruskim. W wyniku postanowień Kongresu Wiedeńskiego z 1815 roku Strzałkowo stało się wsią przygraniczną (granica przebiegała dokładnie 1 km na wschód od miejscowości). W 1839 roku powstała tutaj pierwsza szkoła, a w 1882 roku oddano do użytku stację kolejową, która zapewniała bezpośrednie połączenie z Poznaniem i innymi ważnymi miastami. Warto wiedzieć, iż Strzałkowo było ostatnim miejscem, do którego dochodziła kolej berlińska. Dalsza podróż była możliwa dopiero od oddalonego o 120 km Kutna. Fakt ten sprawił, że w ówczesnej Wielkopolsce popularne stało się powiedzenie, iż „Europa kończy się w Strzałkowie”. W 1888 roku powstała miejscowa Ochotnicza Straż Pożarna. Mieszkańcy brali czynny udział w walkach mających na celu odzyskanie niepodległości. Dzieci z tutejszej szkoły w akcie solidarności ze strajkującymi w latach 1901–1904 oraz 1906–1907 dziećmi z Wrześni (słynny strajk dzieci wrzesińskich) również podjęły protest przeciwstawiając się germanizacji.
Po odzyskaniu przez Polskę niepodległości pod Strzałkowem znajdował się obóz dla internowanych żołnierzy armii URL, który w wyniku wybuchu wojny polsko-bolszewickiej przekształcono w Obóz Jeniecki nr 1 pod Strzałkowem przeznaczonym głównie dla jeńców sowieckich.
W wyniku wybuchu II wojny światowej Strzałkowo zostało zbombardowane przez Niemców już 1 września 1939 roku. Naloty trwały tydzień. Okupacja rozpoczęła się w chwili wkroczenia do miejscowości niemieckiego patrolu.
Po wojnie mieszkańcy działali na rzecz rozwoju wsi, która poniosła duże straty. Zgodnie z tym otworzono w 1945 roku mleczarnię, tartaki, młyn oraz gorzelnię. Nieopodal w miejscowości Staw utworzono krochmalnię. W 1948 roku zaczęła funkcjonować biblioteka publiczna, a w 1951 roku na miejscu dawnego majątku Strzałkowskich powstał Dom Pomocy Społecznej. W 1975 roku oddano do użytku Ośrodek Zdrowia. W 1976 roku uruchomiono we wsi punkt konsultacyjny poznańskiej Akademii Rolniczej. Działała tu również wytwórnia wód gazowanych i pasz treściwych. Siedzibę swoją miała tu dyrekcja PGR. Przy wylocie drogi E-8 w kierunku zachodnim wybudowano restaurację, duży parking i pawilony handlowe. W miejscowości rozpoczął też działalność Gminny Ośrodek Kultury.
W 1990 roku nadano wsi herb. W pierwszej dekadzie XXI wieku rozważano nadanie miejscowości praw miejskich, gdyż wieś spełnia wszystkie wymagane warunki w tej kwestii. Zrezygnowano z tego planu z powodu potencjalnych kosztów, jakie Strzałkowo mogłoby ponieść z tego tytułu, dość duży sprzeciw wyrazili również sami mieszkańcy.
Zabytki i miejsca pamięci.
We wsi znajduje się kościół św. Doroty z 1934 według projektu Stefana Cybichowskiego. Dawniej znajdował się tu także kościół ewangelicki. Obecnie na jego miejscu funkcjonuje Gminny Ośrodek Kultury, siedzibę ma tu także miejscowa Ochotnicza Straż Pożarna.
Kolejnym obiektem zabytkowym Strzałkowa jest park dworski z połowy XIX wieku, wpisany do krajowego rejestru zabytków pod nr rej.: 430/172 z 4.09.1989 r.
Na terenie gminy znajduje się cmentarz jeńców wojennych i internowanych pod Strzałkowem, dawniej stanowiący część obozu dla jeńców, ulokowanego na polach przy obecnej drodze krajowej nr 92 (do cmentarza można dojechać polną drogą z trasy 92 – ok. 1 km), w kierunku na Słupcę, wpisany do Krajowej Ewidencji Zabytków w 1994 pod numerem A-511/252.
Przy dawnym przejściu granicznym "Stralkowo" znajduje się obecnie miejsce pamięci w Łężcu.
Komunikacja.
Wieś położona jest przy drodze krajowej nr 92 Konin – Poznań.
Przez wieś przebiega magistrala kolejowa Poznań – Kutno – Warszawa. W Strzałkowie znajduje się stacja kolejowa dzięki której wieś ma bezpośrednie połączenie z miastami województwa wielkopolskiego w kierunkach wschód-zachód.
Strzałkowo posiada bezpośrednie połączenia PKS do następujących miast: Konin, Września, Słupca.
Garnizon.
Do początku 1921 roku Strzałkowo było garnizonem Wojska Polskiego, podporządkowanym dowódcy Okręgu Generalnego „Poznań”. Stacjonowały w nim następujące oddziały i instytucje:
Przemysł.
Przemysł w Strzałkowie reprezentowany jest głównie przez Spółdzielnię Mleczarską Udziałowców. Znaczącą rolę w tym temacie odgrywa również strzałkowska Gminna Spółdzielnia „Samopomoc Chłopska”. Oprócz tego na terenie miejscowości znajduje się wytwórnia mas bitumicznych należąca do firmy Strabag.
Instytucje.
W ramach bezpieczeństwa miejscowość objęta jest monitoringiem wizyjnym. Dodatkowo na jej terenie funkcjonują trzy hot-spoty Wi-Fi o swobodnym dostępie.
Sport.
W miejscowości funkcjonuje klub sportowy KS Polanin Strzałkowo.
Strzałkowo posiada takie obiekty sportowe jak stadion gminny, halę sportowo-widowiskową, kompleks sportowy „Orlik”, korty tenisowe z polem do gry w piłkę plażową, siłownię zewnętrzną oraz dwa osobne boiska do gry w koszykówkę.

</doc>
<doc id="403898" url="https://pl.wikipedia.org/wiki?curid=403898" title="Strzałków (województwo łódzkie)">
Strzałków (województwo łódzkie)

Strzałków – wieś w Polsce położona w województwie łódzkim, w powiecie radomszczańskim, w gminie Radomsko.
W latach 1975–1998 miejscowość położona była w województwie piotrkowskim.
Historia.
W Strzałkowie mieszkał i tworzył Henryk Siemiradzki.
Ludność na tym obszarze pojawiła się w neolicie. Kolejne informacje o osadnictwie pochodzą z wczesnego średniowiecza, zaś dalszy rozwój nastąpił pod koniec tej epoki. Wieś rozłożyła się poniżej dworu i kościoła, wokół zbiornika wodnego i tzw. nawsia.
Pierwsza pisana informacja o miejscowości pochodzi z 1367 r. Do 1402/3 r. należała do Jana z Tęczyna, kasztelana krakowskiego, zaś w 1404 r. wieś zakupił Leonard zw. Strzałkowskim herbu Poraj, któremu miejscowa legenda przypisuje udział w wojnie polsko-krzyżackiej (1409–1411), i który w 1411 r. ufundował pierwszy (drewniany kościół) i utworzył prebendę stanowiącą uposażenie dostojników kościelnych pieczętujących się herbem Poraj. Na prebendę strzałkowską składały się wówczas następujące dobra ziemskie: wieś i folwark Strzałków, połowa wsi Szczepocice oraz sołectwo we wsi królewskiej Orzechów wraz z młynem. W samym Strzałkowie znajdował się dwór, do którego od tej pory na odpoczynek przyjeżdżali hierarchowie kościelni.
Kolejny, murowany kościół w II połowie XVI w. wzniósł ówczesny prebendarz strzałkowski, kanonik gnieźnieński Marcin Rusiecki (odmówił królowi Zygmuntowi Staremu przyjęcia sakry biskupa poznańskiego). W XVII i XVIII w. prebendarzami strzałkowskimi byli m.in.: Jan Bużeński - biskup sufragan gnieźnieński, Stanisław Bużeński – nominat biskup sufragan krakowski, Bonawentura Turski – archidiakon gnieźnieński i kandydat na biskupa sufragana gnieźnieńskiego, Franciszek Antoni Kobielski – biskup ordynariusz kamieniecki i łucki (na Wołyniu) oraz kanclerz dworu królowej, Antoni Wołłowicz – biskup ordynariusz łucki, Feliks Turski – biskup ordynat łucki, krakowski i książę siewierski, a na pocz. XIX w. Grzegorz Zachariaszewicz – biskup sufragan warszawski. Po II rozbiorze Rzeczypospolitej dobra ziemskie zostały upaństwowione przez władze pruskie zaś prebendarze otrzymali ekwiwalent pieniężny wypłacany im aż do 1865 r.
Pomimo że Strzałków był wsią kościelną, jego grunty były dzierżawione różnym rodzinom szlacheckim, wraz z którymi w miejscowym dworze przebywali różni szlacheccy rządcy i ich krewni. Zjawisko to jest zwłaszcza widoczne w XVIII w., kiedy to spotyka się w Strzałkowie osoby ze stanu szlacheckiego należące do następujących rodzin: Borkowskich, Kłosowskich, Mękarskich, Kobielskich, Gawłowskich, Mniszewskich, Zieleńskich, Małachowskich itd.
W okresie pruskiej administracji wprowadzono nowe regulacje z chłopami (mieszkańcami Strzałkowa), zawierając z nimi umowy dożywotnich dzierżaw gruntów, na podstawie których w okresie powstania styczniowego ich potomkowie zostali uwłaszczeni. Odeszło się również od tradycyjnej trójpolówki jako formy uprawy gruntów.
Za Księstwa Warszawskiego powstała szkoła początkowa w Strzałkowie, która istniała zaledwie kilkanaście lat, lecz wznowiła swoją działalność w latach 60. XIX w. Obecny budynek szkolny został wzniesiony w l. 30. XX w.
Od 1809 r. wieś jako część dóbr rządowych, była dzierżawą wieczystą rodziny Rawiczów Biedrzyckich, z których Ksawery Biedrzycki był posłem na sejm w okresie powstania listopadowego, a jego syn Edward członkiem Towarzystwa Rolniczego w Królestwie Polskim. Do klucza strzałkowskiego należały wówczas: Strzałków, Sucha Wieś, Grzebień, Wygoda, część Orzechowa, Szczepocice, Papierniak, folwarki: w Strzałkowie i w Szczepocicach oraz propinacja w Strzałkowie, a także trzy młyny: Wrony, Brylisko i Kamionka. Wg Słownika geograficzno-historycznego, w 1827 r. było we wsi: 54 domy i 360 mieszkańców.
W latach 70. XIX w. w Strzałkowie przebywał pisarz, późniejszy noblista Henryk Sienkiewicz, który był wówczas zaręczony z wnuczką właściciela majątku, Marią Kellerówną.
W 1884 r. majątek zakupił malarz Henryk Siemiradzki, w którym spędzał letnie miesiące i w którym zmarł. Po jego śmierci dobra zakupiła rodzina Kryńskich herbu Przeginia (Stefan Kryński był inżynierem budowy dróg i mostów, pochodzący z rodziny profesorskiej), którzy pozostali właścicielami do wprowadzenia dekretu o reformie rolnej, do 1945 r.
W 1928 r. powstała w Strzałkowie Ochotnicza Straż Pożarna (obecnie będąca w Krajowym Systemie Ratownictwa Gaśniczego).
W 1938 r. zorganizowano lotnisko polowe dla polskich eskadr lotniczych, zaś we wrześniu 1939 r. wojska niemieckie zorganizowały drugie, mniejsze lotnisko.
W 1957 r. we wsi spaliło się 57 budynków.
Mieszkańcami Strzałkowa, którzy zaangażowali się w działalność niepodległościową byli: Józef Pawlikowski – uczestnik powstania listopadowego, Wincenty Pawlikowski – uczestnik powstania styczniowego, Roman Rypson – organizator lokalnych struktur Polskiej Organizacji Wojskowej (POW) w 1918 r., oficer 1 Pułku Ułanów Krechowieckich i dowódca eskadry lotniczej we wrześniu 1939 r., Ksawery Święcicki – syn miejscowego dzierżawcy majątku, legionista i w czasie II wojny światowej dowódca 10 Pułku Dragonów, Bogdan Święcicki - żołnierz Legionów Polskich i Polskich Sił Zbrojnych na Zachodzie, Władysław Pawlikowski – członek POW i uczestnik wojny polsko-bolszewickiej, Stanisław Pawlikowski – uczestnicy wojny polsko-bolszewickiej i żołnierz przedwojennego wywiadu wojskowego, Franciszek Porzeżyński – sekcyjny w strukturach POW, Stanisław Porzeżyński – członek POW i uczestnik wojny polsko-bolszewickiej, Adam Kłodos – członek POW, Franciszek Zawadzki – członek POW, Józef Proszowski – członek POW. We wrześniu 1939 r. zostało powołanych do wojska co najmniej 16 mieszkańców, spośród których 6 zginęło, w tym dwóch w walkach nad Bzurą (Edward i Jakub Proszowscy). Ponadto w czasie II wojny zginęło kilku mieszkańców (podczas masowych egzekucji bądź trafiło do obozu koncentracyjnego) za różnego rodzaju działalność.
W pobliskim kompleksie leśnym zorganizowana została przez Nadleśnictwo Radomsko ścieżka dydaktyczna. W pobliżu dawnej osady leśnej i młynarskiej na Podbrylisku rośnie około 300 letni dąb o obwodzie 450 cm oraz znajduje się kilka leśno-bagiennych użytków ekologicznych.
W miejscowości znajdują się już tylko trzy ponad stuletnie drewniane domy: pierwszy na ul. Konopnickiej 63 z ok. 1900 r., drugi na ul. Konopnickiej 53 z ok. 1900 r. i trzeci na ul. Kopernika 100 (w rejonie szkoły) z ok. 1914 r. Większość starej, drewnianej zabudowy wiejskiej spłonęła w 1957 r., nieliczne jeszcze pozostałe domy rozebrano głównie w latach 80. XX w.
Na obrzeżach miejscowości, na tzw. Dąbrowach, znajduje się datowany na połowę XIX w. cmentarz choleryczny, usytuowany w tzw. okopie szwedzkim.
Ze Strzałkowa pochodzili:
Roman Rypson – ppłk lotnictwa, organizator lokalnych struktur Polskiej Organizacji Wojskowej (POW) w 1918 r., oficer 1 Pułku Ułanów Krechowieckich i dowódca eskadry lotniczej we wrześniu 1939 r.,
Ksawery Święcicki – syn miejscowego dzierżawcy majątku, legionista i w czasie II wojny światowej dowódca 10 Pułku Dragonów.
Często mylnie przypisuje się rodowód strzałkowski Walentemu Lapczyńskiemu, uszlachconemu w czasach Stefana Batorego drukarzowi wojennemu, który pochodził ze Strzałkowca (dzisiejsze Radziechowice I).
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:
inne obiekty:

</doc>
<doc id="403899" url="https://pl.wikipedia.org/wiki?curid=403899" title="Strzałków (województwo mazowieckie)">
Strzałków (województwo mazowieckie)

Strzałków – wieś w Polsce położona w województwie mazowieckim, w powiecie radomskim, w gminie Wolanów. Znajduje się tutaj siedziba klubu piłkarskiego Jaguar Wolanów.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
Wierni Kościoła rzymskokatolickiego należą do parafii św. Doroty w Wolanowie.

</doc>
<doc id="403900" url="https://pl.wikipedia.org/wiki?curid=403900" title="Strzałków (województwo świętokrzyskie)">
Strzałków (województwo świętokrzyskie)

Strzałków – wieś w południowej Polsce, położona w województwie świętokrzyskim, w powiecie buskim, w gminie Stopnica.
W latach 1975–1998 miejscowość położona była w województwie kieleckim.
W Strzałkowie, w 1791 r. urodził się Henryk Dembiński – generał i jeden z dowódców powstania listopadowego.
Przez wieś przechodzi zielony szlak turystyczny z Wiślicy do Grochowisk. Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.

</doc>
<doc id="403901" url="https://pl.wikipedia.org/wiki?curid=403901" title="Strzałków (województwo wielkopolskie)">
Strzałków (województwo wielkopolskie)

Strzałków – wieś (dawniej miasto) w Polsce, położona w województwie wielkopolskim, w powiecie kaliskim, w gminie Lisków.
W latach 1975–1998 miejscowość położona była w województwie kaliskim.
Starzałków uzyskał lokację miejską w 1518 roku, zdegradowany przed 1578 rokiem. Do 1954 roku istniała gmina Strzałków. 
Miejsce urodzenia Walentego Majdańskiego, polskiego pedagoga i działacza społecznego.

</doc>
<doc id="403902" url="https://pl.wikipedia.org/wiki?curid=403902" title="Strzegocin (województwo łódzkie)">
Strzegocin (województwo łódzkie)

Strzegocin – wieś w Polsce położona w województwie łódzkim, w powiecie kutnowskim, w gminie Kutno.
W latach 1975–1998 miejscowość położona była w województwie płockim.
W XIV wieku w Strzegocinie została erygowana rzymskokatolicka parafia św. Bartłomieja Apostoła i św. Wojciecha Biskupa i Męczennika.
Według rejestru zabytków Narodowego Instytutu Dziedzictwa na listę zabytków wpisane są obiekty:
W Strzegocinie urodził się Tadeusz Około-Kułak (1904–1933) – podporucznik rezerwy kawalerii Wojska Polskiego, kawaler Virtuti Militari.

</doc>
<doc id="403903" url="https://pl.wikipedia.org/wiki?curid=403903" title="Strzegocin (województwo mazowieckie)">
Strzegocin (województwo mazowieckie)

Strzegocin – wieś w Polsce położona w województwie mazowieckim, w powiecie pułtuskim, w gminie Świercze.
Prywatna wieś szlachecka położona była w drugiej połowie XVI wieku w powiecie nowomiejskim ziemi zakroczymskiej województwa mazowieckiego. W latach 1975–1998 miejscowość położona była w województwie ciechanowskim.
Na terenie wsi znajdują się zabytki: dawny klasztor Bernardynów z 1761, kościół (obecnie parafialny) z 1740, a także pozostałości zespołu dworskiego z XIX w. (dwór, czworak i spichlerz).
Strzegocin jest siedzibą parafii rzymskokatolickiej Matki Boskiej Szkaplerznej należącej do dekanatu nasielskiego diecezji płockiej.
W Strzegocinie urodziła się Jadwiga Papi, pisarka dla młodzieży, właścicielka pensji dla panien w Warszawie.

</doc>
<doc id="403904" url="https://pl.wikipedia.org/wiki?curid=403904" title="Strzegom (województwo świętokrzyskie)">
Strzegom (województwo świętokrzyskie)

Strzegom – wieś w Polsce, położona w województwie świętokrzyskim, w powiecie staszowskim, w gminie Rytwiany.
W latach 1975–1998 miejscowość należała do województwa tarnobrzeskiego.
W latach 1867–1954 w granicach administracyjnych gminy Osiek (natenczas dzieliła się na: Strzegom wioskę i folwark, Strzegom-Majorat kolonię, Strzegom Poparafialny wioskę oraz Strzegom sołtystwo); a w granicach obecnej gminy Rytwiany dopiero od 1 stycznia 1973 roku po reaktywacji gmin w miejsce gromad.
Najbliższa droga wojewódzka: 765 (Chmielnik – Staszów – Osiek)
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Strzegomia zawarty w tabeli 1.
Ulice.
Poniżej w tabeli 2 ulice będące integralną częścią wioski Strzegom z aktualnie przypisanym im numerem zgodnym z TERYT z katalogu ULIC.

</doc>
<doc id="403905" url="https://pl.wikipedia.org/wiki?curid=403905" title="Strzegowa (województwo małopolskie)">
Strzegowa (województwo małopolskie)

Strzegowa – wieś w Polsce położona w województwie małopolskim, w powiecie olkuskim, w gminie Wolbrom, przy drodze wojewódzkiej nr 794.
W latach 1975–1998 miejscowość położona była w województwie katowickim.
Położenie.
Wieś położona jest na równinie po obydwu stronach drogi wojewódzkiej nr 794, na granicy dwóch mikroregionów: Wyżyna Ryczowska i Brama Wolbromska, należących do Wyżyny Częstochowskiej. W zachodniej części wsi znajduje się pas wzniesień tworzących lewe zbocza suchej Doliny Wodącej. Na południe i wschód od nich rozciągają się pola uprawne, wśród których również wznoszą się izolowane, zbudowane z wapieni skaliste wzniesienia: Ścianki, Krzywość, Kyciowa Skała, Opalanica, Pośrednica, Biernatowa Skała, Sołtysikowa Skała, Uczkiewiczowa Skała.
W Strzegowej funkcjonują: jednostka ochotniczej straży pożarnej, klub sportowy "LKS Pogoń Strzegowa" oraz koło gospodyń wiejskich.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="403906" url="https://pl.wikipedia.org/wiki?curid=403906" title="Strzegowa (województwo wielkopolskie)">
Strzegowa (województwo wielkopolskie)

Strzegowa (dawniej "Strzegow"; niem. "Strzegower Krug") – wieś w Polsce położona w województwie wielkopolskim, w powiecie ostrowskim, w gminie Nowe Skalmierzyce, w Kaliskiem, ok. 5 km od Nowych Skalmierzyc, ok. 10 km od Kalisza.
Podział administracyjny.
Miejscowość przynależała administracyjnie przed 1793 do powiatu kaliskiego, następnie do powiatu odolanowskiego. W latach 1975–1998 do województwa kaliskiego, a w latach 1887–1975 i od 1999 do powiatu ostrowskiego.
Historia.
Nazwa dzierżawcza wsi pochodzi od imienia Strzeg (Strzeżymir).
Znana od 1399 jako własność rycerska, wymieniana w źródłach pisanych jako "Strzegowo", "Strzegow". W latach 1416–1427 dochodziło kilkakrotnie do rozgraniczana wsi z Gostyczyną.
Strzegowa w XVI w. obejmowała obszar 14 łanów i była jedną z większych wsi regionu. W 1579 wieś była w posiadaniu rodziny Potworowskich.
Według "Słownika geograficznego Królestwa Polskiego" z 1890 Strzegowa i Glapiniec, tworzyły okręg wiejski o powierzchni 116 ha – 18 domów i 207 mieszkańców, a obszar dworski liczył 5 domów i 65 mieszkańców i zajmował powierzchnię 481 ha.
Komunikacja publiczna.
Dojazd autobusami MZK Ostrów Wielkopolski, linia podmiejska nr 20 (Ostrów Wielkopolski – Strzegowa – Nowe Skalmierzyce).

</doc>
<doc id="403907" url="https://pl.wikipedia.org/wiki?curid=403907" title="Strzegowo (województwo zachodniopomorskie)">
Strzegowo (województwo zachodniopomorskie)

Strzegowo (niem. "Stregow") – wieś w północno-zachodniej Polsce, położona w województwie zachodniopomorskim, w powiecie kamieńskim, w gminie Wolin, w pobliżu drogi wojewódzkiej nr 108.
W latach 1946–1998 miejscowość położona była w województwie szczecińskim.
We Strzegowie znajduje się zabytkowy park dworski z XIX wieku, pozostałość po dworze.
Na północno-zachodnim skraju wsi (działka nr 21), przy fragmencie zadrzewienia przylegającego do dawnego zespołu folwarcznego rosną 2 okazałe drzewa uznane za pomniki przyrody. Są to: klon zwyczajny o obwodzie 297 cm oraz jesion wyniosły o obwodzie 265 cm.

</doc>
<doc id="403908" url="https://pl.wikipedia.org/wiki?curid=403908" title="Strzegów (województwo dolnośląskie)">
Strzegów (województwo dolnośląskie)

Strzegów – wieś w Polsce położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="403909" url="https://pl.wikipedia.org/wiki?curid=403909" title="Strzegów (województwo lubuskie)">
Strzegów (województwo lubuskie)

Strzegów (niem. "Strega", łuż. "Stśěgow") – wieś w Polsce położona w województwie lubuskim, w powiecie krośnieńskim, w gminie Gubin.
W latach 1975–1998 miejscowość położona była w województwa zielonogórskiego.
Historia.
Pierwsza wzmianka o miejscowości pojawiła się w dokumentach w 1300 roku pod nazwą (niem. "Strigowe"). Właścicieli wsi w XIV i XV wieku wymienia się gubeńskich obywateli Budinsina, Franka i Lista. W końcu XIX wieku (1866 – 1898) majątek rycerski został podzielony. Do wsi należały: kolonia, folwark i dwa młyny wodne (młyn w zaroślach i nowy). Wokół długiego stawu wiejskiego przebiega główna droga, na której skraju stoją lipy).
W 1939 roku w Strzegowie mieszkało 590 osób. Komendantem miejscowości od lipca 1945 roku był ppor. Marian Listwoń, dowódca 2. Kompanii strzeleckiej 38. Pułku Piechoty. W 1945 roku został utworzony 2 Oddział Ochrony Pogranicza, a w Strzegowie powstaje 27 strażnica, która podlegała 6. Komendzie Odcinka w Sękowicach. W 1950 roku powstała 9 Brygada WOP, a w Gubinie 92. Batalion WOP w skład, którego wchodziła strażnica w Strzegowie. W 2002 roku strażnice w Strzegowie i Polanowicach zostały połączone, a ich siedzibą zostały Polanowice.
W czerwcu 1946 roku powstała w Strzegowie szkoła podstawowa oraz utworzona z pierwszych osadników Ochotnicza Straż Pożarna, która na początku swojej działalności posiadała na wyposażeniu konny wóz z ręczną sikawką, kilka węży, szpadle, bosaki, siekiery i kombinezony. W 1976 roku wybudowana została remiza strażacka, a w 2004 roku strażacy otrzymali sztandar ufundowany przez władze gminy, który wręczył prezes ZW OSP Edward Fedko.
W latach 1954 – 1958 była tu Gromadzka Rada Narodowa z siedzibą w Markosicach.
W 1955 roku we wsi powstała Rolnicza Spółdzielnia Produkcyjna „Nysa” oraz dokonano klasyfikacji i regulacji gruntów.
W 1969 roku w Strzegowie istniał punkt felczerski Wiejskiego Ośrodka Zdrowia w Grabicach, a w 1999 roku utworzono Wiejski Ośrodek Zdrowia, jako filię SPZOZ w Stargardzie Gubińskim. 17 listopada oddano do użytku wodociąg. W 1988 roku wieś liczyła 305 mieszkańców, w 1999 roku 295, a w 2000 roku 308.
Zabytki.
Do wojewódzkiego rejestru zabytków wpisany jest:

</doc>
<doc id="403910" url="https://pl.wikipedia.org/wiki?curid=403910" title="Strzegów (województwo opolskie)">
Strzegów (województwo opolskie)

Strzegów (niem. "Striegendorf") – wieś w Polsce położona w województwie opolskim, w powiecie brzeskim, w gminie Grodków.
Miejscowość należy do tzw. wsi popegeerowskich, gdyż znaczna liczba jej mieszkańców była zatrudniona w zakładach rolnych w sąsiednich wsiach. Obecnie, gdy zdecydowana większość tych zakładów upadła, spora część mieszkańców nie pracuje. Poza tym wieś zasiedla kilka rodzin rolniczych prowadzących gospodarstwa.
W Strzegowie znajduje się Dom Dziecka z około dwudziestoma podopiecznymi. We wsi znajduje się jeden sklep spożywczy, we wsi nie ma kościoła, należy do parafii w Kobieli. Tam też znajduje się parafialny kościół pod wezwaniem św. Jerzego.
We wsi działa punkt Poczty Polskiej, jednak kod pocztowy został zmieniony z 49-247 (poczta Strzegów) na 49-200 (poczta Grodków).
Do roku 2000 we wsi działała świetlica wiejska, która skupiała okoliczną młodzież na wspólnym spędzaniu czasu. Obecnie świetlica została odebrana wsi i należy do Domu Dziecka (nie jest wykorzystywana).
Wieś jest otoczona niewielkimi lasami i zagajnikami, nieopodal znajdują się stawy hodowlane.
Zabytki.
Do wojewódzkiego rejestru zabytków wpisany jest :

</doc>
<doc id="403911" url="https://pl.wikipedia.org/wiki?curid=403911" title="Strzelce Małe (województwo łódzkie)">
Strzelce Małe (województwo łódzkie)

Strzelce Małe – wieś w Polsce położona w województwie łódzkim, w powiecie radomszczańskim, w gminie Masłowice.
W latach 1975–1998 miejscowość położona była w województwie piotrkowskim.

</doc>
<doc id="403912" url="https://pl.wikipedia.org/wiki?curid=403912" title="Strzelce Małe (województwo małopolskie)">
Strzelce Małe (województwo małopolskie)

Strzelce Małe – wieś w Polsce położona w województwie małopolskim, w powiecie brzeskim, w gminie Szczurowa.
W latach 1975–1998 miejscowość położona była w województwie tarnowskim.
Od 2010 w miejscowości funkcjonuje samolotowe lądowisko Strzelce Małe-Szczurowa.

</doc>
<doc id="403914" url="https://pl.wikipedia.org/wiki?curid=403914" title="Strzelce Małe (województwo wielkopolskie)">
Strzelce Małe (województwo wielkopolskie)

Strzelce Małe – wieś w Polsce położona w województwie wielkopolskim, w powiecie gostyńskim, w gminie Piaski.
W okresie Wielkiego Księstwa Poznańskiego (1815-1848) miejscowość należała do wsi większych w okręgu gostyńskim ówczesnego pruskiego powiatu Kröben (krobskiego) w rejencji poznańskiej. Część Strzelec Małych (67 osób, 10 domów) stanowiło część majątku Bodzewo, którego właścicielem był wówczas (1846) Kaulfus. Druga część (12 domów, 101 osób) należała do Zakrzewskiej.
W latach 1975–1998 miejscowość położona była w województwie leszczyńskim.
Zobacz też: Strzelce Małe

</doc>
<doc id="403915" url="https://pl.wikipedia.org/wiki?curid=403915" title="Jan Kanty Dąbrowski">
Jan Kanty Dąbrowski

Jan Kanty Dąbrowski (ur. 20 września 1791, zm. 4 kwietnia 1853), polski duchowny katolicki, biskup pomocniczy poznański.
Życiorys.
Przyjął święcenia kapłańskie w 1814, wcześniej wstąpiwszy do zgromadzenia księży misjonarzy. Wykładał w seminariach w Poznaniu, Pelplinie i Gnieźnie, był proboszczem w Popowie, Wąbrzeźnie i Lisewie. W 1841 otrzymał godność kanonika poznańskiej kapituły katedralnej. W czerwcu 1843 został mianowany biskupem pomocniczym poznańskim, ze stolicą tytularną Helenopolis; sakrę przyjął 20 sierpnia 1843 w Gnieźnie. W chwili nominacji był jedynym biskupem w Poznaniu - po śmierci arcybiskupa Marcina Dunina w 1842 diecezją zarządzał ks. Leon Przyłuski w charakterze wikariusza kapitulnego; dopiero w październiku 1844 został on wybrany na arcybiskupa (zarazem poznańskiego i gnieźnieńskiego).
Biskup Dąbrowski był znany w diecezji z działalności na rzecz bractw wstrzemięźliwości.

</doc>
<doc id="403916" url="https://pl.wikipedia.org/wiki?curid=403916" title="Strzelce Wielkie (województwo łódzkie)">
Strzelce Wielkie (województwo łódzkie)

Strzelce Wielkie – wieś w Polsce położona w województwie łódzkim, w powiecie pajęczańskim, w gminie Strzelce Wielkie (na Wysoczyźnie Bełchatowskiej).
W latach 1975–1998 miejscowość położona była w województwie częstochowskim.
Miejscowość jest siedzibą gminy Strzelce Wielkie.
Źródła historyczne po raz pierwszy wymieniają Strzelce koło Brzeźnicy w 1386 roku (księgi ziemskie i grodzkie Radomska i Sieradza) oraz w 1513 roku Strzelce jako wieś dająca dziesięciny kanonii gnieźnieńskiej. Nazwa wsi Strzelce wywodzi się od zajęcia ludności zamieszkującej te tereny. Do XVII wieku właścicielem wsi był m.in. Swańsko de Strzelce, Jan ze Strzelec, H. Kołomaz. W XVII wieku Strzelce stały się własnością Zamojskich, potem Porajów i Pikartów. Już w 1641 roku istniał tu drewniany kościółek uposażony przez właściciela Sulmierzyc – Piotra Walickiego. W 1642 roku wybudowano też dwór i kaplicę, która uległa spaleniu, i została odbudowana w 1766 roku. Dzisiejsza parafia powstała 4 sierpnia 1957 roku, a 13 października położono kamień węgielny pod budowę kościoła pw. Opatrzności Bożej, w stylu neoromańskim.
Wieś położona jest przy drodze wojewódzkiej nr 483.
Pochodził stąd prof. Marian Śliwiński (1932–2009) – kardiochirurg i minister zdrowia i opieki społecznej w rządzie Piotra Jaroszewicza.

</doc>
<doc id="403917" url="https://pl.wikipedia.org/wiki?curid=403917" title="Strzelce Wielkie (województwo małopolskie)">
Strzelce Wielkie (województwo małopolskie)

Strzelce Wielkie – wieś w Polsce, położona w województwie małopolskim, w powiecie brzeskim, w gminie Szczurowa. W pobliżu przepływa rzeka Łętowina. We wsi znajduje się siedziba rzymskokatolickiej parafii św. Sebastiana, szkoła podstawowa i ochotnicza straż pożarna.
W latach 1975–1998 miejscowość położona była w województwie tarnowskim. 
Historia.
Wieś wspominana w latach 1125, 1229 i 1322, należała za czasów Długosza do parafii Witów. Parafię, wyłączoną z parafii Witów, uposażoną przez Andrzeja Gawrońskiego, erygował 11 października 1617 r. biskup krakowski Marcin Szyszkowski. Dawny kościół parafialny, drewniany, pod wezwaniem św. Fabiana i św. Sebastiana Mm, wybudowany przez A. Gawrońskiego w 1617 r., konsekrował biskup Tomasz Oborski.
Zabytki.
Obiekty wpisane do rejestru zabytków nieruchomych województwa małopolskiego

</doc>
<doc id="403918" url="https://pl.wikipedia.org/wiki?curid=403918" title="Strzelce Wielkie (województwo wielkopolskie)">
Strzelce Wielkie (województwo wielkopolskie)

Strzelce Wielkie (niem. "Gross-Strzelce") – wieś w Polsce położona w województwie wielkopolskim, w powiecie gostyńskim, w gminie Piaski, na południowy wschód od Piasków.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Strzelce Wielkie należały do okręgu gostyńskiego tego powiatu i stanowiły odrębny majątek, którego właścicielem była wówczas (1846) Zakrzewska. Według spisu urzędowego z 1837 roku wieś liczyła 345 mieszkańców, którzy zamieszkiwali 44 domy (domostwa).
Wieś rycerska, własność Marcelego Żółtowskiego, położona była w 1909 roku w powiecie gostyńskim rejencji poznańskiej w Wielkim Księstwie Poznańskim.
W latach 1975–1998 miejscowość położona była w województwie leszczyńskim.
Zabytki.
W Strzelcach Wielkich znajduje się zabytkowy gotycki kościół parafialny pw. św. Marcina, wybudowany w latach 1487-1490 i dwukrotnie rozbudowywany (w 1862 i 1903). W kościele zachował się nagrobek Kaspra Miaskowskiego i portret trumienny Barbary Koszutskiej. Ochronie konserwatorskiej podlega także wikariat z salą parafialną, dom zarządcy, ogród i ogrodzenie z pocz. XX wieku.
Zobacz też inne miejscowości o nazwie Strzelce Wielkie

</doc>
<doc id="403919" url="https://pl.wikipedia.org/wiki?curid=403919" title="Strzelce (województwo kujawsko-pomorskie)">
Strzelce (województwo kujawsko-pomorskie)

Strzelce – wieś w Polsce położona w województwie kujawsko-pomorskim, w powiecie mogileńskim, w gminie Mogilno. Dawna nazwa: "Lubieszewo". W dokumentach występuje również pod innymi nazwami: "Strzelcze, Lhtbessowo, Lubessowo, Lubeschewo, Luliessewo".
Podział administracyjny.
Wieś duchowna, własność opata benedyktynów w Mogilnie pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 535 mieszkańców. Jest szóstą co do wielkości miejscowością gminy Mogilno.
Historia wsi.
Pierwsza wzmianka o "Lubieszewie" (od roku 1580 zmieniono nazwę na Strzelce) pochodzi z drugiej połowy XII w. (rok 1155). W dokumencie królewskim, tzw. falsyfikacie mogileńskim, (błędnie datowanym przez niektóre źródła na rok 1065) zawarty jest akt nadania dla klasztoru benedyktynów w Mogilnie. Na mocy tego dokumentu własnością klasztoru stały się między innymi 23 miejscowości z obszaru Wielkopolski i Kujaw.
Książę Bolesław Szczodry, uwłaszczając benedyktynów mogilnickich, nadał im wieś "Lubieszewo" z połową jeziora, które wymienia także przywilej ks. Salomei, potwierdzony przez Mieszka Starego w roku 1193. W roku 1215 przysądzono klasztorowi w Strzelnie dziesięcinę z "Lubieszewa", do której rościł sobie prawa biskup kujawski. W roku 1249 Kazimierz I kujawski (syn Konrada mazowieckiego) nadał klasztorowi w Strzelnie wieś Bronisław z Jeziorem Lubieszewskim (współczesna nazwa: Jezioro Pakoskie). W roku 1580 w Strzelcach znajdował się młyn, 4 zagrody i 1 rzemieślnik. Po roku 1793 wieś Strzelce została zajęta przez rząd pruski, który utworzył z niej domenę z osadami: "Baba Mała i Wielka, Burgrabstwo, Bystrzyca i Chałupska". Pod koniec XIX w. wieś należała do powiatu mogilnickiego i dekanatu żnińskiego. We wsi znajdował się folwark, kościół i szkoła.
Historia parafii w Strzelcach.
Pierwszy kościół zbudowany z drewna pod wezwaniem Narodzenia Najświętszej Marii Panny w Strzelcach
istniał już w XIII w. Był on wielokrotnie odbudowywany, przebudowywany i odnawiany. Obecny kościół pochodzi z pierwszej połowy XVII w. Na przełomie XIX i XX w. parafia liczyła 674 osób. Należały do niej miejscowości: Dębina (Amalienhof), Gadów, Głogówiec, Krzyżanna, Neumanowo, Ratowo i Strzelce.

</doc>
<doc id="403920" url="https://pl.wikipedia.org/wiki?curid=403920" title="Strzelce (województwo opolskie)">
Strzelce (województwo opolskie)

Strzelce – wieś w Polsce położona w województwie opolskim, w powiecie namysłowskim, w gminie Domaszowice.
W latach 1945-54 siedziba gminy Strzelce. W latach 1975–1998 miejscowość położona była w województwie opolskim.
Zabytki.
Do wojewódzkiego rejestru zabytków wpisane są:

</doc>
<doc id="403921" url="https://pl.wikipedia.org/wiki?curid=403921" title="Strzelce (województwo świętokrzyskie)">
Strzelce (województwo świętokrzyskie)

Strzelce – wieś w Polsce położona w województwie świętokrzyskim, w powiecie staszowskim, w gminie Oleśnica.
Wieś w powiecie wiślickim województwa sandomierskiego w latach 70. XVI wieku należała do wojewody krakowskiego Piotra Zborowskiego. W latach 1975–1998 miejscowość położona była w województwie kieleckim.
Przez wieś przebiega droga wojewódzka nr 757 z Opatowa do Stopnicy.
Historia.
W połowie XV w. wieś posiadała kościół parafialny. Został on prawdopodobnie ufundowany przez jednego z Oleśnickich. Z łanów kmiecych, folwarku, karczmy i od zagrodników oddawano miejscowemu plebanowi dziesięcinę o wartości 5 grzywien. Według Długosza w skład parafii wchodziły wsi Strzelce i Pieczonogi. Uposażeniem proboszcza były trzy pola: jedno zwane "Strug", drugie w pobliżu miejsca nazywanego "Czarnym Brodem", a trzecie wraz z wsią Pieczonogi (wówczas "Pieczeniegi"). Właścicielem wsi był Andrzej Oleśnicki.
Prawdopodobnie pod koniec XVI w. parafia w Strzelcach została włączona do parafii w Oleśnicy a kościół uległ zniszczeniu. Przyczyną mógł być brak funduszy lub rozszerzający swe wpływy ruch braci polskich. Józef Szymański w pracy „Szlakiem Braci Polskich” wspomina o związkach tej miejscowości z działalnością braci polskich.
Według rejestru poborowego powiatu wiślickiego z 1579 r. wieś miała 12 osadników na 6 łanach i 3 biednych. Strzelce były własnością kasztelana krakowskiego.
W XIX w. znajdował się tu folwark i młyn wodny. W 1827 r. w Strzelcach było 35 domów i 267 mieszkańców.
W czasie II wojny światowej 1 sierpnia 1944 r. oddziały Batalionów Chłopskich dowodzone przez Piotra Pawlinę i Jana Sowę zaatakowały tabor wojskowy który zatrzymał się we wsi. W czasie bitwy zginęło 14 żołnierzy niemieckich a 9 rozbrojono. 

</doc>
<doc id="403923" url="https://pl.wikipedia.org/wiki?curid=403923" title="Strzelewo (województwo kujawsko-pomorskie)">
Strzelewo (województwo kujawsko-pomorskie)

Strzelewo () – wieś w Polsce, położona w województwie kujawsko-pomorskim, w powiecie bydgoskim, w gminie Sicienko.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) miejscowość liczyła 600 mieszkańców. Jest szóstą co do wielkości miejscowością gminy Sicienko.
Infrastruktura i oświata.
We wsi znajduje się oczyszczalnia ścieków i szkoła podstawowa.
Pomniki przyrody.
W parku dworskim rosną drzewa (8) uznane za pomniki przyrody:

</doc>
<doc id="403924" url="https://pl.wikipedia.org/wiki?curid=403924" title="Strzelewo (województwo zachodniopomorskie)">
Strzelewo (województwo zachodniopomorskie)

Strzelewo – wieś sołecka w Polsce, położona w województwie zachodniopomorskim, w powiecie goleniowskim, w gminie Nowogard.
W latach 1945-54 istniała gmina Strzelewo. W latach 1975–1998 miejscowość położona była w województwie szczecińskim.

</doc>
<doc id="403925" url="https://pl.wikipedia.org/wiki?curid=403925" title="Strzelniki (województwo opolskie)">
Strzelniki (województwo opolskie)

Strzelniki (niem. "Jägerndorf") – wieś w Polsce położona w województwie opolskim, w powiecie brzeskim, w gminie Lewin Brzeski.
W latach 1950-1998 (także po 1975) miejscowość położona była w województwie opolskim.
Zabytki.
Do wojewódzkiego rejestru zabytków wpisane są:

</doc>
<doc id="403926" url="https://pl.wikipedia.org/wiki?curid=403926" title="Strzelniki (województwo warmińsko-mazurskie)">
Strzelniki (województwo warmińsko-mazurskie)

Strzelniki (niem. "Strzelnicken", od 1930 "Schützenau") – wieś w Polsce położona w województwie warmińsko-mazurskim, w powiecie piskim, w gminie Orzysz.
W latach 1975–1998 miejscowość położona była w województwie suwalskim.
Wieś położona w odległości 10 km na wschód od Orzysza, nad jeziorem Strzelniki, które łączy się rowem przepływowym z jeziorem Orzysz. Na początku XXI w. wieś zamieszkiwało ok. 100 osób.
Około 1 km na północ od wsi wznosi się pagórek zwany Sowia Góra (134 m n.p.m.).
Nazwa.
W dokumentach krzyżackich: "Strelnicken", "Strzelniken", "Strzelnicken", "Strelinken", (1519) "Swelin" i od nazwiska zasadźcy - "Czwalinen", "Schwalingen". 
Na mapie "Districtus Reinensis" (1663) Józefa Naronowicza-Narońskiego - "Strzelniki".
28 lipca 1930 roku zmieniono historyczną nazwę "Strzelnicken" na "Schützenau".
Rozporządzeniem Ministrów: Administracji Publicznej i Ziem Odzyskanych z 1 lipca 1947 roku o przywróceniu i ustaleniu urzędowych nazw miejscowości nadano obowiązującą nazwę "Strzelniki".
Historia.
Osada służebna lokowana na prawie magdeburskim dla obojga płci, na 50 łanach, z dwoma dodatkowymi łanami na lokację młyna. "Dan w Rynie r. 1487." Nadawcą dóbr był komtur ryński Jerzy Ramung von Rameg ("Georg Ramung von Ramegk"). Dobra otrzymał Michał Cwalina ("Michell Schwalyna", "Schwalina", "Swalina") z obowiązkiem dwóch służb zbrojnych. Cwalinowie pochodzili ze szlachecko-rycerskiego rodu mazowieckiego, czyli z polskiej szlachty. Synowie Michała Cwaliny - Stańko i Jan Cwalinowie w 1524 roku kupili w pobliżu Strzelnik ziemię, na której powstało nowe dobro służebne, obecnie wieś Kamieńskie. Wolni w Strzelnikach zostali zwolnieni z szarwarku. Następował podział dóbr, w 1540 roku w Strzelnikach było już 14 wolnych. Mieszkańcy Strzelnik otrzymali zezwolenie na zakładanie barci. W 1555 roku płacili czynsz od jednego boru, czyli kawałka lasu z 60 barciami. W 1599 roku w Strzelnikach wykazano 62 łany i 11 morgów. Dopiero z tego roku pochodzi też pierwsza wzmianka o młynie, na którego budowę pozwolono w przywileju (1487).
W XVII wieku siedzieli w Strzelnikach Sarsewski i Pełkowski z polskiej szlachty. Polskim szlachcicem był również Jan Plaga, który siedział w Strzelnikach w 1643 roku, wówczas to nabywa od niego 3 łany Jan Lityński z Pogorzela. Po śmierci Jana Strzelnickiego w 1664 roku, dwa lata później 9 łanów z zabudowaniami nabył w Strzelnikach kapitan polski i brandenburski "Gotfryd von Ölssen", z jednego z najstarszych rodów w Prusach pochodzących ze szlachty niemieckiej. W październiku 1656 roku Tatarzy uprowadzili w jasyr 5 mieszkańców wsi, w tym 1 kobietę. Strzelniki należały do rewiru w Grzegorzach, należały i należą do parafii w Orzyszu.
W 1737 roku w Strzelnikach założono szkołę.
Według danych opublikowanych w 1823 roku w Strzelnikach mieszkało 210 osób.
W 1857 roku wieś liczyła 317 mieszkańców, nauczycielem był "Opitz".
W 1933 roku w miejscowości mieszkały 403 osoby. W 1935 roku w szkole w Strzelnikach dwóch nauczycieli uczyło 69 uczniów. Spis powszechny z maja 1939 roku wykazuje w Strzelnikach 415 mieszkańców.
Turystyka.
Przez Strzelniki przebiega szlak rowerowy wokół jeziora Orzysz.

</doc>
<doc id="403927" url="https://pl.wikipedia.org/wiki?curid=403927" title="Strzelno (województwo dolnośląskie)">
Strzelno (województwo dolnośląskie)

Strzelno – wieś w Polsce położona w województwie dolnośląskim, w powiecie zgorzeleckim, w gminie Pieńsk.
Położenie.
Strzelno to mała wieś leżąca na Pogórzu Izerskim, w północno-wschodniej części Równiny Zgorzeleckiej, na wysokości około 205-215 m n.p.m.
Podział administracyjny.
W latach 1975–1998 miejscowość położona była w województwie jeleniogórskim.
Demografia.
Według Narodowego Spisu Powszechnego (III 2011 r.) liczyło 127 mieszkańców. Jest najmniejszą miejscowością gminy Pieńsk.

</doc>
<doc id="403928" url="https://pl.wikipedia.org/wiki?curid=403928" title="Strzelno (województwo pomorskie)">
Strzelno (województwo pomorskie)

Strzelno (kaszb. "Strzelëno" lub też "Strzelno", niem. "Strellin") – wieś kaszubska w Polsce położona w województwie pomorskim, w powiecie puckim, w gminie Puck.
Wieś królewska w starostwie puckim w powiecie puckim województwa pomorskiego w II połowie XVI wieku. Do 1954 roku miejscowość była siedzibą gminy Strzelno. W latach 1975–1998 miejscowość położona była w województwie gdańskim.
Miejscowość jest siedzibą parafii rzymskokatolickiej, należącej do dekanatu Puck w archidiecezji gdańskiej.
Inne miejscowości o nazwie Strzelno: Strzelno, Strzelno Klasztorne

</doc>
<doc id="403929" url="https://pl.wikipedia.org/wiki?curid=403929" title="Strzeszewo (województwo podlaskie)">
Strzeszewo (województwo podlaskie)

Strzeszewo – wieś w Polsce położona w województwie podlaskim, w powiecie łomżyńskim, w gminie Śniadowo.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Śniadowie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Śniadowo.
Według Powszechnego Spisu Ludności z 1921 roku wieś zamieszkiwało 96 osób w 15 budynkach mieszkalnych. Miejscowość należała do parafii rzymskokatolickiej w Śniadowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Śniadowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. W latach 1975–1998 miejscowość administracyjnie należała do województwa łomżyńskiego.

</doc>
<doc id="403930" url="https://pl.wikipedia.org/wiki?curid=403930" title="Strzeszewo (województwo pomorskie)">
Strzeszewo (województwo pomorskie)

Strzeszewo (kaszb. "Strzeżewò", niem. "Stresow") – wieś w Polsce położona w województwie pomorskim, w powiecie lęborskim, w gminie Wicko przy drodze wojewódzkiej nr . We wsi funkcjonuje jednostka Ochotniczej Straży Pożarnej.
W latach 1975–1998 miejscowość położona była w województwie słupskim.
Inne miejscowości o nazwie Strzeszewo: Strzeszewo

</doc>
<doc id="403931" url="https://pl.wikipedia.org/wiki?curid=403931" title="Strzeszów (województwo dolnośląskie)">
Strzeszów (województwo dolnośląskie)

Strzeszów (niem. "Striese") – wieś w Polsce, położona w województwie dolnośląskim, w powiecie trzebnickim, w gminie Wisznia Mała.
Demografia.
Miejscowość jest podzielona na starą i nową. Obie części zamieszkuje obecnie (III 2011 r.) 1040 osób.
Podział administracyjny.
W latach 1975–1998 miejscowość należała administracyjnie do województwa wrocławskiego.
Nazwa.
15 marca 1947 nadano miejscowości polską nazwę Strzeszów.
Historia.
Miejscowość po raz pierwszy została wymieniona pod nazwą Stresevic w dokumencie wydanym przez księcia Henryka I Brodatego w 1204 roku. W dokumencie tym książę śląski przekazywał wieś nowo ufundowanemu przez siebie klasztorowi cysterek w Trzebnicy. Kolejne wzmianki pochodzą z XIV w. i dotyczą kościoła parafialnego w Strzeszowie. Miejscowość została wówczas zapisana pod nazwą "Stresow" (1374 r.) i "Stresicz" (1376 r.). Strzeszów został zniszczony poważnie na początku XV wieku, podczas wojen husyckich. Spalony wówczas kościół pw. Podwyższenia Krzyża Świętego odbudowano dopiero w 1498 r. w stylu gotyckim. Później kilkakrotnie odnawiany, na początku XIX w. otrzymał oddzielnie stojącą dzwonnicę. Obecnie w świątyni najstarszą częścią jest późnorenesansowy strop pochodzący z XVII wieku. Niedaleko od kościoła stoi dwór zbudowany w stylu renesansowym w drugiej połowie XVI wieku, po zmianach w XVIII w. uzyskał charakter pałacowy. Rozbudowany na początku XX wieku.
Pałac i miejscowość uniknęły poważniejszych zniszczeń doby wojny trzydziestoletniej. Sam pałac został przebudowany i rozbudowany w latach 1650–1660, a następnie dwukrotnie uszkodzony i splądrowany przez wojska rosyjskie w czasie wojny siedmioletniej (1756–1763). Odbudowano go, a w latach 1900–1902 powiększono i przebudowano w stylu neobarokowym. W takiej postaci pałac istnieje do dziś. Po śmierci Albrechta Rehdigera, majątek odziedziczył jego siostrzeniec. Siostra Albrechta, Elisa, wyszła za Karla von Witzendorff. W efekcie właścicielem Strzeszowa został pułkownik Hans von Witzendorff, który w 1913 r. otrzymał zgodę na używanie herbu i nazwiska rodu Rehdiger. W 1941 r. przekazał on majątek synowi Gotthardowi. W 1945 r. pułkownik został zamordowany przez Rosjan.
Zabytki.
Do wojewódzkiego rejestru zabytków wpisane są:
Klimat.
Strzeszów jest położony w strefie klimatów umiarkowanych szerokości geograficznej, w typie klimatu przejściowego, podlegającego wpływom oceanicznym i kontynentalnym.
W miejscowości przeważają masy powietrza polarno-morskiego i polarno-kontynentalnego; fronty atmosferyczne przemieszczają się przez 220 dni w roku z przewagą frontów chłodnych. Średnie miesięczne ciśnienie atmosferyczne waha się od 999,6 hPa (kwiecień) do 1003,6 hPa (październik); dominują kierunki wiatru z sektora zachodniego. Dni pogodnych jest około 141 w roku, najwięcej we wrześniu, pochmurnych około 206, najwięcej w listopadzie; usłonecznienie wynosi średnio 1556 godzin w roku. Średnia roczna temperatura powietrza osiąga +9,0°C; najchłodniejszy jest styczeń (średnio -0,4°C), najcieplejszy lipiec (średnio +18,8°C). W ciągu roku występuje 40 dni gorących, czyli takich, w których maksymalna temperatura przekracza +25°C (z czego 9 dni jest upalnych, z temperaturą powyżej +30°C); dni mroźnych, z temperaturą maksymalną poniżej 0°C jest w Strzeszowie 28 rocznie [24]. Najdłuższą, trwającą 114 dni, termiczną porą roku jest lato; zima trwa 65 dni. Największe średnie miesięczne sumy opadu wynoszą 79 mm (lipiec), najmniejsze 30 mm (luty); średnio notuje się 158 dni z opadem w roku (z maksimum w zimie). Burze występują średnio 25 razy w roku, pokrywa śnieżna zalega średnio przez 35 dni w roku.
Transport publiczny.
Przez miejscowość kursują autobusy linii nr 602 (Wisznia Mała – Strzeszów – Ozorowice – Szewce – Wisznia Mała).
Festiwale.
W 2011 r. w Strzeszowie po raz pierwszy odbył się, urządzany dotychczas w Trzebnicy, festiwal rockowy "Pazur", na którym zagrało 12 zespołów rockowych.

</doc>
<doc id="403932" url="https://pl.wikipedia.org/wiki?curid=403932" title="Strzeszów (województwo zachodniopomorskie)">
Strzeszów (województwo zachodniopomorskie)

Strzeszów () - wieś w Polsce położona w województwie zachodniopomorskim, w powiecie gryfińskim, w gminie Trzcińsko-Zdrój nad jeziorem Strzeszowskim.
W latach 1975–1998 miejscowość położona była w województwie szczecińskim.
Zabytki.
Zobacz też: Strzeszów

</doc>
<doc id="403933" url="https://pl.wikipedia.org/wiki?curid=403933" title="Strzyżewice (województwo łódzkie)">
Strzyżewice (województwo łódzkie)

Strzyżewice – wieś w Polsce położona w województwie łódzkim, w powiecie bełchatowskim, w gminie Kluki. We wsi znajdował się dworek, po którym nic nie pozostało.
W latach 1975–1998 miejscowość położona była w województwie piotrkowskim.
 przez wieś przebiega Łódzka Magistrala Rowerowa N-S
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="403934" url="https://pl.wikipedia.org/wiki?curid=403934" title="Strzyżewice (województwo wielkopolskie)">
Strzyżewice (województwo wielkopolskie)

Strzyżewice (średn."Strezevich," niem. "Striesewitz," w czasach okupacji "Stresen") – wieś w Polsce położona w województwie wielkopolskim, w powiecie leszczyńskim, w gminie Święciechowa.
Pierwsza wzmianka o wsi pochodzi z 1242 roku.
Na mocy rozporządzenia Ministra Administracji, Gospodarki Terenowej i Ochrony Środowiska z dniem 1 sierpnia 1977 wschodnia część wsi została włączona w granice miasta Leszno.
W latach 1975–1998 miejscowość położona była w województwie leszczyńskim.
We wsi znajduje się cywilne lotnisko Leszno-Strzyżewice.
Przypisy.
Zobacz też: Strzyżewice

</doc>
<doc id="403935" url="https://pl.wikipedia.org/wiki?curid=403935" title="Alojzy Alth">
Alojzy Alth

Alojzy Alth (ur. 2 czerwca 1819 w Czerniowcach, zm. 4 listopada 1886 w Krakowie) – polski geolog, paleontolog, prawnik, profesor Uniwersytetu Jagiellońskiego.
Życiorys.
Szkołę średnią i kurs filozofii ukończył w Czerniowcach. W latach 1837-1841 studiował prawo w Uniwersytecie Lwowskim, gdzie uzyskał tytuł doktorat praw. Po studiach pracował jako rzecznik sądowy we Lwowie, od 1848 do 1855 prowadził prywatną kancelarię prawniczą we Lwowie. W latach 1848-1855 był posłem na sejm prowincjonalny we Lwowie.
W 1855 przeprowadził się do Krakowa i tam kontynuował praktykę prawniczą do roku 1876. Prowadził między innymi obronę J. Łempickiego, służącego oskarżonego o pomoc w zabójstwie profesora UJ Ludwika Zejsznera.
Równolegle prowadził obserwacje geologiczne i pisał prace naukowe, które publikowane były między innymi w "Jahrbuch fur Mineralogie". Bardzo duży wpływ na jego zainteresowania miały kontakty z geologiem i botanikiem Franciszkiem Herbichem. W 1862 otrzymał tytuł profesora zwyczajnego i objął katedrę Mineralogii i Geologii Uniwersytetu Jagiellońskiego. W latach 1867-68 i 1878-80 pełnił funkcję dziekana Wydziału Filozoficznego. Od 1873 członek czynny Akademii Umiejętności.
Autor ok. 40 prac naukowych z zakresu mineralogii, petrografii, geologii i tektoniki. Opracował pierwszą polską mapę hipsograficzną, napisał też pierwszy w języku polskim nowoczesny podręcznik mineralogii. Jako wiceprezes Towarzystwa Tatrzańskiego podał pierwszy obszerny opis Doliny Chochołowskiej () oraz badał skały okolic Czerwonych Wierchów. W 1876 zainicjował wydanie "Atlasu Geologicznego Galicji".
Współpracował z Franciszkiem Bieniaszem i Marianem Łomnickim przy pracach nad monografią fauny jurajskiej "Wapień niżniowski i jego skamienieliny" (1881). Pracował również nad zagadnieniami pochodzenia belemnitów, prowadził badania pancerza ryb paleozoicznych Podola.
Był członkiem kilkunastu Towarzystw Przyrodniczych w całej Europie.
Zgromadził duże zbiory paleontologiczne i geologiczne zakupione dla katedry Geologii Uniwersytetu Jagiellońskiego.
Pochowany na Cmentarzu Rakowickim w Krakowie (kwatera Q, płn.-wsch.).

</doc>
<doc id="403936" url="https://pl.wikipedia.org/wiki?curid=403936" title="Strzyżew (województwo lubelskie)">
Strzyżew (województwo lubelskie)

Strzyżew – wieś w Polsce położona w województwie lubelskim, w powiecie łukowskim, w gminie Łuków.
Wierni Kościoła rzymskokatolickiego należą do parafii Najświętszego Serca Pana Jezusa w Zarzeczu Łukowskim.
W latach 1975–1998 miejscowość położona była w województwie siedleckim.
Według danych z 30 czerwca 2013 roku wieś liczyła 681 mieszkańców.

</doc>
<doc id="403937" url="https://pl.wikipedia.org/wiki?curid=403937" title="Strzyżew (województwo mazowieckie)">
Strzyżew (województwo mazowieckie)

Strzyżew – wieś w Polsce położona w województwie mazowieckim, w powiecie warszawskim zachodnim, w gminie Kampinos.
Wieś szlachecka "Strzeżewo" położona była w drugiej połowie XVI wieku w powiecie sochaczewskim ziemi sochaczewskiej województwa rawskiego. W latach 1975–1998 miejscowość położona była w województwie warszawskim.

</doc>
<doc id="403938" url="https://pl.wikipedia.org/wiki?curid=403938" title="Strzyżowice (województwo lubelskie)">
Strzyżowice (województwo lubelskie)

Strzyżowice – wieś w Polsce położona w województwie lubelskim, w powiecie puławskim, w gminie Żyrzyn.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość położona była w województwie lubelskim.
Wieś stanowi sołectwo gminy Żyrzyn.
Historia.
Wieś notowana w roku 1375 jako „Strzezouicze”, stanowiła własność szlachecką. W tymże 1375 roku występuje z imienia Skarbek-Skarbko ze Strzyżowic (Kodeks Małopolski t.III s.874). W roku 1383 tenże Skarbko był poborcą dziesięcin biskupich w ziemi lubelskiej.
W roku 1401 właścicielem części wsi był Przybko ze Strzyżowic. W roku 1409 dziedzicami byli Jan Kuropatwa kasztelan zawichojski oraz Ofka wdowa po Przybku przejmując sukcesję po mężu.
W latach 1464–1466 właścicielami Strzyżowic byli Dobiesław, Krzesław, Piotr, Jan, Mikołaj i ksiądz Stanisław, synowie Krzesława Kurozwęckiego kasztelana lubelskiego. Z kolei z zapisów Długosza z lat 1470–1480 wynika że dziedzicem był Jan Kurozwęcki herbu Róża (Długosz L.B. t.II 551). W tym samym okresie to jest latach 1473–1481 w działach występuje Stanisław Kurozwęcki kanonik krakowski i kanclerz królewski. Po nich pomiędzy 1485-86 dziedzicem był Dobiesław Kurozwęcki wojewoda lubelski. Natomiast w 1502 roku Stanisław Kurozwęcki wojewoda lubelski.

</doc>
<doc id="403939" url="https://pl.wikipedia.org/wiki?curid=403939" title="Strzyżowice (województwo śląskie)">
Strzyżowice (województwo śląskie)

Strzyżowice – wieś w Polsce położona w województwie śląskim, w powiecie będzińskim, w gminie Psary, przy drodze wojewódzkiej nr 913. 
Historia.
Pierwsze wzmianki pisemne dotyczące istnienia wsi pochodzą z 1120 roku w dokumentach nadawczych klasztoru na Zwierzyńcu (zob. kościół św. Augustyna i św. Jana Chrzciciela w Krakowie). Na przełomie XVIII i XIX wieku na terenie Strzyżowic istniała jedna z pierwszych kopalni węgla kamiennego w Zagłębiu Dąbrowskim. W tym czasie na terenie Strzyżowic znajdowało się sześć kopalni węgla kamiennego: Andrzej II, Jan II, Prywatna, Strzyżowice, Teodor oraz Tadeusz.
Kopalnia Andrzej II była eksploatowana z przerwami w latach 1833–1922. Właścicielem kopalni było Gwarectwo Hrabia Renard. Kopalnia posiadała dwa szyby (o głębokości około 25 m każdy): wentylacyjny-wschód oraz wydobywczo-zjazdowy. Na terenie kopalni znajdował się także budynek administracyjny oraz warsztat mechaniczny. W ostatnich latach istnienia kopalnia zatrudniała około 120 osób. Kopalnia Jan II istniała samodzielnie tylko w latach 1901–1902, a następnie została włączona do kopalni Andrzej II. Kopalnia Prywatna została uruchomiona w 1885 roku, nie wiadomo jak długo trwało wydobycie. Kopalnia Strzyżowice rozpoczęła działanie w 1824 roku, a jej właścicielem był Szolarski. Kopalnia Teodor działała w latach 1878–1884 i należała do Warszawskiego Towarzystwa Kopalń Węgla i Zakładów Hutniczych. Kopalnia Tadeusz istniała w latach 1788–1910. W końcowym okresie działalności (1901–1910) nosiła nazwę Tadeusz II. 
W 1961 roku w Strzyżowicach utworzono parafię Kościoła Polskokatolickiego pw. Matki Bożej Nieustającej Pomocy. Na terenie Strzyżowic znajdowały się złoża wapienia, które były eksploatowane przez cementownię Grodziec. W latach 1975–1998 miejscowość położona była w województwie katowickim. W miejscowości znajduje się Zespół Szkolno-Przedszkolny nr 1.
Zabytki.
Krzyż Pokutny.
Powstały w XIV-XVIw. Stawiono go ku pamięci, uwadze i przestrodze potomnych. Miał również skłaniać przechodnich do modlitwy za dusze zabójcy i ofiary. Krzyż jest wyrazem jej zadośćuczynienia.

</doc>
<doc id="403940" url="https://pl.wikipedia.org/wiki?curid=403940" title="Strzyżowice (województwo świętokrzyskie)">
Strzyżowice (województwo świętokrzyskie)

Strzyżowice – wieś w Polsce położona w województwie świętokrzyskim, w powiecie opatowskim, w gminie Opatów.
W latach 1975–1998 miejscowość położona była w województwie tarnobrzeskim.
Przez wieś przechodzi niebieski szlak rowerowy do Opatowa.

</doc>
<doc id="403942" url="https://pl.wikipedia.org/wiki?curid=403942" title="Strzyżowiec (województwo dolnośląskie)">
Strzyżowiec (województwo dolnośląskie)

Strzyżowiec (niem. "Tschischdorf (in Riesengebirge)") – wieś w Polsce położona w województwie dolnośląskim, w powiecie lwóweckim, w gminie Wleń.
Położenie.
Pod względem fizycznogeograficznym wieś położona jest w Sudetach Zachodnich, na Małym Grzbiecie Gór Kaczawskich.
Podział administracyjny.
W latach 1975–1998 miejscowość położona była w województwie jeleniogórskim.
Nazwa.
Według niemieckiego językoznawcy Heinricha Adamy’ego nazwa pochodzi od polskiego określenia oznaczającego "strych". W swoim dziele o nazwach miejscowych na Śląsku wydanym w 1888 roku we Wrocławiu wymienia najstarszą nazwę miejscowości w polskiej formie "Strychowac" tłumacząc jej znaczenie "Ziegelstreicherdorf" czyli po polsku "Wieś strychów".
W dokumencie z 1217 roku wydanym przez biskupa wrocławskiego Lorenza miejscowość wymieniona jest w zlatynizowanej, staropolskiej formie "„Ztrisovaz”". Niemcy zgermanizowali nazwę na "Tschischdorf" w wyniku czego utraciła ona swoje pierwotne znaczenie. W roku 1613 śląski regionalista i historyk Mikołaj Henel z Prudnika wymienił miejscowość w swoim dziele o geografii Śląska pt. "Silesiographia" podając jej łacińską nazwę: "Zischdorffium". Po II wojnie światowej polska administracja spolonizowała zgermanizowaną nazwę w 1945 roku wpierw na "Stszyszowiec" a następnie (od 1946 roku) na "Strzyżowiec" w wyniku czego nie wiąże się już ona z pierwszym znaczeniem.

</doc>
<doc id="403943" url="https://pl.wikipedia.org/wiki?curid=403943" title="Strzyżowiec (województwo lubelskie)">
Strzyżowiec (województwo lubelskie)

Strzyżowiec – wieś w Polsce położona w województwie lubelskim, w powiecie hrubieszowskim, w gminie Werbkowice.
W latach 1975–1998 miejscowość położona była w województwie zamojskim. Wieś stanowi sołectwo gminy Werbkowice. Według Narodowego Spisu Powszechnego (III 2011 r.) liczyła 65 mieszkańców i była 24. co do wielkości miejscowością gminy Werbkowice.

</doc>
<doc id="403944" url="https://pl.wikipedia.org/wiki?curid=403944" title="Strzyżów (województwo łódzkie)">
Strzyżów (województwo łódzkie)

Strzyżów – wieś w Polsce położona w województwie łódzkim, w powiecie opoczyńskim, w gminie Drzewica.
W latach 1975–1998 miejscowość położona była w województwie radomskim.
Wierni kościoła rzymskokatolickiego należą do parafii św. Łukasza Ewangelisty w Drzewicy.

</doc>
<doc id="403945" url="https://pl.wikipedia.org/wiki?curid=403945" title="Studnica (województwo dolnośląskie)">
Studnica (województwo dolnośląskie)

Studnica – wieś w Polsce położona w województwie dolnośląskim, w powiecie legnickim, w gminie Miłkowice, nad potokiem Brochotka.
Przez miejscowość przebiega droga krajowa DK94.
Podział administracyjny.
W latach 1975–1998 miejscowość położona była w województwie legnickim.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="403946" url="https://pl.wikipedia.org/wiki?curid=403946" title="Studnica (województwo warmińsko-mazurskie)">
Studnica (województwo warmińsko-mazurskie)

Studnica – wieś w Polsce położona w województwie warmińsko-mazurskim, w powiecie olsztyńskim, w gminie Jeziorany.
W latach 1975–1998 miejscowość położona była w województwie olsztyńskim. Wieś znajduje się w historycznym regionie Warmia.
Zobacz też: Studnica

</doc>
<doc id="403947" url="https://pl.wikipedia.org/wiki?curid=403947" title="Studnica (województwo zachodniopomorskie)">
Studnica (województwo zachodniopomorskie)

Studnica – wieś sołecka w Polsce położona w województwie zachodniopomorskim, w powiecie stargardzkim, w gminie Ińsko na Pojezierzu Ińskim, położona 6 km na północny wschód Ińska (siedziby gminy) i 41 km na północny wschód od Stargardu (siedziby powiatu). Graniczy z poligonem drawskim. W pobliżu liczne małe jeziora oczkowe. Studnicę otacza teren wojskowy. Wieś w 2008 liczyła 109 mieszkańców.
We wsi znajduje się małe jeziorko Lądek o powierzchni ok. 60 arów.
Zabytki.
1 kilometr przed wsią pomnikowa aleja dębowa. Wśród kilkunastu potężnych drzew wyróżnia się dąb o obwodzie 720 cm. Zachowany nasyp nieistniejącej kolei wąskotorowej z Ińska do Drawska Pomorskiego.
W latach 1975–1998 miejscowość położona była w województwie szczecińskim.

</doc>
<doc id="403948" url="https://pl.wikipedia.org/wiki?curid=403948" title="Studzianka (wieś w województwie lubelskim)">
Studzianka (wieś w województwie lubelskim)

Studzianka – wieś sołecka w Polsce położona w województwie lubelskim, w powiecie bialskim, w gminie Łomazy.
Wierni Kościoła rzymskokatolickiego należą do parafii Świętych Apostołów Piotra i Pawła w Łomazach.
W latach 1975–1998 miejscowość położona była w województwie bialskopodlaskim.
Przez miejscowość przepływa Zielawa, rzeka dorzecza Bugu, dopływ Krzny.
W pobliżu, w miejscu nazywanym „Głuch” pole bitwy pod Łomazami toczonej 14–15 września 1769 podczas Konfederacji Barskiej, w której poległ marszałek Franciszek Ksawery Pułaski, brat Kazimierza, z mogiłą Konfederatów Barskich.
Historia.
Studzianka – dawna osada tatarska, którą zamieszkuje 427 mieszkańców (III 2011 r.). Miejscowość przez ponad trzy wieki stanowiła centrum życia muzułmańskiego w okolicy. Studzianka była Mekką Podlaskich Tatarów. Do 1915 roku w Studziance stał meczet, zbudowany po przybyciu Tatarów po 1679 roku. W dniu 15 sierpnia 1915 r. meczet został spalony przez wycofujące się wojska rosyjskie. Na jego miejscu obecnie stoi szkoła podstawowa, a miejsce to zwane jest potocznie meczeciskiem. Do dzisiaj pozostał cmentarz tatarski zwany mizarem z nagrobkami nawet z I połowy XVIII stulecia. Na terenie mizaru w Studziance znajduje się ponad 170 nagrobków. Obecnie pozostali jedynie potomkowie Tatarów.
Ze Studzianki pochodził rzeźbiarz ludowy Teofil Kożuchowski, a także profesor psychologii Bogusław Hornowski, profesor nauk rolniczych Czesław Józefaciuk, inżynier i konstruktor Stanisław Daniewicz, płk Mieczysław Janowicz pracownik MON i lotnictwa, uczestnik walk pod Monte Casino podchorąży Stanisław Tereszczuk, rodzina pedagogów Feliks i Maria Pirogowicz, Piotr Bajrulewicz.
Skansen – muzeum wsi podlaskiej.
W Studziance istnieje skansen – prywatne muzeum wsi podlaskiej, które prowadzi rodzina Józefaciuków. Mieszkańcy zajmują się rolnictwem ekologicznym.
Twórcy ludowi.
Obecnie tworzą: kowal Marek Miroński, twórcy rękodzieła ludowego Halina Łukaszu, Teresa Dziobek, Leokadia Niedźwiedź, Sabina Kaczan, oraz artystki: Renata Owczaruk.
Stowarzyszenie Rozwoju Miejscowości Studzianka.
Działa Stowarzyszenie Rozwoju Miejscowości Studzianka, które realizuje projekty ze środków krajowych i unijnych z zakresu kuchni tatarskiej i regionalnej, makijażu i wizażu, garncarstwa, łucznictwa historycznego. Młodzi mieszkańcy, działający w Stowarzyszeniu Rozwoju Miejscowości Studzianka propagują tatarskie tradycje. W miejscowej świetlicy udostępniono wystawę „330 lat osadnictwa tatarskiego w Studziance i okolicy” z fotografiami meczetu, mizaru i społeczności tatarskiej z 1 poł. XX w., pochodzące ze zbiorów Sławomira Hordejuka. Turyści mogą także obejrzeć projekcje filmów dotyczących Tatarów Bialskich i Studzianki oraz wziąć udział w wieczorze poświęconym poezji tatarskiej i motywowi tatarskiemu w polskiej literaturze. Tematykę Tatarów podejmował również wydawany przez Stowarzyszenie kwartalnik „Echo Studzianki” (ostatni 50 numer ukazał się 20 grudnia 2021 roku).

</doc>
<doc id="403949" url="https://pl.wikipedia.org/wiki?curid=403949" title="Studzianka (województwo warmińsko-mazurskie)">
Studzianka (województwo warmińsko-mazurskie)

Studzianka – wieś w Polsce położona w województwie warmińsko-mazurskim, w powiecie olsztyńskim, w gminie Jeziorany.
W latach 1975–1998 miejscowość położona była w województwie olsztyńskim. Osada znajduje się w historycznym regionie Warmia.

</doc>
<doc id="403950" url="https://pl.wikipedia.org/wiki?curid=403950" title="Studzianki (województwo lubelskie)">
Studzianki (województwo lubelskie)

Studzianki – wieś w Polsce położona w województwie lubelskim, w powiecie kraśnickim, w gminie Zakrzówek.
Wieś szlachecka położona była w drugiej połowie XVI wieku w powiecie urzędowskim województwa lubelskiego. Za Królestwa Polskiego istniała gmina Studzianki. 
W latach 1975–1998 miejscowość położona była w województwie lubelskim.
Wieś stanowi sołectwo gminy Zakrzówek. Według Narodowego Spisu Powszechnego (III 2011 r.) wieś liczyła 533 mieszkańców.
Historia.
Studzianki (Studzionki) w roku 1466 notowane jako Studzonky, u Długosza 1470–80 Studzanky wieś położona 15 km od Kraśnika. Historycznie w powiecie urzędowskim parafii Batorz. Wieś stanowiła w wieku XV własność szlachecką dziedzicem był Jan Rabsztyński (Tęczyński) z Kraśnika.
Pod koniec II wojny światowej wojska radzieckie zbudowały tu lotnisko wojskowe.
W czasie okupacji niemieckiej mieszkający we wsi Kazimierz Zmyślony udzielił pomocy żydowskiej rodzinie Brand. W 1994 roku Instytut Jad Waszem podjął decyzję o przyznaniu Kazimierzowi Zmyślonemu tytułu Sprawiedliwych wśród Narodów Świata.

</doc>
<doc id="403951" url="https://pl.wikipedia.org/wiki?curid=403951" title="Studzianki (województwo mazowieckie)">
Studzianki (województwo mazowieckie)

Studzianki – wieś w Polsce położona w województwie mazowieckim, w powiecie nowodworskim, w gminie Nasielsk.
W latach 1975–1998 miejscowość położona była w województwie ciechanowskim. .
Historia.
Wieś szlachecka położona była w drugiej połowie XVI wieku w ziemi zakroczymskiej. 
Studzianki w czasie II Wojny Światowej
Obóz pracy (Arbeitslager nr 1) we wsi Studzianki założony został 25 listopada 1944 r. i ulokowany w lasku ob. Kucińskiego. Tworzyły go 6 baraków, każdy przeznaczony na 60 osób. Przeciętny stan obozu wynosił 400 osób. Więźniowie obozu pochodzili z obław urządzanych regularnie przez żandarmerię polową na terenach przyfrontowych w okolicznych wioskach. Pracowali oni przy kopaniu okopów i budowaniu bunkrów na polach we wsiach Studzianki, Psucin, Cegielnia Psucka, Budy Siennickie i Siennica (na południe od miasta Nasielska, bliżej Narwi). Podczas prób ucieczek więźniowie ginęli od kul ścigających ich wachmów. Więźniów odżywiano znośnie, gdyż Niemcom zależało, aby mogli wydajnie pracować. W obozie była izba chorych.
Bicie i maltretowanie więźniów przy pracy było nagminne. W lasku przy obozie dokonano pokazowej egzekucji, w czasie której rozstrzelano dwóch Polaków. Byli to: Józef Gąsiorowski z Radzanowa (pow. płocki) i Stanisław Mikołajewski z Bodzanowa (pow. płocki). Komendantem obozu w Studziankach był funkcjonariusz Gestapo nazwiskiem Gut, a strażnikiem wspomniany już gestapowiec Helmut Neugebauer. W okresie istnienia obozu, od 25 listopada 1944 r. do 17 stycznia 1945 r., przewinęło się przez niego około 1500 osób pochodzących z różnych powiatów. W momencie likwidacji obozu część więźniów zbiegła, a część uprowadzili ze sobą Niemcy i losy ich nie są znane.
Transport.
W miejscowości znajduje się przystanek linii kolejowej 9 Warszawa Wschodnia – Gdańsk Główny. Został zbudowany w 1972 roku, podczas elektryfikacji linii. Posiada dwa wysokie perony boczne oraz bezkolizyjny przejazd nadziemny. W okolicy przystanku zainstalowane są semafory trzystawnej Samoczynnej Blokady Liniowej. 
Przez Studzianki przebiega droga powiatowa, która łączy miejscowość z wojewódzką drogą 571 Pułtusk – Nasielsk – Naruszewo oraz drogą powiatową Nasielsk – Pomiechówek – Nowy Dwór Maz.

</doc>
<doc id="403952" url="https://pl.wikipedia.org/wiki?curid=403952" title="Studzianki (województwo podlaskie)">
Studzianki (województwo podlaskie)

Studzianki – wieś w Polsce położona w województwie podlaskim, w powiecie białostockim, w gminie Wasilków. Wieś jest podzielona na 2 sołectwa (Studzianki I i Studzianki II). 
Wieś królewska starostwa niegrodowego wasilkowskiego położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie białostockim.
Wierni kościoła prawosławnego należą do parafii Świętych Apostołów Piotra i Pawła w Wasilkowie.
Wierni kościoła rzymskokatolickiego należą do parafii Matki Bożej Bolesnej w Wasilkowie.
Komunikacja.
Do wsi można dojechać rowerem, własnym samochodem lub autobusem komunikacji gminnej. Przez wieś przebiega kilka tras turystycznych i rowerowych.
Historia.
W 1568 roku, kiedy starostą Wasilkowa został Hiob Bretfus, a proboszczem parafii katolickiej był Mikołaj Komorowski, na wschód od Wasilkowa wyznaczono folwark starościński i związane z nim dwie wsie: Studzianka i Dąbrówka. Z biegiem czasu nazwa wsi uległa zmianie na Studzianki. Prawdopodobnie tereny wsi wcześniej zamieszkiwało wojsko litewskiego hetmana Chodkiewicza, który zamieszkał w Supraślu – i z rodu owych wojsk pochodzą mieszkańcy Studzianek. Mieszkańcy byli wyznania unickiego, ale za udział w powstaniu styczniowym car nakazał silną rusyfikację wsi. Kiedy połowa wsi została już zrusyfikowana, wycofano carski nakaz. Pozostali wyznawcy unii przeszli na wiarę rzymskokatolicką. W ten sposób powstała specyfika wsi (w pierwszej połowie wsi większość mieszkańców jest wyznania prawosławnego i rozmawia w dialekcie języka białoruskiego, a w drugiej mieszkają głównie katolicy, którzy rozmawiają po polsku). 
W roku 1896 z rozkazu cara wybudowano szkołę. Podczas I wojny światowej wielu mieszkańców Studzianek wyjechało w głąb Rosji w obawie przed wojskami niemieckimi (tzw. bieżeństwo).
Studzianki posiadają własną drużynę sportową KS Studzianki, który został założony w 2006 roku. 

</doc>
<doc id="403953" url="https://pl.wikipedia.org/wiki?curid=403953" title="Studzianki (województwo świętokrzyskie)">
Studzianki (województwo świętokrzyskie)

Studzianki – wieś sołecka w Polsce położona w województwie świętokrzyskim, w powiecie opatowskim, w gminie Lipnik
W latach 1975–1998 miejscowość położona była w województwie tarnobrzeskim.

</doc>
<doc id="403954" url="https://pl.wikipedia.org/wiki?curid=403954" title="Studzianna (województwo łódzkie)">
Studzianna (województwo łódzkie)

Studzianna – wieś w Polsce położona w województwie łódzkim, w powiecie opoczyńskim, w gminie Poświętne.
Do 1954 roku istniała gmina Studzianna. W latach 1975–1998 miejscowość położona była w województwie piotrkowskim.
Sanktuarium.
Dane ogólne.
We wsi znajduje się sanktuarium Matki Bożej Świętorodzinnej wraz z barokową bazyliką mniejszą (kościół św. Filipa Neri i św. Jana Chrzciciela) oraz dwoma innymi kościołami. W pobliżu znajduje się ponadto klasztor księży filipinów.
Sanktuarium to jest obecnie jednym z najstarszych i najsłynniejszych ośrodków pielgrzymkowych w dzisiejszej diecezji radomskiej.
Cudowny Obraz Najświętszej Rodziny.
W bazylice znajduje się objęty kultem religijnym "Cudowny Obraz Najświętszej Rodziny". Powstał on najprawdopodobniej z inspiracji miedziorytem "La Benédicité" ("Błogosławieństwo stołu"), autorstwa lotaryńskiego grafika Jacques'a Callota (1592–1635). Nie wiadomo kto jest autorem obrazu. Przypuszcza się, że namalował go sam Callot bądź Stanisław z Piotrkowa (co jest bardziej prawdopodobne).
Obraz początkowo znajdował się w kaplicy dworu w Nieznamierowicach. Stamtąd trafił do Petrykoz, a następnie do dworu Starołęskich w Studziannej (jest pewne, że znajdował się tam przynajmniej od 1660).
W latach 1696–1698 na miejscu dworu studziańskiego wybudowano kościół św. Józefa, przy którym obecnie znajduje się studzienka z cudowną wodą.
Zabytki.
Według rejestru zabytków NID na listę zabytków wpisane są obiekty:

</doc>
<doc id="403955" url="https://pl.wikipedia.org/wiki?curid=403955" title="Studzianna (województwo wielkopolskie)">
Studzianna (województwo wielkopolskie)

Studzianna (niem. "Brunnental") – wieś w Polsce położona w województwie wielkopolskim, w powiecie gostyńskim, w gminie Borek Wielkopolski.
W latach 1975–1998 miejscowość położona była w województwie leszczyńskim.

</doc>
<doc id="403956" url="https://pl.wikipedia.org/wiki?curid=403956" title="Studzienice (województwo mazowieckie)">
Studzienice (województwo mazowieckie)

Studzienice – wieś w Polsce, położona w województwie mazowieckim, w powiecie radomskim, w gminie Przytyk.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
Przypisy.
 

</doc>
<doc id="403957" url="https://pl.wikipedia.org/wiki?curid=403957" title="Studzienice (województwo śląskie)">
Studzienice (województwo śląskie)

Studzienice (niem. "Studzienitz") – wieś w Polsce położona w województwie śląskim, w powiecie pszczyńskim, w gminie Pszczyna.
W dokumencie sprzedaży dóbr pszczyńskich wystawionym przez Kazimierza II cieszyńskiego w języku czeskim we Frysztacie w dniu 21 lutego 1517 roku wieś została wymieniona jako "Studenicze".
3 września 1939 Freikorps rozstrzelał Józefa Pyrtaka (lat 17).
W latach 1973-77 w gminie Bojszowy. Od 1 lutego 1977 w gminie Pszczyna.
W latach 1975–1998 miejscowość położona była w województwie katowickim.
Urodził się tutaj Franciszek Wybrańczyk, muzyk klarnecista, menedżer muzyczny, założyciel orkiestry Sinfonia Varsovia.
22 lutego 2021r w miejscowości miała miejsce katastrofa lotnicza z udziałem śmigłowca Bell 429, w której zginęły dwie osoby a dwie zostały ranne. W katastrofie zginął 80 letni biznesmen Karol Kania.

</doc>
<doc id="403958" url="https://pl.wikipedia.org/wiki?curid=403958" title="Studzieniec (województwo lubuskie)">
Studzieniec (województwo lubuskie)

Studzieniec – wieś w Polsce położona w województwie lubuskim, w powiecie nowosolskim, w gminie Kożuchów. Wieś typu łańcuchówka ciągnąca się wzdłuż strumienia Mirotka.
Historia.
W latach 1975–1998 miejscowość położona była w województwie zielonogórskim. Dwór znajdujący się we wsi jest ruiną. W miejscowości zachowały się elementy dawnego parku.
Historia nazw wsi.
Stritilisdorf (ok. 1300), Stritilsdorf (1376), Streidelsdorf (1791–1945), Studzielsko (1945–1950), Studzieniec (od 1950).
Zabytki.
Do wojewódzkiego rejestru zabytków wpisane są:
Demografia.
Liczba mieszkańców miejscowości w poszczególnych latach:
Od 1998 do 2021 roku liczba osób żyjących we wsi zmniejszyła się o 4,8%.

</doc>
<doc id="403959" url="https://pl.wikipedia.org/wiki?curid=403959" title="Studzieniec (województwo podkarpackie)">
Studzieniec (województwo podkarpackie)

Studzieniec – wieś w Polsce położona w województwie podkarpackim, w powiecie stalowowolskim, w gminie Pysznica.
W latach 1975–1998 miejscowość położona była w województwie tarnobrzeskim.
Obok miejscowości przepływa Gilówka, niewielka rzeka dorzecza Sanu, dopływ Bukowej.
Linki zewnętrzne.
 

</doc>
<doc id="403960" url="https://pl.wikipedia.org/wiki?curid=403960" title="Studzieniec (województwo świętokrzyskie)">
Studzieniec (województwo świętokrzyskie)

Studzieniec – wieś w Polsce położona w województwie świętokrzyskim, w powiecie koneckim, w gminie Fałków.
W latach 1975–1998 miejscowość położona była w województwie piotrkowskim.
W 2011 miejscowość zamieszkiwało 151 osób.
Przez miejscowość przepływa niewielka rzeka Barbarka, dopływ Czarnej.
Wierni Kościoła rzymskokatolickiego należą do parafii Świętej Trójcy w Fałkowie.

</doc>
<doc id="403961" url="https://pl.wikipedia.org/wiki?curid=403961" title="Studzieniec (województwo warmińsko-mazurskie)">
Studzieniec (województwo warmińsko-mazurskie)

Studzieniec (niem. "Wormen") – wieś w Polsce położona w województwie warmińsko-mazurskim, w powiecie kętrzyńskim, w gminie Korsze.
W latach 1975–1998 miejscowość położona była w województwie olsztyńskim.
Wieś wchodzi w skład sołectwa Sajna Wielka.

</doc>
<doc id="403962" url="https://pl.wikipedia.org/wiki?curid=403962" title="Studzionka (województwo lubuskie)">
Studzionka (województwo lubuskie)

Studzionka (niem. "Albrechtsbruch", w latach 40. XX wieku "Studzienka") – wieś w Polsce położona w województwie lubuskim, w powiecie sulęcińskim, w gminie Krzeszyce.
Historia.
Wieś założona w 1721 przez osadników olęderskich jako "Krieschte Hollander" (była jedną z dwóch wsi, oprócz Chwałowic, założonych przed fryderycjańską kolonizacją błot nadwarciańskich). Osadzono tutaj 40 kolonistów, których uposażono w 2 łany ziemi. W 1731 istniała już nazwa "Albrechtsbruch" upamiętniająca margrabiego Albrechta Frydyryka, który w latach 1695 - 1731 był baliwem zsekularyzowanego zakonu joannitów i założycielem wsi. W 1771 żyło we wsi 53 kolonistów, którzy posiadali od 34 do 62 mórg ziemi. Wielka powódź zimą 1779 zniszczyła wszystkie domy osady. W 1780 dokonano nowego podziału gruntów - miejscowość została na nowo założona i odbudowana. W 1792 znajdowało się tu 55 gospodarstw, a na początku XIX wieku gospodarzyło tu 54 chłopów i 18 komorników. W 1939 działało 87 indywidualnych gospodarstw domowych. W okresie międzywojennym stało jeszcze kilka XVIII-wiecznych domostw. 
W latach 1975–1998 miejscowość położona była w województwie gorzowskim.
Budynki wsi zlokalizowane są w większości wzdłuż drogi o charakterze pętli, w części równoległej do wału warciańskiego. Znajduje się przy niej kościół, cmentarz i budynek dawnej szkoły.
Zabytki.
Do wojewódzkiego rejestru zabytków wpisany jest:

</doc>
<doc id="403963" url="https://pl.wikipedia.org/wiki?curid=403963" title="Studzionka (województwo śląskie)">
Studzionka (województwo śląskie)

Studzionka (niem. "Staude") – wieś w Polsce położona w województwie śląskim, w powiecie pszczyńskim, w gminie Pszczyna.
W latach 1973–75 w gminie Wisła Wielka. W latach 1975-77 dzielnica Pszczyny. Od 1 lutego 1977 w gminie Pszczyna.
Historia.
Miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi położonych w okolicy Żor i Wodzisławia ("ville circa Zary et Wladislaviam"), zobowiązanych do płacenia dziesięciny biskupstwu we Wrocławiu, w postaci "item in Stuczonka deberit [debent] esse XL mansi". Zapis ten oznaczał, że wieś posiadała 40 łanów większych. Jej powstanie wiąże się również z przeprowadzaną pod koniec XIII wieku na terytorium późniejszego Górnego Śląska wielką akcją osadniczą (tzw. łanowo-czynszową). W okresie lokacyjnym powstała również miejscowa parafia katolicka, która została po raz pierwszy wzmiankowana w spisie świętopietrza parafii dekanatu Oświęcim diecezji krakowskiej z 1326 pod nazwą "Studna". Parafia ta pozostawała w diecezji krakowskiej do czasów poreformacyjnych, po czym przeszła do diecezji wrocławskiej.
W dokumencie sprzedaży dóbr pszczyńskich wystawionym przez Kazimierza II cieszyńskiego w języku czeskim we Frysztacie w dniu 21 lutego 1517 roku wieś została wymieniona jako "Studenka". W 1902 we wsi urodził się werbista, Jan Chodzidło, misjonarz i rektor seminarium w Pieniężnie.
W styczniu 1945 r. przez miejscowość przeszły tzw. marsze śmierci z obozów KL Auschwitz w Oświęcimiu na stację kolejową w Wodzisławiu Śląskim.
W latach 1975–1998 miejscowość położona była w województwie katowickim.
Religia.
Na terenie miejscowości działalność duszpasterską prowadzą następujące kościoły:
Sport.
W Studzionce działa Ludowy Klub Sportowy, który powstał 1953 roku. Istnieją trzy sekcje drużyn piłkarskich. Drużyna seniorów występuje w A klasie podokręgu Tychy, juniorów klasie „A” podokręgu Tychy oraz trampkarzy w klasie „A” podokręgu Tychy.

</doc>
<doc id="403964" url="https://pl.wikipedia.org/wiki?curid=403964" title="Styków (Głogów Małopolski)">
Styków (Głogów Małopolski)

Styków – dawniej samodzielna wieś, od 1 stycznia 2021 część miasta Głogów Małopolski, miejscowość położona w Polsce, w województwie podkarpackim, w powiecie rzeszowskim, w gminie Głogów Małopolski.
W administracji kościelnej rzymskokatolickiej miejscowość położona w metropolii przemyskiej, w diecezji rzeszowskiej, w dekanacie Głogów Małopolski, w parafii św. Michała Archanioła w Głogowie Małopolskim.
Położenie.
Styków znajduje się w południowo–wschodniej Polsce, w środkowej części województwa podkarpackiego.
Według podziału fizycznogeograficznego Kondrackiego położony jest w megaregionie Region Karpacki, prowincja Karpaty Zachodnie z Podkarpaciem Zachodnim i Północnym, podprowincja Podkarpacie Północne, makroregion Kotlina Sandomierska, mezoregion Płaskowyż Kolbuszowski.
Względem poziomu morza leży na wysokości od 210 m n.p.m. (część północna) do ponad 250 m n.p.m.
(część południowa).
Główne szlaki komunikacyjne przebiegające przez teren Stykowa: droga krajowa nr 9 (Radom – Rzeszów) i droga powiatowa nr 1204R (Majdan Królewski – Raniżów – Głogów Młp.).
W południowo–zachodniej części miejscowości, na granicy z Budami w przeszłości ciągnęło się pasmo wydm, na którym znajdowało się najwyższe wzniesienie Płaskowyżu Kolbuszowskiego – "Królewska Góra" (266 m n.p.m.). W drugiej połowie XX wieku wydmy zostały wyeksploatowane przez przemysł budowlany. Lokalna legenda głosi, że nazwa góry pochodziła od króla Jana III Sobieskiego, który miał się na niej zatrzymać w drodze pod Wiedeń.
Miejscowość położona jest na pograniczu dwóch regionów etnograficznych: rzeszowskiego i lasowiackiego.
Historia.
Styków swym początkiem sięga XVI wieku, lokowany na południowym skraju Puszczy Sandomierskiej w powiecie pilzneńskim, w województwie sandomierskim. 
Zgodnie z danymi rejestru poborowego powiatu pilzneńskiego z roku 1629 wieś należała do kasztelana sandomierskiego Mikołaja Spytka Ligęzy, w której uprawiano 5 łanów ziemi i z której wniesiono pobór w wysokości 20 florenów (20 złp).
Pod koniec XIX wieku Styków liczył 754 mieszkańców.
Na początku XX wieku wybudowano budynek szkoły podstawowej, który pełnił funkcję szkoły do momentu powstania nowej placówki edukacyjnej. Obecnie mieści się w nim Dom Ludowy. W 2013 r. obchodzono jubileusz 100-lecia istnienia Szkoły Podstawowej w Stykowie.
W latach 1985–1988 wzniesiono kościół parafialny pw. św. Michała Archanioła.
W roku 2011 Styków liczył 845 mieszkańców.
Przynależność administracyjna w latach:
Przyroda.
Styków częściowo leży na terenie obszaru chronionego Natura 2000 – Obszar specjalnej ochrony ptaków. Swój początek bierze tu rzeka Łęg – Zyzoga (górny bieg Łęgu zwany jest Zyzogą) wraz z jej dopływami Czarną oraz Wiśniówką. 
Od wschodu, południa i zachodu otoczony jest przez las dawnej Puszczy Sandomierskiej. Rośnie tu głównie sosna z domieszką buka, dębu, olszy, jodły i brzozy.
Miejscowość charakteryzuje możliwość spotkania różnych gatunków chronionej fauny i flory. Zwierzęta chronione to m.in.: puchacz, bóbr europejski, łoś, dzięcioł, nietoperze. Rośliny chronione: rosiczka okrągłolistna, widłak jałowcowaty, śnieżyczka przebiśnieg, podkolan biały.
Na podstawie badań fitosocjologicznych prowadzonych w latach 2012–2016, barwne łąki występujące na terenie Stykowa zostały zaliczone do najciekawszych pod względem różnorodności florystycznej i walorów estetycznych na Płaskowyżu Kolbuszowskim.
Turystyka.
Odcinkiem granicznym przebiegają szlaki turystyczne:

</doc>
<doc id="403965" url="https://pl.wikipedia.org/wiki?curid=403965" title="Styków (województwo świętokrzyskie)">
Styków (województwo świętokrzyskie)

Styków – wieś w Polsce, położona w województwie świętokrzyskim, w powiecie starachowickim, w gminie Brody.
Do 1954 roku istniała gmina Styków. W latach 1975–1998 miejscowość położona była w województwie kieleckim.
Wieś jest siedzibą rzymskokatolickiej parafii Najświętszej Maryi Panny Wspomożenia Wiernych.
Historia.
Osada Styków istniała w roku 1791. W 1875 roku Styków został zakupiony przez ród Dunin Karwickich herbu Łabędź i wszedł w skład dóbr Chybickich. Według spisu miast, wsi, osad Królestwa Polskiego z roku 1827, było tu 23 domy i 148 mieszkańców, ponad pół wieku później, w 1889 roku Styków, wieś w ówcześnie istniejącej gminie Wierzbnik i parafii Pawłów, liczył 25 domów i 164 mieszkańców, można więc przypuszczać, że wioska nie rozwijała się w zbyt szybkim tempie. Po wybudowaniu trasy kolejowej liczba mieszkańców zaczęła znacznie wzrastać.
Styków był w przeszłości miejscowością gminną. Decyzja o powołaniu gminy zapadła w dniu 2 sierpnia 1919 roku, na podstawie uchwały sejmowej z. Natomiast siedziba Gminy Styków umieszczona została w Wierzbniku. Wynikało to z faktu, że w czasie działań wojennych I Wojny Światowej miejscowość w znacznym procencie została spalona.
Kolejnymi wójtami gminy byli: Henryk Mazur, Feliks Piotrowski i Hipolit Wąsikowski. 29 września 1933 r. Gmina Styków liczyła 17 gromad, w skład których wchodziły takie miejscowości jak: Brody, Budy Brodzkie, Dziurów, Ruda, Jabłonna, Kuczów, Krzyżowa Wola, Lipie, Lubienia, Skała, Starachowice (Majówka, Bugaj, Sztolnia, Przykościelna, Robotnicza, Urzędnicza, Orłowo i Klarnerowo), Wanacja, Michałów i Styków kolonia.
W roku 1935 rozpoczęto budowę mostu na rzece Kamiennej. Natomiast w 1939 roku od Gminy odłączono część gromad, z których powstało miasto Wierzbnik-Starachowice, dziś Starachowice. W późniejszych latach Gmina Styków zostaje rozdzielona na trzy tzw. rady gromadzkie: Kuczów, Lubienia i Brody. Już w 1973 roku następują kolejne zmiany, po których miejscowością gminną zostają Brody, a Styków wchodzi w skład tejże Gminy.
Kilka lat później zdecydowano się na pogłębienie rzeki Kamiennej i stworzenie sztucznego zalewu w Stykowie oraz wybudowanie tamy wodnej w Brodach. Malownicze położenie miejscowości poskutkowało powstaniem ośrodka wypoczynkowego w Stykowie, znajdującego się w sąsiedztwie zbiornika wodnego oraz lasów, ośrodek ten działa po dzień dzisiejszy.
Sport.
W Stykowie działa klub piłki nożnej, "Wodnik Styków", występujący obecnie (sezon 2019/20) w B klasie, będącej ósmą, pod względem ważności, klasą męskich ligowych rozgrywek piłkarskich w Polsce.

</doc>
<doc id="403966" url="https://pl.wikipedia.org/wiki?curid=403966" title="Suchawa (województwo lubelskie)">
Suchawa (województwo lubelskie)

Suchawa – wieś w Polsce położona w województwie lubelskim, w powiecie włodawskim, w gminie Wyryki.
W latach 1975–1998 miejscowość położona była w województwie chełmskim.
22 sierpnia 2007 w Suchawie zmarł, w wyniku porażenia prądem, aktor Jacek Chmielnik, który miał tutaj dom letniskowy.
W Suchawie znajduje się zabytkowy cmentarz prawosławny z dawną cerkwią, użytkowaną obecnie (2012) jako filialna kaplica rzymskokatolicka parafii Najświętszego Serca Jezusowego we Włodawie. Obiekt ten uległ poważnym zniszczeniom wskutek pożaru w lipcu 2012.
W miejscowości działa założony w 1997 klub piłkarski LKS Agros Suchawa. W sezonie 2017/2018 występował w klasie A w grupie Chełm.

</doc>
<doc id="403967" url="https://pl.wikipedia.org/wiki?curid=403967" title="Suchawa (województwo warmińsko-mazurskie)">
Suchawa (województwo warmińsko-mazurskie)

Suchawa (niem. "Sausgörken") – wieś w Polsce położona w województwie warmińsko-mazurskim, w powiecie kętrzyńskim, w gminie Barciany.
W latach 1975–1998 miejscowość położona była w województwie olsztyńskim.
Zobacz też.
Suchawa

</doc>
<doc id="403968" url="https://pl.wikipedia.org/wiki?curid=403968" title="Sucha (województwo kujawsko-pomorskie)">
Sucha (województwo kujawsko-pomorskie)

Sucha (niem. "Suchau") – wieś w Polsce, położona w województwie kujawsko-pomorskim, w powiecie tucholskim, w gminie Lubiewo.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 609 mieszkańców. Jest czwartą co do wielkości miejscowością gminy Lubiewo. W Suchej znajduje się kościół parafialny pw. św. Maksymiliana Kolbego, szkoła podstawowa z klasami I-III, poczta, jednostka ochotniczej straży pożarnej (OSP), 2 jeziora: Małe Suskie oraz Wielkie Suskie.

</doc>
<doc id="403969" url="https://pl.wikipedia.org/wiki?curid=403969" title="Sucha (Zielona Góra)">
Sucha (Zielona Góra)

Sucha (niem. "Zauche") – część miasta i osiedle administracyjne Zielonej Góry.
Do 31 grudnia 2014 roku wieś w gminie Zielona Góra. W latach 1975–1998 należące do województwa zielonogórskiego.
Historia.
Jest usytuowana w odległości 2 km od Drzonkowa. Sucha nazwę wzięła prawdopodobnie od okolicznych suchych piaszczystych gruntów. Wieś jako "Sauche" była wspomniana w latach 1583–1584. We wsi w której znajdował się folwark i katolicki kościół filialny około 1790 roku odnotowano 46 gospodarstw i 230 mieszkańców.
Od 1950 (także po 1975) miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:
Ciekawostki.
Z Suchej pochodzi biskup zielonogórsko-gorzowski Tadeusz Lityński.

</doc>
<doc id="403970" url="https://pl.wikipedia.org/wiki?curid=403970" title="Sucha (województwo małopolskie)">
Sucha (województwo małopolskie)

Sucha – wieś w Polsce położona w województwie małopolskim, w powiecie olkuskim, w gminie Trzyciąż.
W latach 1975–1998 miejscowość położona była w województwie krakowskim.
W miejscowości znajduje się szkoła podstawowa oraz remiza ochotniczej straży pożarnej.

</doc>
<doc id="403971" url="https://pl.wikipedia.org/wiki?curid=403971" title="Sucha (województwo pomorskie)">
Sucha (województwo pomorskie)

Sucha (dodatkowa nazwa w j. kaszub. Sëchô) – wieś kaszubska w Polsce położona w województwie pomorskim, w powiecie kartuskim, w gminie Sulęczyno. 
Wieś stanowi sołectwo "Sucha" w którego skład wchodzi również miejscowość Kołodzieje i Nowe Pole. 
W latach 1975–1998 miejscowość położona była w województwie gdańskim.

</doc>
<doc id="403972" url="https://pl.wikipedia.org/wiki?curid=403972" title="Sucha (powiat świdwiński)">
Sucha (powiat świdwiński)

Sucha (niem. "Zuchen, Kreis Belgard") – wieś w północno-zachodniej Polsce, położona w województwie zachodniopomorskim, w powiecie świdwińskim, w gminie Połczyn-Zdrój. Przez wieś przepływa rzeka Grudzianka.
Ok. 0,7 km na zachód od miejscowości znajduje się Jezioro Suskie.

</doc>
<doc id="403973" url="https://pl.wikipedia.org/wiki?curid=403973" title="Suchcice (województwo łódzkie)">
Suchcice (województwo łódzkie)

Suchcice – wieś w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 miejscowość położona była w województwie piotrkowskim.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="403974" url="https://pl.wikipedia.org/wiki?curid=403974" title="Suchcice (województwo mazowieckie)">
Suchcice (województwo mazowieckie)

Suchcice – wieś w Polsce położona w województwie mazowieckim, w powiecie ostrołęckim, w gminie Czerwin.
Wierni kościoła rzymskokatolickiego należą do parafii Podwyższenia Krzyża Świętego w Goworowie.
Historia.
Wieś szlachecka położona była w drugiej połowie XVI wieku w powiecie ostrowskim ziemi nurskiej. W latach 1921–1939 wieś leżała w województwie białostockim, w powiecie ostrołęckim, w gminie Czerwin.
Według Powszechnego Spisu Ludności z 1921 roku wieś zamieszkiwało 600 osób, 576 było wyznania rzymskokatolickiego, 2 prawosławnego a 22 mojżeszowego. Jednocześnie 576 mieszkańców zadeklarowało polską przynależność narodową, 22 żydowską a 2 rosyjską. Było tu 89 budynków mieszkalnych. Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w m. Czerwin.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Generalnego Gubernatorstwa.
Wieś Suchcice wraz z pobliskimi miejscowościami była największym ośrodkiem udzielania pomocy radzieckim uciekinierom ze stalagów pod Ostrowią Mazowiecką. Uciekinierzy ci zatrzymywali się tu na pobyt stały i okresowy. Wieś spełniała też rolę punktu przerzutowego do przejść granicznych.
W połowie maja 1942 roku Niemcy przeprowadzili zakrojoną na szeroką skalę obławę z udziałem żandarmerii, gestapo oraz wojska przeciwko ludności wiejskiej. Akcją objęto wsie, położone w północno-wschodniej części ówczesnego powiatu ostrowskiego, a mianowicie: Bartosy, Zgorzałowo, Rososz, Brzeźno, Suchcice, Chruśnice i Dzwonek. Podczas łapanek, począwszy od  15 maja 1942 roku aresztowano ponad 50 osób, przy czym tylko w Suchcicach akcja dotknęła 17 rolników. Aresztowania odbyły się pod zarzutem udzielania pomocy więźniom radzieckim, uciekinierom z obozów jenieckich w  Grądach (Stalag nr 324) i w Komorowie (Stalag nr 333), zlokalizowanych koło Ostrowi Mazowieckiej.
W latach 1975–1998 miejscowość administracyjnie należała do województwa ostrołęckiego.
Linki zewnętrzne.
 

</doc>
<doc id="403975" url="https://pl.wikipedia.org/wiki?curid=403975" title="Suche (województwo małopolskie)">
Suche (województwo małopolskie)

Suche – wieś podhalańska w Polsce położona w województwie małopolskim, w powiecie tatrzańskim, w gminie Poronin.
W latach 1975–1998 miejscowość położona była w województwie nowosądeckim.

</doc>
<doc id="403977" url="https://pl.wikipedia.org/wiki?curid=403977" title="Suche (gmina Płoniawy-Bramura)">
Suche (gmina Płoniawy-Bramura)

Suche – wieś w Polsce położona w województwie mazowieckim, w powiecie makowskim, w gminie Płoniawy-Bramura.
W latach 1975–1998 miejscowość położona była w województwie ostrołęckim.
Wierni kościoła rzymskokatolickiego należą do parafii św. Stanisława w Płoniawach-Bramurze.

</doc>
<doc id="403978" url="https://pl.wikipedia.org/wiki?curid=403978" title="Suchocin (województwo lubelskie)">
Suchocin (województwo lubelskie)

Suchocin – wieś w Polsce położona w województwie lubelskim, w powiecie łukowskim, w gminie Łuków.
Wierni kościoła rzymskokatolickiego należą do parafii Najświętszego Serca Pana Jezusa w Zarzeczu Łukowskim.
W latach 1975–1998 miejscowość należała administracyjnie do województwa siedleckiego.
Według danych z 30 czerwca 2013 wieś liczyła 192 mieszkańców.

</doc>
<doc id="403979" url="https://pl.wikipedia.org/wiki?curid=403979" title="Suchocin (województwo mazowieckie)">
Suchocin (województwo mazowieckie)

Suchocin – wieś w Polsce położona w województwie mazowieckim, w powiecie legionowskim, w gminie Jabłonna.
Prywatna wieś szlachecka, położona w Księstwie Mazowieckim, w 1739 roku należała do klucza Nowy Dwór Lubomirskich. W latach 1975–1998 miejscowość położona była w województwie warszawskim.

</doc>
<doc id="403980" url="https://pl.wikipedia.org/wiki?curid=403980" title="Suchodębie (województwo lubelskie)">
Suchodębie (województwo lubelskie)

Suchodębie – wieś w Polsce położona w województwie lubelskim, w powiecie zamojskim, w gminie Skierbieszów.
W latach 1975–1998 miejscowość położona była w województwie zamojskim.
Wieś stanowi sołectwo gminy Skierbieszów.

</doc>
<doc id="403981" url="https://pl.wikipedia.org/wiki?curid=403981" title="Suchodębie (województwo łódzkie)">
Suchodębie (województwo łódzkie)

Suchodębie – wieś w Polsce, położona w województwie łódzkim, w powiecie kutnowskim, w gminie Łanięta.
W latach 1975–1998 wieś administracyjnie należała do województwa płockiego.
Jedna z najstarszych udokumentowanych historycznie wsi gminy Łanięta. Wieś szlachecka położona była w drugiej połowie XVI wieku w powiecie gostynińskim ziemi gostynińskiej województwa rawskiego. 
W 1905 roku pod wsią Suchodębie w czasie strajku robotników rolnych zgromadziło się około 200 chłopów. Sprowadzona na miejsce strajku rota wojska carskiego zabiła 10 osób w tym 3 kobiety.
Na terenie wsi działa jedna z 5 jednostek w gminie Łanięta OSP.
W miejscowości znajduje się świetlica wiejska oraz plac zabaw.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="403982" url="https://pl.wikipedia.org/wiki?curid=403982" title="Suchodoły (województwo łódzkie)">
Suchodoły (województwo łódzkie)

Suchodoły – wieś w Polsce położona w województwie łódzkim, w powiecie kutnowskim, w gminie Krośniewice.
W latach 1975–1998 miejscowość położona była w województwie płockim.

</doc>
<doc id="403983" url="https://pl.wikipedia.org/wiki?curid=403983" title="Suchodoły (województwo podlaskie)">
Suchodoły (województwo podlaskie)

Suchodoły – wieś w Polsce położona w województwie podlaskim, w powiecie suwalskim, w gminie Jeleniewo.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie suwalskim.

</doc>
<doc id="403984" url="https://pl.wikipedia.org/wiki?curid=403984" title="Suchodoły (gmina Srokowo)">
Suchodoły (gmina Srokowo)

Suchodoły (niem. "Friedenthal") – osada w Polsce, położona w województwie warmińsko-mazurskim, w powiecie kętrzyńskim, w gminie Srokowo.
W latach 1975–1998 miejscowość położona była w województwie olsztyńskim.

</doc>
<doc id="403985" url="https://pl.wikipedia.org/wiki?curid=403985" title="Suchodół (województwo lubuskie)">
Suchodół (województwo lubuskie)

Suchodół – wieś w Polsce położona w województwie lubuskim, w powiecie żarskim, w gminie Brody.
W latach 1975–1998 miejscowość położona była w województwa zielonogórskiego.

</doc>
<doc id="403986" url="https://pl.wikipedia.org/wiki?curid=403986" title="Suchowola (województwo łódzkie)">
Suchowola (województwo łódzkie)

Suchowola – wieś w Polsce położona w województwie łódzkim, w powiecie pajęczańskim, w gminie Rząśnia.
W latach 1975–1998 miejscowość położona była w województwie piotrkowskim.

</doc>
<doc id="403987" url="https://pl.wikipedia.org/wiki?curid=403987" title="Suchy Grunt (województwo małopolskie)">
Suchy Grunt (województwo małopolskie)

Suchy Grunt – wieś w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 miejscowość położona była w województwie tarnowskim.
Historia.
28 grudnia 1898 roku zmarł właściciel wsi Leon Gawin-Niesiołowski (1837–1898). Pogrzeb odbył się w kościele parafialnym w Szczucinie 30 grudnia. Miał 4 synów i córkę.
Zabytki.
Obiekt wpisany do rejestru zabytków nieruchomych województwa małopolskiego:

</doc>
<doc id="403988" url="https://pl.wikipedia.org/wiki?curid=403988" title="Suchy Grunt (województwo mazowieckie)">
Suchy Grunt (województwo mazowieckie)

Suchy Grunt – wieś w Polsce położona w województwie mazowieckim, w powiecie żuromińskim, w gminie Lubowidz.
W latach 1975–1998 miejscowość położona była w województwie ciechanowskim.

</doc>
<doc id="403989" url="https://pl.wikipedia.org/wiki?curid=403989" title="Viscaria alpina">
Viscaria alpina

Viscaria alpina – gatunek rośliny należący do rodziny goździkowatych, w piśmiennictwie ogrodniczym znany pod nazwą firletka alpejska. Występuje dziko w górach Europy oraz w północno-wschodniej części Ameryki Północnej. Roślina uprawiana jest jako ozdobna. W Skandynawii wykorzystywana jest jako indykator złóż miedzi i niklu.
Systematyka.
Gatunek jest jednym z trzech z rodzaju smółka, który bywał często włączany do rodzaju firletka "Lychnis", który od końca XX wieku włączany jest z kolei do rodzaju lepnica "Silene". W efekcie popularnym w XX wieku synonimem tego gatunku była nazwa "Lychnis alpina" i w konsekwencji nazwa zwyczajowa – firletka alpejska. Ze względu na szerokie ujmowanie rodzaju lepnica stosowane były też nazwy zaliczające gatunek do rodzaju lepnica, np. "Silene suecica" . Analizy filogenetyczne oparte na badaniach molekularnych, ale też morfologicznych, potwierdziły odrębność rodzaju smółka "Viscaria" i przynależność doń tego gatunku.
Uprawa.
Nadaje się na rabaty i do ogródków skalnych. Roślina jest całkowicie odporna na mróz i łatwa w uprawie. Preferuje słoneczne stanowisko, w półcieniu rośnie wyższa i bardziej rzadka. Podłoże powinno być kwaśne, próchniczno-gliniaste i zdrenowane żwirem (nie lubi dużej wilgoci w glebie). Rozmnaża się ją przez wysiew nasion wczesną wiosną. Po przekwitnięciu kwiaty należy usuwać.

</doc>
<doc id="403990" url="https://pl.wikipedia.org/wiki?curid=403990" title="Suchy Las (województwo mazowieckie)">
Suchy Las (województwo mazowieckie)

Suchy Las – wieś w Polsce położona w województwie mazowieckim, w powiecie pruszkowskim, w gminie Michałowice.
W latach 1975–1998 miejscowość położona była w województwie warszawskim. Miejscowość od południa graniczy z Lasami Sękocińskimi, od zachodu graniczy z Komorowem, za północną granicą znajdują się Pęcice Małe oraz Pęcice, a na wschód – Sokołów.
Miejscowość pełni funkcję głównie wypoczynkowo-turystyczną.

</doc>
<doc id="403991" url="https://pl.wikipedia.org/wiki?curid=403991" title="Sufczyn (województwo mazowieckie)">
Sufczyn (województwo mazowieckie)

Sufczyn – wieś w Polsce położona w województwie mazowieckim, w powiecie otwockim, w gminie Kołbiel. Wieś położona jest nad rzeką Świder.
W 1408 roku w "„Księdze Ziemi Czerskiej”" wymienia się rycerza Alberta (Albertus) z Szuchczina. Albert z Sufczyna podpisywał wraz z innymi rycerzami z Rudy i Siennicy, różne dokumenty w grodzie czerskim. W tym samym roku wymienia się też wraz z Piotrem z Falenicy, Piotra z Susczina. Ten sam Piotr z Sufczyna wspomniany jest też w 1411 roku. Są to pierwsze wzmianki o istnieniu tej miejscowości. Nazwę wsi zapisywa­no wtedy jako Szuchcin lub Susczin, a pochodzi ona od dawnej nazwy osobo­wej "„Suchta”". Jeszcze w 1576 roku w spisie podatkowym wymienia się tą miej­scowość jako Susczyn. Współczesna nazwa pojawiła się dopiero w XVIII wieku.
W tym samym czasie co Albert i Piotr z Sufczyna żył również Mikołaj z Sufczyna, który znany jest z tego, że wraz z dziedzicami Kołbieli wybudował na początku XV wieku kościół w Kołbieli. Sufczyn był prywatną wsią szlachecką, a rycerze z tej wsi zaczęli z czasem pisać się Sufczyńskimi z Sufczyna. Niestety niewiele o tym rodzie wiadomo. Ka­sper Niesiecki w swoim herbarzu informuje, że ród pochodził z lubelskiego i pieczętował się herbem Szeliga. Jednak wszystko wskazuje, że był to miejscowy ród szlachecki tworzący z czasem zaścianek szlachecki. Ród szybko się rozrastał i z czasem zabrakło zie­mi w rodzinnej wsi. Sufczyńscy założyli więc w okolicach nowe osady: Głupian­kę i Wolę Sufczyńską oraz Gadkę. Spis podatkowy z 1576 roku informuje, że dziedzicami Sufczyna byli: Mikołaj Sufczyński (Susczynski), Marcin Sufczyński oraz Stanisław, Tomasz, Dersław i Jakub Sufczyńscy. Każdy z nich posiadał niewielkie kawałki ziemi, od ćwierci włóki do półtorej włóki. Po 1569 roku przed szlachtą polską otworzyły się perspektywy zdobycia ziemi, urzędów i tytułów na Ukrainie. Wielu ubogich szlachciców tam wyjecha­ło. Stało się tak pewnie z Sufczyńskimi z Sufczyna, jednak nie wszyscy wyjecha­li. Niektórzy Sufczyńscy nadal mieszkali w ziemi czerskiej, dochodząc często do wysokich urzędów i majątków.
Z 1591 roku pochodzi informacja o kupnie części Sufczyna, Głupianki i Woli Sufczyńskiej przez Adama Łychowskiego. Łychowscy byli mazowiecką szlachtą pochodzącą z okolic Warki. Łychowscy początkowo byli zapewne wła­ścicielami części tych dóbr, ponieważ własność była tu bardzo rozdrobniona. Sufczyńscy zapewne nadal posiadali niewielkie kawałki ziemi w tej wsi. Adam Łychowski w 1620 roku sprzedał swoje części Sufczyna innej mazowieckiej rodzinie, Młockim herbu Prawdzic. Młoccy również długo nie dziedziczyli w tej wsi, ponieważ z 1647 roku po­chodzi informacja, że dobra te kupił niejaki Marcjan Dłużewski herbu Pobóg. Dłużewscy także szybko sprzedali te dobra, a przejął je ród Magnuszewskich z Magnuszewa. Magnuszewscy posiadali herb Powała, byli potomkami słynne­go Powały z Taczewa, jednego z największych rycerzy z czasów bitwy pod Grunwaldem. Magnuszewscy byli od dawna spokrewnieni z Sufczyńskimi. Sufczyńscy nadal posiadali jakieś drobne części tej wsi i zapewne Magnuszewscy weszli w posiadanie części wsi drogą posagu, a później zapewne wykupili innych wła­ścicieli ziemi w Sufczynie. Dziedzicem wsi został Władysław Magnuszewski, którego żoną była Katarzyna Sufczyńska. Pierwsze informacje o Władysławie Magnuszewskim pocho­dzą z 1676 roku, kiedy to „sądował się” z bratem o „ruchomości” po ojcu. Jednak żona Magnuszewskiego, Katarzyna Sufczyńska w 1671 roku sprzedała swoje czę­ści tych dóbr Remigianowi Łochowskiemu. Remigian Łochowski ożeniony z Anną Sufczyńską zapewne zdołał zebrać całość dóbr Sufczyn. Miał licznych synów: Jana, Piotra Dominika (zakonnik), Wojciecha, Ludwika i Kazimierza. Najstarszy z nich zrzekł się działu po ojcu, a pozostali bracia podzielili się w 1711 roku Sufczynem. Jednak już w latach 1718–1721 sprzedali razem te dobra Sufczyńskim. Tak więc Sufczyńscy, posia­dając od końca XVI wieku skrawki ziemi, po kilkuset latach odzyskali swoją ro­dową wieś. Stało się tak dlatego, że Sufczyńscy z ubogiej szlachty stali się boga­tą szlachtą dziedziczącą w wielu wsiach w Polsce. Właścicielem Sufczyna w tym czasie był zapewne Kazimierz Sufczyński, cześnik łukowski i kasztelan lubelski, zmarły w 1736 roku. Kazimierz Sufczyń­ski pozostawił liczne potomstwo i własność w dobrach sufczyńskich znowu się rozdrobniła. Dopiero w końcu XVIII wieku całość dóbr zdołał zebrać Fabian Laskowski. Fabian Laskowski herbu Korab był ważną postacią w ziemi czerskiej. Był urzędnikiem w Siennicy, w 1796 roku został komornikiem garwolińskim, a w 1798 roku komornikiem czerskim. Zmarł po 1804 roku, ponieważ z tego właśnie roku pochodzi ostatnia wzmianka o nim. Miał nieznaną z imienia cór­kę, którą wydał za Pawła Piątkowskiego. Właśnie Piątkowski został kolejnym dziedzicem tych dóbr.
Sam Sufczyn na początku XIX wieku był niewielką miejscowością. W 1827 roku naliczono tu 23 domy i 181 mieszkańców. Paweł Piątkowski po objęciu dóbr Sufczyn w 1826 roku rozpoczął energicz­ne prace nad budową swojej siedziby. Paweł Piątkow­ski był w okresie Królestwa Kongresowego osobą dość znaną. Od 1828 r. pełnił funkcję mecenasa przy Sądzie Najwyższej Instancji Królestwa Polskie­go, a od 1842 r. obrońcy przy Warszawskich Departamentach Rządzącego Sena­tu. Po śmierci Pawła Piątkowskiego w 1865 roku, dobra te przejął Marceli Piątkowski.
W 1864 roku Sufczyn objęło uwłaszczenie ziemi chłopskiej i powstało tu 26 gospodarstw rolnych na 354 morgach ziemi. Nadal jednak istniały dobra ziemskie Sufczyn, które obejmowały folwarki: Sufczyn, Sokoły i Zielonki. W 1875 roku liczyły one 888 mórg ziemi. W folwar­ku Sufczyn był „las nieurządzony, pokłady torfu i wapienia, młyn wodny”. Na przełomie XIX i XX wieku dobra Sufczyn zostały rozparcelowane. Młyn wodny w Sokołach trafił w ręce rodziny Chmielewskich (dane z 1929 roku). Wieś Sufczyn w 1890 roku liczyła 227 mieszkańców. Natomiast w 1921 roku liczyła już 351 mieszkańców w 57 domach. W okresie międzywojennym, w tej wsi działał młyn wodny należący do nie­jakiego Zwolińskiego. Działał tu również sklep z artykułami ogrodniczymi – własność Szeliskich.
Wieś szlachecka Suffczyno położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość położona była w województwie siedleckim.
Wschodnia odnoga wsi jest nazywana "Sokoły". Częścią Sufczyna jest również kolonia "Wilczarz" (niektóre źródła i ludność miejscowa podają bardziej popularną nazwę "Wilcarz").
Historycznie istniały również dzielnice "Dudzianka" (w okolicach dworu Piątkowskich) oraz "Pęchery" (dawny młyn). We wsi zachował się też dwór byłych dziedziców Sufczyńskich, a ich groby na cmentarzu parafialnym w Kołbieli. 
To od ich nazwiska została przyjęta obecna nazwa wsi. 
Zobacz też.
Sufczyn, Sufczyna, Jasienica Sufczyńska

</doc>
<doc id="403992" url="https://pl.wikipedia.org/wiki?curid=403992" title="Suków (województwo mazowieckie)">
Suków (województwo mazowieckie)

Suków – wieś w Polsce położona w województwie mazowieckim, w powiecie radomskim, w gminie Przytyk.
Prywatna wieś szlachecka "Sułków", położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
Przez miejscowość przebiega droga wojewódzka nr 732.

</doc>
<doc id="403993" url="https://pl.wikipedia.org/wiki?curid=403993" title="Suków (województwo świętokrzyskie)">
Suków (województwo świętokrzyskie)

Suków – wieś w Polsce położona w województwie świętokrzyskim, w powiecie kieleckim, w gminie Daleszyce.
Pierwotną nazwę wsi Suków zapisywano jako Szułkow, Sułkow. Położona nad Lubrzanką, w pobliżu potoku spływającego ze stoków Gór Świętokrzyskich, pierwotnie w parafii kolegiaty kieleckiej, w kluczu kieleckim.
Był wsią biskupstwa krakowskiego w województwie sandomierskim w ostatniej ćwierci XVI wieku. W latach 1973–1976 miejscowość była siedzibą gminy Suków. W latach 1975–1998 miejscowość położona była w województwie kieleckim. 
Historia.
Wieś mogła istnieć już przed 1171 r., stanowiąc część uposażenia kolegiaty kieleckiej. Położona przy starej drodze publicznej znanej już od 1271 r., prowadzącej z Kielc przez Zagórze, Suków na Radomice i Chęciny.
W połowie XIV w. potwierdzono, iż należała do parafii kieleckiej. Była już nieźle zagospodarowana, kiedy to w 1387 r. biskup krakowski Bodzanta nadał kmieciowi Jordanowi z Sulkowa las nad rzeką Cedzyna zwany Banczow, dla osadzenia Wsi na prawie średzkim. Za czasów Długosza wieś posiadała 10 półłanków kmiecych, dwa łany sołtysie, karczmę bez roli, młyn oraz jednego zagrodnika. W rejestrze poborowym z 1540 r. miała już 6 łanów oraz dwa sołtysie, karczmę i młyn na rzece Czidzyna. W 1573 r. wymieniono we wsi w sumie łanów zasiedlonych siedem i pół oraz jeden łan wójtowski. W 1645 r. wymieniono 7 łanów osiadłych zwanych: Piorunowski, Jedinczarzowski, Zarzarowski, Dominikowski, Kamiączkowski, Kochanowski, Ciarnowski, dalej półłanek Grzybowski; dalej były dwa łany wójtowskie za prawem biskupa Szyszkowskiego, trzy półłanki karczmarzy Matuszka, za prawem biskupa Szyszkowskiego, Stanisława Łoszka, za prawem arcybiskupa gnieźnieńskiego Fryderyka i Bieniek za prawem biskupa Maciejowskiego.
Przed regulacją wieś miała charakter owalnicy, według mapy Galicji Zachodniej zajmowała obszar wydłużony, stosownie do koryta dopływu rzeki Warkocz. Zabudowa wsi była głównie szczytowa, co jeszcze obecnie widać w części wsi i była podporządkowana drogom. W części południowej była to jedna ulica, która ku północy rozdzielała się na trzy drogi zabudowane z obu stron. Dwie z nich skręcały ku wschodowi w kierunku drogi Marzysz-Kielce. Obecnie są one zabudowane tworząc części wsi: Suków-Borki, Suków-Babie, Suków-Kleckie, Suków-Modrzewie, Suków-Papiernia, Suków-Działki, Suków-Młyny, Suków-Paświsko. W 1827 r. była tu kopalnia wapienia, 135 domów i 645 mieszkańców.
W 1875 r. w Sukowie urodził się Wincenty Jamróz, działacz polskiego ruchu ludowego, represjonowany przez władze sanacyjne.
Papiernia – część Sukowa.
Osada młynarska założona na terenie Sukowa, należąca do biskupstwa krakowskiego, na rzece Warkocz. Przed 1645 r. powstał tu zakład papierniczy opisany „Ta jest postawiona pod młynem sukowskim, gdzie budynek jest chędogi nowo postawiony o dwóch izbach i o dwóch kolach stepy. Z niej czynszu do roku Papiernik fl. 120 i papieru chędogiego ryz dwie; siedzą za prawem świętej pamięci JMX Zadzika; dziesięcina wikarom kleckim należy”. Nieopodal papierni stała kuźnica, którą trzymał Stanisław Czechowski
W 1789 r. z Papierni sukowskiej arendę płacił „majster Michał Kraiński”. Zakład był czynny jeszcze w przed polową XIX w. a jej zabudowania opisane W aktach Dyrekcji Ubezpieczeń.
Na rzece Warkocz pod Sukowem wspomniany był „młynik nazwany Węglanowski”, z której „Młynarz wygadza węglem do Huty Białogońskiej”, w lustracji 1789 r. wspomniane „Papiernia Sukowska i młyn pod Sukowem uprzywilejowany na osobę Wojciecha Jerzowskiego”.
28 lipca 1943 r., w lesie znajdującym się w Sukowie-Papierni, Niemcy rozstrzelali jedenastu mieszkańców z Sukowa i Niewachlowa. W 1945 r. miejsce egzekucji zostało uporządkowane przez miejscowych, postawiono krzyże. W następnych latach dokonano ekshumacji ofiar i ich pochówku na Cmentarzu Partyzanckim w Kielcach. Niemiecką zbrodnię upamiętnia obelisk, na tablicy umieszczone są nazwiska straconych.
Emaus – coroczna procesja i zabytkowy kościół.
Tradycja „Emaus” w Polsce jest już niezwykle rzadkim obyczajem. Nazwa pochodzi od biblijnej wsi Emaus, do której podążał zmartwychwstały Chrystus. Właśnie w Sukowie w parafii pw. NMP Królowej Polski i św. Augustyna biskupa tradycja ta kultywowana jest od ponad 60 lat. Przed wschodem słońca w Poniedziałek Wielkanocny mężczyźni z całej parafii zbierają się w kościele, by biciem dzwonów oznajmić zmartwychwstanie Jezusa. Około godziny szóstej, wzorem dwóch uczniów Jezusa idących do Emaus, wyruszają na procesję z figurą Chrystusa Zmartwychwstałego. Trasa liczy około 8 kilometrów, śpiewają pieśni wielkanocne i zatrzymują się przy przydrożnych kapliczkach i krzyżach. W procesji nie biorą udziału kobiety. Budowę kościoła rozpoczęto w 1930 roku według projektu profesora Politechniki Lwowskiej Sas-Zubrzyckiego. Piękna budowla, górująca nad okolicą, mimo tak młodego wieku wpisana została do rejestru zabytków ze względu na swoją wartość architektoniczną. Obok kościoła jest drewniana plebania z początku XX wieku – też o wartości zabytkowej.
Zabytki.
Kościół parafialny pw. MB Królowej Polski z lat 1930–1936, wpisany do rejestru zabytków nieruchomych wraz z plebanią z 1918 r. (nr rej.: A.314/1-2 z 23.08.1988).
Koło Gospodyń Wiejskich.
W Sukowie istnieje koło gospodyń wiejskich „Sukowianki znad Lubrzanki”. Koło odrodziło się po wielu latach i dzisiaj w jego składzie są młode panie z Sukowa. Jego członkinie reprezentują gminę na różnych wydarzeniach kulturalnych.

</doc>
<doc id="403994" url="https://pl.wikipedia.org/wiki?curid=403994" title="Sulechów (województwo małopolskie)">
Sulechów (województwo małopolskie)

Sulechów – wieś w Polsce położona w województwie małopolskim, w powiecie krakowskim, w gminie Kocmyrzów-Luborzyca.
Wieś biskupstwa krakowskiego w powiecie proszowickim w województwie krakowskim w końcu XVI wieku. W latach 1975–1998 miejscowość położona była w województwie krakowskim.

</doc>
<doc id="403995" url="https://pl.wikipedia.org/wiki?curid=403995" title="Sulejów (województwo mazowieckie)">
Sulejów (województwo mazowieckie)

Sulejów – wieś w Polsce położona w województwie mazowieckim, w powiecie wołomińskim, w gminie Jadów.
W latach 1975–1998 miejscowość położona była w województwie siedleckim.

</doc>
<doc id="403996" url="https://pl.wikipedia.org/wiki?curid=403996" title="Sulejów (województwo świętokrzyskie)">
Sulejów (województwo świętokrzyskie)

Sulejów – wieś w Polsce położona w województwie świętokrzyskim, w powiecie opatowskim, w gminie Tarłów.
W latach 1975–1998 miejscowość położona była w województwie tarnobrzeskim.
Zabytki.
Ruina spichlerza, prawdopodobnie z XIV w., wpisana do rejestru zabytków nieruchomych (nr rej.: A.570 z 3.10.1983).

</doc>
<doc id="403997" url="https://pl.wikipedia.org/wiki?curid=403997" title="Sulęcin (województwo wielkopolskie)">
Sulęcin (województwo wielkopolskie)

Sulęcin – wieś w Polsce położona w województwie wielkopolskim, w powiecie średzkim, w gminie Krzykosy.
W latach 1975–1998 miejscowość położona była w województwie poznańskim.
Historia.
Na obszarze wsi odkopano prehistoryczne cmentarzysko z czarną popielicą, glinianymi naczyniami oraz przedmiotami z brązu i żelaza. Pierwsza wzmianka o wsi pochodzi z 1392. Pod koniec XIX wieku Sulęcin z kolonią Ciołki liczył 28 domostw i 244 mieszkańców, (209 katolików i 35 protestantów). 
Zobacz też.
Sulęcin, Sulęcin Szlachecki, Sulęcin Włościański, Sulęcin-Kolonia, Sulęcinek 

</doc>
<doc id="403998" url="https://pl.wikipedia.org/wiki?curid=403998" title="Sulików (województwo dolnośląskie)">
Sulików (województwo dolnośląskie)

Sulików (niem. "Schönberg") – wieś (dawne miasto) w Polsce, położona w województwie dolnośląskim, w powiecie zgorzeleckim, w gminie Sulików, w dolinie Czerwonej Wody u stóp Góry Ognistej, na wysokości 210–230 m n.p.m. Według Narodowego Spisu Powszechnego (III 2011 r.) liczył 1967 mieszkańców i jest największą miejscowością gminy.
W latach 1975–1998 miejscowość położona była w województwie jeleniogórskim.
Historia.
Na wschodnim skraju Sulikowa znajduje się Góra Zamkowa, na której w IX–XI wieku stał słowiański gródek obronny. Sulików wzmiankowany był w 1234 jako osada na szlaku handlowym do Czech, a miasto w roku 1268, mimo że faktyczne prawa miejskie otrzymało w 1572. Od 1319 miasto leżało w granicach piastowskiego księstwa jaworskiego, jednego z polskich księstw dzielnicowych na Dolnym Śląsku, po czym w kolejnych dziesięcioleciach znalazło się we władaniu Korony Czeskiej, której częścią pozostawało do 1635, gdy na mocy pokoju praskiego przeszło do Elektoratu Saksonii. Po wojnie trzydziestoletniej Sulików zasiedlili czescy protestanci, którzy stworzyli tu prężny ośrodek tkacki. W latach 1697–1763 znajdując się pod panowaniem królów Polski Augusta II Mocnego i Augusta III Sasa. w 1814 znaczną część miasta zniszczył potężny pożar. Od 1871 do 1945 część Niemiec. W XIX wieku ośrodek przemysłu tkackiego. W roku 1945, po przejęciu przez Polskę, traci prawa miejskie.
Zabytki.
Do wojewódzkiego rejestru zabytków wpisane są:
Oświata.
W Sulikowie znajduje się szkoła podstawowa. Szkoła dysponuje nowo wybudowanym i dobrze wyposażonym budynkiem oraz halą sportową.

</doc>
<doc id="403999" url="https://pl.wikipedia.org/wiki?curid=403999" title="Sulików (województwo świętokrzyskie)">
Sulików (województwo świętokrzyskie)

Sulików – wieś w Polsce położona w województwie świętokrzyskim, w powiecie włoszczowskim, w gminie Radków.
W latach 1975–1998 miejscowość położona była w województwie częstochowskim.

</doc>
<doc id="404000" url="https://pl.wikipedia.org/wiki?curid=404000" title="Sulimierz (województwo dolnośląskie)">
Sulimierz (województwo dolnośląskie)

Sulimierz – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość położona była w województwie wrocławskim.
Historia.
Najstarsza wzmianka historyczna pochodzi z drugiej połowy XVI wieku (rok 1578). Ówczesna nazwa miejscowości to "Neudorf Sulau". 

</doc>
<doc id="404001" url="https://pl.wikipedia.org/wiki?curid=404001" title="Sulimierz (województwo zachodniopomorskie)">
Sulimierz (województwo zachodniopomorskie)

Sulimierz (niem. "Adamsdorf") – wieś w Polsce, położona w województwie zachodniopomorskim, w powiecie myśliborskim, w gminie Myślibórz.
W latach 1975–1998 wieś położona była w województwie gorzowskim.
Historia.
Pierwsza wzmianka o Sulimierzu pochodzi z dokumentu wystawionego 10 października 1296 r. Dokument ten był nadaniem cysterkom z konwentu w Reczu prawa patronatu nad kościołem w Sulimierzu, a właściwie Adelmansdorffe. Prawo to zachowały do połowy XVI wieku. 
Wieś kilkakrotnie zmieniała nazwę, pierwotna nazwa wsi brzmiała Edelmannsdorf, czyli wieś szlachecka, rycerska (było tu 5 siedzib rycerskich, 1337 r.). Od XIV wieku zaczęto używać określenia "wieś Adama" – Adamsdorf.
Pierwsza nazwa po włączeniu wsi do Polski w 1945 r. brzmiała Adamowice. W 1946 r. nazwę zmieniono na Sulimierz. 
Wieś od założenia do początku XX wieku była wsią typowo szlachecką, po wojnie majątek szlachecki został znacjonalizowany i przekazany Państwowym Gospodarstwom Rolnym. 
W 1666 r. w dokumentach odnotowano istnienie szkoły. Nauczycielem był wówczas kościelny Paul Wedel. Najstarszy znany budynek szkolny był dwuizbową chatą krytą strzechą, tak niską, że ręką można było dotknąć dachu. W 1849 r. zbudowano nową szkołę z cegły. Szkoła istniała przez cały okres powojenny do 1 września 2000 r., kiedy to decyzją władz Gminy Myślibórz została afiliowana do szkoły w Głazowie.
Na terenie wsi dokonano kilku odkryć, m.in. 27 kwietnia 1927 r. znaleziono siekierkę z epoki kamienia (5000–2000 lat p.n.e.), znane są też znaleziska z epoki brązu i żelaza (2000–400 lat p.n.e.). 

</doc>
<doc id="404002" url="https://pl.wikipedia.org/wiki?curid=404002" title="Sulimów (województwo dolnośląskie)">
Sulimów (województwo dolnośląskie)

Sulimów – wieś w Polsce położona w województwie dolnośląskim, w powiecie wrocławskim, w gminie Siechnice.
W latach 1975–1998 miejscowość położona była w województwie wrocławskim.
Miejscowość zachowała polski charakter do XIX w. a w miejscowym kościele odprawiano nabożeństwa po polsku aż do ich likwidacji w 1823 r.
Zobacz też: Sulimów

</doc>
<doc id="404003" url="https://pl.wikipedia.org/wiki?curid=404003" title="Sulimów (województwo lubelskie)">
Sulimów (województwo lubelskie)

Sulimów – wieś w Polsce położona w województwie lubelskim, w powiecie hrubieszowskim, w gminie Dołhobyczów.
W miejscowości znajduje się zabytkowa drewniana cerkiew św. Jana Ewangelisty.
W latach 1975–1998 miejscowość położona była w województwie zamojskim.
Ludność.
Sulimów według danych na koniec 2011 liczył 99 mieszkańców w tym 47 kobiet i 52 mężczyzn. Od przełomu w 1989 zaznaczyła się wyraźna tendencja spadkowa liczby ludności.

</doc>
<doc id="404004" url="https://pl.wikipedia.org/wiki?curid=404004" title="Sulimy (powiat łomżyński)">
Sulimy (powiat łomżyński)

Sulimy – wieś w Polsce położona w województwie podlaskim, w powiecie łomżyńskim, w gminie Nowogród.
Wierni kościoła rzymskokatolickiego należą do parafii Narodzenia Najświętszej Maryi Panny w Nowogrodzie.
Historia.
W latach 1921 – 1939 osada leżała w województwie białostockim, w powiecie łomżyńskim, w gminie Miastkowo.
Według Powszechnego Spisu Ludności z 1921 roku osadę zamieszkiwały 84 osoby w 15 budynkach mieszkalnych. Miejscowość należała do parafii rzymskokatolickiej w Nowogrodzie. Podlegała pod Sąd Grodzki i Okręgowy w Łomży; właściwy urząd pocztowy mieścił się w m. Miastkowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="404005" url="https://pl.wikipedia.org/wiki?curid=404005" title="Sulisławice (województwo małopolskie)">
Sulisławice (województwo małopolskie)

Sulisławice – wieś w Polsce położona w województwie małopolskim, w powiecie olkuskim, w gminie Wolbrom.
W latach 1975–1998 miejscowość położona była w województwie katowickim.
W Sulisławicach mieszkał i prowadził sad oraz szkółkę drzew rotmistrz armii rosyjskiej i prezydent Kielc Władysław Garbiński.
Zobacz też: 

</doc>
<doc id="404006" url="https://pl.wikipedia.org/wiki?curid=404006" title="Sulisławice (województwo świętokrzyskie)">
Sulisławice (województwo świętokrzyskie)

Sulisławice – wieś w Polsce, położona w województwie świętokrzyskim, w powiecie sandomierskim, w gminie Łoniów.
Przez miejscowość przebiega droga krajowa nr 9 z Radomia do Rzeszowa.
Przez wieś przechodzi zielony szlak turystyczny z Chańczy do Pielaszowa oraz zielony szlak rowerowy z Sandomierza do Ujazdu.
Historia.
W 1783 r. wieś należąca wówczas do powiatu wiślickiego w województwie sandomierskim była własnością podsędka sandomierskiego Józefa Brzeskiego.
W 1864 r. na mocy dekretu cesarza Aleksandra II o uwłaszczeniu włościan miejscowość stała się własnością jej mieszkańców.
Tu urodził się Wincenty Barzyński (ur. 1838), zakonnik (zmartwychwstaniec), misjonarz w Teksasie.
Sulisławice są lokalnym ośrodkiem pielgrzymkowym (m.in. coroczne pielgrzymki ze Staszowa i Połańca).
W latach 1975–1998 miejscowość administracyjnie należała do województwa tarnobrzeskiego.

</doc>
<doc id="404007" url="https://pl.wikipedia.org/wiki?curid=404007" title="Miniclip.com">
Miniclip.com



</doc>
<doc id="404008" url="https://pl.wikipedia.org/wiki?curid=404008" title="Sulisław (województwo opolskie)">
Sulisław (województwo opolskie)

Sulisław niem. Zülzhoff – wieś w Polsce położona w województwie opolskim, w powiecie brzeskim, w gminie Grodków.
W latach 1975–1998 miejscowość położona była w województwie opolskim. Do 1975 roku w powiecie grodkowskim.
Zabytki.
Do wojewódzkiego rejestru zabytków wpisany jest:

</doc>
<doc id="404009" url="https://pl.wikipedia.org/wiki?curid=404009" title="Sulisław (województwo wielkopolskie)">
Sulisław (województwo wielkopolskie)

Sulisław – wieś w Polsce położona w województwie wielkopolskim, w powiecie ostrowskim, w gminie Raszków. Leży ok. 8 km na zachód od Ostrowa Wlkp. przy drodze powiatowej Raszków-Odolanów.
Przed 1932 rokiem miejscowość położona była w powiecie odolanowskim, W latach 1975–1998 w województwie kaliskim, w latach 1932-1975 i od 1999 w powiecie ostrowskim.
Zobacz też: Sulisław, Sulisławice 

</doc>
<doc id="404010" url="https://pl.wikipedia.org/wiki?curid=404010" title="Sulistrowice (województwo dolnośląskie)">
Sulistrowice (województwo dolnośląskie)

Sulistrowice (niem. "Gross Silsterwitz") – wieś położona w województwie dolnośląskim, w powiecie wrocławskim, w gminie Sobótka.
W latach 1975–1998 miejscowość należała administracyjnie do województwa wrocławskiego.
Krótki opis.
We wsi znajduje się Zalew Sulistrowicki, a w jego pobliżu kemping.
Demografia.
Według Narodowego Spisu Powszechnego (2011-03) liczyły 324 mieszkańców. Są piątą co do wielkości miejscowością gminy Sobótka.
Dawna nazwa.
W okresie hitlerowskiego reżimu w latach 1937–1945 miejscowość nosiła nazwę "Senkenberg".
Zabytki.
Do wojewódzkiego rejestru zabytków wpisany jest:

</doc>
<doc id="404012" url="https://pl.wikipedia.org/wiki?curid=404012" title="Sulistrowice (województwo mazowieckie)">
Sulistrowice (województwo mazowieckie)

Sulistrowice – wieś w Polsce położona w województwie mazowieckim, w powiecie szydłowieckim, w gminie Chlewiska.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
Do 1954 roku stanowiły esksklawę gminy Wieniawa na terenie gminy Chlewiska, a za razem eksklawę powiatu radomskiego na terenie powiatu koneckiego.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Rzucowie.

</doc>
<doc id="404013" url="https://pl.wikipedia.org/wiki?curid=404013" title="Suliszewice (województwo zachodniopomorskie)">
Suliszewice (województwo zachodniopomorskie)

Suliszewice (niem. "Zülzefitz") – wieś sołecka w Polsce położona w województwie zachodniopomorskim, w powiecie łobeskim, w gminie Łobez.
W latach 1975–1998 miejscowość położona była w województwie szczecińskim.

</doc>
<doc id="404014" url="https://pl.wikipedia.org/wiki?curid=404014" title="Sulki (województwo mazowieckie)">
Sulki (województwo mazowieckie)

Sulki – wieś w Polsce położona w województwie mazowieckim, w powiecie węgrowskim, w gminie Wierzbno.
W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii św. Stanisława Biskupa Męczennika w Czerwonce Liwskiej.

</doc>
<doc id="404015" url="https://pl.wikipedia.org/wiki?curid=404015" title="Sulki (województwo podlaskie)">
Sulki (województwo podlaskie)

Sulki – wieś w Polsce położona w województwie podlaskim, w powiecie łomżyńskim, w gminie Miastkowo.
Wierni kościoła rzymskokatolickiego należą do parafii św. Wojciecha Biskupa i Męczennika w Szczepankowie.
Historia.
Wieś szlachecka "Sułki" położona była w drugiej połowie XVI wieku w powiecie łomżyńskim ziemi łomżyńskiej. W latach 1921–1939 wieś leżała w województwie białostockim, w powiecie łomżyńskim, w gminie Szczepankowo.
Według Powszechnego Spisu Ludności z 1921 roku wieś zamieszkiwały 93 osoby w 15 budynkach mieszkalnych. Miejscowość należała do parafii rzymskokatolickiej w Szczepankowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="404016" url="https://pl.wikipedia.org/wiki?curid=404016" title="Sulmierzyce (województwo łódzkie)">
Sulmierzyce (województwo łódzkie)

Sulmierzyce – wieś w Polsce położona w województwie łódzkim, w powiecie pajęczańskim, w gminie Sulmierzyce.
W latach 1975–1998 miejscowość położona była w województwie piotrkowskim.
Miejscowość jest siedzibą gminy Sulmierzyce. Wieś na Wysoczyźnie Bełchatowskiej – 1386 mieszkańców (2011), jest usytuowana przy drodze powiatowej z Pajęczna do Kamieńska.
Toponimia.
Nazwa miejscowa "Sulmierzyce" należy do nazwań patronimicznych, pochodzi od nazwy osobowej "Sulimir" lub "Sulimierz". Pierwotnie formą zapisu były "Sulimirzyce" (1402), w dokumentach z XV wieku spotyka się także zapis "Szulimirzycze". Z czasem zanikła samogłoska "i" po "l" stąd obecna nazwa "Sulmierzyce".
Historia.
Z testamentu Bolesława Krzywoustego dowiadujemy się, że te rozległe, zalesione obszary wchodziły w skład Księstwa Łęczyckiego, którym po śmierci władcy władała wdowa – Księżna Salomea. W źródłach pisanych Sulmierzyce wzmiankowane są jako wieś szlachecka. Nie wiadomo kto i kiedy założył osadę. Przypuszczalnie był to szlachcic z rodu Ostojczyków, którzy byli w Sulmierzycach do roku 1470. Istnieje prawdopodobieństwo, że nazwa Sulmierzyce wywodzi się od imienia Sulmir – jednego z założycieli wsi. Wieś Sulmierzyce rozłożyła się po obu stronach doliny w kształcie niecki na długości ok. 800 m, 1 km od dworu, z drogą położoną w środku wsi, znaną już w średniowieczu. W 1800 roku do Sulmierzyc przybyli Żydzi. Najstarsze akta stanu cywilnego, jakie zachowały się z roku 1814, są dowodem na istnienie gminy żydowskiej wyznaniowej. Rok 1851 to rok groźnego pożaru, w którym spaliła się cała wieś. W 2 połowie XIX wieku z Sulmierzyc do Grand Rapids w USA wyemigrowali rodzice mistrza świata w boksie znanego powszechnie jako Stanley Ketchel (Stanisław Kiecal) i wspomnianego w jednej z powieści Ernesta Hemigwaya. Lata okupacji to nie tylko lata eksterminacji mieszkańców, ale też rozkradanie mienia. Niemcy rabują wtedy dzwon „Jan” z dzwonnicy w Sulmierzycach, który ocalał podczas I wojny światowej ze względu na swój ciężar.

</doc>
<doc id="404017" url="https://pl.wikipedia.org/wiki?curid=404017" title="Sułkowice (województwo mazowieckie)">
Sułkowice (województwo mazowieckie)

Sułkowice – wieś w Polsce położona w województwie mazowieckim, w powiecie grójeckim, w gminie Chynów. Leży 30 km na południe od Warszawy, przy drodze krajowej nr 50 oraz przy linii kolejowej (Sułkowice (przystanek kolejowy)) Warszawa-Radom-Kielce-Kraków. 
Wieś szlachecka Sulkowice położona była w drugiej połowie XVI wieku w powiecie czerskim ziemi czerskiej województwa mazowieckiego. W latach 1975–1998 miejscowość położona była w województwie radomskim. Od 1 stycznia 2017 r., na podstawie wyników referendum z 2016 r., do wsi Sułkowice została połączona sąsiednia wieś Budy Sułkowskie.
Przez miejscowość przepływa rzeka Czarna, lewobrzeżny dopływ Wisły.
W Sułkowicach mieści się Szkoła Podstawowa im. Jana Brzechwy, Fabryka farb i lakierów MALCHEM, sklepy spożywcze i firmy usługowe.
W Sułkowicach znajduje się Zakład Kynologii Policyjnej Centrum Szkolenia Policji.
Na terenie Zakładu Kynologii można obejrzeć wypchanego psa Trymera, tj. jednego z trzech owczarków niemieckich grających rolę psa Szarika w serialu "Czterej pancerni i pies." Pies Trymer zagrał również psa z serialu "Przygody psa Cywila" oraz wystąpił w serialu "Stawka większa niż życie", w epizodzie pt. "Hotel Excelsior".

</doc>
<doc id="404018" url="https://pl.wikipedia.org/wiki?curid=404018" title="Sułkowice (województwo świętokrzyskie)">
Sułkowice (województwo świętokrzyskie)

Sułkowice – wieś w Polsce położona w województwie świętokrzyskim, w powiecie buskim, w gminie Solec-Zdrój.
W latach 1975–1998 miejscowość położona była w województwie kieleckim.
Przez wieś przechodzi czerwony szlak turystyczny z Buska-Zdroju do miejscowości Solec-Zdrój.

</doc>
<doc id="404019" url="https://pl.wikipedia.org/wiki?curid=404019" title="Sułkowice (województwo wielkopolskie)">
Sułkowice (województwo wielkopolskie)

Sułkowice (niem. "Sulkowitz") – wieś w Polsce położona w województwie wielkopolskim, w powiecie gostyńskim, w gminie Krobia.
Wieś duchowna, własność biskupstwa poznańskiego, pod koniec XVI wieku leżała w powiecie kościańskim województwa poznańskiego. 
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Sułkowice należały do okręgu ekonomii Krobia tego powiatu i stanowiły część majątku Chumiętki, którego właścicielem był wówczas rząd pruski w Berlinie. Według spisu urzędowego z 1837 roku wieś liczyła 305 mieszkańców, którzy zamieszkiwali 47 dymów (domostw).
W latach 1975–1998 miejscowość położona była w województwie leszczyńskim.

</doc>
<doc id="404020" url="https://pl.wikipedia.org/wiki?curid=404020" title="Sułkowo (województwo kujawsko-pomorskie)">
Sułkowo (województwo kujawsko-pomorskie)

Sułkowo – wieś w Polsce, położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 wieś położona była w województwie włocławskim.
Według Narodowego Spisu Powszechnego (III 2011 r.) liczyła 181 mieszkańców. Jest osiemnastą co do wielkości miejscowością gminy Lubraniec.
Historia.
Od XVI wieku Sułkowo było własnością rodziny Sułkowskich. W skład dóbr majątku Sułkowo wchodziły wsie Siemnówek, Siemnowo, Sułkówek. W XIX wieku właścicielami Sułkowa byli hrabiowie Wodzińscy, a potem hrabiowie Bnińscy. W roku 1890 hrabia Józef Bniński wybudował okazały dwór i otoczył go parkiem z bogatym drzewostanem. Następnym właścicielem dworu i części wsi Sułkowo - folwarku Szczawin był Gustaw Stefan Szczawiński. W latach 1953- 1959 dwór w Sułkowie był siedzibą Gromadzkiej Rady Narodowej a następnie szkoły podstawowej.
W styczniu 1945 roku samoloty niemieckie zrzuciły bomby na maszerujących przez wieś rosyjskich żołnierzy. Zginęło ośmiu żołnierzy i jeden mieszkaniec Sułkowa.
We wsi znajduje się średniowieczne grodzisko rycerskie z XIII wieku. Grodzisko ma kształt stożka wklęsłego, otoczone wałem i fosą.

</doc>
<doc id="404021" url="https://pl.wikipedia.org/wiki?curid=404021" title="Sułków (województwo dolnośląskie)">
Sułków (województwo dolnośląskie)

Sułków – wieś w Polsce, położona w województwie dolnośląskim, w powiecie górowskim, w gminie Góra.
W latach 1975–1998 miejscowość położona była w województwie leszczyńskim.

</doc>
<doc id="404023" url="https://pl.wikipedia.org/wiki?curid=404023" title="Sułków (województwo małopolskie)">
Sułków (województwo małopolskie)

Sułków – wieś w Polsce, położona w województwie małopolskim, w powiecie wielickim, w gminie Wieliczka.
W latach 1975–1998 miejscowość administracyjnie należała do województwa krakowskiego.
Sułków położony jest na granicy Wieliczki.
W roku 2013 zaczęto budowę "Domu Ludowego".
Przez miejscowość przejeżdża Droga Wojewódzka nr 964, oraz Droga Krajowa nr 94. Południową granicę wsi wyznacza Droga Wojewódzka nr 966.
Sport.
Na terenie miejscowości prowadzi swoją działalność klub sportowy Contra Sułków, który został założony w 1949 r. Prowadzone są trzy drużyny piłkarskie oraz sekcje siatkówki i tenisa stołowego. Drużyna piłkarska seniorów rozgrywa mecze w lidze okręgowej klasie B, w grupie Wieliczka.

</doc>
<doc id="404024" url="https://pl.wikipedia.org/wiki?curid=404024" title="Sułków (województwo mazowieckie)">
Sułków (województwo mazowieckie)

Sułków – wieś w Polsce położona w województwie mazowieckim, w powiecie białobrzeskim, w gminie Stromiec.
W latach 1975–1998 miejscowość położona była w województwie radomskim.
Wierni kościoła rzymskokatolickiego należą do parafii św. Teresy od Dzieciątka Jezus w Dobieszynie.

</doc>
<doc id="404025" url="https://pl.wikipedia.org/wiki?curid=404025" title="Sułów (wieś w województwie dolnośląskim)">
Sułów (wieś w województwie dolnośląskim)

Sułów (niem. "Sulau") – wieś w Polsce położona w województwie dolnośląskim, w powiecie milickim, w gminie Milicz, nad rzeką Barycz na terenie Stawów Milickich. W latach 1775–1945 samodzielne miasto. W latach 1945–1954 i 1973–1977 miejscowość była siedzibą gminy Sułów. W latach 1975–1998 miejscowość położona była w województwie wrocławskim.
Toponimia.
Nazwę miejscowości w polskiej formie "Sulów" oraz po niemiecku "Sulau" w książce „Krótki rys jeografii Szląska dla nauki początkowej” wydanej w Głogówku w 1847 wymienił śląski pisarz Józef Lompa.
Po II wojnie światowej polska administracja nadała miejscowości nazwę "Sulejewo", którą później zmieniono na polską historyczną Sułów.
Historia.
Początki osadnictwa sięgają okresu lateńskiego (ok. IV w. p.n.e), pierwsza wzmianka pochodzi z 1351. Położona była w puszczy przy przeprawie przez Barycz. Początkowo związana z istniejącym tu zamkiem książęcym, od 1595 siedziba baronatu. W 1645 miała tu miejsce bitwa pomiędzy wojskami cesarskimi a szwedzkimi. W 1777 Sułów otrzymał prawa miejskie, miasto słynęło z jarmarków, gdzie handlowano bydłem i zbożem. W 1945 roku Sułów traci prawa miejskie. 
W 2022 roku Sułów bezskutecznie ubiegał się o odzyskanie praw miejskich. Przyczyną tego była zbyt rozproszona zabudowa, głównie ogrodzona, oraz fakt, że miejscowość nie była siedzibą gminy. 
Demografia.
Według Narodowego Spisu Powszechnego (III 2011 r.) liczy 1583 mieszkańców. Jest największą miejscowością gminy Milicz.
Zabytki.
Do wojewódzkiego zabytków wpisane są:
inne zabytki: 

</doc>
<doc id="404026" url="https://pl.wikipedia.org/wiki?curid=404026" title="Sułów (województwo lubelskie)">
Sułów (województwo lubelskie)

Sułów – wieś w Polsce położona w województwie lubelskim, w powiecie zamojskim, w gminie Sułów, nad Porem.
Wieś położona przy drodze wojewódzkiej nr 848.
W latach 1975–1998 miejscowość położona była w województwie zamojskim.
Miejscowość jest siedzibą gminy Sułów, stanowi również sołectwo tejże.
Historia.
Pierwsza wzmianka o miejscowości powstała w XIII wieku. W lipcu 1279 r. wymienił ją biskup firmański Filip de Casate, w latach 1278-1282 legat papieski na Węgrzech i w Polsce, w łacińskim dokumencie wystawionym w Budzie na Węgrzech, potwierdzając opatowi klasztoru cystersów w Koprzywnicy prawo do pobierania dziesięciny z szeregu polskich wsi w tym między innymi z Sułowa.
W roku 1398 wieś odnotowano we włościach szczebrzeskich Dymitra z Goraja. Przekazana przez niego jako uposażenie proboszczom kościoła parafialnego w Szczebrzeszynie. Według księgi poborowej z 1578 roku posiadała 7,5 łana kmiecego.
W wieku XIX Sułów stanowił wieś z folwarkiem położone nad rzeką Pór, w powiecie zamojskim ówczesnej gminie Sułów parafii w Szczebrzeszynie. Wieś i folwark odległe są od Zamościa w kierunku na zachód 26 wiorst, od Szczebrzeszyna w kierunku na północ o 8 wiorst. Stacja drogi żelaznej w Rejowcu oddalona o 54 wiorsty. Wieś posiadała w 1890 roku 48 gospodarstw zamieszkałych przez 362 mieszkańców wyznania rzymskokatolickiego z gruntem 779 mórg ziemi ornej i łąk obfitych. We wsi urząd gminy.
Spis z roku 1827 roku pokazał 37 domów i 252 mieszkańców. Folwark Sułów należał dawniej do probostwa w Szczebrzeszynie. W 1890 było to własność prywatna, posiadając 5 domów i 683 morgi gruntu. Przez łąki przepływa rzeka Pór, zabierając wodę z drobnych strumyków.
W skład gminy Sułów w drugiej połowie XIX wieku wchodziły wsie: Bodaczów, Deszkowice, Gaj Gruszczański, Gruszka Zaporska, Kitów, Klemensów (pałac rezydencjonalny ordynatów Zamoyskich, z kaplicą), Michałów, Mokrelipie, Rozłopy, Sąsiadka Sułów Sułówek, Sułowiec, Tworyczów, Zakłodzie i Źrebce oraz przysiółek Nowiny. Gmina Sułów podlegała sądowi gminnemu IV okręgu w Gorajcu.
Gminę zamieszkiwało 6315 mieszkańców w tej liczbie: 445 prawosławnych, 5 protestantów i 42 żydów. Powierzchnia gminy wynosiła 16518 mórg (ziemi ornej 10442 mórg, łąk 2449 mórg, zabudowania 120 mórg, nieużytki 478 mórg, wody 49 mórg, mokradła i błota 40 mórg i lasu 2940 mórg). Gleba lekka, popielatka, w części czarnoziem, najwięcej gliny.
Przez wschodnią część gminy przepływa rzeka Wieprz w północnej części Pór.
Według spisu powszechnego z roku 1921 w miejscowości Sułów kolonia spisano 27 domów i 155 mieszkańców, we wsi Sułów 88 domów zamieszkałych przez 541 mieszkańców, tylko 20 osób było wyznania mojżeszowego
W dniu 10 lipca 1943 r. wieś została wysiedlona przez Niemców.

</doc>
<doc id="404027" url="https://pl.wikipedia.org/wiki?curid=404027" title="Sułów (województwo lubuskie)">
Sułów (województwo lubuskie)

Sułów () – wieś sołecka w Polsce, położona w województwie lubuskim, w powiecie słubickim, w gminie Rzepin.
W miejscowości działało państwowe gospodarstwo rolne – Zakład Rolny w Sułowie wchodzący w skład Lubuskiego Kombinatu Rolnego w Rzepinie.
W latach 1975–1998 miejscowość położona była w województwie gorzowskim.
Miejscowość położona jest przy drodze wojewódzkiej nr 137 Słubice – Trzciel. W pobliżu wsi znajduje się rezerwat torfowiskowy „Torfowiska Sułowskie”.

</doc>
<doc id="404028" url="https://pl.wikipedia.org/wiki?curid=404028" title="Sułów (województwo małopolskie)">
Sułów (województwo małopolskie)

Sułów – wieś w Polsce położona w województwie małopolskim, w powiecie wielickim, w gminie Biskupice.
W latach 1975–1998 miejscowość administracyjnie należała do województwa krakowskiego.
W 1595 roku wieś położona w powiecie szczyrzyckim województwa krakowskiego była własnością kasztelana małogoskiego Sebastiana Lubomirskiego.
W maju 2010 roku wskutek powodzi osuwająca się ziemia zniszczyła lub uszkodziła infrastrukturę wsi.

</doc>
<doc id="404029" url="https://pl.wikipedia.org/wiki?curid=404029" title="Sumin (powiat starogardzki)">
Sumin (powiat starogardzki)

Sumin (kaszb. "Somino") – wieś kociewska w Polsce, położona w województwie pomorskim, w powiecie starogardzkim, w gminie Starogard Gdański, na Pojezierzu Starogardzkim, nad Sumińskim Jeziorem.
W latach 1975–1998 wieś położona była w województwie gdańskim.
Zabytki.
Według rejestru zabytków NID na listę zabytków wpisany jest neobarokowy kościół parafialny pw. św. Jana Chrzciciela, 1926-27, nr rej.: A-1185 z 20.10.1987.

</doc>
<doc id="404030" url="https://pl.wikipedia.org/wiki?curid=404030" title="Sumin (województwo warmińsko-mazurskie)">
Sumin (województwo warmińsko-mazurskie)

Sumin – wieś w Polsce położona w województwie warmińsko-mazurskim, w powiecie nowomiejskim, w gminie Biskupiec.
W okresie międzywojennym w miejscowości stacjonowała placówka Straży Celnej „Sumin”
W latach 1975–1998 miejscowość położona była w województwie toruńskim.

</doc>
<doc id="404031" url="https://pl.wikipedia.org/wiki?curid=404031" title="Sumowo (województwo kujawsko-pomorskie)">
Sumowo (województwo kujawsko-pomorskie)

Sumowo – wieś w Polsce położona w województwie kujawsko-pomorskim, w powiecie brodnickim, w gminie Zbiczno.
W latach 1975–1998 miejscowość położona była w województwie toruńskim.
We wsi znajduje się parafia pod wezwaniem Matki Bożej Różańcowej. 
Zobacz też: Sumowo

</doc>
<doc id="404032" url="https://pl.wikipedia.org/wiki?curid=404032" title="Surowa (województwo lubuskie)">
Surowa (województwo lubuskie)

Surowa – wieś w Polsce położona w województwie lubuskim, w powiecie żarskim, w gminie Żary. 
W latach 1975–1998 miejscowość położona była w województwie zielonogórskim.
Stara wieś łużycka, wzmiankowana w 1292 roku, założona na planie ulicowo-placowym. Należała do żarskiego dominium i była w lennym władaniu kolejnych rodów: Sagau, Zeschau, Sorau, Richter, Kroe, Reinsberg. Zabudowa wsi pochodzi z końca XIX wieku.
Wieś zamieszkuje obecnie około 160 osób.

</doc>
<doc id="404033" url="https://pl.wikipedia.org/wiki?curid=404033" title="Surowa (województwo podkarpackie)">
Surowa (województwo podkarpackie)

Surowa – wieś w Polsce położona w województwie podkarpackim, w powiecie mieleckim, w gminie Borowa.
W latach 1975–1998 miejscowość położona była w województwie rzeszowskim.
W 2011 r. w odnowionym budynku starej szkoły otwarte zostało miejscowe muzeum. Znalazło się w nim ponad 300 eksponatów podarowanych przez mieszkańców wsi. Są to przedmioty codziennego użytku, urządzenia i maszyny, którymi posługiwano się na wsi w przeszłości.

</doc>
<doc id="404034" url="https://pl.wikipedia.org/wiki?curid=404034" title="Surowe (województwo mazowieckie)">
Surowe (województwo mazowieckie)

Surowe – wieś w Polsce położona w województwie mazowieckim, w powiecie ostrołęckim, w gminie Czarnia.
Wierni kościoła rzymskokatolickiego należą do parafii Niepokalanego Poczęcia Najświętszej Maryi Panny w Czarni.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Wach (od 1931 w gminie Czarnia).
Według Powszechnego Spisu Ludności z 1921 roku wieś zamieszkiwało 1.047 osób, 1.046 było wyznania rzymskokatolickiego a 1 prawosławnego. Jednocześnie 1.046 mieszkańców zadeklarowało polską przynależność narodową a 1 rosyjską. Było tu 185 budynków mieszkalnych. Miejscowość należała do parafii rzymskokatolickiej w Czarni. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w m. Czarnia.
W wyniku agresji III Rzeszy na Polskę we wrześniu 1939 tereny byłej gminy znalazły się pod okupacją niemiecką i do wyzwolenia weszła w skład Landkreis Scharfenwiese, Regierungsbezirk Zichenau III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="404035" url="https://pl.wikipedia.org/wiki?curid=404035" title="Surowe (województwo warmińsko-mazurskie)">
Surowe (województwo warmińsko-mazurskie)

Surowe – osada w Polsce położona w województwie warmińsko-mazurskim, w powiecie elbląskim, w gminie Pasłęk.
W latach 1975–1998 miejscowość położona była w województwie elbląskim.
Zobacz też: Surowe

</doc>
<doc id="404036" url="https://pl.wikipedia.org/wiki?curid=404036" title="Suszka (województwo dolnośląskie)">
Suszka (województwo dolnośląskie)

Suszka (niem. "Dürr-Hartha") – wieś w Polsce położona w województwie dolnośląskim, w powiecie ząbkowickim, w gminie Kamieniec Ząbkowicki.
Podział administracyjny.
W latach 1975–1998 miejscowość położona była w województwie wałbrzyskim.
Demografia.
Według Narodowego Spisu Powszechnego (III 2011 r.) liczyła 76 mieszkańców. Jest najmniejszą miejscowością gminy Kamieniec Ząbkowicki.
Dawne nazwy.
Do roku 1945 wieś nosiła nazwę "Dürr-Hartha", następnie "Suchy Bór" i ostatecznie Suszka.
XX wiek.
We wsi znajdowała się bogata karczma, po wojnie nieczynna, a po 1997 roku wraz z przyległymi zabudowaniami wyburzona, w celu przygotowania terenu pod zbiornik retencyjny "Kamieniec". Do 1945 roku zamieszkiwana przez ludność niemiecką, w roku 1945 przybyli tu osadnicy z Lubelszczyzny, podobnie jak do pobliskich Pilc. Byli to głównie mieszkańcy okolic Biłgoraja, Niska, Zamościa, Stalowej Woli. Przybysze ci, jak i ich potomkowie, mieszkają tu do dziś.
Obiekty zabytkowe.
Najcenniejszym zabytkiem wsi jest kościół filialny pod wezwaniem Matki Bożej Bolesnej. Kościół ufundowany został w 1687 roku, a przebudowany w 1837 roku przez dziedzicznego gospodarza karczmy, Josepha Sandera. Kościół był po wojnie nieczynny, a wyposażenie zostało wybrakowane. Uruchomiono go w celach liturgicznych w latach 70. XX wieku. Remonty wykonywane były w latach 70. i 90. tego wieku, a także w roku 2011 i 2014. Część obecnego wyposażenia została przeniesiona z pobliskiego kościoła MB Pocieszycielki w Pilcach, po jego likwidacji w grudniu 1999 roku. W prezbiterium centralne miejsce zajmuje krzyż z Chrystusem, a po jego prawej stronie obraz patronki kościoła – Matki Bożej Bolesnej. Do cenniejszego wyposażenia należy także fisharmonia wykonana przez firmę "Schiedmayer Pianofortefabrik Stuttgart". Wieś przynależy do parafii Wniebowzięcia Najświętszej Maryi Panny w Kamieńcu Ząbkowickim (do 2003 roku należała do parafii Ożary).
Krótki opis.
W roku 2013 we wsi miało miejsce uroczyste otwarcie i poświęcenie nowo wybudowanej świetlicy wiejskiej. We wsi znajduje się też przystanek kolejowy na linii Wrocław-Międzylesie, a także zabytkowy wiadukt kolejowy. Przy drodze do Kamieńca Ząbkowickiego położona jest barokowa kapliczka słupowa. W Suszce, jak i w sąsiednich Pilcach wydobywano żwir, istniała żwirownia Wrocławskich Zakładów Eksploatacji Kruszywa Zakład Pilce-Suszka, później przeniesiona do Pilc. We wsi istniała też drużyna piłkarska "Kruszywo Suszka". Suszka leży na trasie Kamieniec Ząbkowicki-Bardo, jej sąsiednie wsie to Przyłęk, Pawłowice i Kamieniec Ząbkowicki. Jest najmniejszą wsią gminy. W roku 2016 wieś obchodziła 700-lecie swego istnienia, 18.09.2016 roku zorganizowano uroczystość związaną z tą rocznicą i odsłonięto pamiątkową tablicę umieszczoną na kościele filialnym.

</doc>
<doc id="404037" url="https://pl.wikipedia.org/wiki?curid=404037" title="Suszka (województwo pomorskie)">
Suszka (województwo pomorskie)

Suszka (kaszb. "Szùszkô") – mała osada w Polsce położona w województwie pomorskim, w powiecie człuchowskim, w gminie Przechlewo. 
Osada usytuowana nad rzeką Rudą, jest częścią składową sołectwa Rudniki.
W latach 1975–1998 miejscowość położona była w województwie słupskim.

</doc>
<doc id="404038" url="https://pl.wikipedia.org/wiki?curid=404038" title="Swadzim (województwo wielkopolskie)">
Swadzim (województwo wielkopolskie)

Swadzim – wieś w Polsce położona w województwie wielkopolskim, w powiecie poznańskim, w gminie Tarnowo Podgórne, przy drodze krajowej nr 92. Wieś liczyła w 2011 roku 422 mieszkańców.
Historia.
Miejscowość ma metrykę średniowieczną i istnieje prawdopodobnie od XIII wieku. Pierwsze pewne wzmianki o wsi zapisane zostały w 1288 gdzie wymieniono ją jako "Swancino". Na przestrzeni wieków nazwę wsi notowano w różnych formach w 1386 or. "Svacim", 1387 "Swadzime", 1384 "Szwadzeme", 1402 "Swadzim", 1485 "Szwadzyem", 1491 "Swadzym", 1508 "Szwadzim".
Pierwsza wzmianka o miejscowości pochodzi z 1288, w kontekście przyłączenia wsi do parafii lusowskiej. W użyciu była wtedy nazwa Swancino. Wieś szlachecka położona była w 1580 roku w powiecie poznańskim województwa poznańskiego. W 1580 dziedzicem był Stanisław Kierski. Ok. 1793 właścicielem Swadzimia był Szymon Komorowski, a po nim rodzina Kąsinowskich. Pod koniec XIX wieku właścicielem był Władysław Kąsinowski. Wieś liczyła wówczas 15 domostw i 137 mieszkańców wyznania katolickiego. Wraz z Przeźmierowem Swadzim tworzył okręg dworski. We wsi istniała gorzelnia parowa. W latach 1975–1998 miejscowość położona była w województwie poznańskim.
Miejscowość jest siedzibą sołectwa Swadzim. 
Zabytki.
W Swadzimiu znajduje się zabytkowy zespół pałacowy, który obejmuje pałac wybudowany w 1910 i 1924 roku oraz park z połowy XIX wieku, przebudowany w XX wieku. W ramach założenia istnieje także folwark. Projektantem był Roger Sławski, a autorem przebudowy Stanisław Mieczkowski. Właścicielami zespołu pałacowego była rodzina Plucińskich. Zabytkowa jest też dawna szkoła, obecnie dom mieszkalny, pochodząca z początków XX wieku (ul. Poznańska 36), jak również dom przy ul. Poznańskiej 14 z końca XIX w.
Gospodarka.
Na terenie wsi znajduje się centrala zakupowa sieci Bricomarché oraz kompleks handlowy (centrum handlowe Auchan, hipermarket budowlany Leroy Merlin, market sportowy Decathlon, centrum motoryzacyjne Norauto oraz salon odzieżowo-obuwniczy Nico).
Na terenie Swadzimia znajduje się również boisko do piłki nożnej, oraz boisko do siatkówki plażowej.

</doc>
<doc id="404040" url="https://pl.wikipedia.org/wiki?curid=404040" title="Swoboda (województwo lubelskie)">
Swoboda (województwo lubelskie)

Swoboda – wieś w Polsce położona w województwie lubelskim, w powiecie lubelskim, w gminie Niemce.
W latach 1975–1998 miejscowość administracyjnie należała do województwa lubelskiego.
Wieś stanowi sołectwo gminy Niemce. Według Narodowego Spisu Powszechnego z roku 2011 wieś liczyła 178 mieszkańców.

</doc>
<doc id="404041" url="https://pl.wikipedia.org/wiki?curid=404041" title="Swoboda (powiat wieruszowski)">
Swoboda (powiat wieruszowski)

Swoboda – wieś w Polsce położona w województwie łódzkim, w powiecie wieruszowskim, w gminie Lututów.
W latach 1975–1998 miejscowość położona była w województwie sieradzkim.

</doc>
<doc id="404042" url="https://pl.wikipedia.org/wiki?curid=404042" title="Swochowo (województwo pomorskie)">
Swochowo (województwo pomorskie)

Swochowo (kaszb. "Szwùchòwò") – wieś w Polsce położona w województwie pomorskim, w powiecie słupskim, w gminie Słupsk. Leży przy trasie drogi wojewódzkiej nr 213.
W latach 1975–1998 miejscowość położona była w województwie słupskim.
We wsi zespół rezydencjonalny złożony z dworu ryglowego z 1734 oraz piętrowego pałacu z ryglowymi facjatkami i wykuszami z 1883.

</doc>
<doc id="404043" url="https://pl.wikipedia.org/wiki?curid=404043" title="Swochowo (województwo zachodniopomorskie)">
Swochowo (województwo zachodniopomorskie)

Swochowo – wieś w Polsce położona w województwie zachodniopomorskim, w powiecie pyrzyckim, w gminie Bielice.
W latach 1975–1998 miejscowość położona była w województwie szczecińskim.

</doc>
<doc id="404044" url="https://pl.wikipedia.org/wiki?curid=404044" title="Swojków (województwo dolnośląskie)">
Swojków (województwo dolnośląskie)

Swojków – wieś w Polsce położona w województwie dolnośląskim, w powiecie oławskim, w gminie Domaniów.
Podział administracyjny.
W latach 1975–1998 miejscowość położona była w województwie wrocławskim.
Demografia.
We wsi mieszka obecnie (III 2011 r.) 203 mieszkańców.

</doc>
<doc id="404046" url="https://pl.wikipedia.org/wiki?curid=404046" title="Swojków (województwo świętokrzyskie)">
Swojków (województwo świętokrzyskie)

Swojków – wieś w Polsce położona w województwie świętokrzyskim, w powiecie opatowskim, w gminie Lipnik.
W latach 1975–1998 miejscowość położona była w województwie tarnobrzeskim.

</doc>
<doc id="404047" url="https://pl.wikipedia.org/wiki?curid=404047" title="Sworzyce (województwo świętokrzyskie)">
Sworzyce (województwo świętokrzyskie)

Sworzyce – wieś sołecka w Polsce położona w województwie świętokrzyskim, w powiecie koneckim, w gminie Końskie.
W skład sołectwa "Sworzyce" wchodzą także wsie Grabków i Poraj.
Prywatna wieś szlachecka, położona była w drugiej połowie XVI wieku w powiecie opoczyńskim województwa sandomierskiego. Do 1954 roku istniała gmina Sworzyce. W latach 1975–1998 miejscowość położona była w województwie kieleckim.
Przez miejscowość przepływa rzeczka Wąglanka, lewobrzeżny dopływ Drzewiczki.
Wierni Kościoła rzymskokatolickiego należą do parafii św. Anny w Bedlnie.

</doc>
<doc id="404048" url="https://pl.wikipedia.org/wiki?curid=404048" title="Sworzyce (wieś w województwie wielkopolskim)">
Sworzyce (wieś w województwie wielkopolskim)

Sworzyce – wieś w Polsce położona w województwie wielkopolskim, w powiecie grodziskim, w gminie Grodzisk Wielkopolski.
Wieś Sworzicze położona była w 1581 roku w powiecie kościańskim województwa poznańskiego. W latach 1975–1998 miejscowość administracyjnie należała do województwia poznańskiego.
Pierwsza wzmianka o wsi pochodzi z 1257 roku. Wieś "Sworice" wymieniona jest wraz z Grodziskiem jako własność klasztoru w Paradyżu. W 1403 roku drogą zamiany przeszła w ręce Hinczki z Ujazdu.
W okresie Wielkiego Księstwa Poznańskiego (1815-1848) miejscowość wzmiankowana jako Swąrzyce należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Swąrzyce należały do okręgu lutomyślskiego i stanowiły część majątku Bukowiec, którego właścicielem był wówczas Szolc i Łubieński (posiadali oni także sąsiedni, rozległy majątek Grodzisk). W skład majątku Bukowiec wchodziło łącznie 7 wsi oraz Kozia karczma. Według spisu urzędowego z 1837 roku Swąrzyce liczyły 171 mieszkańców i 26 dymów (domostw).
Tuż za wsią w lesie znajduje się zniszczony cmentarz mieszkańców Sworzyc wyznania ewangelickiego (pozostałości nagrobków z końca XIX wieku) i żołnierzy Wehrmachtu, których to szczątki ekshumowano i pochowano w kwaterze żołnierzy niemieckich na cmentarzu na Miłostowie w Poznaniu.

</doc>
<doc id="404049" url="https://pl.wikipedia.org/wiki?curid=404049" title="Syberia (województwo łódzkie)">
Syberia (województwo łódzkie)

Syberia – wieś w Polsce położona w województwie łódzkim, w powiecie brzezińskim, w gminie Brzeziny.
W Słowniku Geograficznym Królestwa Polskiego i innych krajów słowiańskich tom XI strona 732, z roku 1890 można przeczytać: 
W latach 1975–1998 miejscowość położona była w województwie skierniewickim.

</doc>
<doc id="404050" url="https://pl.wikipedia.org/wiki?curid=404050" title="Sypniewo (województwo kujawsko-pomorskie)">
Sypniewo (województwo kujawsko-pomorskie)

Sypniewo – wieś w Polsce położona w województwie kujawsko-pomorskim, w powiecie sępoleńskim, w gminie Więcbork, położona 11 km na zachód od Więcborka. Sypniewo leży w granicach Krajeńskiego Parku Krajobrazowego w regionie Pojezierza Krajeńskiego.
Historia.
Sypniewo po raz pierwszy wymienione jest z nazwy w dokumentach z 1380 r. jako własności m.in. Janka z Sypniewa. Około roku 1392 wieś dzięki małżeństwu została własnością Dobiesława Rungi herbu Odrowąż, który słynął w okolicy z rozbójnictwa i według tradycji był fundatorem pierwszego kościoła w Sypniewie.
W XIII – XIV wieku powstała parafia św. Katarzyny Aleksandryjskiej.
W XV-XVI wieku Sypniewo stanowiące część majątku ziemskiego było własnością Runge-Sypniewskich, Białośliwskich, Witosławskich, Działyńskich, od roku 1711 Goetzendorf-Grabowskich. W XVIII wieku lub wcześniej powstał tu drewniany dwór.
W roku 1824 Józef Goetzendorf-Grabowski chcąc uzyskać środki na ratowanie swoich pozostałych zadłużonych majątków odsprzedał miejscowe dobra Bankowi Królewskiemu w Berlinie, a ten oddał go w dzierżawę. W roku 1830 nabywcami majątku zostali Albert Wilckens i Franz Nagel. Wilckens opuścił Sypniewo, a do roku 1849 majątkiem zarządzał Nagel. W tym samym roku majątek odkupiła wdowa po Wilckensie i do stycznia 1945 majątek pozostawał w rękach tej rodziny.
Około 1850 stary dwór został rozebrany i wzniesiono nowy murowany pałac według projektu Karola Fryderyka Schinkla, zamówionego przez Alberta Wilckensa w roku 1835, a zrealizowanego przez Leberechta Wilckensa. Po poprzednim dworze zachowała się jedna z piwnic o sklepieniu kolebkowym, zaadaptowana na miejsce spotkań Loży Masońskiej. Pałac w stylu klasycystycznym z elementami neorenesansowymi wzniesiono na planie kwadratu z wieżą, otoczony 9-hektarowym parkiem w stylu angielskim. Kolejny właściciel Fritz Wilckens zasłynął z odkrycia i udokumentowania kręgu kamiennego i kurhanu w Dorotowie, związany też był z masonerią. W roku 1913 Fritz uzyskał szlachectwo i zmarł. W roku 1920 gmina Więcbork wraz z Sypniewiem znalazła się w granicach Polski.
Syn Fritza, Hans Jurgen von Wilckens zorganizował w Sypniewie ośrodek szpiegostwa i dywersji niemieckiej, jeden z najbardziej aktywnych na Pomorzu. W roku 1939 Wilckens wkroczył do Polski jako oficer SS i zasłynął prześladowaniami ludności polskiej. W roku 1945 uciekł z Polski i, nie ponosząc konsekwencji za zbrodnie wojenne, umarł w RFN w 1974 roku.
W roku 1945 majątek Sypniewo został przejęty przez skarb państwa i uległ częściowej parcelacji. W roku 1947 w pałacu utworzono Technikum Rolnicze. W latach 1963–1968 pałac w Sypniewie przeszedł generalny remont, a w latach 70. XX wieku przeznaczono go wyłącznie na mieszkania dla nauczycieli. W 2002 roku pałac wydzierżawiono rodzinie Adamskich.
Do 1954 roku miejscowość była siedzibą gminy Sypniewo. W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 1649 mieszkańców. Jest największą wsią gminy Więcbork.
Szkoły.
Absolwentami technikum rolniczego w Sypniewie są m.in. Andrzej Lepper i Wojciech Mojzesowicz.

</doc>
<doc id="404051" url="https://pl.wikipedia.org/wiki?curid=404051" title="Sypniewo (województwo mazowieckie)">
Sypniewo (województwo mazowieckie)

Sypniewo – wieś w Polsce położona w województwie mazowieckim, w powiecie makowskim, w gminie Sypniewo. Leży przy drodze drodze wojewódzkiej nr 626.
W latach 1975–1998 miejscowość położona była w województwie ostrołęckim.
Miejscowość jest siedzibą gminy Sypniewo.
W miejscowości znajduje się kościół, który jest siedzibą parafii św. Jana Chrzciciela. W strukturze kościoła rzymskokatolickiego parafia należy do metropolii białostockiej, diecezji łomżyńskiej, dekanatu Krasnosielc.

</doc>
<doc id="404052" url="https://pl.wikipedia.org/wiki?curid=404052" title="Szafarnia (województwo kujawsko-pomorskie)">
Szafarnia (województwo kujawsko-pomorskie)

Szafarnia – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Radomin, centrum wsi znajduje się około 1,5 km na północ od drogi wojewódzkiej nr 534 Grudziądz – Golub-Dobrzyń – Rypin.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011) wieś liczyła 280 mieszkańców. Jest piątą co do wielkości miejscowością gminy Radomin.
Opis dworku.
We wsi znajduje się klasycystyczny dworek z XIX wieku, w którym znajdują się wystawy związane z Fryderykiem Chopinem. Kompozytor w latach 1824–1825 przebywał tu dwukrotnie na wakacjach u rodziny Dziewanowskich. Obecny dwór w stylu eklektycznym, w którym mieści się Ośrodek Chopinowski, zbudowano w 2. połowie XIX wieku, prawdopodobnie z wykorzystaniem murów poprzedniego. W roku 1960, dworek z otaczającym go parkiem, zostały wpisane do rejestru zabytków nieruchomych (nr rej.: A/433/141 z 30.01.1960).
Likwidacja szkoły.
25 czerwca 2004 została zlikwidowana szkoła podstawowa im. Fryderyka Chopina, 3 lata po podjęciu przez radę gminy Radomin uchwały o jej likwidacji z przyczyn finansowych. Szkoła okupowana była przez rodziców przez 516 dni, odbyło się 6 głodówek, kilkanaście pikiet, niektórzy rodzice zrzekli się obywatelstwa polskiego (oddali dowody prezydentowi Aleksandrowi Kwaśniewskiemu), a uczniowie uczyli się nielegalnie, przy czym nauczyciele pracowali za darmo. Uczniów szkoły przeniesiono do odległej o 2 km szkoły w Płonnem.

</doc>
<doc id="404053" url="https://pl.wikipedia.org/wiki?curid=404053" title="Szafarnia (województwo mazowieckie)">
Szafarnia (województwo mazowieckie)

Szafarnia – wieś w Polsce położona w województwie mazowieckim, w powiecie ostrołęckim, w gminie Lelis.
Przez miejscowość przepływa rzeka Piasecznica. Tuż przy moście znajduje się zabytkowa kapliczka.
Wierni kościoła rzymskokatolickiego należą do parafii Najświętszej Maryi Panny Ostrobramskiej Matki Miłosierdzia w Dylewie
Historia.
W latach 1921–1939 wieś leżała w województwie białostockim, w powiecie ostrołęckim, w gminie Dylewo, a od 1931 w gminie Durlasy.
Według Powszechnego Spisu Ludności z 1921 roku wieś zamieszkiwało 199 osób, 193 było wyznania rzymskokatolickiego a 6 mariawickiego. Jednocześnie wszyscy mieszkańcy zadeklarowali polską przynależność narodową. Były tu 32 budynki mieszkalne. Miejscowość należała do parafii rzymskokatolickiej w Kadzidle. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w m. Kadzidło.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="404054" url="https://pl.wikipedia.org/wiki?curid=404054" title="Szafarnia (województwo warmińsko-mazurskie)">
Szafarnia (województwo warmińsko-mazurskie)

Szafarnia – wieś w Polsce położona w województwie warmińsko-mazurskim, w powiecie nowomiejskim, w gminie Kurzętnik.
W latach 1975–1998 miejscowość położona była w województwie toruńskim. Wieś jest położona koło Nowego Miasta Lubawskiego.

</doc>
<doc id="404055" url="https://pl.wikipedia.org/wiki?curid=404055" title="Szafranki (województwo mazowieckie)">
Szafranki (województwo mazowieckie)

Szafranki – wieś w Polsce położona w województwie mazowieckim, w powiecie ostrołęckim, w gminie Łyse. Leżą nad Szkwą dopływem Narwi.
Wierni kościoła rzymskokatolickiego należą do parafii Najświętszego Serca Jezusowego w Lipnikach.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie ostrołęckim), w gminie Łyse.
Według Powszechnego Spisu Ludności z 1921 roku zamieszkiwało tu 445 osób w 77 budynkach mieszkalnych. Miejscowość należała do parafii rzymskokatolickiej w m. Lipniki. Podlegała pod Sąd Grodzki w Kolnie i Okręgowy w Łomży; właściwy urząd pocztowy mieścił się w m. Łyse.
W wyniku agresji Niemiec we wrześniu 1939, miejscowość została przyłączona do III Rzeszy i znalazła się w strukturach Landkreis Scharfenwiese ("ostrołęcki") w rejencji ciechanowskiej (Regierungsbezirk Zichenau) Prus Wschodnich.
W latach 1975–1998 wieś administracyjnie należała do województwa ostrołęckiego.

</doc>
<doc id="404056" url="https://pl.wikipedia.org/wiki?curid=404056" title="Szafranki (województwo warmińsko-mazurskie)">
Szafranki (województwo warmińsko-mazurskie)

Szafranki – osada w Polsce położona w województwie warmińsko-mazurskim, w powiecie ostródzkim, w gminie Ostróda.
W latach 1975–1998 miejscowość położona była w województwie olsztyńskim.

</doc>
<doc id="404057" url="https://pl.wikipedia.org/wiki?curid=404057" title="Szamocin (województwo mazowieckie)">
Szamocin (województwo mazowieckie)

Szamocin – wieś w Polsce położona w województwie mazowieckim, w powiecie wołomińskim, w gminie Strachówka.
1 I – 8 XII 1973 w gminie Korytnica. W latach 1975–1998 miejscowość położona była w województwie siedleckim.

</doc>
<doc id="404058" url="https://pl.wikipedia.org/wiki?curid=404058" title="Szamoty (województwo mazowieckie)">
Szamoty (województwo mazowieckie)

Szamoty – wieś w Polsce położona w województwie mazowieckim, w powiecie pruszkowskim, w gminie Nadarzyn.
W latach 1975–1998 miejscowość położona była w województwie warszawskim.

</doc>
<doc id="404059" url="https://pl.wikipedia.org/wiki?curid=404059" title="Szamoty (województwo wielkopolskie)">
Szamoty (województwo wielkopolskie)

Szamoty – wieś w Polsce położona w województwie wielkopolskim, w powiecie chodzieskim, w gminie Szamocin.
W latach 1975–1998 miejscowość położona była w województwie pilskim.
Zobacz też: Szamoty 

</doc>
<doc id="404060" url="https://pl.wikipedia.org/wiki?curid=404060" title="Szarki (województwo śląskie)">
Szarki (województwo śląskie)

Szarki – wieś w Polsce położona w województwie śląskim, w powiecie kłobuckim, w gminie Krzepice.
Przez wieś przebiega ruchliwa droga krajowa nr 43 łącząca Częstochowę z Wieluniem.
W latach 1975–1998 miejscowość położona była w województwie częstochowskim.

</doc>
<doc id="404061" url="https://pl.wikipedia.org/wiki?curid=404061" title="Szarki (województwo warmińsko-mazurskie)">
Szarki (województwo warmińsko-mazurskie)

Szarki – wieś w Polsce położona w województwie warmińsko-mazurskim, w powiecie braniewskim, w gminie Lelkowo.
W latach 1975–1998 miejscowość położona była w województwie elbląskim.
Zobacz też: Szarki 

</doc>
<doc id="404062" url="https://pl.wikipedia.org/wiki?curid=404062" title="Szarki (województwo wielkopolskie)">
Szarki (województwo wielkopolskie)

Szarki (niem. "Scharke") – wieś w Polsce położona w województwie wielkopolskim, w powiecie nowotomyskim, w gminie Nowy Tomyśl, nad Szarką.
Wieś o rozproszonej zabudowie powstała w czasach kolonizacji olęderskiej prawdopodobnie w roku 1724.
Pod koniec XIX wieku należała do powiatu babimojskiego. W użyciu były wówczas także nazwy Czarki i Żarki. Wyróżniano Szarki Stare ("Alt-Scharke") i Szarki Leśne ("Waldhauland Scharke"), które liczyły łącznie 502 mieszkańców, ze znaczącą przewagą ewangelików (489) i 81 gospodarstw. Okręg wiejski Szarki obejmował obie wsi i obszar 852 ha: 521 ha gruntów ornych, 102 ha łąk i 185 ha lasów.
W latach 1975–1998 miejscowość położona była w województwie poznańskim.
W rejestrze zabytków Narodowego Instytutu Dziedzictwa umieszczono dom nr 29 z 1826 roku.
Przez Szarki przebiega znakowany żółty szlak pieszy z Nowego Tomyśla przez Wolsztyn do Sławy.

</doc>
<doc id="404063" url="https://pl.wikipedia.org/wiki?curid=404063" title="Szarów (województwo łódzkie)">
Szarów (województwo łódzkie)

Szarów – wieś w Polsce położona w województwie łódzkim, w powiecie poddębickim, w gminie Poddębice.
W latach 1975–1998 miejscowość położona była w województwie sieradzkim.
W sołectwie Szarów są trzy przysiółki (części wsi): Szarów Księży, Szarów Pański i Wykaźniki.
W Szarowie Księżym polscy żołnierze z 60 pp Armii „Poznań” zabili, broniąc przeprawy przez Wartę, 39 żołnierzy Wehrmachtu ze szwadronu kolarzy 30 DP Niemcy ci byli pochowani po lewej stronie drogi z Niewiesza do Kobylnik na działce, obsadzonej lipami, należącej do Stanisława Gajdeckiego. Ich szczątki ekshumowano 31 maja 2000 r. z inicjatywy niemieckiej fundacji „Pamięć” i przeniesiono na wojskowy cmentarz niemiecki.
8 września 1939 żołnierze Wehrmachtu spędzili około 80 mężczyzn do pochowania ciał poległych Niemców. Po wykonaniu pochówku podzielili zatrzymanych na dwie grupy. Młodszych, zdolnych do służby wojskowej (ok. 22 osób) wywieźli na pole niedaleko wsi i rozstrzelali. Dwie osoby, ciężko ranne przeżyły. Udało się ustalić tylko 6 nazwisk ofiar zbrodni.
We wsi Szarów pod nr 27 swoją siedzibę posiada miejscowy zbór Kościoła Adwentystów Dnia Siódmego.

</doc>
<doc id="404064" url="https://pl.wikipedia.org/wiki?curid=404064" title="Szarów (województwo małopolskie)">
Szarów (województwo małopolskie)

Szarów – wieś w Polsce, położona w województwie małopolskim, w powiecie wielickim, w gminie Kłaj.
W latach 1975–1998 miejscowość administracyjnie należała do województwa krakowskiego.
Szarów leży w pobliżu dwóch ważnych arterii komunikacyjnych: linii kolejowej Kraków – Przemyśl oraz autostrady A4 będącej częścią szlaku E40 łączącego Port Calais z Kijowem, której węzeł znajduje się na granicy Szarowa i Targowiska. Ważnym szlakiem komunikacyjnym jest również droga krajowa nr 75 oraz droga krajowa nr 94.
Środowisko geograficzne.
Szarów położony jest w zachodniej części Kotliny Sandomierskiej, na pograniczu jej dwóch mezoregionów: Doliny Wisły i Wysoczyzn Podkarpackich. Południowa część wsi wspina się na wstępne wzniesienie Wysoczyzny Wielicko-Gdowskiej (258 m n.p.m.) skąd ku północy dość stromą krawędzią opada na lessową terasę dolin rzecznych, obejmującą południowy skraj Puszczy Niepołomickiej i polanę Wielkie Błoto.
Szarów ciągnie się z północy na południe wąskim pasem o długości 4 km i szerokości maksymalnej nie większej niż 1 km (na południowym skraju, wzdłuż ul. Wołowej) a minimalnej – ok. 100 m (na północ od linii kolejowej, po obu stronach początku ul. Torfowej).
Budowa geologiczna.
Na północny wschód od Niepołomic i na północ od Bochni pod utworami czwartorzędowymi i trzeciorzędowymi wyodrębnia się ruchliwy blok zbudowany z utworów mezozoicznych zwany elementem Puszczy Niepołomickiej. Geologicznie rejon Szarowa przynależy do znaczącej jednostki tektonicznej zwanej Zapadliskiem Przedkarpackim, graniczący od południa z fliszowymi Karpatami Zewnętrznymi. Złoża piasków wodonośnych zapewniają dobrej jakości wodę dla całej gminy. Są to utwory trzeciorzędowe, które stanowią piaski i iły szare warstw grabowieckich (tzw. piaski bogucickie). Najobficiej występują tutaj złoża torfu, które były eksploatowane głównie do celów opałowych dla miejscowej ludności oraz służyły do wyrobu czerni lakierniczej. Obecnie ze względów ochrony środowiska zakazano eksploatacji złóż torfowych.
Klimat.
Na terenie Szarowa występuje klimat podgórskich nizin i kotlin obejmujący Kotlinę Sandomierską.
Rzeźba terenu.
Układ rzeźby terenu Szarowa powoduje znaczne urozmaicenie krajobrazu wsi. Wzdłuż południowej granicy przebiega głęboka, nieckowata dolina potoku – Tusznica. Na dwóch widokowych grzbietach rozłożyły się dwa ciągi zabudowań wsi: stara – historyczna (głównie wzdłuż ulicy Wiejskiej) oraz nowsza w pozostałych rejonach. Kolejny pas tworzy wąski ciąg Puszczy Niepołomickiej, oddzielający wyżynną część Szarowa, od płaskiej, torfowiskowej polany Wielkie Błoto. Rzędne terenu wahają się w granicach od 198 do 210 m n.p.m. w części północnej i od 240 do 258 m n.p.m. w części południowej.
Wody.
Szarów terytorialnie zalicza się do dwóch zlewni rzecznych. Część północna do zlewni Wisły i część południowa do zlewni Raby. Wzdłuż południowej granicy wsi płynie potok Tusznica, który bierze swój początek w Gruszkach, a wpada do Raby w okolicach Kłaja. Przez północne tereny wzdłuż mienia wiejskiego na Wielkim Błocie płynie potok Długa Woda, który bierze swój początek w Puszczy Niepołomickiej w okolicach Kłaja i wpada do Drwinki w Woli Batorskiej. Drwinka wpada do Wisły. Na głębokości ok. 50–70 metrów pod powierzchnią ziemi zalegają ogromne złoża wody zwane piaskami bogucickimi. Z tych złóż wodnych Szarów i Dąbrowa od 30 lat czerpały wodę do wodociągów wiejskich, a od 1993 roku rozbudowany wodociąg zapewnia wodę dla całej gminy Kłaj. Zasilenie tego zbiornika wodnego odbywa się drogą infiltracji pośredniej z opadów atmosferycznych przez nakład czwartorzędowy w głąb warstwy wodonośnej. Z tego względu gleby Szarowa powinny są szczególnie chronione przed zanieczyszczeniem.
Powodzie na terenie Szarowa nie występują ze względu na jego wysokie położenie.
Historia Szarowa.
Tereny Szarowa należą do terenów o słabej urodzajności co miało zapewne wpływ na późną lokację miejscowości w tzw. III okresie osadniczym obejmującym wiek XIV. W tym czasie akcja osadnicza i kolonizacyjna w kraju była niezwykle intensywna co należy wiązać z podpisaniem unii polsko-litewskiej.
Szarów od początku swojego istnienia należał do rodowych majątków Zadorów później zwanych Lanckorońskimi. Ośrodkiem rodowym Zadorów było Brzezie co zostało poświadczone w roku 1309, lecz należy przypuszczać, iż Zadorowie zamieszkiwali tu znacznie wcześniej. W XIV w. rozpoczął się stopniowy rozkwit kariery i bogactwa tego rodu, głównie w II poł. okresy rządów Kazimierza Wielkiego, zwłaszcza zaś za panowania Władysława Jagiełły.
Zbigniew z Brzezia herbu Zadora syn Przedbora był jedną ze znaczących postaci rodu Zadorów. W 1399 roku osiągnął on godność marszałka wielkiego koronnego. Urodził się w 1360 roku. W latach 1397–1398 prowadził ożywioną działalność gospodarczą: zastawiał i kupował wsie. To właśnie jego należy uważać za założyciela Szarowa.
Nazwa wsi ma charakter dzierżawczy. Właściwie nieznane jest jej pochodzenie, jednak z dużym prawdopodobieństwem można stwierdzić, że jej założycielem bądź zasadźcą był człowiek o imieniu lub przydomku Szari (Shari). Imię takie lub jako przydomek było używane w Polsce w XIV w.
Pierwsza wzmianka historyczna o miejscowości pochodzi z roku 1398 z ksiąg sądu ziemskiego krakowskiego. W zapisie tym odnotowani są jako Klemens i Jakusz de Zarow z Szarowa.
We wsi urodził się Jakub Wajda (ur. 27 lipca 1900, zm. w kwietniu 1940 w Charkowie) – podpułkownik piechoty Wojska Polskiego, kawaler Orderu Virtuti Militari, ofiara zbrodni katyńskiej. Ojciec reżysera Andrzeja Wajdy.
Szarów dziś.
W Szarowie znajduje się szkoła podstawowa powstała w 1906 roku na mocy rozporządzenia Rady Szkolnej Krajowej. Początkowo nauka odbywała się w sali wynajętej w domu gospodarskim, a od roku 1911 w nowo wybudowanej szkole, tzw. galicyjce. Obecnie budynek szkolny jest rozbudowywany. W ostatnich latach została dobudowana wielka sala gimnastyczna.
Kościół parafialny powstał w roku 1980 jako punkt katechetyczny z przystosowaniem do kaplicy. W 1984 roku została erygowana parafia pw. św. Stanisława Biskupa i Męczennika i obejmuje wsie Szarów i Dąbrowę.
Budynek wiejski – zwany wcześniej gromadzkim wybudowano w 1935 roku, a następnie rozbudowano w 1947 roku Obecnie mieści się w nim biblioteka publiczna, sołtysówka i sala widowiskowa.
Bibliotekę założono w 1911 roku w ramach działalności towarzystwa Szkoły Ludowej. Początkowo mieściła się ona w budynku szkolnym i posiadała 80 książek. Obecnie znajduje się w budynku wiejskim, choć pojawiła się w ostatnim czasie inicjatywa przeniesienia księgozbioru do budynku Zespołu Szkół.
Przekazy ustne wskazują, że jednostka Ochotniczej Straży Pożarnej powstała ok. 1922 roku z inicjatywy wójta gminy Szarów, Jędrzeja Wajdy. W 1950 r. wybudowany został budynek straży, który w ostatnich latach został rozbudowany i wyposażony w samochody strażackie.
LKS Zryw Szarów powstał w 1946 roku. W sezonie 2008/2009 drużyna wywalczyła awans do „b” klasy zajmując pierwsze miejsce w najniższej z lig. 10 czerwca 2012 Zryw po 13 latach powrócił do A klasy. Prezesem klubu jest Nikodem Wajda, trenerem seniorów Jacek Saj, a skarbnikiem i gospodarzem boiska Artur Wcisło.
W budynku wiejskiego domu kultury znalazła swą siedzibę placówka opiekuńczo-wychowawcza ‘Jaskółka’ prowadzona przez Stowarzyszenie na Rzecz Niepełnosprawnych ze szczególnym uwzględnieniem dzieci i młodzieży „Życzliwa Dłoń”. Naczelnym celem placówki w Szarowie jest udzielenie wsparcia dzieciom i młodzieży w zakresie potrzeb edukacyjnych (prowadzenie zajęć wyrównawczych, korekcyjnych z języka angielskiego), terapeutycznych (zajęcia z psychologiem), społecznych, wychowawczych (program psychoedukacyjny, profilaktyki uzależnień), rozwijanie kultury poprzez organizowanie imprez kulturalnych, wycieczek. Grupę docelową stanowią dzieci i młodzież w wieku szkolnym oraz niepełnosprawne. Obok ‘Jaskółki’ znalazło miejsce ‘Centrum Pomocy Rodzinie’, mające na celu wspieranie całych rodzin, nie tylko dzieci i młodzieży.
W Szarowie znajdują się 2 pomniki:
We wsi Szarów odbywają się również różnego rodzaju imprezy.
Największą z nich są dni Szarowa które odbywają się każdego roku z końcem czerwca.
Turystyka.
Najciekawszy szlak turystyczny ma ok. 5,5 km długości. Biegnie przez Szarów (przystanek kolejowy PKP), ulice w Szarowie: Kolejowa, Spokojna, Podlas, Kościelna, Wiejska, Podoły, Wołowa; ulice w Łysokaniach: Św. Krzysztofa, Wjazdowa; ulice w Grodkowicach: Lipowa, Karola Żeleńskiego, zespół podworski, Wiejska, Stawowa; przystanek autobusowy PKS w Grodkowicach.
Trasa rozpoczyna się na przystanku kolejowym w Szarowie, w miejscu, w którym kończy się czarny szlak z Sitowca do Szarowa. Naprzeciw stacji kolejowej znajduje się boisko Ludowego Zespołu Sportowego „Zryw Szarów”. Dochodząc do drogi, prowadzącej pod most kolejowy, skręcamy w przeciwnym od niego kierunku w prawo (pd.-wsch.) i po kilkudziesięciu metrach – ponownie w prawo (pd.-zach.) w ul. Spokojną, biegnącą skrajem lasu. Wkrótce (około 200 m), na skrzyżowaniu dróg kierujemy się w lewo (pd. wsch.), w ul. Podlas. Przy ulicy tej wznosi się kilka charakterystycznych drewnianych domów z wydatnymi okapami, gankami lub oszklonymi werandami. Po przejściu obok kolejnego lasu droga łagodnie skręca w prawo. Po jej lewej (wsch.) stronie, w obszernych, dobrze utrzymanych ogrodach, stoi kilka wytwornych willi.
Przekraczamy skrzyżowanie, mijamy kościół parafialny pw. św. Stanisława Biskupa Męczennika w Szarowie i idziemy nadal w tym samym kierunku, opadającą w dół ul. Kościelną. Na południu obserwujemy interesujący widok na Pogórze Wielickie, a za nim – na Beskid Wyspowy. Po niespełna 1 km dochodzimy do poprzecznej ul. Wiejskiej, skręcamy nią w prawo i znajdujemy się w historycznym centrum wsi Szarów (2 km).

</doc>
<doc id="404065" url="https://pl.wikipedia.org/wiki?curid=404065" title="Szczawin (województwo dolnośląskie)">
Szczawin (województwo dolnośląskie)

Szczawin (dawniej Skawin, niem. "Sägen") – wieś w Polsce położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1975–1998 miejscowość położona była w województwie wrocławskim.
Historia.
Wieś założona w XIII w., odnotowana w ówczesnej księdze kasztelańskiej Strzelina. Dzieliła losy polityczne Śląska.
Obiekty zabytkowe.
Na terenie miejscowości zachowały się 2 spichlerze gospodarcze z XVIII w., ponadto XIX-wieczne posiadłości właścicieli ziemskich.

</doc>
<doc id="404066" url="https://pl.wikipedia.org/wiki?curid=404066" title="Szczawin (województwo łódzkie)">
Szczawin (województwo łódzkie)

Szczawin – wieś w Polsce położona w województwie łódzkim, w powiecie zgierskim, w gminie Zgierz.
Historia.
Nazwa wsi (pierwotnie „Szczauino”, „Szczawino”, „Sczavino” i „Sczawyn”) wywodzi się od typowych dla okolicy kwaśnych gleb, na których często rośnie szczaw. Pierwsze wzmianki na temat szczawińskiej osady pochodzą z 1339 roku, kiedy to książę łęczycki i dobrzyński podarował Paulinie, wdowie po wojewodzie łęczyckim Borzywoju, wieś Szczawin w zamian za Paprotnię i Brzeziny. Szczawinem w latach 1452–1555 oraz 1569–1580 zarządzała rodzina Lasockich, odpowiednio Michał, Stanisław, Jakub i Krzysztof, a w późniejszym okresie wieś często zmieniała swoich właścicieli. W drugiej połowie XIX wieku Szczawin, przechodząc znaczący rozwój, podzielił się na cztery osady: Szczawin Duży, Szczawin Mały, Szczawin Kościelny i Szczawin Kolonia.
W końcu XVI wieku Szczawin był wsią królewską (tenuta) w powiecie brzezińskim województwa łęczyckiego. W latach 1975–1998 miejscowość położona była w ówczesnym województwie łódzkim.
Sport 
Od 1949 roku na terenie wsi funkcjonuje klub piłkarski LKS START Szczawin.
Kościół.
Około 1430 roku, za czasów panowania rodziny Bielawskich, erygowany przez abp. Wojciecha Jastrzębca został kościół pw. św. Anny. Z imienia jest znany jeden z pierwszych proboszczów parafii, Michał z Pacanowa, będący kanonikiem gnieźnieńskim i doktorem teologii. W 1796 roku probostwo w parafii zostało oddane klasztorowi o.o. Franciszkanów w Łagiewnikach z powodu kłopotów finansowych, którzy rok później wybudowali nowy kościół pw. św. Stanisława. Rosyjski zarządca wsi, Jerzy Trubnikow, w 1879 roku podarował srebrne lichtarze, znajdujące się tam do dziś. W 1912 roku dokonano gruntownej rewitalizacji kościoła, jednak w listopadzie 1914 roku uległ zniszczeniu podczas walk I wojny światowej. 24 marca 1987 roku kościół spłonął. Budowa obecnego budynku została zakończona w roku 1992.
Cmentarz.
Na cmentarzu parafialnym w Szczawinie leżą m.in.:
oraz prawie 150 żołnierzy niemieckich i rosyjskich poległych w listopadzie 1914 roku podczas działań frontowych w okolicach Szczawina.
Szkoła.
Istnienie parafialnej szkoły w Szczawinie odnotowano już na początku XVI wieku. Nauczyciel opłacany był przez kmieciów. Budynek szkolny otwarto 13 stycznia 1886 roku. W roku 1904 rozpoczęto budowę murowanej szkoły. W tym czasie patriota i członek partii socjalistycznej, Sawicki, prowadził lekcje w budynku wynajętym u cieśli, a wieczorami gromadził gospodarzy, czytając im polskie utwory i opowiadając o wolnej Polsce. Podczas I wojny światowej szkoła działała nieregularnie, gdyż w jej budynku stacjonowały na zmianę wojska niemieckie i rosyjskie. Za kierownictwa Salomei Lewickiej, od 1923 roku szkoła zaczęła sukcesywnie otwierać kolejne oddziały i zatrudniać kolejnych nauczycieli. W roku 1932 opuścili ją pierwsi absolwenci klas siódmych. W okresie II wojny światowej ówczesny kierownik, Józef Jabłoński, został aresztowany i umarł w obozie koncentracyjnym Mauthausen-Gusen. Zakazano nauczania historii i usunięto godło oraz portrety polskich patriotów, lekcje przerwano w styczniu 1940 roku. W roku 1973 wybudowano nowy budynek szkolny. Zaczęły działać świetlica, stołówka, Dom Nauczyciela i zorganizowano dowożenie uczniów do szkoły. Całą historię szkoły można przeczytać na oficjalnej stronie internetowej

</doc>
<doc id="404067" url="https://pl.wikipedia.org/wiki?curid=404067" title="Szczawno (województwo kujawsko-pomorskie)">
Szczawno (województwo kujawsko-pomorskie)

Szczawno – wieś w Polsce położona w województwie kujawsko-pomorskim, w powiecie rypińskim, w gminie Skrwilno.
Podział administracyjny.
W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 175 mieszkańców. Jest trzynastą co do wielkości miejscowością gminy Skrwilno.

</doc>
<doc id="404068" url="https://pl.wikipedia.org/wiki?curid=404068" title="Szczawno (województwo lubuskie)">
Szczawno (województwo lubuskie)

Szczawno (niem. "Tschausdorf") – wieś w Polsce położona w województwie lubuskim, w powiecie krośnieńskim, w gminie Dąbie.
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:

</doc>
<doc id="404069" url="https://pl.wikipedia.org/wiki?curid=404069" title="Szczawno (województwo łódzkie)">
Szczawno (województwo łódzkie)

Szczawno – wieś w Polsce położona w województwie łódzkim, w powiecie sieradzkim, w gminie Burzenin nad rzeką Wartą.
W latach 1975–1998 miejscowość położona była w województwie sieradzkim.
Historia.
Pierwsze ślady osadnictwa na tym terenie pochodzą z okresu kultury łużyckiej. Na obrzeżach wydmy, na której znajdowała się osada, wybudowano wał obronny drewniano-ziemny. Zachowała się tylko część zachodnia tej wydmy. Po raz pierwszy w źródłach pisanych wieś pojawiła się w 1375 r. Była wówczas własnością szlacheckiej rodziny Szczawińskich, którzy uczynili zeń centrum swych włości. We wsi zbudowano dwór na kopcu, "umyślnie wśród błot wysypanym".
4 września 1939 r..
Najtragiczniejszym w dziejach wsi okazał się dzień 4 września 1939 r., kiedy to z inspiracji niemieckich osadników z Marianowa i Wolnicy Grabowskiej, najeźdźcy niemieccy rozstrzelali 22 mieszkańców. Jedynym żyjącym świadkiem tych wydarzeń jest Wacław Stępień. Obok sklepu, w centrum wsi, stoi wzniesiony w 1974 r. pomnik dla upamiętnienia ofiar tej zbrodni.
Teraźniejszość.
Wieś zamieszkują 252 osoby w 67 gospodarstwach. Jest tu sklep, punkt sprzedaży pasz, 2 boiska piłki nożnej.
Zobacz też: Szczawno, Szczawno-Zdrój

</doc>
<doc id="404070" url="https://pl.wikipedia.org/wiki?curid=404070" title="Szczecin (województwo kujawsko-pomorskie)">
Szczecin (województwo kujawsko-pomorskie)

Szczecin – wieś w Polsce położona w województwie kujawsko-pomorskim, w powiecie włocławskim, w gminie Chodecz.
Historia.
W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 104 mieszkańców. Jest osiemnastą co do wielkości miejscowością gminy Chodecz.

</doc>
<doc id="404071" url="https://pl.wikipedia.org/wiki?curid=404071" title="Szczecin (województwo łódzkie)">
Szczecin (województwo łódzkie)

Szczecin – wieś w Polsce położona w województwie łódzkim, w powiecie brzezińskim, w gminie Dmosin.
Historia.
Wieś szlachecka "Wszczecin" położona była w drugiej połowie XVI wieku w powiecie rawskim ziemi rawskiej województwa rawskiego. W latach 1975–1998 miejscowość położona była w województwie skierniewickim.
Częścią miejscowości jest tzw. Jesionka.
Wieś zamieszkuje diaspora Kościoła Katolickiego Mariawitów, utrzymująca kontakt z parafią w Niesułkowie. Mariawici felicjanowscy ze Szczecina odprawiają adorację ubłagania 14. dnia każdego miesiąca. Miejscowi wierni Kościoła Starokatolickiego Mariawitów (mariawici płoccy) należą do parafii w Lipce.

</doc>
<doc id="404072" url="https://pl.wikipedia.org/wiki?curid=404072" title="Szczeglin (województwo kujawsko-pomorskie)">
Szczeglin (województwo kujawsko-pomorskie)

Szczeglin – wieś w Polsce położona w województwie kujawsko-pomorskim, w powiecie mogileńskim, w gminie Mogilno.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 96 mieszkańców. Jest 37. co do wielkości miejscowością gminy Mogilno.
Historia.
Dobra te stanowiły odwieczną własność klasztoru mogileńskiego, nadaną już w 1065 r. i zatwierdzoną w 1193 r. 
W późniejszym czasie rząd pruski wcielił je do domeny Mogilna, a następnie przeszły w prywatne ręce niemieckie. Ostatnim właścicielem przedwojennym tych dóbr był Niemiec o nazwisku Werner von Borck. 
W latach 1939-1945 Niemcy zorganizowali tu obóz, początkowo przejściowy – dokąd hitlerowcy sprowadzali kolejno na krótki pobyt: żołnierzy Wojska Polskiego, Żydów i księży. Następnie sprowadzali tu polskie rodziny na przesiedlenie i wreszcie przemianowali go na obóz karno-izolacyjny. Pomieszczenia dla więźniów urządzone były z zabudowań gospodarczych, stajni, obór i stodół.
Po wojnie majątek znacjonalizowano, a właścicielem został Skarb Państwa Polskiego.
Zabytki.
Według rejestru zabytków NID na listę zabytków wpisany jest zespół dworski z początku XX w., nr rej.: A/215/1-2 z 5.06.1987: dwór z około 1910 r. i park.

</doc>
<doc id="404073" url="https://pl.wikipedia.org/wiki?curid=404073" title="Szczeglin (województwo świętokrzyskie)">
Szczeglin (województwo świętokrzyskie)

Szczeglin – wieś w Polsce położona w województwie świętokrzyskim, w powiecie buskim, w gminie Stopnica.
W latach 1975–1998 miejscowość położona była w województwie kieleckim.

</doc>
<doc id="404074" url="https://pl.wikipedia.org/wiki?curid=404074" title="Szczepanek (województwo mazowieckie)">
Szczepanek (województwo mazowieckie)

Szczepanek – wieś w Polsce położona w województwie mazowieckim, w powiecie wołomińskim, w gminie Tłuszcz.
W latach 1975–1998 miejscowość położona była w województwie ostrołęckim.

</doc>
<doc id="404075" url="https://pl.wikipedia.org/wiki?curid=404075" title="Szczepanek (województwo opolskie)">
Szczepanek (województwo opolskie)

Szczepanek (niem. "Stephanshain") – wieś w Polsce położona w województwie opolskim, w powiecie strzeleckim, w gminie Strzelce Opolskie.
W latach 1975–1998 miejscowość położona była w województwie opolskim.
Zabytki.
Do wojewódzkiego rejestru zabytków wpisany jest:

</doc>
<doc id="404076" url="https://pl.wikipedia.org/wiki?curid=404076" title="Szczepanki (województwo warmińsko-mazurskie)">
Szczepanki (województwo warmińsko-mazurskie)

Szczepanki (niem. "Sczepanken") – wieś w Polsce położona w województwie warmińsko-mazurskim, w powiecie giżyckim, w gminie Wydminy.
W latach 1975–1998 miejscowość położona była w województwie suwalskim.
W pobliżu wsi znajduje się rezerwat Łąki Staświńskie, który obejmuje duży kompleks łąk na wilgotnych siedliskach.
Historia.
Wieś założył 23 maja 1495 komtur z Pokarmina Melchior Köchler von Schwansdorf, który nadał tu 10 włók braciom Stefanowi, Janowi i Stańkowi na utworzenie majątku służebnego. W roku 1533 stwierdzono tu nadwyżkę 6 włók w stosunku do nadania z 1495 roku. Wówczas starosta giżycki Fryderyk zu Heydeck sprzedał te włóki braciom Michałowi, Piotrowi i Szymonowi. Majątek w Szczepankach był powiększany jeszcze w latach 1616 i 1644.
Historyczna nazwa miejscowości została zmieniona w okresie tzw. "chrztów hitlerowskich" na "Tiefen" (w lipcu 1938).
Według spisu z 17 maja 1939 roku Szczepanki miały 214 mieszkańców i zajmowały obszar 632 ha. 
Wieś wyludnioną w końcu II wojny światowej wkrótce zasiedlili przybysze z różnych stron, w tym w 1947 roku duża grupa ludności ukraińskiej. 
W latach 1954–1972 Szczepanki podlegały administracyjnie Gromadzkiej Radzie Narodowej w Wydminach, a potem Urzędowi Gminy w Wydminach. W roku 1970 w Szczepankach mieszkało 139 osób. We wsi było 27 gospodarstw chłopskich o łącznej powierzchni 307 ha.

</doc>
<doc id="404077" url="https://pl.wikipedia.org/wiki?curid=404077" title="Szczepankowo (województwo kujawsko-pomorskie)">
Szczepankowo (województwo kujawsko-pomorskie)

Szczepankowo – wieś w Polsce położona w województwie kujawsko-pomorskim, w powiecie mogileńskim, w gminie Dąbrowa.
Podział administracyjny.
Wieś duchowna, własność kapituły katedralnej gnieźnieńskiej, pod koniec XVI wieku leżała w powiecie kcyńskim województwa kaliskiego. W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 103 mieszkańców. Jest dwunastą co do wielkości miejscowością gminy Dąbrowa.
Grupy wyznaniowe.
Miejscowość należy do parafii św. Bartłomieja w Szczepanowie. 
Pomniki przyrody.
W pobliżu znajdują się 2 pomniki przyrody: Aleja Modrzewiowa i głaz narzutowy "Kamienny Dom".

</doc>
<doc id="404078" url="https://pl.wikipedia.org/wiki?curid=404078" title="Szczepankowo (województwo podlaskie)">
Szczepankowo (województwo podlaskie)

Szczepankowo – wieś w Polsce położona w województwie podlaskim, w powiecie łomżyńskim, w gminie Śniadowo.
Historia.
Wieś od XIV wieku do 1796 była własnością Opactwa Benedyktynów w Płocku. W XVIII w. osada targowa.
W latach 1921–1939 wieś i folwark leżał w województwie białostockim, w powiecie łomżyńskim, w gminie Szczepankowo.
Według Powszechnego Spisu Ludności z 1921 roku zamieszkiwało:
Miejscowości należały do miejscowej parafii rzymskokatolickiej. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
Do 1954 roku oraz w latach 1973–1976 miejscowość była siedzibą gminy Szczepankowo. W latach 1975–1998 miejscowość położona była w województwie łomżyńskim.

</doc>
<doc id="404079" url="https://pl.wikipedia.org/wiki?curid=404079" title="Szczepankowo (województwo wielkopolskie)">
Szczepankowo (województwo wielkopolskie)

Szczepankowo (Stephanshofen w okresie zaboru pruskiego) – wieś sołecka w Polsce położona w województwie wielkopolskim, w powiecie szamotulskim, w gminie Ostroróg około 3,5 km na wschód od Ostroroga oraz około 5 km na zachód od Szamotuł, przy trasie drogi wojewódzkiej nr 184 oraz nieczynnej linii kolejowej nr 368. W latach 1975–1998 miejscowość położona była w województwie poznańskim. W 1989 roku liczba ludności wynosiła 370, w 2009 roku 388 osób.
Historia.
Najstarsza wzmianka o wsi pochodzi z 1397 r., kiedy to stanowiła własność Przezdrzewa Szczepanowskiego. W XVI wieku wieś należała do Bobrownickich, w XVIII do Kowalewskiego, w XIX do Święcickich. W kolejnych latach właścicielami Szczepankowa byli Loper, a później Tschuschka. W latach 1904–1908 wieś stanowiła własność Królewskiej Komisji Osadniczej Państwa Pruskiego. Po 1905 roku majątek rolny został rozparcelowany i osadzono na nim niemieckich kolonistów. Dwór, park i sad pozostał jako tzw. resztówka. W 1920 roku dwór przeszedł na własność Skarbu Państwa, a następnie został wykupiony przez osoby prywatne.
W Szczepankowie znaleziono naręcznik z brązu.
Obiekty zabytkowe i historyczne.
Zespół dworski: dwór (nr rej.: 2237/A z 21.06.1992); park (nr rej.: 2250/A z 24.09.1992)
Dwór z pierwszej połowy XIX wieku, parterowy, pięcioosiowy, piętro w poddaszu z okrągłymi oknami. Przy drodze do dworu kilka starych kasztanowców. Dwór stanowi własność prywatną.
Park założony podobnie jak dwór w pierwszej połowie XIX wieku, o powierzchni ponad 7 hektarów. Dominujące gatunki drzew to lipy, jesiony, klony i akacje. Ponadto duże narośla chronionego bluszczu pospolitego. W parku pomnik przyrody – dwie sosny zwyczajne o obwodach 218 i 246 cm (Zarządzenie Nr 54/86 Wojewody Poznańskiego z dnia 31 grudnia 1986 r. w sprawie uznania drzew za pomniki przyrody). Ponadto kilka drzew o wymiarach pomnikowych – trzy lipy drobnolistne o obwodach 315, 339 i 430 cm oraz platan klonolistny – obwód 373 cm.
Dom nr 61 – pierwszy dom po lewej od strony Ostroroga, położony na południe od parku dworskiego. Zbudowany pod koniec XIX wieku, parterowy, z użytkowym poddaszem, dwupoziomowym ryzalitem, dach kryty dachówką, mansardowy.
Figura Królowej Korony Polski – Pomnik Wolności – zbudowana w centrum wsi na zakręcie drogi wojewódzkiej nr 184 figura Matki Boskiej z dzieciątkiem, zbudowana na granitowym cokole autorstwa Pogodzińskiego z Szamotuł poświęcona w 1926 roku. Inicjatorem budowy pomnika wolności był już od 1919 roku Antoni Króliczak.
Platan klonolistny – w centrum wsi obok strażnicy, obwód 478 cm.
Lipa drobnolistna – w centrum wsi przy drodze do parku, obwód 300 cm.
W lesie pozostałości niewielkiego cmentarza ewangelickiego.
Do szkoły katolickiej w Szczepankowie na przełomie lat 1866/1867 uczęszczały 163 dzieci, nauczycielem od 1862 był Bonawentura Wicherski.
Czasy współczesne.
We wsi znajduje się świetlica, centrum kształcenia, remiza OSP, jeden sklep spożywczy i przystanek komunikacji autobusowej. Działa Ochotnicza Straż Pożarna, koło gospodyń wiejskich, rada sołecka, kółko rolnicze, zespół muzyczny.

</doc>
<doc id="404080" url="https://pl.wikipedia.org/wiki?curid=404080" title="Szczepanowice (województwo łódzkie)">
Szczepanowice (województwo łódzkie)

Szczepanowice – wieś w Polsce, położona w województwie łódzkim, w powiecie piotrkowskim, w gminie Gorzkowice.
W latach 1975–1998 wieś położona była w województwie piotrkowskim.
Przez wieś przepływa niewielka rzeka Prudka dopływ Luciąży.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="404081" url="https://pl.wikipedia.org/wiki?curid=404081" title="Szczepanów (województwo świętokrzyskie)">
Szczepanów (województwo świętokrzyskie)

Szczepanów – wieś w Polsce położona w województwie świętokrzyskim, w powiecie jędrzejowskim, w gminie Sobków.
W latach 1975–1998 miejscowość położona była w województwie kieleckim.

</doc>
<doc id="404082" url="https://pl.wikipedia.org/wiki?curid=404082" title="Szczepanów (województwo wielkopolskie)">
Szczepanów (województwo wielkopolskie)

Szczepanów – wieś w Polsce położona w województwie wielkopolskim, w powiecie kolskim, w gminie Olszówka.
W latach 1975–1998 miejscowość położona była w województwie konińskim.

</doc>
<doc id="404083" url="https://pl.wikipedia.org/wiki?curid=404083" title="Szczepkowo (województwo mazowieckie)">
Szczepkowo (województwo mazowieckie)

Szczepkowo – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość położona była w województwie ciechanowskim. 1 stycznia 2003 roku częścią wsi Szczepkowo stał się ówczesny przysiółek Szczepkowskie Żale.

</doc>
<doc id="404084" url="https://pl.wikipedia.org/wiki?curid=404084" title="Szczepkowo (województwo warmińsko-mazurskie)">
Szczepkowo (województwo warmińsko-mazurskie)

Szczepkowo (niem. "Schöpkau", "Louisenhof") – osada w Polsce położona w województwie warmińsko-mazurskim, w powiecie iławskim, w gminie Iława.
Ważnym elementem krajobrazu wsi była, wykonana z czerwonej cegły, zabytkowa, owczarnia, lecz została ona zburzona w 2016 roku, ze względu na wysokie ryzyko zawalenia.
Na południo-wschodnim krańcu wsi znajdują się pozostałości po ewangelickim cmentarzu, z II połowy XIX w, na którym spoczywają dawni mieszkańcy Szczepkowa. Został on obrabowany ze wszystkich tablic oraz płyt po II wojnie światowej.
We wsi znajduje się, wpisany do rejestru zabytków, park dworski z końca XIX wieku. Jednak stracił on swój urok po II wojnie światowej.
Historia.
Początkowo wieś nosiła nazwę Schöpkau (w innych wariantach: Schöpckow, Szepkau, Szczepkau), lecz w 1844 roku zmieniono ją na Louisenhof (Gut Louisenhof). Miejscowość podzielona była na wieś chłopską oraz folwark. We wsi mieszkać miało 97 Niemców i 31 Polaków, w folwarku 36 Niemców oraz 6 Polaków (dane z 1835 roku).
W parafii ząbrowskiej Szczepkowo było ważnym regionem, gdyż znajdował się tam ośrodek szkolny. Szkołę, w której uczyła się młodzież zarówno polska, jak i niemiecka, założono w XVIII w. Instytucja ta została przeniesiona w 1884 roku do pobliskiej Kamionki.
W latach 1975–1998 miejscowość położona była w województwie olsztyńskim.
&lt;graph&gt;{
 "version": 2,
 "width": 383,
 "height": 211,
 "data": [
 "name": "table",
 "values": [
 "x": 1835,
 "y": 170
 {
 "x": 1905,
 "y": 100
 {
 "x": 2011,
 "y": 23
 ]
 ],
 "scales": [
 "name": "x",
 "type": "ordinal",
 "range": "width",
 "zero": false,
 "domain": {
 "data": "table",
 "field": "x"
 },
 "name": "y",
 "type": "linear",
 "range": "height",
 "nice": true,
 "domain": {
 "data": "table",
 "field": "y"
 "axes": [
 "type": "x",
 "scale": "x"
 {
 "type": "y",
 "scale": "y"
 ],
 "marks": [
 "type": "rect",
 "from": {
 "data": "table"
 "properties": {
 "enter": {
 "x": {
 "scale": "x",
 "field": "x"
 "y": {
 "scale": "y",
 "field": "y"
 "y2": {
 "scale": "y",
 "value": 0
 "fill": {
 "value": "steelblue"
 "width": {
 "scale": "x",
 "band": "true",
 "offset": -1
}&lt;/graph&gt;
Wykres przedstawiający liczbę ludności Szczepkowa w poszczególnych latach.

</doc>
<doc id="404085" url="https://pl.wikipedia.org/wiki?curid=404085" title="Szczęsne (województwo mazowieckie)">
Szczęsne (województwo mazowieckie)

Szczęsne – wieś w Polsce położona w województwie mazowieckim, w powiecie grodziskim, w gminie Grodzisk Mazowiecki.
W latach 1975–1998 miejscowość położona była w województwie warszawskim.
W Szczęsnym znajduje się tzw. nowy cmentarz komunalny gminy Grodzisk Mazowiecki, będący obecnie głównym miejscem pochówku mieszkańców gminy. W 2010 roku został tu pochowany major Arkadiusz Protasiuk, pilot samolotu prezydenckiego, który zginął w katastrofie Smoleńskiej. 

</doc>
<doc id="404086" url="https://pl.wikipedia.org/wiki?curid=404086" title="Szczęsne (województwo warmińsko-mazurskie)">
Szczęsne (województwo warmińsko-mazurskie)

Szczęsne – wieś w Polsce położona w województwie warmińsko-mazurskim, w powiecie olsztyńskim, w gminie Purda. W latach 1975–1998 miejscowość położona była w województwie olsztyńskim. Wieś znajduje się w historycznym regionie Warmia.
Wieś lokowana w 1352 r. na 50 włókach na prawie chełmińskim, z 10 letnia wolnizną, kiedy to niejaki Girhard otrzymał ziemię w lesie zwanym Rudenik celem założenia wsi o nazwie "Schönwalde". Zasadźca otrzymał ponadto 7 włók wolnych oraz przywilej na założenie karczmy. Połowę czynszu z karczmy otrzymywać miała kapituła warmińska.

</doc>
<doc id="404087" url="https://pl.wikipedia.org/wiki?curid=404087" title="Szczodrowo (województwo pomorskie)">
Szczodrowo (województwo pomorskie)

Szczodrowo (niem. "Schadrau") – wieś kociewska w Polsce, położona w województwie pomorskim, w powiecie starogardzkim, w gminie Skarszewy. Wieś jest siedzibą sołectwa Szczodrowo, w którego skład wchodzi również Przerębska Huta i Szczodrowski Młyn. Prowadzi tędy Szlak Skarszewski – zielony znakowany szlak turystyczny oraz rowerowy "Szlak Tczewski". 
Wieś wzmiankowana po raz pierwszy w 1198 roku, kiedy to została nadana joannitom. 
W latach 1945–1975 miejscowość administracyjnie należała do tzw. dużego województwa gdańskiego, a w latach 1975-1998 do tzw. małego województwa gdańskiego.
Zabytki.
Według rejestru zabytków NID na listę zabytków wpisany jest zespół kościoła parafialnego, nr rej.: A-126 z 21.11.1959 i z 29.06.2012:
Przed 1583 we wsi zbudowano drewniany kościół pw. św. Apostołów Szymona i Judy Tadeusza. Posiadający konstrukcję zrębową kościół był pięciokrotnie przebudowywany (m.in. w 1735 i 1885-1889). Ogołocony z wyposażenia i zbezczeszczony przez Niemców w czasie II wojny światowej, przeszedł w roku 1960 gruntowną renowację. Zachował się barokowy wystrój, zwłaszcza ołtarz główny z II poł. XVIII w., a także gotycka figura Maryi. Najstarszym zabytkiem jest granitowa kropielnica z XIV wieku.

</doc>
<doc id="404088" url="https://pl.wikipedia.org/wiki?curid=404088" title="Szczodrowo (województwo wielkopolskie)">
Szczodrowo (województwo wielkopolskie)

Szczodrowo – wieś w Polsce położona w województwie wielkopolskim, w powiecie kościańskim, w gminie Kościan.
W okresie Wielkiego Księstwa Poznańskiego (1815-1848) miejscowość wzmiankowana jako Szczodrochowo należała do wsi większych w ówczesnym pruskim powiecie Kosten rejencji poznańskiej. Szczodrochowo należało do okręgu kościańskiego tego powiatu i stanowiło odrębny majątek o tej samej nazwie, który należał wówczas do Ksawerego Żychlińskiego. Według spisu urzędowego z 1837 roku Szczodrochowo liczyło 136 mieszkańców, którzy zamieszkiwali 13 dymów (domostw).
W latach 1975–1998 miejscowość położona była w województwie leszczyńskim.

</doc>
<doc id="404089" url="https://pl.wikipedia.org/wiki?curid=404089" title="Szczuczyn (województwo wielkopolskie)">
Szczuczyn (województwo wielkopolskie)

Szczuczyn – wieś w Polsce położona w województwie wielkopolskim, w powiecie szamotulskim, w gminie Szamotuły.
Wieś szlachecka Sczuczino położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie poznańskim.
Wieś sołecka, położona 2 km na północ od Szamotuł.
Pierwsza wzmianka źródłowa o wsi pochodzi z 1306 r. Istnieją tu rodzinne gospodarstwa rolne, specjalizujące się w hodowli trzody chlewnej. W centrum znajduje się mała kaplica z początku XX w.
Przez wieś przebiegają trasy rowerowych Szamotulskich pętli rowerowych:&lt;br&gt;

</doc>
<doc id="404090" url="https://pl.wikipedia.org/wiki?curid=404090" title="Szczuki (województwo łódzkie)">
Szczuki (województwo łódzkie)

Szczuki – wieś w Polsce położona w województwie łódzkim, w powiecie rawskim, w gminie Biała Rawska.
Wieś wymieniana w 1450 r. jako Szczuky. 
Od 1 października 1987 Szczuki są siedzibą rzymskokatolickiej parafii św. Maksymiliana Kolbego.
Na terenie wsi działa OSP Szczuki.
W latach 1975–1998 miejscowość położona była w województwie skierniewickim.

</doc>
<doc id="404091" url="https://pl.wikipedia.org/wiki?curid=404091" title="Szczuki (województwo mazowieckie)">
Szczuki (województwo mazowieckie)

Szczuki – wieś w Polsce położona w województwie mazowieckim, w powiecie makowskim, w gminie Płoniawy-Bramura.
W okresie zaborów i w dwudziestoleciu międzywojennym miejscowość należała do gminy Zalesie w ówczesnym powiecie ciechanowskim, W latach 1975–1998 natomiast należała do województwa ostrołęckiego.
Przez miejscowość przepływa Węgierka, dopływ Orzyca.
Od 1 stycznia 1886 we dworze zarządcy pobliskiej cukrowni posadę domowej nauczycielki przyjęła Maria Skłodowska, późniejsza dwukrotna noblistka. Zakochała się z wzajemnością w synu zarządcy – Kazimierzu Żórawskim, późniejszym matematyku, rektorze UJ. Młodzi planowali pobrać się, lecz rodzice Kazimierza na ślub zgody nie wyrazili. Po czterech latach pracy u Żórawskich Maria opuściła dworek, który zachował się do XXI wieku. Następnie wyjechała za granicę, aby studiować na Sorbonie.

</doc>
<doc id="404092" url="https://pl.wikipedia.org/wiki?curid=404092" title="Szczuki (województwo podlaskie)">
Szczuki (województwo podlaskie)

Szczuki – wieś w Polsce położona w województwie podlaskim, w powiecie sokólskim, w gminie Janów.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Jerzego w Janowie.

</doc>
<doc id="404093" url="https://pl.wikipedia.org/wiki?curid=404093" title="Szczutowo (województwo mazowieckie)">
Szczutowo (województwo mazowieckie)

Szczutowo – wieś w Polsce położona w województwie mazowieckim, w powiecie sierpeckim, w gminie Szczutowo. Najbliższe miasta to Sierpc i Rypin. Miejscowość położona jest nad Jeziorem Szczutowskim.
We wsi znajduje się komisariat policji, poczta, Ochotnicza Straż Pożarna, biblioteka publiczna oraz Dom pomocy społecznej im. Jana Pawła II.
W Szczutowie funkcjonuje Szkoła podstawowa im. Władysława Stanisława Reymonta oraz Gimnazjum im. Polskich Olimpijczyków.
Na terenie miejscowości znajduje się rzymskokatolicka parafia św. Marii Magdaleny. Jej świątynią jest zabytkowy drewniany kościół wzniesiony w połowie XVIII w.
Podział administracyjny.
W latach 1975–1998 miejscowość administracyjnie należała do województwa płockiego. Miejscowość jest siedzibą gminy Szczutowo.
Demografia.
Według Narodowego Spisu Powszechnego (III 2011 r.) wieś liczyła 738 mieszkańców.
Historia.
XVI-XVII w..
Według regestru poborowego z 1564 we wsi mieszkało 10 kmieci i 2 zagrodowych rzemieślinków. Siedział tu również Bartłomiej, poddany Urszuli Sierpskiej, która była córką Elżbiety ze Skórków Sierpskiej i Prokopa Sierpskiego vel Gulczewskiego, starosty i chorążego płockiego W 1624 wieś została przepisana przez Zofię Potulicką na uposażenie klasztoru benedyktynek w Sierpcu. Prawdopodobnie następnie wieś przeszła na jej córkę Urszulę Lwowską, która wyszła za mąż za Piotra Potulickiego herbu Grzymała. Kolejnym właścicielem był ich syn – Stanisław Potulicki, po którego śmierci (ok. 1618) wieś odziedziczyła jego żona – Zofia Potulicka ze Zbąskich. Zofia Potulicka w 1624 przepisała wieś na uposażenie klasztoru benedyktynek w Sierpcu.
XVIII-XIX w..
Według spisu majątków ziemskich z 1789 wieś była dalej własnością Zakonnic Panien Benedyktynek z Sierpca i pani Broniewskiej . W efekcie II rozbioru Polski w 1793 wieś została włączona do Królestwa Prus i najprawdopodobniej wtedy w efekcie konfiskaty majątków kościelnych przeszła na rzecz skarbu państwa. Po okresie Księstwa Warszawskiego wieś stała się częścią Królestwa Polskiego. W związku z tym wykaz z 1825 informuje, że Szczutowo z 11 domami wchodziło w skład Dóbr Rządowych należących do Ekonomii Serpskiéy w Obwodzie Mławskim. W 1827 w 11 domach mieszkało 89 osób, ponadto była tu Strażnica leśnictwa rządowego Lipno.
W 1863 w okresie powstania styczniowego w okolicach wsi doszło do kilku potyczek oddziałów powstańczych z oddziałami rosyjskimi. Część poległych powstańców została pochowana na szczutowskim cmentarzu.
W 1864 przeprowadzono uwłaszczenie, na mocy którego chłopi uzyskali prawo własności ziemi. W efekcie w 1890 Szczutowo jest określane jako wieś włościańska z 21 domami i 169 mieszkańcami, należąca do parafii Gójsk. Wieś posiadała wtedy kościół filialny, urząd gminy, szkołę początkową i wiatrak.
XX w..
Zgodnie z mapą z 1915 we wsi były 22 nieruchomości oraz kościół i cmentarz.
Według spisu powszechnego z 1921 w Szczutowie było 38 budynków i 254 mieszkańców. Wszyscy mieszkańcy deklarowali się jako Polacy wyznania rzymskokatolickiego.
We wsi od 1937 znajdowała się stacja kolejowa na odcinku linii kolejowej nr 33 od Sierpca do Brodnicy. Ruch pociągów pasażerskim na tym odcinku został zawieszony 3 kwietnia 2000.
Nieopodal wsi znajdowała się leśniczówka. W czasie II wojny światowej w leśniczówce mieszkali żołnierze niemieccy. Leśniczówkę przynależąca do Nadleśnictwa Płock rozebrano w 2005.
W okresie II wojny światowej wieś została włączona do III Rzeszy, a jej nazwa została zmieniona na „Schüttau”.
Pozostałe informacje.
W Szczutowie urodził się biskup pomocniczy diecezji płockiej Roman Marcinkowski.
Ze Szczutowa pochodzili uczestnicy powstania warszawskiego Sabina Domańska oraz Michał Witkowski.

</doc>
<doc id="404094" url="https://pl.wikipedia.org/wiki?curid=404094" title="Szczyglice (województwo dolnośląskie)">
Szczyglice (województwo dolnośląskie)

Szczyglice (niem. "Sieglitz") – wieś w Polsce położona w województwie dolnośląskim, w powiecie głogowskim, w gminie Głogów.
Nazwa.
W latach 1937–1945 wieś nosiła hitlerowską nazwę "Bismarckhöhe".
Podział administracyjny.
W latach 1975–1998 miejscowość położona była w województwie legnickim.
15 marca 1984 część wsi (119 ha) włączono do Głogowa.
Zabytki.
Do wojewódzkiego rejestru zabytków wpisany jest obiekt:

</doc>
<doc id="404095" url="https://pl.wikipedia.org/wiki?curid=404095" title="Szczyglice (województwo małopolskie)">
Szczyglice (województwo małopolskie)

Szczyglice – wieś w Polsce położona w województwie małopolskim, w powiecie krakowskim, w gminie Zabierzów. Przez wieś przepływa rzeka Rudawa, w pobliżu znajduje się Skała Kmity.
Integralna część miejscowości: Jałowiec.
Historia.
Pierwsza wzmianka o wsi pochodzi z 1374 roku. W 1382 r. jej właścicielem została kapituła krakowska, a w 1872 Stanisław Homolasc.
W latach 1975–1998 w województwie krakowskim.
Sport.
W Szczyglicach znajduje się wybudowany w 2009 r. „Orlik 2012” im. Orłów Kazimierza Górskiego.
W miejscowości jest też Klub Sportowy Dragon Szczyglice, powstały w 1995 roku.
Szlaki rowerowe

</doc>
<doc id="404096" url="https://pl.wikipedia.org/wiki?curid=404096" title="Szczytna (województwo podkarpackie)">
Szczytna (województwo podkarpackie)

Szczytna – wieś w Polsce położona w województwie podkarpackim, w powiecie jarosławskim, w gminie Pawłosiów.
W latach 1975–1998 miejscowość położona była w województwie przemyskim.
W październiku 2010 podczas budowy autostrady A4 archeolodzy znaleźli bogato wyposażony grobowiec datowany na VI wiek p.n.e.

</doc>
<doc id="404097" url="https://pl.wikipedia.org/wiki?curid=404097" title="Szczytniki (województwo mazowieckie)">
Szczytniki (województwo mazowieckie)

Szczytniki – wieś w Polsce położona w województwie mazowieckim, w powiecie płońskim, w gminie Załuski.
W latach 1975–1998 miejscowość położona była w województwie ciechanowskim.

</doc>
<doc id="404098" url="https://pl.wikipedia.org/wiki?curid=404098" title="Szczytniki (powiat goleniowski)">
Szczytniki (powiat goleniowski)

Szczytniki – wieś sołecka w Polsce położona w województwie zachodniopomorskim, w powiecie goleniowskim, w gminie Nowogard.
W latach 1975–1998 miejscowość położona była w województwie szczecińskim.

</doc>
<doc id="404099" url="https://pl.wikipedia.org/wiki?curid=404099" title="Szczytno (województwo pomorskie)">
Szczytno (województwo pomorskie)

Szczytno (niem. "Ziethen") – wieś w Polsce położona w województwie pomorskim, w powiecie człuchowskim, w gminie Przechlewo.
Wieś położona między jeziorami Szczytno Małe i Końskim, opodal jeziora Szczytno Wielkie, stanowi sołectwo "Szczytno", w którego skład wchodzą również miejscowości Zawada, Dobrzyń i Kleśnik.
W latach 1975–1998 miejscowość położona była w województwie słupskim.
Położenie.
Miejscowość położona jest 5 km od drogi krajowej nr 25, łączącej Człuchów z Koszalinem.
Odległości: 
Z kart historii.
W XII wieku Szczytno było siedzibą kasztelanii, znajdował się tu średniowieczny gród obronny umiejscowiony na „Wyspie Zamkowej” jeziora Szczytno Wielkie. W 1309 roku Szczytno wraz z całą ziemią człuchowską opanowali Krzyżacy. Miejscowość podupadła i utraciła znaczenie na rzecz pobliskiego Człuchowa stając się lokacją wiejską.
Obszerną notę na temat historii Szczytna zamieszcza Słownik geograficzny Królestwa Polskiego z roku 1890.

</doc>
<doc id="404100" url="https://pl.wikipedia.org/wiki?curid=404100" title="Szczyty (powiat pajęczański)">
Szczyty (powiat pajęczański)

Szczyty – wieś w Polsce położona w województwie łódzkim, w powiecie pajęczańskim, w gminie Działoszyn.
Miejscowość leży przy drodze wojewódzkiej nr 486 z Wielunia do Działoszyna.
W latach 1975–1998 miejscowość położona była w województwie sieradzkim.

</doc>
<doc id="404101" url="https://pl.wikipedia.org/wiki?curid=404101" title="Szczyty (województwo mazowieckie)">
Szczyty (województwo mazowieckie)

Szczyty – wieś w Polsce położona w województwie mazowieckim, w powiecie białobrzeskim, w gminie Białobrzegi.
Wieś szlachecka położona była w drugiej połowie XVI wieku w powiecie wareckim ziemi czerskiej województwa mazowieckiego. W latach 1975–1998 miejscowość położona była w województwie radomskim.
Wierni Kościoła rzymskokatolickiego należą do parafii Świętej Trójcy w Białobrzegach.

</doc>
<doc id="404102" url="https://pl.wikipedia.org/wiki?curid=404102" title="Szczyty (województwo opolskie)">
Szczyty (województwo opolskie)

Szczyty () – wieś w Polsce położona w województwie opolskim, w powiecie głubczyckim, w gminie Baborów.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Sczytti", zgermanizowaną nazwą "Schzyti" oraz niemiecką - "Tscheidt" we fragmencie "Schzyti, bei Herschel, soll Sczytti, die polnische Benennung von Tscheidt, Kr. Kosel, sein".
Historia.
W 1340 miejscowość "Schczyti" została zakupiona wraz z Baborowem przez Ofkę raciborską. W przeciwieństwie do większości pozostałych miejscowości gminy Baborów nigdy nie należała do diecezji ołomunieckiej, lecz do dziś do parafii św. Floriana w Maciowakrzu, dawniej w diecezji wrocławskiej.
W latach 1945–1971 miało tu siedzibę Nadleśnictwo Szczyty. W 1972 zostało włączone jako obręb do Nadleśnictwa Prudnik. Obręb Szczyty prudnickiego nadleśnictwa zlikwidowano w 1976.
W latach 1975–1998 miejscowość położona była w województwie opolskim.
Zabytki.
Do wojewódzkiego rejestru zabytków wpisany jest:

</doc>
<doc id="404103" url="https://pl.wikipedia.org/wiki?curid=404103" title="Szeligi (województwo świętokrzyskie)">
Szeligi (województwo świętokrzyskie)

Szeligi – wieś w Polsce, położona w województwie świętokrzyskim, w powiecie starachowickim, w gminie Pawłów.
W latach 1975–1998 miejscowość położona była w województwie kieleckim.
W okolicach wsi, rzeka Pokrzywianka wpada do rzeki Świśliny.
Wierni Kościoła rzymskokatolickiego należą do parafii św. Maksymiliana Kolbe w Kałkowie-Godowie.
Historia.
W roku 1360 wieś występuje w opisie przebiegu granic Prawęcina. Była to także rodowa wieś Szeliskich którzy płacili tu pobór w wieku XVI. W roku 1578 wieś Szeligi wymieniono w składzie parafii Waśniów.
W wieku XIX opisano Szeligi jako wieś i folwark w powiecie opatowskim, gminie i parafii Waśniów, położone nad rzeką Pokrzywianką, która uchodzi tu do Świśliny. Około roku 1890 było tu 15 domów i 121 mieszkańców. 
Według spisu miast, wsi, osad Królestwa Polskiego z 1827 roku było 18 domów i 158 mieszkańców. Folwark Szeligi posiadał w roku 1870 rozległość 420 mórg.
Osoby związane z Szeligami.
Najbardziej znanym mieszkańcem Szelig był urodzony około 1320 roku późniejszy arcybiskup gnieźnieński Bodzanta. Zasłynął między innymi tym, że 15 października 1384 roku koronował Jadwigę na królową Polski oraz tym, że 15 lutego 1386 r. ochrzcił Władysława Jagiełłę. Zmarł 26 grudnia 1388 roku w Chełmie.

</doc>
<doc id="404104" url="https://pl.wikipedia.org/wiki?curid=404104" title="Szerzawy (województwo kujawsko-pomorskie)">
Szerzawy (województwo kujawsko-pomorskie)

Szerzawy – wieś w Polsce położona w województwie kujawsko-pomorskim, w powiecie mogileńskim, w gminie Mogilno.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 226 mieszkańców. Jest 24. co do wielkości miejscowością gminy Mogilno.

</doc>
<doc id="404105" url="https://pl.wikipedia.org/wiki?curid=404105" title="Szerzawy (województwo świętokrzyskie)">
Szerzawy (województwo świętokrzyskie)

Szerzawy – ("dawniej Sierzawy", w roku 1411 "Schirzavi"), wieś w Polsce, położona w województwie świętokrzyskim, w powiecie starachowickim, w gminie Pawłów.
W latach 1975–1998 miejscowość położona była w województwie kieleckim.
Przez miejscowość przebiega droga wojewódzka nr 752.
Historia.
W połowie XV wieku (według opisu Długosza) Sierzawy były własnością biskupów krakowskich. Wieś posiadała 16 łanów kmiecych, 2 łany sołtysie oraz karczmę z rolą. Dziesięciną oddawano w części większej, wartości do 12 grzywien, prepozyturze kieleckiej, w części – z pewnych ról biskupowi krakowskiemu (Długosz L.B. t. I, s.442). Według registru poborowego powiatu sandomierskiego z roku 1578 wieś Sierzawy własność biskupa krakowskiego, miała 23 osad, 16 łanów, 2 rzemieślników, 2 łany sołtysie (Pawiński, Małopolska, 192).
Szerzawy alias Sierzawy, w wieku XIX stanowiły wieś z folwarkiem w powiecie iłżeckim, gminie Tarczek, parafii Świętomarz, odległe od Iłży 30 wiorst. Około roku 1889 wieś posiadała 61 domów i 383 mieszkańców, folwark stanowił majorat rządowy. Według spisu miast, wsi, osad Królestwa Polskiego z 1827 roku było 38 domów i 201 mieszkańców.

</doc>
<doc id="404106" url="https://pl.wikipedia.org/wiki?curid=404106" title="Szewce (województwo kujawsko-pomorskie)">
Szewce (województwo kujawsko-pomorskie)

Szewce – wieś w Polsce położona w województwie kujawsko-pomorskim, w powiecie radziejowskim, w gminie Piotrków Kujawski.
Podział administracyjny.
W latach 1975–1998 miejscowość położona była w województwie włocławskim. Wieś sołecka – zobacz jednostki pomocnicze gminy Piotrków Kujawski w BIP.
Demografia.
Według Narodowego Spisu Powszechnego (III 2011 r.) liczyła 308 mieszkańców. Jest czwartą co do wielkości miejscowością gminy Piotrków Kujawski.

</doc>
<doc id="404107" url="https://pl.wikipedia.org/wiki?curid=404107" title="Szewce (województwo lubelskie)">
Szewce (województwo lubelskie)

Szewce – wieś sołecka w Polsce położona w województwie lubelskim, w powiecie janowskim, w gminie Janów Lubelski.
Demografia.
W latach 1975–1998 miejscowość położona była w województwie tarnobrzeskim. Według Narodowego Spisu Powszechnego (III 2011 r.) liczyła 58 mieszkańców i była jedenastą co do wielkości miejscowością gminy Janów Lubelski.
Historia.
Wieś powstała jako część Ujścia. Istniała już w 1820 roku. Nazwa Szewce pojawiła się dopiero w 1897 oku. Wieś nazywana "Szewce-Ujście" liczyła wówczas 138 mieszkańców. W okresie II wojny światowej, 13 czerwca 1944 roku, miejscowość została spacyfikowana przez oddziały niemieckie. Dwie osoby zabito, a wieś spalono.

</doc>
<doc id="404108" url="https://pl.wikipedia.org/wiki?curid=404108" title="Szewce (województwo mazowieckie)">
Szewce (województwo mazowieckie)

Szewce – wieś w Polsce położona w województwie mazowieckim, w powiecie płockim, w gminie Bielsk.
Prywatna wieś duchowna położona była w drugiej połowie XVI wieku w powiecie bielskim województwa płockiego. W latach 1975–1998 miejscowość administracyjnie należała do województwa płockiego.

</doc>
<doc id="404109" url="https://pl.wikipedia.org/wiki?curid=404109" title="Szewce (gmina Buk)">
Szewce (gmina Buk)

Szewce – wieś w Polsce, położona w województwie wielkopolskim, w powiecie poznańskim, w gminie Buk.
Historia.
Wieś była wzmiankowana pod nazwą Szewcze już w 1383 roku, kiedy to Piotr Czarny z Szewcz nabył sołtystwo w Słupi pod Stęszewem, własności biskupów poznańskich. W 1398 we wsi gospodarował Andrzej Kowalski. W 1450 Szewce odziedziczył wraz z Wojnowicami Stanisław Ostroróg. Od roku 1580 właścicielką była Zofia z Ostroroga, kasztelanka międzyrzecka. Wieś szlachecka położona była w 1580 roku w powiecie poznańskim województwa poznańskiego. W XVIII wieku była własnością proboszcza katedry w Poznaniu. Ok. 1793 Szewce należały do Filipa Raczyńskiego.
W okresie Wielkiego Księstwa Poznańskiego (1815-1848) Szewce należały do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Szewce należały do okręgu bukowskiego i stanowiły część majątku Wojnowice, którego właścicielem był wówczas Edmund Raczyński. Według spisu urzędowego z 1837 roku wieś liczyła 326 mieszkańców i 35 dymów (domostw).
Pod koniec XIX wieku Szewce liczyły 380 mieszkańców, z których 360 było katolikami, a 20 protestantami. Właścicielem był wówczas Bolesław Potocki, a później Mielżyńscy. Przy drodze do Wojnowic znajdował się folwark. Zachował się z niego m.in. spichrz z 1886 roku, stodoła, parterowy dwór z końca XIX wieku i dwa czworaki (jeden z 1889 roku).
W 1973 w Szewcach wybudowano kaplicę według projektu Henryka Marcinkowskiego i Lecha Sternala. Wcześniej istniała tylko niewielka kapliczka. W latach 1975–1998 miejscowość położona była w województwie poznańskim.

</doc>
<doc id="404110" url="https://pl.wikipedia.org/wiki?curid=404110" title="Szklana Huta (województwo łódzkie)">
Szklana Huta (województwo łódzkie)

Szklana Huta – wieś w Polsce położona w województwie łódzkim, w powiecie sieradzkim, w gminie Złoczew. Wieś znajduje się w odległości 3 km od centrum Złoczewa. Została założona wzdłuż drogi prowadzącej ze Złoczewa do Burzenina. 
Historia.
W latach 1975–1998 miejscowość położona była w województwie sieradzkim. Na początku XVII w. powstała tu huta szkła. Założył ją Andrzej Ruszkowski, miecznik kaliski, właściciel Złoczewa. We wsi znajduje się krzyż z 1918 roku.

</doc>
<doc id="404111" url="https://pl.wikipedia.org/wiki?curid=404111" title="Szklana Huta (województwo pomorskie)">
Szklana Huta (województwo pomorskie)

Szklana Huta (dodatkowa nazwa w j. kaszub. Fabrika; niem. "Glashütte Lippusch") – wieś kaszubska w Polsce położona w województwie pomorskim, w powiecie kościerskim, w gminie Lipusz przy trasie linii kolejowej Lipusz – Chojnice. Kilka połączeń kolejowych do Kościerzyny przez Lipusz i do Chojnic przez Brusy. W skład sołectwa "Szklana Huta" wchodzą również miejscowości Krosewo i Trawice.
W latach 1975–1998 miejscowość położona była w województwie gdańskim.
Inne miejscowości o nazwie "Szklana": Szklana, Szklana Huta, Huta Szklana

</doc>
<doc id="404113" url="https://pl.wikipedia.org/wiki?curid=404113" title="Szklana (województwo małopolskie)">
Szklana (województwo małopolskie)

Szklana – wieś w Polsce położona w województwie małopolskim, w powiecie proszowickim, w gminie Proszowice.
W latach 1975–1998 miejscowość położona była w województwie krakowskim.
Zobacz też: Szklana, Szklana Huta

</doc>
<doc id="404114" url="https://pl.wikipedia.org/wiki?curid=404114" title="Szklana (województwo pomorskie)">
Szklana (województwo pomorskie)

Szklana (dodatkowa nazwa w j. kaszub. Szklanô) – wieś kaszubska w Polsce, położona w województwie pomorskim, w powiecie kartuskim, w gminie Sierakowice.
W latach 1975–1998 miejscowość położona była w województwie gdańskim.

</doc>
<doc id="404115" url="https://pl.wikipedia.org/wiki?curid=404115" title="Szklarnia (województwo dolnośląskie)">
Szklarnia (województwo dolnośląskie)

Szklarnia () – wieś w Polsce położona w województwie dolnośląskim, w powiecie kłodzkim, w gminie Międzylesie.
Położenie.
Szklarnia to wieś łańcuchowa o długości około 2 km leżąca w Rowie Górnej Nysy, na granicy Wysoczyzny Międzylesia, u stóp Urwistej i Szymonowej w Masywie Śnieżnika, na wysokości około 440-560 m n.p.m.
Podział administracyjny.
W latach 1975–1998 miejscowość położona była w województwie wałbrzyskim.
Historia.
Szklarnia powstała najprawdopodobniej na początku XV wieku, nazwa miejscowości pochodzi od działającej tu huty szkła, która została zniszczona w czasie wojny trzydziestoletniej. Wieś wchodziła w skład dóbr międzyleskich i dzieliła ich losy. W 1825 roku były tu 52 domy, w tym: kościół, folwark, szkoła, 3 młyny wodne i 13 warsztatów tkackich. Po 1945 roku Szklarnia pozostała wsią rolniczą.
Zabytki.
Do wojewódzkiego rejestru zabytków wpisany jest obiekt:
Inne zabytki:
Szlaki turystyczne.
Przez górną część Szklarni przebiega niebieski szlak turystyczny z Międzylesia na Halę pod Śnieżnikiem.

</doc>
<doc id="404116" url="https://pl.wikipedia.org/wiki?curid=404116" title="Szklarnia (powiat lubliniecki)">
Szklarnia (powiat lubliniecki)

Szklarnia (niem. "Sklarnia") – wieś w Polsce położona w województwie śląskim, w powiecie lublinieckim, w gminie Kochanowice.
W latach 1975–1998 miejscowość położona była w województwie częstochowskim.
Nazwa.
Nazwa miejscowości wywodzi się od polskiej nazwy "szkła" i według Heinricha Adamy'ego pochodzi ona od huty szkła, która funkcjonowała kiedyś obok lub w samej miejscowości. W swoim dziele o nazwach miejscowych na Śląsku wydanym w 1888 roku we Wrocławiu jako najstarszą nazwę miejscowości wymienia "Sklarnia" podając jej znaczenie "Glashutte" czyli w języku polskim "Huta szkła".

</doc>
<doc id="404117" url="https://pl.wikipedia.org/wiki?curid=404117" title="Szklarnia (powiat mrągowski)">
Szklarnia (powiat mrągowski)

Szklarnia – wieś w Polsce położona w województwie warmińsko-mazurskim, w powiecie mrągowskim, w gminie Piecki.
W latach 1975–1998 miejscowość położona była w województwie olsztyńskim.
Leży nad jeziorem Krzywy Róg.
Zobacz też: Szklarnia

</doc>
<doc id="404118" url="https://pl.wikipedia.org/wiki?curid=404118" title="Szklary (powiat ząbkowicki)">
Szklary (powiat ząbkowicki)

Szklary – wieś w Polsce położona w województwie dolnośląskim, w powiecie ząbkowickim, w gminie Ząbkowice Śląskie.
Podział administracyjny.
W latach 1975–1998 miejscowość położona była w województwie wałbrzyskim.
Demografia.
Według Narodowego Spisu Powszechnego (III 2011 r.) liczyły 594 mieszkańców. Są piątą pod względem wielkości miejscowością gminy Ząbkowice Śląskie.
Kamienie półszlachetne.
Miejscowość znana jest też z obfitego występowania kamieni półszlachetnych – chryzoprazów i opali. Występuje tu również chalcedon, serpentynit, gabro, syenit. Intensywnie zielona barwa występującego tu chryzoprazu spowodowana jest domieszką związków niklu.
Kopalnie rud niklu.
W latach 80. XIX wieku odkryto tutaj także złoża krzemianowej rudy niklu, która jest związana ze zwietrzliną skał serpentynitowych. Były one eksploatowane i przetapiane na żelazonikiel (półprodukt stali niklowej) z przerwami od 1891 do roku 1983, kiedy z powodu niskiej rentowności zaprzestano wydobycia i produkcji w miejscowej hucie. Kopalnia pierwotnie prowadziły prace głębinowe, następnie metodą odkrywkową wydobywając pimelit, rudę niklu.
2 sierpnia 2013 otwarto podziemną trasę edukacyjną o długości 500 m, w pochodzącej z 1914 roku sztolni "Robert" (niem. "Robert Stollen"). Zwiedzający sztolnię zapoznawani są m.in. z historią regionu, hutnictwa, jak i z minerałami oraz skałami.
Tutejsze sztolnie po byłej kopalni niklu są niebezpieczne, trudno dostępne i grożą zawaleniem.
W roku 1994 dwaj młodzi mężczyźni, poszukiwacze kamieni i przygód, zostali uwięzieni pod ziemią, gdzie przebywali – do ich odnalezienia – przez 24 doby bez jedzenia, pijąc tylko wodę z błotnistej kałuży, oraz własny mocz. Zostali wydobyci 19 sierpnia 1994 o godz 20.30 przez ratowników GOPR. Powodem ich uwięzienia było niewłaściwe wyekwipowanie oraz brak doświadczenia w zakresie eksplorowania wyrobisk pogórniczych. Historię przeżycia w ekstremalnych warunkach przedstawia film dokumentalny w reżyserii Macieja Odolińskiego "24 dni".

</doc>
<doc id="404119" url="https://pl.wikipedia.org/wiki?curid=404119" title="Szklary (województwo małopolskie)">
Szklary (województwo małopolskie)

Szklary – wieś w Polsce położona w województwie małopolskim, w powiecie krakowskim, w gminie Jerzmanowice-Przeginia.
Wieś królewska w tenucie ojcowskiej w powiecie proszowskim województwa krakowskiego w końcu XVI wieku. W latach 1975–1998 w województwie krakowskim.
Wieś ma ok. 3,5 km długości. Najwyższym szczytem Szklar jest wapienna skała Brodło. Pod nią stoi wybudowany w latach 1990 - 1994 kościół rzymskokatolicki pw. św. Maksymiliana Kolbe. W miejscowości znajduje się również szkoła podstawowa oraz cmentarz.
Historia.
Osada wzmiankowana w 1329 roku jako Hutnica; od 1400 pod obecną nazwą. Prawdopodobnie działała w niej huta szkła. Od ok. 1470 r. była wsią królewską. W 1590 r. została wyłączona ze starostwa ojcowskiego i przekazana w samodzielną dzierżawę Marcinowi Borzęckiemu. W końcu XVI w. 16 kmieci uprawiało we wsi 9 łanów ziemi. W 1792 r. we wsi mieszkało 290 osób, w tym 5 Żydów. Stał dwór, browar, młyn i karczma. 5 kwietnia 1863 r. oddział ochotników przekraczających kordon austriacko-rosyjski stoczył potyczkę z Rosjanami, zakończoną rozproszeniem prawie 500-osobowego oddziału powstańców. W 1914 r. karczma została zniszczona w wyniku działań wojennych. Podczas II Wojny Światowej 22 sierpnia 1944 roku doszło do pacyfikacji wsi przez oddział egzekucyjny formacji SS i SA z Olkusza. Jej bezpośrednim powodem była stoczona dzień wcześniej w Dolinie Racławki przypadkowa potyczka oddziału partyzanckiego Armii Ludowej z kilkunastoosobową grupą młodzieży Hitlerjugend, w wyniku której poległ jeden partyzant i trzech młodych Niemców. Oddział, który przybył na teren Szklar schwytał 6 miejscowych chłopów z których troje zostało zastrzelonych na miejscu, dwoje zbiegło, a jeden został zwolniony. Ofiary zostały pochowane we wspólnej mogile na cmentarzu w Racławicach, w chwili śmierci mieli od 20 do 27 lat.
Turystyka.
Miejscowość położona jest w środkowej części Doliny Szklarki przecinającej Wyżynę Olkuską (część Wyżyny Krakowsko-Częstochowskiej). Dnem doliny płynie potok Szklarka, miejscami w głębokim wąwozie o stromych zboczach, w których znajdują się liczne skały wapienne. Potok zasilany jest przez duże wywierzysko zwane Piórem. Ze względu na piękno krajobrazu i walory przyrodnicze tereny te włączone zostały w obszar Parku Krajobrazowego Dolinki Krakowskie. Przez miejscowość przebiegają szlaki turystyczne umożliwiające zwiedzenie tych atrakcyjnych turystycznie i rekreacyjnie dolinek. Na terenie Jerzmanowic przy granicy ze Szklarami utworzono na wschodnich zboczach leśny rezerwat przyrody Dolina Szklarki (np. Jaskinia Ciasny Awen). W niej też znajduje się jeden z punktów Małopolskiego Szlaku Geoturystycznego, jako przykład rozwoju i sedymentacji wapieni płytowych i bioherm gąbkowych. Na południe od wsi znajdują się dwa kompleksy leśne: Las Pisarski i Las Knopówka.
 czerwony – atrakcyjny widokowo czerwony szlak okrężny przez najciekawsze obszary Doliny Szklarki. Wychodząc nim ze Szklar w kierunku wschodnim przejdziemy cały leśny rezerwat. Szlak wspina się na górę i wyprowadza na pola uprawne wierzchowiny Wyżyny Olkuskiej skąd roztaczają się szerokie widoki w południowo-wschodnim kierunku. Następnie szlak schodzi z powrotem do dna doliny, przekracza drogę, przechodzi na zachodnie zbocze doliny i prowadzi odkrytymi w większości terenami w pobliżu dużych ostańców wierzchołkowych: Witkowe Skały, Łyse Skały, Chochołowe Skały, Cisówki, Kozłowe Skały. Obok Bukowej Góry w ramach projektu Małopolski Szlak Geoturystyczny ustawiono tablicę informacyjną opisującą mechanizm powstania znajdującej się w niej Jaskini Szeroki Aven.
 żółty – z Ojcowskiego Parku Narodowego przez Dolinę Bolechowicką, Karniowice, Dolinę Kobylańską, Będkowice, Bramę Będkowską, fragment Doliny Będkowskiej, Szklary, rezerwat przyrody Dolina Racławki do Paczółtowic.
 czarny – z Radwanowic do Szklar.
 niebieski szlak rowerowy – z Ojcowskiego Parku Narodowego przez Jerzmanowice (obok ostańców jerzmanowickich), Dolinę Będkowską, Łazy, Szklary, Racławice.

</doc>
<doc id="404120" url="https://pl.wikipedia.org/wiki?curid=404120" title="Szklary (województwo opolskie)">
Szklary (województwo opolskie)

Szklary (niem. "Gläsendorf") – wieś w Polsce położona w województwie opolskim, w powiecie nyskim, w gminie Kamiennik.
W latach 1975–1998 miejscowość położona była w województwie opolskim.
Obok miejscowości płynie niewielka rzeka Krynka, dopływ Oławy.
We wsi ma swoją siedzibę leśnictwo Szklary, które należy do nadleśnictwa Prudnik (obręb Szklary).
Zabytki.
Do wojewódzkiego rejestru zabytków wpisane są:
Parafia.
Kościół parafialny wzmiankowany w Liber fundationis z ok. 1305 r. Obecny zbudowany w latach 1752-66, wyposażony w latach 1777-86, późnobarokowy z licznymi zabytkami z XVIII w., do 1810 r. należał do biskupów wrocławskich. Częściowo zniszczony w 1945 r. Kościół filialny w Sarbach przejęty został po wojnie jako opuszczony, poprotestancki. Po umieszczeniu w nim przywiezionego ze Wschodu obrazu Matki Boskiej (malowanego na desce) został poświęcony z tytułem Narodzenia NMP. Parafia obejmuje: Szklary, Głowaczów, Jagielnica, Jagielno, Mokrzyce, Samborowice, Sarby, Sarby Górne, Wieliczna, Wieliszów.

</doc>
<doc id="404121" url="https://pl.wikipedia.org/wiki?curid=404121" title="Szkocja (województwo kujawsko-pomorskie)">
Szkocja (województwo kujawsko-pomorskie)

Szkocja – wieś w Polsce położona w województwie kujawsko-pomorskim, w powiecie nakielskim, w gminie Szubin.
Podział administracyjny.
W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 288 mieszkańców. Jest czternastą co do wielkości miejscowością gminy Szubin.

</doc>
<doc id="404122" url="https://pl.wikipedia.org/wiki?curid=404122" title="Szkocja (województwo podlaskie)">
Szkocja (województwo podlaskie)

Szkocja – wieś w Polsce położona w województwie podlaskim, w powiecie suwalskim, w gminie Raczki.
W latach 1975–1998 miejscowość położona była w województwie suwalskim. 
Nazwa wsi pochodzi od osadników szkockich sprowadzonych na początku XIX w. przez Ludwika Paca.
W pobliżu wsi łączą się droga krajowa nr 8 i droga ekspresowa S61.

</doc>
<doc id="404123" url="https://pl.wikipedia.org/wiki?curid=404123" title="Szramowo (województwo kujawsko-pomorskie)">
Szramowo (województwo kujawsko-pomorskie)

Szramowo – wieś w Polsce położona w województwie kujawsko-pomorskim, w powiecie brodnickim, w gminie Zbiczno, przy trasie zawieszonej obecnie linii kolejowej Brodnica – Iława (stacja kolejowa PKP "Szramowo").
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) liczyło 126 mieszkańców. Jest dwunastą co do wielkości miejscowością gminy Zbiczno.

</doc>
<doc id="404124" url="https://pl.wikipedia.org/wiki?curid=404124" title="Szramowo (województwo pomorskie)">
Szramowo (województwo pomorskie)

Szramowo – wieś w Polsce w województwie pomorskim, w powiecie kwidzyńskim, w gminie Prabuty.
W latach 1975–1998 miejscowość położona była w województwie elbląskim.
Zobacz też: Szramowo

</doc>
<doc id="404125" url="https://pl.wikipedia.org/wiki?curid=404125" title="Szreniawa (województwo lubuskie)">
Szreniawa (województwo lubuskie)

Szreniawa (niem. "Schönforst") – wieś w Polsce położona w województwie lubuskim, w powiecie wschowskim, w gminie Sława.
Wieś duchowna, własność opata cystersów w Przemęcie pod koniec XVI wieku leżała w powiecie kościańskim województwa poznańskiego. 
W latach 1975–1998 miejscowość położona była w województwie zielonogórskim.
Zabytki.
Do wojewódzkiego rejestru zabytków wpisany jest:

</doc>
<doc id="404126" url="https://pl.wikipedia.org/wiki?curid=404126" title="Szreniawa (powiat miechowski)">
Szreniawa (powiat miechowski)

Szreniawa – wieś w Polsce, położona w województwie małopolskim, w powiecie miechowskim, w gminie Gołcza.
Do 1954 roku siedziba gminy Szreniawa. W latach 1975–1998 miejscowość położona była w województwie krakowskim.
Szreniawa leży w dolinie rzeki Szreniawy, lewobrzeżnego dopływu Wisły.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="404127" url="https://pl.wikipedia.org/wiki?curid=404127" title="Szreniawa (województwo wielkopolskie)">
Szreniawa (województwo wielkopolskie)

Szreniawa (niem. "Marienberg") – wieś w Polsce położona w województwie wielkopolskim, w powiecie poznańskim, w gminie Komorniki. 
W latach 1975–1998 miejscowość położona była w województwie poznańskim.
Historia.
Szreniawa powstała na gruntach pobliskiego Rosnowa, wsi szlacheckiej istniejącej już w średniowieczu.
W roku 1852 od Antoniny Pomorskiej kupił ją Niemiec Hermann Bierbaum, który w połowie XIX w. rozpoczął budowę tutaj zespołu pałacowo-parkowego i folwarku. Powstały także cegielnia i gorzelnia. Od 1864 r. osadę nazywano Marienberg. W 1920 r. majątek wykupił z rąk niemieckich dr Józef Glabisz. W czasie II wojny światowej rodzina Glabiszów został wysiedlona, a dobra przekazano pod zarząd niemiecki. Po wojnie nastąpiło upaństwowienie majątku, a w 1962 r. Ministerstwo Rolnictwa podjęło decyzję o utworzeniu na jego terenie Muzeum Narodowego Rolnictwa i Przemysłu Rolno-Spożywczego. W pobliżu znajduje się także Mauzoleum Bierbaumów.
Hilarówko.
Na południe od wsi, wśród pól, na wysokości Rosnówka, znajdował się należący do Szreniawy folwark Hilarówko, noszący niemieckojęzyczną nazwę "Herrmannsrode". Obecnie zabudowania tego przysiółka już nie istnieją, ale nazwa zachowała się na mapach, dla określenia tej części terenów śródpolnych. Nazwę upamiętnia też gazownicza instalacja ochrony katodowej "Hilarówko". Na terenie dawnego folwarku znajduje się też stacja transformatorowa.

</doc>
<doc id="404128" url="https://pl.wikipedia.org/wiki?curid=404128" title="Szumiąca (województwo lubuskie)">
Szumiąca (województwo lubuskie)

Szumiąca () – wieś w Polsce położona w województwie lubuskim, w powiecie międzyrzeckim, w gminie Międzyrzecz.
W latach 1975–1998 miejscowość położona była w województwie gorzowskim.

</doc>
<doc id="404129" url="https://pl.wikipedia.org/wiki?curid=404129" title="Szumiąca (województwo zachodniopomorskie)">
Szumiąca (województwo zachodniopomorskie)

Szumiąca – wieś w Polsce położona w województwie zachodniopomorskim, w powiecie kamieńskim, w gminie Kamień Pomorski, przy drodze wojewódzkiej nr 106 (Rzewnowo - Stargard Szczeciński - Pyrzyce).
W latach 1975–1998 miejscowość położona była w województwie szczecińskim.

</doc>
<doc id="404130" url="https://pl.wikipedia.org/wiki?curid=404130" title="Szyce (województwo śląskie)">
Szyce (województwo śląskie)

Szyce – wieś w Polsce położona w województwie śląskim, w powiecie zawierciańskim, w gminie Pilica.
W latach 1975–1998 miejscowość położona była w województwie katowickim.

</doc>
<doc id="404132" url="https://pl.wikipedia.org/wiki?curid=404132" title="Szydłowo (województwo mazowieckie)">
Szydłowo (województwo mazowieckie)

Szydłowo – wieś w Polsce położona w województwie mazowieckim, w powiecie mławskim, w gminie Szydłowo.
Miejscowość jest siedzibą gminy Szydłowo oraz rzymskokatolickiej parafii pw. św. Marii Magdaleny i św. Kazimierza.
Do 1954 roku siedziba wiejskiej gminy Dębsk. W latach 1975–1998 miejscowość położona była w województwie ciechanowskim.
Na terenie wsi zostały odkryte ślady osady z początku okresu kultury łużyckiej tj. ok. roku 1200 p.n.e.
Podczas wojny polsko-bolszewickiej, w sierpniu 1920 r., uciekający Sowieci z 3 Korpusu Kawalerii, "Kawkoru" Gaja Bżyszkiana, dokonali w rejonie Szydłowa zbrodni na polskich jeńcach. Wziętych do niewoli 7 oficerów i 92 szeregowych, dla oszczędności naboi, zasiekli saperkami i szablami.
Dopuścili się też gwałtów na ludności cywilnej
W trakcie późniejszej polskiej kontrofensywy, pod Chorzelami żołnierze zbrodniczej formacji zostali okrążeni i grupa ich trafiła do niewoli. Stamtąd 200 bolszewików przewieziono do Szydłowa. W meldunku sytuacyjnym 24 sierpnia o północy szef sztabu Sikorskiego, ppłk. Romuald Wolikowski, donosił: "„W odwecie za 92 szeregowych i 7 oficerów pomordowanych w okrutny sposób przez 3. korpus kaw. sow. rozstrzelano w dniu dzisiejszym na miejscu egzekucji własnych żołnierzy, 200 wziętych do niewoli Kozaków z 3. korp. kawalerii sowieckiej. Polacy dogonili zbrodniczą jednostkę pod Chorzelami, doprowadzili na miejsce zbrodni i tu przeprowadzili dochodzenie. Zwolniony został jeden z Kozaków, który pod Szydłowem ułatwił ucieczkę polskiemu oficerowi. Pozostałych skazano na śmierć”".
W 1945 r. w Szydłowie wzniesiono pomnik poświęcony poległym żołnierzom radzieckim. Inskrypcja zaczynała się słowami: "Żołnierzom sowieckim poległym w walce z państwem burżuazyjnym o nasze wyzwolenie". Władze co roku składały przy nim kwiaty. W latach 70. tekst zmieniono na: "Żołnierzom radzieckim poległym w tragicznych walkach z 1920 roku". W okresie "Solidarności" bezskutecznie postulowano o usunięcie pomnika.
Pod koniec lat 90. i na początku XXI wieku na pomniku regularnie malowano znaki Polski Walczącej, daty 17 września i inne hasła, skreślano też wyraz "tragicznych". Doprowadziło to do zmiany wygląd i inskrypcji.
Na miejscowym cmentarzu znajduje się symboliczny grób polskich żołnierzy poległych w walkach pod Szydłowem w 1920. Spoczywa tam także francuski oficer płk. Thierry.

</doc>
<doc id="404133" url="https://pl.wikipedia.org/wiki?curid=404133" title="Szydłów (województwo opolskie)">
Szydłów (województwo opolskie)

Szydłów (niem. "Schiedlow", 1936–1945 "Goldmoor") – wieś w Polsce położona w województwie opolskim, w powiecie opolskim, w gminie Tułowice.
Od 1950 roku miejscowość położona położona jest w województwie opolskim.
Zabytki.
Do wojewódzkiego rejestru zabytków wpisany jest:
W Szydłowie działała w przeszłości fabryka dachówek ("Dachsteinfabrik") i cegielnia, której zabudowania spłonęły wiosną 2022 roku.

</doc>
<doc id="404134" url="https://pl.wikipedia.org/wiki?curid=404134" title="Szydłów">
Szydłów

Szydłów – miasto w południowej Polsce, położone w województwie świętokrzyskim, w powiecie staszowskim, siedziba gminy Szydłów.
Miasto królewskie w powiecie wiślickim województwa sandomierskiego w drugiej połowie XVI wieku. Prawa miejskie w latach 1329–1869 oraz ponownie od 1 stycznia 2019.
Położenie.
Szydłów położony jest na Pogórzu Szydłowskim stanowiącym formę przejściową pomiędzy Górami Świętokrzyskimi a nizinną Niecką Połaniecką. Tereny miejscowości wchodzą w skład Chmielnicko-Szydłowskiego Obszaru Chronionego Krajobrazu. Miasto położone jest ok. 40 km na południowy wschód od Kielc oraz ok. 12 km na zachód od Staszowa. Miejscowość znajduje się w obszarze zlewni rzeki Wschodniej, dopływu Czarnej Staszowskiej.
Pod względem historycznym Szydłów leży w Małopolsce, w dawnej ziemi sandomierskiej.
Ze względu na powszechne w okolicach Szydłowa sady śliwkowe (około 1000) miejscowość bywa nazywana śliwkową stolicą Polski. Co roku w Szydłowie odbywa się "Święto Śliwki", czyli "Dni Szydłowa", podczas których prezentowane są owoce z miejscowych sadów.
Przez miasto przebiegają drogi wojewódzkie: nr 765 z Osieka do Chmielnika oraz nr 756 ze Starachowic do Stopnicy.
Miejscowość jest punktem początkowym żółtego szlaku turystycznego prowadzącego do Widełek. Szydłów znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.
W Szydłowie znajduje się jednostka Ochotniczej Straży Pożarnej. Funkcjonuje publiczny zakład opieki zdrowotnej, Szkoła Podstawowa im. Jana Kaczorowskiego oraz Gminny Klub Sportowy.
Historia.
Pierwsza wzmianka o Szydłowie pochodzi z 1191. Osada wymieniana jest w akcie uposażenia kolegiaty sandomierskiej, której mieszkańcy Szydłowa oddawali dziesięcinę. Wieś była własnością królewską (królewszczyzna). Osada znajdowała się na odgałęzieniu nadwiślańskiego szlaku handlowego, które prowadziło ze Staszowa w stronę Chęcin, Małogoszcza oraz Przedborza. Szlak ten nabrał znaczenia w XIV wieku po zjednoczeniu Polski po rozbiciu dzielnicowym. 1 lipca 1329 r. król Władysław I Łokietek nadał Szydłowowi prawa miejskie – średzkie.
W połowie XIV w. król Kazimierz Wielki wzniósł tutaj warowny zamek oraz kościół pw. Świętego Władysława. Miasto zostało otoczone obronnym murem z trzema bramami: Krakowską, Opatowską i Wodną. W XV w. w Szydłowie zbierał się sąd ziemski dla okolicznej szlachty. W 1403 Świdrygiełło otrzymał Szydłów od brata – króla Jagiełły. Od XV do XVIII wieku Szydłów był siedzibą starostwa niegrodowego. Był ważnym ośrodkiem rzemieślniczym. Pierwsze cechy rzemieślnicze powstały tu prawdopodobnie na początku XV w. W Szydłowie rozwijało się między innymi kowalstwo, siodlarstwo, bednarstwo i kotlarstwo. W mieście znajdowała się duża gmina żydowska.
Korzystne położenie na szlaku handlowym sprawiało, że w Szydłowie rozwijał się handel. Miasto czerpało dochody z tranzytu wina, chmielu oraz stad bydła. Kupcy szydłowscy ze swoimi towarami jeździli do Sandomierza. W 1488 doszło w Sandomierzu do konfliktu o plac targowy, który przez króla Kazimierza IV Jagiellończyka został rozstrzygnięty na korzyść kupców szydłowskich. Od tego czasu musieli oni płacić wyłącznie za zajmowanie miejsca na rynku, byli natomiast zwolnieni z opłat za plac poza miastem.
W XVI wieku miasto słynęło z produkcji sukna. Działały tu cechy krawców, piekarzy, szewców, prasołów i garncarzy, a także zbiorowy cech grupujący kowali, ślusarzy, siodlarzy, bednarzy, kotlarzy, mieczników, czapników oraz wędzidlarzy. Istnienie tego cechu potwierdził w 1523 król Zygmunt I Stary. W 1528 w Szydłowie wybudowano wodociągi oraz miejskie łaźnie. W 1564 znajdowało się tu 180 domów. 49 z nich ulokowanych było przy rynku, 75 przy ulicach, a pozostałe 56 na przedmieściach. W mieście było 110 warsztatów rzemieślniczych oraz 7 przekupni. W Szydłowie funkcjonował browar. Uposażenie miasta wynosiło 42 łany. Dochody z produkcji i wyszynku trunków były przeznaczane na konserwację murów miejskich oraz miejskie bruki. W 1565 znaczna część Szydłowa została zniszczona przez pożar. W okresie tym w Szydłowie osiedlało się wielu Żydów. W latach 1534–1564 wybudowali oni murowaną bożnicę. W 1588 kupcy żydowscy zostali zrównani w prawach z kupcami chrześcijańskimi. W XVI w. działali tu bracia polscy.
Od pierwszej połowy XVII wieku następował stopniowy upadek miasta. W 1630 Szydłów został spalony przez oddział zbuntowanych wojsk najemnych. Nieopłacone wojsko nie mogąc dostać się w obręb murów, podpaliło przedmieścia, od których zajęła się także część miasta. Ogromne zniszczenia przyniósł potop szwedzki oraz najazd Rakoczego. W 1655 miasto i zamek zostały zniszczone. Z 1300 mieszkańców Szydłowa ocalało zaledwie ok. 350. Liczba domów zmniejszyła się do 54 w 1663. Po tej klęsce miastu nie udało się już podźwignąć. W czasie III wojny północnej w Szydłowie wybuchła zaraza, która zdziesiątkowała miejscową ludność.
W drugiej połowie XVIII w. ziemia mieszczan szydłowskich została zagarnięta przez starostę Macieja Sołtyka. Próbował on także zlikwidować samorząd miejski. W 1777 doszło do zbrojnego starcia, w którym uczestniczyło 300 mieszczan z Szydłowa i Pierzchnicy oraz okolicznych chłopów. Zbrojnym udało się odebrać zagrabione mienie i dochody. Starostę poparł w sporze Stanisław August Poniatowski, król ograniczył się jednak do upomnienia i przestrogi dla mieszczan.
W 1789 miasto miało murowany ratusz, 5 młynów na rzece Ciekącej oraz 196 domów. Wiele z nich było jednak opuszczonych, a miejscowy zamek zrujnowany. W 1827 Szydłów miał 202 domy i 1556 mieszkańców.
W 1793 w mieście pomimo utraty jego znaczenia, powstał sąd ziemski. Po III rozbiorze Szydłów znalazł się w zaborze austriackim. W 1809 miasto stało się siedzibą powiatu w Księstwie Warszawskim. Od 1815 w zaborze rosyjskim. W 1827 w granicach Królestwa Polskiego, województwa krakowskiego, obwodu stopnickiego, powiatu szydłowskiego. W 1850 powiat szydłowski zlikwidowano i włączono w granice powiatu stopnickiego. W 1869 Szydłów utracił prawa miejskie.
W 1929 osada miała 2246 mieszkańców, z czego ok. 30% stanowili Żydzi. Podczas II wojny światowej Niemcy utworzyli tutaj getto, w którym przetrzymywanych było około tysiąca osób, zgładzonych później w obozach koncentracyjnych. 22 lipca 1944 Szydłów został zajęty przez oddział Armii Ludowej pod dowództwem Stanisława Dorosiewicza. Rozbrojono posterunek policji i zajęto magazyny niemieckie.
Szydłów został w znacznym stopniu zniszczony na skutek działań wojennych 1944–1945. W latach powojennych został odbudowany. W 1960 Szydłów liczył 1402 mieszkańców. W 1961 otwarto Muzeum Regionalne. W latach 1975–1998 miejscowość administracyjnie należała do województwa kieleckiego.
Dawne części Szydłowa – obiekty fizjograficzne.
W latach 70. ubiegłego wieku przyporządkowano i opracowano spis lokalnych części integralnych dla Szydłowa zawarty w tabeli 2.
Współczesne części Szydłowa.
Poniżej w tabeli 1 integralne części Szydłowa (0275062) z aktualnie przypisanym im numerem SIMC (zgodnym z Systemem Identyfikatorów i Nazw Miejscowości) z katalogu TERYT (Krajowego Rejestru Urzędowego Podziału Terytorialnego Kraju).
Konsultacje lokalne w sprawie nadania statusu miasta (2017).
Przeprowadzenie konsultacji w sprawie nadania statusu miasta odbyło się w terminie od 15 maja do 31 lipca 2017 r. 79,36% mieszkańców gminy Szydłów opowiedziało się za przywróceniem praw miejskich Szydłowowi przy frekwencji 54,88% (w tym 81,97% mieszkańców Szydłowa przy frekwencji 61,41%). 23 listopada 2017 postanowiono wystąpić z wnioskiem o nadanie statusu miasta miejscowości Szydłów. Na podstawie pozytywnych konsultacji przeprowadzonych w 2017 roku postanowiono wystąpić w 2018 roku z wnioskiem o nadanie statusu miasta miejscowości Szydłów. 1 stycznia 2019 status miasta został przywrócony.
Sport.
W mieście, od 2003 roku, działa klub piłki nożnej, "GKS Szydłów", grający w B klasie.

</doc>
<doc id="404135" url="https://pl.wikipedia.org/wiki?curid=404135" title="Szymaki (województwo mazowieckie)">
Szymaki (województwo mazowieckie)

Szymaki – wieś w Polsce położona w województwie mazowieckim, w powiecie płońskim, w gminie Płońsk. Leży przy DK7.
W latach 1975–1998 miejscowość położona była w województwie ciechanowskim.

</doc>
<doc id="404136" url="https://pl.wikipedia.org/wiki?curid=404136" title="Szymaki (województwo podlaskie)">
Szymaki (województwo podlaskie)

Szymaki – wieś w Polsce położona w województwie podlaskim, w powiecie sokólskim, w gminie Kuźnica.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Świętej Trójcy i św. Dominika w Klimówce.

</doc>
<doc id="404137" url="https://pl.wikipedia.org/wiki?curid=404137" title="Szymanowice (powiat średzki)">
Szymanowice (powiat średzki)

Szymanowice (do 1945 r. niem. "Schönbach") – wieś w Polsce położona w województwie dolnośląskim, w powiecie średzkim, w gminie Kostomłoty.
Podział administracyjny.
W latach 1975–1998 miejscowość położona była w województwie wrocławskim.

</doc>
<doc id="404138" url="https://pl.wikipedia.org/wiki?curid=404138" title="Szymanowice (województwo łódzkie)">
Szymanowice (województwo łódzkie)

Szymanowice – wieś w Polsce położona w województwie łódzkim, w powiecie łowickim, w gminie Zduny.
Historia.
Miejscowość zanotowana po raz pierwszy w języku łacińskim w akcie datowanym na 1 marca 1357 i sygnowanym przez Kazimierza Wielkiego. Wymieniona została w szeregu wsi wchodzących w skład arcybiskupstwa gnieźnieńskiego tzw. „klucza łowickiego”.
Wieś została również odnotowana w historycznych dokumentach podatkowych. Na początku XVI wieku mieszkańcy nie płacili dziesięciny z łanów kmiecych, ale odprowadzali jedynie opłatę za "kolędę" plebanowi w Zdunach. W 1576 wieś liczyła 28 osadników, miała 8. łanów, jednego zagrodnika oraz znajdowała się w niej karczma.
W XVI wieku miejscowość leżała w powiecie orłowskim województwa łęczyckiego Rzeczypospolitej Obojga Narodów. Była wsią klucza zduńskiego arcybiskupów gnieźnieńskich wchodząc w skład tzw. księstwa łowickiego.
Po rozbiorach Polski miejscowość znalazła się w zaborze rosyjskim. Jako wieś włościańską, czyli w całości należącą do chłopów, leżącą w gminie Bąków opisał ją XIX wieczny Słownik geograficzny Królestwa Polskiego. W 1827 roku we wsi znajdowało się 25 domów ze 188 mieszkańcami. Liczyła w sumie 708 morg obszaru w tym: 299 morg pastwisk oraz 37 nieużytków.
Słownik podaje również, że w 1886 roku na terenie wsi miało miejsce odkrycie archeologiczne. Wykopano "dość znaczną ilość starych pieniędzy, które wysłano do Petersburga".
W latach 1975–1998 miejscowość położona była w województwie skierniewickim.

</doc>
<doc id="404139" url="https://pl.wikipedia.org/wiki?curid=404139" title="Szymanowice (województwo wielkopolskie)">
Szymanowice (województwo wielkopolskie)

Szymanowice – wieś w Polsce położona w województwie wielkopolskim, w powiecie pleszewskim, w gminie Gizałki.
Historia.
Wieś wymieniano już w 1250 jako "Symanovich" (własność Szymanowskich). W następnych wiekach należała do: Jędrzeja Żernickiego, rodu Tomickich, a od 1618 do Jakuba Pilichowskiego. W 1640 istniał tu dwór i folwark. W 1717 Rogowski sprzedał majątek rodzinie Cywińskich. Od 1789 właścicielem wsi oraz majątku był Jan Gliszczyński. Pod koniec XIX wieku dobra należały do rodziny Szarzyńskich. Po fragmentarycznej parcelacji majątek w 1907 zakupił Stanisław Kruszyński.
Do 1954 roku istniała gmina Szymanowice z siedzibą w Wierzchach. W latach 1975–1998 miejscowość położona była w województwie kaliskim.
Kościół i cmentarz.
We wsi stoi zabytkowy kościół św. Jana Chrzciciela zbudowany w 1882 (parafia istniała tu już zapewne w XIV wieku).
Na wschód od wsi leży cmentarz parafialny, na którym znajduje się mogiła powstańców styczniowych oraz liczne grobowce, w tym rodziny Sęp-Szarzyńskich.

</doc>
<doc id="404140" url="https://pl.wikipedia.org/wiki?curid=404140" title="Szymanowo (województwo lubelskie)">
Szymanowo (województwo lubelskie)

Szymanowo – wieś w Polsce położona w województwie lubelskim, w powiecie bialskim, w gminie Łomazy. Wierni Kościoła rzymskokatolickiego należą do parafii Świętych Apostołów Piotra i Pawła w Łomazach.
Szymanowo jest siedzibą sołectwa. Według podziału administracyjnego Polski obowiązującego do 1998 roku miejscowość położona była w województwie bialskopodlaskim. Według Narodowego Spisu Powszechnego (III 2011 r.) liczyła 165 mieszkańców i była jedenastą co do wielkości miejscowością gminy Łomazy.

</doc>
<doc id="404141" url="https://pl.wikipedia.org/wiki?curid=404141" title="Szymanów (województwo wielkopolskie)">
Szymanów (województwo wielkopolskie)

Szymanów – wieś w Polsce położona w województwie wielkopolskim, w powiecie krotoszyńskim, w gminie Koźmin Wielkopolski.
W latach 1975–1998 miejscowość położona była w województwie kaliskim.
Zobacz też: Szymanów 

</doc>
<doc id="404142" url="https://pl.wikipedia.org/wiki?curid=404142" title="Szymany (województwo wielkopolskie)">
Szymany (województwo wielkopolskie)

Szymany – wieś w Polsce położona w województwie wielkopolskim, w powiecie tureckim, w gminie Dobra.
Historia.
Pierwsza wzmianka o wsi pochodzi z 1436 roku. W początkach XVI wieku Szymany należały do parafii Boleszczyn i tam dawały dziesięcinę. Wówczas to, Szymany wchodziły w skład dobrskiego klucza ziemskiego. W 1537 roku Jan Russocki miecznik kaliski, wydzierżawił za tysiąc dukatów: Szymany, Chrapczew oraz połowy Długiej Wsi i Dąbrowicy Andrzejowi Koryckiemu. W 1570 roku jego potomek Adrian Russocki, również miecznik kaliski, na swoim majątku, w którego skład wchodziły Szymany zapisał swojej żonie Annie z Ćiświeckich córce Jana Ciświeckiego wojskiego kaliskiego, 5 tysięcy dukatów posagu. W 1624 roku ksiądz Jan Brudzyński cysters koronowski syn Mikołaja, podarował swojemu bratu Wojciechowi, części dziedziczone po rodzicach we wsi Szymany i kilku innych wsiach w okolicy. W 1629 roku Wojciech Brudzynski nazywany też Olbrachtem swoje części w Szymanach i Dąbrowicę sprzedał za 4 tysiące dukatów Andrzejowi Zbierzchowskiemu i jego żonie Barbarze Goreckiej. Na przełomie XVIII i XIX wieku, Szymany weszły w skład dóbr piekarskich. Wówczas zmieniły też parafię. Z Boleszczyna przeszły do Skęczniewa. W drugiej połowie XIX wieku było tutaj 25 domów zamieszkałych przez 108 mieszkańców. Mieszkańcy gospodarowali na 331 morgach.
W latach 1975–1998 miejscowość położona była w województwie konińskim.

</doc>
<doc id="404143" url="https://pl.wikipedia.org/wiki?curid=404143" title="Szymbark (województwo pomorskie)">
Szymbark (województwo pomorskie)

Szymbark (dodatkowa nazwa w j. kaszub. Szimbark, niem. Schönberg) – wieś w Polsce, położona w województwie pomorskim, w powiecie kartuskim, w gminie Stężyca.
Wieś leży na Kaszubach, na obszarze Kaszubskiego Parku Krajobrazowego, w Szwajcarii Kaszubskiej, u podnóża wzgórza Wieżycy, w paśmie Wzgórz Szymbarskich.
Szymbark (jako sołectwo) 31 grudnia 2014 r. miał 695 stałych mieszkańców, w tym: Szymbark – 541, Drozdowo – 23, Kolano – 75, Wieżyca – 56 mieszkańców.
Leży w pobliżu drogi krajowej nr 20 ze Stargardu do Gdyni, w odległości niecałych 2 km od wsi kończy się lub zaczyna Droga Kaszubska.
Wieś jest siedzibą sołectwa Szymbark, w którego skład wchodzą również: Kolano, Drozdowo i Wieżyca.
Zimą staje się ośrodkiem sportów zimowych. Na południe od wsi znajduje się Centrum Edukacji i Promocji Regionu w Szymbarku.
Przez Szymbark prowadzi turystyczny Szlak Wzgórz Szymbarskich.
W latach 1975–1998 miejscowość położona była w województwie gdańskim.
Zabytki.
Według rejestru zabytków NID na listę zabytków wpisany jest kościół ewangelicki, obecnie rzymskokatolicki parafialny pw. św. Teresy od Dzieciątka Jezus z lat 1882–1884, nr rej.: 154 z 2.12.1961.
Neogotycki kościół został zbudowany jako ewangelicki, przejęty przez katolików w 1945. W okresie II Rzeczypospolitej kościół był we władaniu parafii liczącej 2208 wiernych i należącej do Superintendentury Kartuzy Ewangelickiego Kościoła Unijnego.
Historia.
W Szymbarku podczas okupacji w dniu 25 maja 1944 r. Niemcy dokonali zbrodni na 10 mieszkańcach miejscowości, tak zwanych "zakładnikach szymbarskich". W pobliżu miejsca ich rozstrzelania stoi dziś pomnik. Niemcy dokonali zbrodni w odwecie za zamordowanie przez partyzantów na tle rabunkowym miejscowego sklepikarza, Niemca o nazwisku Wolff.

</doc>
<doc id="404144" url="https://pl.wikipedia.org/wiki?curid=404144" title="Szynwałd (województwo małopolskie)">
Szynwałd (województwo małopolskie)

Szynwałd – wieś w Polsce położona w województwie małopolskim, w powiecie tarnowskim, w gminie Skrzyszów.
Toponimia.
Integralne części wsi Szynwałd: 
Historia.
Wieś w powiecie pilzneńskim w województwie sandomierskim w latach 70. XVI wieku była własnością wojewody kijowskiego Konstantego Wasyla Ostrogskiego. W latach 1975–1998 miejscowość położona była w województwie tarnowskim.
Szynwałd leży w górnej części doliny potoku Wątok, na południowy wschód od Góry św. Marcina, około 14 kilometrów od Tarnowa. Wieś została założona przez Spycimira z Melsztyna w pierwszej połowie XIV w. Parafia w Szynwałdzie, powstała również z fundacji Leliwitów, istnieje od 1344 roku.
W 1994 roku Szynwałd obchodził jubileusz 650-lecia istnienia.
Kościół parafialny.
Obecny kościół parafialny pw. Matki Bożej Szkaplerznej został wybudowany w latach 1911–1918 w stylu neogotyckim. W wyposażeniu wnętrza znajdują się:
Kościół wybudowano po zburzeniu drewnianego kościoła pw. Wszystkich Świętych z 1550 roku.
Związani.
W Szynwałdzie urodził się Józef Grzegorz Wojtarowicz, biskup tarnowski.

</doc>
<doc id="404145" url="https://pl.wikipedia.org/wiki?curid=404145" title="Szyszki (województwo lubelskie)">
Szyszki (województwo lubelskie)

Szyszki – wieś w Polsce położona w województwie lubelskim, w powiecie łukowskim, w gminie Stoczek Łukowski.
W Słowniku historyczno-geograficznym ziem polskich w średniowieczu jest napisane, że w 1507 roku odnotowano Szyszki Płozy, w 1531 roku odnotowano wieś szlachecka Szyszki, w 1552 odnotowano 20 osadzonych chłopów. W tym czasie były własnością Jedinaka Kanimira, który mieszkał w Niedźwiedzim Kierzu (Niedźwiadce) i posiadał dodatkowo części w Jamielniku i Jedlance. Wieś należała do parafii Tuchowicz.
W 1564 roku były to Płozy al. Szyszki tak samo odnotowano w latach 1580, 1620, 1673. Od 1683 roku są to już Szyszki. Na mapie Karola Pertheesa z roku 1786 (kartograf króla Stanisława Augusta Poniatowskiego)Szyszki są oznaczone jako własność duchowieństwa (uposażenie dominikanów warszawskich).Na austriackiej mapie z lat 1801-1804 w. Szyszki jest zaznaczona w historycznej lokalizacji tzn. wzdłuż drogi od obecnego centrum Szyszek w stronę wsi Turzec. Według spisu z 1827 r. we wsi jest 21 domów i 138 mieszkańców. Szyszki w 1835 roku należały do gminy Prawda i pozostały własnością Skarbu Państwa Królestwa Polskiego tzn. nie były wsią szlachecką i nie było we wsi folwarku.
Według spisu z końca XIX w. we wsi jest 25 domów i 217 mieszkańców i posiada 1220 mórg ziemi. W tym czasie wieś znajduje się już w obecnej lokalizacji. Według spisu z 1921 roku we wsi jest 73 domy i 455 mieszkańców w tym 9 Żydów. Wieś należy do gminy i parafii Tuchowicz. Według spisu z 1926 roku do szkoły uczęszcza 72 u uczniów, a kierownikiem szkoły jest Edward Luty. Od roku 1929 wieś należy do nowo powstałej parafii Jedlanka.
W latach 1975–1998 miejscowość położona była w województwie siedleckim.
Wierni Kościoła rzymskokatolickiego należą do parafii Chrystusa Króla w Jedlance.

</doc>
<doc id="404146" url="https://pl.wikipedia.org/wiki?curid=404146" title="Szyszki (województwo mazowieckie)">
Szyszki (województwo mazowieckie)

Szyszki – wieś w Polsce położona w województwie mazowieckim, w powiecie pułtuskim, w gminie Gzy.
W latach 1975–1998 miejscowość położona była w województwie ciechanowskim.
Wieś wymieniana w XIII wieku na uposażeniu biskupów płockich, po 1418 erygowano tu parafię i w połowie XV wieku stał tu już drewniany kościół. W 1609 kościół wzmiankowany pod wezwaniem św. Bartłomieja. W 1714 bp Ludwik Załuski wzniósł nowy drewniany kościół, który spłonął wraz z zabudowaniami przykościelnymi w 1879, a parafię przeniesiono do Strzegocina.
W latach 1877–1899 ks. I. Antoszewski wzniósł murowaną świątynię istniejąca do dziś, konsekrowaną w 1909. W 1953 wnętrza kościoła ozdobiła polichromia.
„Polska Wandea”.
W czasie II wojny światowej, jak i w okresie powojennym w miejscowości Szyszki i sąsiednich wsiach działali „Żołnierze wyklęci”. W Szyszkach urodził się Karol Biliński „Ego” (ROAK), a w 1951 r. zginął legendarny partyzant Mieczysław Dziemieszkiewicz „Rój” (NSZ-NZW).

</doc>
<doc id="404147" url="https://pl.wikipedia.org/wiki?curid=404147" title="Szyszki (województwo podlaskie)">
Szyszki (województwo podlaskie)

Szyszki – wieś w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość położona była w województwie białostockim.
Dawne dobra i okolica szlachecka, w pow. sokólskim, o 3 wiorsty od Sokółki.
Wierni kościoła rzymskokatolickiego należą do parafii Najświętszego Ciała i Krwi Chrystusa w Sokółce.
1 stycznia 1972 część gruntów wsi Szyszki (12,37 ha) włączono do Sokółki.

</doc>
<doc id="404148" url="https://pl.wikipedia.org/wiki?curid=404148" title="Szyszki (województwo śląskie)">
Szyszki (województwo śląskie)

Szyszki – wieś w Polsce położona w województwie śląskim, w powiecie zawierciańskim, w gminie Szczekociny.
W latach 1975–1998 miejscowość położona była w województwie częstochowskim.
Nazwa.
Miejscowość była wzmiankowana w formach "Shishki" (1529), "Szyszki" (1581). Jest to nazwa topograficzna wywodząca się od słowa "szyszka".

</doc>
<doc id="404149" url="https://pl.wikipedia.org/wiki?curid=404149" title="Szyszków (województwo lubelskie)">
Szyszków (województwo lubelskie)

Szyszków – wieś w Polsce położona w województwie lubelskim, w powiecie biłgorajskim, w gminie Potok Górny.
W latach 1975–1998 miejscowość położona była w województwie zamojskim.
Wieś stanowi sołectwo, zobacz jednostki pomocnicze gminy Potok Górny. 
Charakterystyka.
Wieś położona przy drodze wojewódzkiej nr 863. Funkcjonuje w niej Publiczna Szkoła Podstawowa. Rolnictwo opiera się głównie na uprawie tytoniu, sezonowo uprawiane są truskawki i maliny.
W 1927 powstała Ochotnicza Straż Pożarna.
W Szyszkowie funkcjonuje Ludowy Zespół Sportowy Wrzos Szyszków – amatorski klub piłkarski, założony w 1971 roku. Obecnie drużyna seniorów gra w grupie I zamojskiej klasy B. Wrzos rozgrywa mecze na Stadionie znajdującym się w Szyszkowie.

</doc>
<doc id="404150" url="https://pl.wikipedia.org/wiki?curid=404150" title="Szyszków (województwo opolskie)">
Szyszków (województwo opolskie)

Szyszków – wieś w Polsce położona w województwie opolskim, w powiecie oleskim, w gminie Praszka.
Historia.
Jako "Szyszków" wieś leżącą nad rzeką Prosną 21. wiorst od Wielunia w powiecie wieluńskim, w gminie i parafii Praszka wymienia ją XIX wieczny Słownik geograficzny Królestwa Polskiego. Odnotował on, że wraz z osiedlem Pielawy i Karmansko wieś Szyszków miała w 1892 roku 27 domów oraz 316 mieszkańców. 
W okresie międzywojennym stacjonowała w miejscowości placówka Straży Celnej „Szyszkowo”.
W latach 1975–1998 miejscowość położona była w województwie częstochowskim.

</doc>
<doc id="404152" url="https://pl.wikipedia.org/wiki?curid=404152" title="Patrick Ewing">
Patrick Ewing

Patrick Aloysius Ewing (ur. 5 sierpnia 1962 w Kingston) – amerykański koszykarz, pochodzenia jamajskiego, występujący na pozycji środkowego, po zakończeniu kariery zawodniczej trener koszykarski.
Ewing urodził się w Kingston na Jamajce, a kiedy miał 12 lat przybył z rodziną do USA. Zamieszkali w Cambridge, gdzie Patrick uczęszczał do publicznej szkoły średniej Cambridge Rindge and Latin. Następnie studiował na Georgetown University w Waszyngtonie.
W 1981 wystąpił w meczu gwiazd amerykańskich szkół średnich - McDonald’s All-American.
Kariera.
Gwiazda ligi uczelnianej.
Grając w Georgetown Hoyas stał się jednym z niewielu graczy, którzy trzykrotnie zostali wybrani do drużyny All-America. (Drużyna All-America jest zespołem złożonym z najlepszych zawodników wybieranych przez członków narodowych mediów. Do drużyny wybierani są zawodnicy grający w college’u, czasami również ze szkół średnich. Jest to wyróżnienie honorowe.) Ewing dostąpił tego zaszczytu w roku 1983, 1984 i 1985. Uznany został za najlepszego gracza turnieju, kiedy w 1984 roku Hoyas zdobyli mistrzostwo ligi uniwersyteckiej (NCAA). W 1985 roku otrzymał wyróżnienia: Naismith Award, Eastman Award, Rupp Trophy oraz został wybrany najlepszym graczem uniwersyteckim w roku 1985. Podczas kariery w college’u zdobył 2184 punkty i zaliczył 1316 zbiórek.
New York Knicks.
W 1985 roku został wybrany przez Knicks z numerem 1. w drafcie NBA. Chociaż kontuzje prześladowały go podczas pierwszego roku w lidze, został wybrany Debiutantem Roku 1986 w NBA. Zdobywał średnio 20 punktów, notował średnio 9 zbiórek i 2 bloki na mecz. Bardzo szybko stał się czołowym środkowym ligi. Ewing jedenaście razy wystąpił w Meczu Gwiazd, raz został wybrany do Pierwszej Drużyny NBA, sześć razy do Drugiej Drużyny, trzy razy do Drugiej Drużyny Obrońców. Był członkiem oryginalnej Drużyny Marzeń (Dream Team) podczas Igrzysk Olimpijskich w Barcelonie w roku 1992, z którą zdobył złoty medal olimpijski (drugi w karierze; pierwszy zdobył w roku 1984 w Los Angeles, a w trakcie turnieju olimpijskiego zablokował 18 rzutów). W 1996 roku został wybrany do Pięćdziesiątki Najwspanialszych Graczy w historii NBA.
Pomimo wszystkich swoich osiągnięć Ewing nigdy nie poprowadził Knicks do mistrzowskiego tytułu, chociaż był kluczowym graczem, gdy Knicks sięgali po mistrzostwo Konferencji Wschodniej w roku 1994. W Finałach NBA Knicks przegrali w końcowych sekundach siódmego meczu z drużyną Houston Rockets, którą prowadził Hakeem Olajuwon. Ponownie Knicks dostali się do Finałów NBA w roku 1999, ale Ewing opuścił drugą część fazy playoff z powodu kontuzji ścięgna udowego.
Schyłek kariery.
W 2000 roku opuścił ostatecznie Knicks, ponieważ został sprzedany do Seattle SuperSonics. W wymianie Knicks oddali Ewinga do Seattle, a Chrisa Dudleya do Phoenix Suns, otrzymując w zamian Glena Rice’a, Luca Longleya, Travisa Knighta oraz dwa prawa wyboru w drugiej rundzie draftu. Zamiana ta uważana była przez wielu za duży błąd w polityce Knicks, którzy zanotowali pogorszenie wyników. Ewing po roku gry w Sonics i kolejnym w Orlando Magic odszedł na emeryturę 18 września 2002 roku.
Ewing uważany jest za jednego z najlepszych graczy w historii New York Knicks jak i całej NBA. 28 lutego 2003 roku koszulka Patricka Ewinga z numerem 33. została zastrzeżona podczas wielkiej uroczystości w hali Madison Square Garden.
W 1183 meczach w przeciągu 17 sezonów w NBA Ewing osiągał średnio na mecz: 21,0 punktów, 9,8 zbiórek oraz 2,4 bloków. Grając w NBA zdobył w sezonach zasadniczych 24815 punktów.
W latach 2013–2017 asystent trenera w Charlotte Bobcats/Hornets.
3 kwietnia 2017 został trener drużyny NCAA – Georgetown Hoyas. Zwolniony z tej funkcji 10 marca 2023.

</doc>
<doc id="404155" url="https://pl.wikipedia.org/wiki?curid=404155" title="Zdzisław Stroiński">
Zdzisław Stroiński

Leon Zdzisław Stroiński, ps. "Marek Chmura" (ur. 29 listopada 1921 w Warszawie, zm. 16 sierpnia 1944 tamże) – polski poeta pokolenia Kolumbów, żołnierz Armii Krajowej.
Życiorys.
Urodził się w Warszawie w rodzinie inteligenckiej; ojciec jego, Józef Stroiński, był radcą prawnym Ordynacji Zamoyskich. Dzieciństwo i wczesną młodość spędził w Zamościu, gdzie uczęszczał do gimnazjum i liceum. Maturę zdał w Liceum im. Jana Zamoyskiego w Zamościu. Został przyjęty w poczet studentów prawa Katolickiego Uniwersytetu Lubelskiego. Z powodu wybuchu II wojny światowej nie podjął studiów w Lublinie. W 1940 przedostał się do Warszawy.
W 1941 rozpoczął studia prawa i filologii polskiej na tajnym Uniwersytecie Warszawskim. Od 1942 należał do grupy polonistów skupionych wokół konspiracyjnego miesięcznika „Sztuka i Naród”. Był żołnierzem AK, ukończył tajną podchorążówkę. Aresztowany 25 maja 1943 podczas składania wieńca (wraz z Wacławem Bojarskim i Tadeuszem Gajcym) pod pomnikiem Mikołaja Kopernika w Warszawie (w 400. rocznicę śmierci uczonego). Został osadzony na Pawiaku. Niezidentyfikowany, został zwolniony 19 lipca 1943.
Zginął 16 sierpnia w powstaniu warszawskim wraz z Tadeuszem Gajcym na Starym Mieście, po wysadzeniu przez Niemców kamienicy przy ul. Przejazd. Pochowany na cmentarzu Powązki Wojskowe w Warszawie (kwatera B8-6-41).
W 2021 został pośmiertnie odznaczony Krzyżem Komandorskim Orderu Odrodzenia Polski.
Poezja.
Twórczość rozwijał od 1942. Nawiązywał do poetyki Awangardy Krakowskiej, sięgał po realia wojny i okupacji, także doświadczeń z Pawiaka (cykl liryków prozą "Okno" 1943). Tworzył wizyjno-metaforyczne obrazy, pełne akcentów prometeistycznych i mesjanistycznych. Napisał też więzienne opowiadanie „Pokolenie” o wymowie patriotycznej i humanistycznej.

</doc>
<doc id="404156" url="https://pl.wikipedia.org/wiki?curid=404156" title="Piaski (Gorzów Wielkopolski)">
Piaski (Gorzów Wielkopolski)

Piaski – dzielnica Gorzowa Wielkopolskiego położona w jego północnej części. Składa się z Osiedla Piaski (bloki z wielkiej płyty) i zabudowy jednorodzinnej. 
Urzędy i instytucje publiczne.
W zabytkowym pałacyku (tzw. Pałac Ślubów), zlokalizowanym ponad Ruskim Stawkiem, znajdują się Urząd Stanu Cywilnego oraz siedziba Euroregionu Pro Europa Viadrina. W jego sąsiedztwie znajdują się siedziby Wojewódzkiej Stacji Pogotowia Ratunkowego oraz lokalnego biura Instytutu Pamięci Narodowej. 
Na Piaskach znajduje się jedno z gorzowskich liceów – I Liceum Ogólnokształcące im. T. Kościuszki (tzw. Puszkin – od nazwy ulicy, przy której się znajduje). Swoją siedzibę w dzielnicy mają również Zespół Szkół Budowlanych im. M. Kopernika oraz I Społeczne Liceum Ogólnokształcące. Szkolnictwo wyższe jest obecne w postaci punktów konsultacyjnych Politechniki Szczecińskiej i Uniwersytetu Szczecińskiego. Istnieje tutaj poczta oraz Komenda Miejska Policji. Dotrzeć tutaj można tramwajem nr 2 i 3.
Gospodarka.
Na terenie dzielnicy nie ma zbyt wielu firm z racji tego, iż pełni ona funkcję mieszkaniową. Istnieje tutaj strefa usługowo-handlowa, obsługująca pobliskie osiedle i dzielnicę. Istnieje handel wielkopowierzchniowy (markety Netto, Intermarche). Swoją siedzibę w dzielnicy ma Biuro Urządzania Lasu.
Przyroda.
Na Piaskach znajduje się Jezioro Błotne oraz tzw. Ruski Stawek, które są terenami rekreacyjnymi dla mieszkańców zarówno dzielnicy, jak i całego miasta. Przez dzielnicę przepływa rzeka Kłodawka. Należy też dodać, iż osiedle Piaski jest bogate w roślinność, małe laski, stawki i łąki. Są to jedne z najbardziej leśnych tereny Gorzowa Wielkopolskiego.
Zabytki.
Piaski posiadają kilka godnych uwagi obiektów. Jednym z nich jest zabytkowy pałacyk przy ul. Kazimierza Wielkiego w którym mieści się "Urząd Stanu Cywilnego w Gorzowie Wielkopolskim". Na Piaskach jest też kilka zabytkowych willi, które tworzą charakterystyczny wizerunek dzielnicy, zepsuty nieco przez wielkie blokowisko na końcu ul. Kazimierza Wielkiego.
Główne ulice dzielnicy to:

</doc>
<doc id="404158" url="https://pl.wikipedia.org/wiki?curid=404158" title="Kwark wierzchni">
Kwark wierzchni



</doc>
<doc id="404163" url="https://pl.wikipedia.org/wiki?curid=404163" title="Sędziszowa (województwo małopolskie)">
Sędziszowa (województwo małopolskie)

Sędziszowa – wieś w Polsce położona w województwie małopolskim, w powiecie gorlickim, w gminie Bobowa.
W latach 1975–1998 miejscowość położona była w województwie nowosądeckim.
Miejscowość znajduje się w dolinie Białej, po obydwu stronach jej brzegów, w dwóch regionach geograficznych: na Pogórzu Rożnowskim (tereny po lewej stronie Białej) i Pogórzu Ciężkowickim (po prawej stronie Białej).

</doc>
<doc id="404164" url="https://pl.wikipedia.org/wiki?curid=404164" title="Ormiański Kościół katolicki w Polsce">
Ormiański Kościół katolicki w Polsce



</doc>
<doc id="404168" url="https://pl.wikipedia.org/wiki?curid=404168" title="Atawallpa">
Atawallpa



</doc>
<doc id="404170" url="https://pl.wikipedia.org/wiki?curid=404170" title="Górale babiogórscy">
Górale babiogórscy



</doc>
<doc id="404171" url="https://pl.wikipedia.org/wiki?curid=404171" title="Większość zwykła">
Większość zwykła

Większość zwykła – większość osiągnięta, gdy więcej osób biorących udział w głosowaniu opowiada się za wnioskiem niż przeciw. Głosy wstrzymujące nie są wliczane do wyniku. W Sejmie RP większość głosowań nad ustawami odbywa się w trybie większości zwykłej. Minimalną liczbą głosów potrzebną do osiągnięcia większości zwykłej jest 1 głos.
Jak czytamy w art. 120 Konstytucji, co do zasady Sejm uchwala ustawy zwykłą większością głosów w obecności co najmniej połowy ustawowej liczby posłów (230). Większość tę należy odróżnić od "większości ustawowej liczby posłów" – jak np. w art. 158 Konstytucji RP, która w tym przypadku wynosić będzie min. 231.
Większość zwykła jest stosowana w postępowaniach sądowych podczas głosowań nad treścią orzeczeń.
Obliczanie.
gdzie:

</doc>
<doc id="404204" url="https://pl.wikipedia.org/wiki?curid=404204" title="Autostrada A6 (Francja)">
Autostrada A6 (Francja)

Autostrada A6 (fr. "Autoroute A6") także "Autoroute du Soleil (Autostrada Słońca)" – autostrada we Francji w ciągu tras europejskich E15, E21 oraz E60.
Informacje ogólne.
Autostrada A6 jest jedną z głównych autostrad Francji, łączącą Paryż z Dijonem i Lyonem. Stanowi część połączenia Paryża z ze Szwajcarią oraz Włochami, ponadto zapewnia połączenie stolicy Francji z południem kraju. Na całej długości autostrady istnieją dwa pasy ruchu w każdą stronę, na jednakże na wielu długich odcinkach liczba ta zwiększa się do trzech i więcej. Całkowita długość autostrady wynosi 448 km (456 km uwzględniając początkowy odcinek oznaczony A6a i A6b, długość odcinka płatnego wynosi 400 km. Operatorem odcinka płatnego jest firma APRR.
Punkty poboru opłat (fr. "Gare de péage") znajdują się na każdym z wjazdów/zjazdów oraz na obydwu końcach płatnego odcinka: Fleury-en-Bière na północy, Villefranche-Limas na południu.
Przebieg trasy.
Autostrada rozpoczyna się od połączeń z obwodnicą Paryża (Bulwar Peryferyjny) w węzłach Porte d'Orléans (A6a) i Porte d’Italie (A6b), biegnie przez południowe przedmieścia stolicy, następnie na południowy wschód, potem na południe. A6 kończy się w centrum Lyonu, zmieniając numer na A7 łączącą Lyon z Marsylią.
Historia.
Autostrada A6 została zbudowana w latach 1960 – 1973. Poszczególne odcinki oddawano do użytku w następującej kolejności:
Dodatkowe informacje.
A6 wspólnie z A1 i A7 stanowi część najbardziej obciążonej transportem osi Lille – Paryż – Lyon – Marsylia. To właśnie na tej autostradzie tworzą się gigantyczne korki, które możemy podziwiać w telewizji w okresie letnim, kiedy to tłumy Francuzów udają się na urlopy nad Lazurowe Wybrzeże.

</doc>
<doc id="404215" url="https://pl.wikipedia.org/wiki?curid=404215" title="Większość kwalifikowana">
Większość kwalifikowana

Większość kwalifikowana – większość głosów przekraczająca połowę, niezbędna do podjęcia uchwały przez dane zgromadzenie, wyrażona procentem (np. 60%, 70%) lub ułamkiem (np. 2/3, 3/5). W zależności od regulacji prawnej może być to np. procent lub ułamek sumy głosów wszystkich członków danego zgromadzenia, członków obecnych na sali lub członków biorących udział w głosowaniu. Przepisy wymagają stosowania w głosowaniu większości kwalifikowanej stosunkowo rzadko, przy wprowadzaniu zmian o ważnym znaczeniu.
W Polsce.
Obowiązująca Konstytucja RP przewiduje stosowanie większości kwalifikowanej w następujących sytuacjach:
Zastosowanie w Sejmie RP.
Ustawowa, czyli całkowita liczba posłów w Sejmie RP to 460.
Dla pozytywnego wyniku głosowania wymagane jest uzyskanie co najmniej:
Zastosowanie w Senacie RP.
Ustawowa, czyli całkowita liczba senatorów w Senacie RP to 100.
Dla pozytywnego wyniku głosowania wymagane jest uzyskanie co najmniej:
Zastosowanie w Zgromadzeniu Narodowym RP.
Ustawowa, czyli całkowita liczba członków w Zgromadzeniu Narodowym RP to 560.
Dla pozytywnego wyniku głosowania wymagane jest uzyskanie co najmniej:

</doc>
<doc id="404233" url="https://pl.wikipedia.org/wiki?curid=404233" title="Relacja przeciwzwrotna">
Relacja przeciwzwrotna



</doc>
<doc id="404234" url="https://pl.wikipedia.org/wiki?curid=404234" title="Ustków (województwo łódzkie)">
Ustków (województwo łódzkie)

Ustków – wieś w Polsce, położona w województwie łódzkim, w powiecie sieradzkim, w gminie Warta.
Historia.
Wieś położona w odległości 3 km od zachodniego brzegu południowej części zalewu „Jeziorsko”. Wzmiankowana po raz pierwszy w dokumentach z 1386 r. W XVII w. dobra te były własnością Pstrokońskich herbu Budzisz. W 1894 r. Ustków był w posiadaniu Kazimierza Tymowskiego, po nim przeszedł w ręce Kamockich, z których Zdzisław był ostatnim właścicielem przed 1939 r.
W częściowo wytrzebionym parku, gdzie zachowały się jednak pomnikowe okazy dębów, lip i jesionów, stoi klasycystyczny dwór z XVIII/XIX w. Jest to budowla murowana, na wysokim podpiwniczeniu, z mieszkalnym poddaszem. Na osi elewacji frontowej 4-kolumnowy portyk zwieńczony trójkątnym przyczółkiem. Od ogrodu balkon z kutą balustradą. Dach czterospadowy kryty dachówką. Klasycystyczny spichlerz rozpadł się około 1980 r.
W dworze w Ustkowie w dniu 19 lipca 1863 r. odbył się sąd wyznaczony przez władze powstańcze nad dziedzicem Rossoszycy Władysławem Cieleckim, który samowolnie zarządził egzekucję swego leśniczego. Sąd orzekł: „Pozbawienie czci obywatelskiej z zabronieniem wstąpienia do szeregów wojsk narodowych”.
W latach 1973–1976 miejscowość była siedzibą gminy Ustków. W latach 1975–1998 miejscowość należała administracyjnie do województwa sieradzkiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="404235" url="https://pl.wikipedia.org/wiki?curid=404235" title="Kościół św. Patryka w Warszawie">
Kościół św. Patryka w Warszawie

Kościół św. Patryka w Warszawie – kościół rzymskokatolicki znajdujący się przy ulicy Rechniewskiego 14 w Warszawie, na osiedlu Gocław-Lotnisko.
Historia.
25 czerwca 1988 roku ksiądz Wojciech Zdziebłowski został wikariuszem w parafii św. Apostołów Jana i Pawła. Jego głównym zadaniem oraz wyznaczonym celem była budowa oraz stworzenie nowej parafii na terenie osiedla Gocław-Lotnisko. Już niecałe dwa lata później, 8 marca 1990 roku, postawiono krzyż na nowym placu kościelnym. Miesiąc później, podczas Niedzieli Palmowej, sufragan archidiecezji warszawskiej bp Marian Duś dokonał poświęcenia krzyża, placu oraz altanki ogrodowej, która wówczas służyła wiernym jako kaplica. 29 września 1990 roku kardynał Józef Glemp dokonał poświęcenia, nowej, drewnianej kaplicy, którą parafia dostała w darze od księży pallotynów z Ożarowa Mazowieckiego. 
2 lutego 1991 roku został wydany dekret erygujący parafię. W maju tego samego roku rozpoczęto budowę plebanii oraz porządkowanie terenu pod fundamenty nowego kościoła. Zamknięcie stanu surowego nowej świątyni oraz jej zadaszenia nastąpiło późną jesienią 1998 roku. 16 kwietnia 2000 roku, podczas uroczystości Niedzieli Palmowej, odbyło się uroczyste wejście do nowego kościoła. Konsekracja kościoła miała miejsce 29 czerwca 2002 r.

</doc>
<doc id="404237" url="https://pl.wikipedia.org/wiki?curid=404237" title="E751 (trasa europejska)">
E751 (trasa europejska)

E751 – trasa europejska łącznikowa (kategorii B), biegnąca przez północno-wschodnią Chorwację i południowo-
wschodnią Słowenię (na półwyspie Istria). 
E751 zaczyna się w Rijece, gdzie odbija od trasy europejskiej E65. W Chorwacji biegnie szlakami dróg krajowych: 
Na terenie Słowenii biegnie szlakiem drogi krajowej nr 11 do miasta Koper. 
Ogólna długość trasy E751 wynosi około 208 km, z tego 186 km w Chorwacji, 22 km w Słowenii. 

</doc>
<doc id="404239" url="https://pl.wikipedia.org/wiki?curid=404239" title="Śladów (województwo małopolskie)">
Śladów (województwo małopolskie)

Śladów – wieś w Polsce, położona w województwie małopolskim, w powiecie miechowskim, w gminie Słaboszów.
W latach 1975–1998 miejscowość położona była w województwie kieleckim.

</doc>
<doc id="404240" url="https://pl.wikipedia.org/wiki?curid=404240" title="Śladów (województwo mazowieckie)">
Śladów (województwo mazowieckie)

Śladów – wieś w Polsce położona w województwie mazowieckim, w powiecie sochaczewskim, w gminie Brochów.
Wieś rzędowa położona po południowej stronie Wisły. Zabudowania wzdłuż drogi w linii wschód-zachód.
Dobrze zachowane elementy tradycyjnego krajobrazu kulturowego: rozłogi pól, sztuczne nasadzenia. Praktycznie całkowicie nowa zabudowa, jedynie z jednym zbudowanym przed 1945 r. domem.
Wieś szlachecka "Śladowo" położona była w drugiej połowie XVI wieku w powiecie sochaczewskim ziemi sochaczewskiej województwa rawskiego. W latach 1975–1998 miejscowość położona była w województwie warszawskim.
Historia.
Wieś wzmiankowana po raz pierwszy w 1427 r. Osadnicy holenderscy osadzeni w osadzie pod koniec XVIII w. zarówno po północnej stronie drogi prowadzącej z Nowego Dworu Mazowieckiego do Kamiona (Śladów), jak i po południowej stronie (Nowa Wieś Śladów). Ok. 1889 r. miała 61 osad na 1840 morgach gruntu.
W miejscowości znajduje się cmentarz mennonicki.
1939.
18 września 1939 w Śladowie w ówczesnej gminie Tułowice, wojska niemieckie dokonały jednej z największych zbrodni wojennych w czasie kampanii wrześniowej. 300. ludzi (w tym 150. żołnierzy Wojska Polskiego), zgromadzonych na tzw. "główce" wiślanej, zostało zastrzelonych i utopionych. 
Wśród zgromadzonych znajdowali się zarówno ranni, zdrowi i małe dzieci. Mężczyźni w wieku od 15 do 75 lat byli w większości w trzystuosobowej grupie, 84 osoby cywilne pochodziły z pobliskiej gminy tułowickiej, pozostałe osoby cywilne z innych okolicznych miejscowości. Wśród nich znajdowały się prawdopodobnie także grupy uchodźców, których tysiące przemierzało wówczas kraj i przebywało we wsiach i miejscowościach polskich. 
Zbrodni dokonała prawdopodobnie (nie zidentyfikowano z całą pewnością formacji która popełniła zbrodnię) niemiecka 4 Dywizja Pancerna z XVI korpusu 10. Armii, która w większości operowała na terenie gdzie wydarzenie to miało miejsce. Z rzezi ocalało jedynie 2 ludzi, mieszkańców Tułowic, Stanisław Klejnowski i Alfred Kitliński, którzy później złożyli zeznania w tej sprawie. Ogółem 298 osób poniosło śmierć. 
Motywem zbrodni były przypuszczalnie porachunki miejscowych kolonistów niemieckich z ludnością polską (mające miejsce także po zbrodni w Śladowie, w wyniku których zginęło ok. 37% mieszkańców Tułowic) i chęć odwetu za bohaterski opór stawiany przez żołnierzy polskich w okolicach Śladowa.

</doc>
<doc id="404241" url="https://pl.wikipedia.org/wiki?curid=404241" title="Ślesin (województwo kujawsko-pomorskie)">
Ślesin (województwo kujawsko-pomorskie)

Ślesin – wieś w Polsce położona w województwie kujawsko-pomorskim, w powiecie nakielskim, w gminie Nakło nad Notecią.
Podział administracyjny.
W latach 1934–1954 i 1973–1976 miejscowość była siedzibą gminy Ślesin. W latach 1975–1998 miejscowość położona była w województwie bydgoskim.
Demografia.
Według Narodowego Spisu Powszechnego (III 2011 r.) liczyła 2254 mieszkańców. Jest drugą co do wielkości miejscowością gminy Nakło nad Notecią.
Położenie.
Wieś Ślesin (dawniej: "Śleszyn, Slesis") oddalona od centrum Bydgoszczy o 22 km, położona jest na wysokości 85–100 m n.p.m., przy drodze, którą kiedyś nazywano "Berlinką" (bity trakt, łączący Bydgoszcz i Berlin). Aktualnie nie jest to jedyna droga łącząca wymienione miasta, niegdyś jednakże jej istnienie ułatwiało komunikację z wieloma ośrodkami państwa pruskiego i jego aglomeracją centralną. Duże znaczenie komunikacyjne "Berlinki" osłabło nieco w 2. połowie XIX stulecia. Wybudowana w tym czasie (lipiec 1851 r.) linia kolejowa Bydgoszcz-Piła oraz stacja w Ślesinie wpłynęła na znaczną zmianę w zakresie możliwości transportowych.
Ślesin graniczy z Minikowem (odległość: 2,7 km), Trzeciewnicą (4,5 km), Gumnowicami (3,6 km), Kazinem (2,1 km), Gabrielinem (2,4 km) oraz niejako pośrednio z Gorzeniem (4,5 km) i Samsiecznem (6,4 km).
Historia.
W Słowniku Geograficznym Królestwa Polskiego podano, że wieś od chwili powstania należała do rodu Nałęczów, a pierwszym znanym właścicielem był Sułko (1311 r.). Jako właścicieli kolejnych wymienia się: podczaszego bydgoskiego Deresława (1426 r.) i chorążego bydgoskiego Mikołaja (1452 r.). W roku 1489 Ślesin należał do Witosławskich, następnie przeszedł w ręce Mikołaja Mścigłówki, któremu w roku 1497 skonfiskowano majątek. Ślesin wraz z Sucharami i Samsiecznem przekazany został staroście nakielskiemu Pałuce Janowi Starszemu z Donaborza. W roku 1510 Jan i Bartłomiej Stefkowie ze Ślesina nabyli działy od kasztelana lądzkiego i Łukasza Górki. W roku 1652 podarował go wraz z Minikowem i Górzynem jezuitom. Tym ostatnim kilka lat później, w wyniku sekularyzacji zakonu, darowany majątek odebrano. Niedługo potem Ślesin przeszedł w ręce Potulickich.
W roku 1866, jak zaznaczono w archiwum parafialnym, panowała na obszarze dóbr ślesińskich cholera. Od 4 czerwca do 9 października zmarło na nią ogółem 90 parafian: ze Ślesina – 53, Kazina – 16, Ugody – 3, Samsieczna – 12, Potulic – 1, Smolar – 1, Minikowa – 2, Nidoli – 1, Gorzenia – 1.
Pomimo nieszczęścia, którego parafia doświadczyła, liczba jej mieszkańców ciągle wzrastała – pod koniec XIX wieku liczyła 1190 dusz. Historia parafii w pierwszych latach XX stulecia jest słabo zaznaczona w tekstach i dokumentach źródłowych. Fakt ten można usprawiedliwić chaosem związanym z "wielką" historią docierającą w opłotki, z polityką poprzedzającą wybuch pierwszej wojny światowej i samą wojną.
Pewnym świadectwem zaangażowania mieszkańców Ślesina w politykę i działania wojenne jest znaleziony w dokumentach parafialnych wiersz odnoszący się do roku 1918. Niestety nie wiadomo, kiedy powstał. Znany jest wprawdzie autor i czas, którego dotyczy (powstanie ślesińskie 1918 r.), lecz nie ma danych związanych z zapisem w archiwach ślesińskich (tekst autorski czy przepisany).
W roku 1960 powstała w Ślesinie kaplica pod wezwaniem św. Stanisława Kostki.
Z nowym rokiem szkolnym 1960/1961 władze państwowe zabroniły nauczania religii w szkołach. W okresie jesiennym prowadzono zajęcia w kościele, zimą ze względu na przenikliwy chłód było to niemożliwe. Ówczesny proboszcz ksiądz Szczepan Kowalski, szukając wyjścia z trudnej sytuacji, postanowił zrezygnować ze swojego pokoju gościnnego na plebanii i uczynić z niego kaplicę. 
Ślesiński kościół.
Kościół został rozplanowany na rzucie prostokąta z wydłużonym zamkniętym trójbocznie prezbiterium. Poziomy rzut przyziemia wykazuje jego jednonawową budowę z podwójnie dzielonym wejściem centralnym oraz osobnym, mieszczącym się niejako w przybudówce, wejściem dla obsługujących liturgię.
Historia parafii.
Dokumentu erekcyjnego parafia nie posiada. Pierwszy kościół założyli i uposażyli prawdopodobnie w XIV wieku Nałęcze. Parafia pod wezwaniem św. Mikołaja założona przy lokacji wsi na prawie średzkim należała do mniejszych. W roku 1486 proboszczem był tu Mikołaj z Kościana. W tym okresie istniał w Ślesinie prawdopodobnie drugi, nowszy kościół pod wezwaniem Wszystkich Świętych, ufundowany przez dziedzica wsi Wojciecha Jackowskiego. Obecność drugiej świątyni potwierdza konflikt między wyżej wymienionym dziedzicem Wojciechem Jackowskim a plebanem. Proboszcz Mikołaj odmawiał odprawiania nabożeństw w nowym kościele. Dziedzic Jackowski zgłosił ów fakt władzom duchownym i domagał się obecności księdza w świątyni Wszystkich Świętych. Spór o sprawowanie posługi kapłańskiej rozsądził na korzyść proboszcza biskup Oleśnicki. Z czasem stary kościół podupadł i został rozebrany. Jego wezwanie – św. Mikołaja – jako pierwotne przeniesiono na kościół nowy. 
W roku 1754 wojewodzic czernihowski, książę Aleksander Hilary Potulicki wystawił nową świątynię, która nawiązywała do tradycji drugiego kościoła ślesińskiego i nosiła nazwę Wszystkich Świętych. Kościół w niedługim czasie z nieznanych przyczyn spalił się. W miejsce starego Potuliccy wznieśli w roku 1779 nowy, któremu nadano pierwotne wezwanie św. Mikołaja. Reliktem poprzedniej świątyni pozostała do dziś chorągiewka na sygnaturze wieży z literami A.P. (Aleksander Potulicki) i datą 1754.
Sporządzony w 1859 roku rejestr dóbr ślesińskich dowodzi, że właścicielem Ślesina, Gorzenia oraz Minikowa był od roku 1825 hrabia Kazimierz Łukasz Guido Ignacy Potulicki. W skład dóbr pozostających własnością hrabiego wchodziły obok folwarku z kuźnią i karczmą, młynów, łąk, pastwisk, ogrodów, dróg, jezior i nieużytków, również kościół, cmentarz, plebania z przyległą do niej ziemią i budynkami gospodarczymi oraz szpital. 

</doc>
<doc id="404242" url="https://pl.wikipedia.org/wiki?curid=404242" title="Kościół Mariacki w Katowicach">
Kościół Mariacki w Katowicach

Kościół Niepokalanego Poczęcia Najświętszej Maryi Panny w Katowicach (kościół mariacki) – kościół wzniesiony w latach 1862–1870 w Katowicach, wpisany do rejestru zabytków nieruchomych województwa śląskiego. Zbudowany w stylu neogotyckim według projektu Alexisa Langera na planie krzyża łacińskiego z ciosów kamiennych, przy obecnym placu ks. Emila Szramka, zamyka wylot ulicy Mariackiej. Należy do parafii Niepokalanego Poczęcia Najświętszej Maryi Panny w Katowicach; najstarszy zachowany kościół katolicki w Śródmieściu Katowic.
Historia.
Plany utworzenia katowickiej parafii sięgają połowy XIX wieku, kiedy to następowała industrializacja Górnego Śląska i – co za tym idzie – szybki wzrost ludności w tym regionie. W 1858 katowiccy katolicy rozpoczęli rozmowy w sprawie przeniesienia do Katowic (które wówczas były wsią) drewnianego kościółka z Biskupic. W międzyczasie postawiono tymczasową świątynię z muru pruskiego, która została później rozebrana. O budowie większego kościoła zadecydował ówczesny biskup wrocławski, Heinrich Förster, który wiosną 1861 podczas wizyty u kanonika w Raciborzu wyznaczył na architekta Alexisa Langera. Kamień węgielny pod budowę świątyni poświęcono w 1862 roku.
Zamysł świątyni był początkowo dość monumentalny. Biskup Förster, zdając sobie sprawę z lawinowego wzrostu ludności, wywołanego rozwojem śląskiego górnictwa, polecił architektowi zaprojektować potężną, trzynawową bazylikę i wspomógł w dużym stopniu finansowo realizację przedsięwzięcia. Jednak tak szeroko zakrojony pomysł świątyni okazał się zbyt kosztowny dla niewielkiej jeszcze parafii, zaczęto więc zmieniać projekt architektoniczny. Główną zmianą jest zredukowanie naw bocznych do rzędu kaplic umieszczonych pomiędzy przyporami. Ostatecznie powstała czteroprzęsłowa jednonawowa świątynia z rzędem bocznych kaplic, z przejściami przeprutymi między przyporami, co sprawiło, że sprawiają one wrażenie naw.
W latach 70. XX wieku świątynia utraciła część oryginalnego wyposażenia, w tym ołtarz główny oraz balaski ołtarzowe. W 2001 roku witraże poddano gruntownej konserwacji.
Architektura.
Kościół w stylu neogotyckim, z transeptem i jednoprzęsłowym wielobocznym prezbiterium, do którego przylega zakrystia. Nawa nakryta sklepieniem krzyżowo-żebrowym. Na piętrze przy prezbiterium znajduje się oratorium. Od strony frontalnej (zachodniej) kościół posiada wysoką (71 m) oktagonalną wieżę, zdobioną w stylu typowego dla Langera neogotyku z wpływami szkoły nadreńskiej, nakrywa ją ostrosłupowy kamienny hełm. Wieżę poprzedza duża kruchta na rzucie połowy sześciokąta; dwie mniejsze kruchty znajdują się przy bocznych wyjściach na ramionach transeptu. Sama budowla nie jest jednak całkiem typowa dla tego architekta – warto zauważyć, że jest to jedyny kościół projektu Langera wybudowany nie z cegły, lecz z kamienia (z dolomitu śląskiego). Sprawia to wrażenie, że świątynia jest mniej strzelista a bardziej przysadzista, niż jest w rzeczywistości. W najszerszym miejscu transeptu kościół ma 31 m, od prezbiterium do kruchty mierzy 43 m długości.
Nad wystrojem wnętrza pracowało wielu twórców. Witraże zaprojektował Adam Bunsch, uczeń Józefa Mehoffera, pochodzą z lat 1936–1939. Przedstawiają one: z prawej strony nawy głównej – symbole cnót chrześcijańskich z lewej – symbole grzechu. Po obu stronach nawy głównej umieszczono obrazy "Cyklu Maryjnego" Józefa Unierzyskiego, zięcia Jana Matejki powstałe w latach 1928–1930. Dawny obraz Matki Bożej Niepokalanie Poczętej, który umieszczony był w prezbiterium kościoła, aktualnie znajduje się w Kaplicy Chrystusa Zbawiciela w Domu Katechetycznym. Wystrój Kaplicy Najświętszego Sakramentu zaprojektowała Teresa Michałowska-Rauszer. Wspólnie z artystą rzeźbiarzem Henrykiem Piechaczkiem z Wodzisławia Śląskiego wykonała także kamienną monstrancję, która jest wotum z okazji II Krajowego Kongresu Eucharystycznego i III Wizyty Duszpasterskiej Jana Pawła II w Polsce. W kaplicy umieszczono także obraz: pt. "Św. Jacek z ludem śląskim" wykonany przez artystę malarza Aleksandra Grigorjewicza Paskiewicza z Białorusi, według szkicu Adama Bunscha. Wśród ludu widoczny jest przedstawiony błogosławiony ks. Emil Szramek w stroju śląskim.
W transepcie znajduje się ołtarz utrzymany w konwencji Sacra Conversazione, pochodzący prawdopodobnie z III ćwierci XV wieku, malowany temperą na desce, stylistycznie należący do niemieckiego malarstwa gotyckiego.

</doc>
<doc id="404243" url="https://pl.wikipedia.org/wiki?curid=404243" title="Śliwice (województwo dolnośląskie)">
Śliwice (województwo dolnośląskie)

Śliwice – wieś w Polsce położona w województwie dolnośląskim, w powiecie wrocławskim, w gminie Długołęka.
Podział administracyjny.
W latach 1975–1998 miejscowość położona była w województwie wrocławskim.
Historia.
Przed 1945 rokiem miejscowość była siedzibą jednej z linii rodu hrabiów Yorck von Wartenburg.
Zabytki.
Do wojewódzkiego rejestru zabytków wpisany jest:

</doc>
<doc id="404244" url="https://pl.wikipedia.org/wiki?curid=404244" title="Śliwice (województwo kujawsko-pomorskie)">
Śliwice (województwo kujawsko-pomorskie)

Śliwice (niem. "Gross Schliewitz") – gminna wieś borowiacka w Polsce, położona w województwie kujawsko-pomorskim, w powiecie tucholskim, w gminie Śliwice, na trasie linii kolejowej Laskowice – Szlachta, na obszarze Borów Tucholskich, w pobliżu południowo-zachodniego skraju Kociewia. Miejscowość jest siedzibą gminy Śliwice. Według Narodowego Spisu Powszechnego (III 2011 r.) liczyła 2464 mieszkańców. Jest największą miejscowością gminy Śliwice.
Historia.
Wieś wzmiankowano już w XIII w. W połowie XV wieku zapisana jako "Sleybitcz". Od czasów Batorego występowała w źródłach jako "Śliwicze". Nazwa wsi pochodzi prawdopodobnie od porastającej niegdyś obficie polany śródleśne dzikiej śliwy tarniny, której gałązka widnieje obok jeleniego rogu w herbie gminy.
W 1942 roku okupanci niemieccy dokonali zmiany nazwy miejscowości na "Schliewitz". W 1945 niemieckim komendantem miejscowości był Austriak z Wiednia Alois Hrudyczka, który przed wojną odbywał wyrok więzienia za zorganizowanie antyhitlerowskiego strajku w Torgau, a w 1945 pomagał uciekinierom z niemieckich więzień i obozów ewakuacyjnych. Wieś została zdobyta przez jednostki Armii Czerwonej 18 II 1945.
Sport.
W Śliwicach funkcjonuje Gminny Klub Sportowy "Victoria Śliwice". Został on utworzony w 1946 roku jako Ludowy Zespół Sportowy "Śliwice". Posiada stadion gminny o pojemności 400 widzów, z boiskiem o wymiarach 102 x 55 m. W sezonie 2006/2007 wywalczył awans do V ligi, gdzie grał przez 3 kolejne sezony. W pierwszym sezonie rozgrywki zakończyła na 13. miejscu, zdobywając łącznie 28 pkt (bilans: 8 zwycięstw, 4 remisy i 18 porażek). Klub reaktywowany w roku 2016, po kilkuletniej przerwie, bierze udział w rozgrywkach B klasy (grupa: Bydgoszcz II).

</doc>
<doc id="404245" url="https://pl.wikipedia.org/wiki?curid=404245" title="Śliwice (Otmuchów)">
Śliwice (Otmuchów)

Śliwice – część miasta Otmuchów w Polsce położona w województwie opolskim, w powiecie nyskim, w gminie Otmuchów.
Wieś Śliwice przyłączono do miasta 1 stycznia 2018 roku.
W latach 1975–1998 miejscowość położona była w województwie opolskim.
W latach 1893–1961 przez wieś przebiegała linia kolejowa nr 259 z przystankiem Śliwice Śląskie.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w formie "Slivitz" w szeregu wsi lokowanych na prawie polskim "iure polonico" z których biskupstwo pobierało dziesięcinę "Nota decimas polonicales".

</doc>
<doc id="404246" url="https://pl.wikipedia.org/wiki?curid=404246" title="Leon Berenson">
Leon Berenson

Leon Berenson (ur. 27 lipca 1882 w Warszawie, zm. 22 kwietnia 1941 tamże) – polski prawnik żydowskiego pochodzenia, obrońca w licznych procesach politycznych PPS-u, członek loży wolnomularskiej w Warszawie w czasach II Rzeczypospolitej.
Życiorys.
Odbył studia prawnicze na Sorbonie. Później praktykował u Stanisława Patka. W latach 1905–1908 bronił przed rosyjskimi sądami rewolucjonistów z PPS i SDKPiL. Wśród nich m.in. Józefa Montwiłł-Mireckiego i Henryka Barona, którzy zostali skazani na śmierć i powieszeni w Cytadeli Warszawskiej, a także Feliksa Dzierżyńskiego. W latach 1907 – 1910 należał do grona rady obrony politycznej. Od 1905 członek Koła Obrońców Politycznych i jego aktywny uczestnik.
Był jednym z całego zespołu młodych adwokatów pod kierownictwem Stanisława Patka, występujących bezinteresownie w procesach politycznych. Oprócz Berensona w Kole Obrońców Politycznych i wokół niego skupiło się grono przyszłych luminarzy polskiej palestry w okresie międzywojennym, takich jak Eugeniusz Śmiarowski, Kazimierz Sterling, Wacław Szumański, Henryk Landy, Stanisław Rundo, Emil Stanisław Rappaport, Wacław Makowski, Bronisław Sobolewski i Jerzy Skokowski.
W 1915 został członkiem Rady Miejskiej Warszawy. Był pracownikiem Komisji do Spraw Więziennych Tymczasowej Rady Stanu.
W 1918 przebywając w Moskwie pod rządami bolszewików skutecznie interweniował u ówczesnego szefa Czeki, swego byłego klienta, Feliksa Dzierżyńskiego, m.in. doprowadzając do uwolnienia aresztowanego Bolesława Wieniawy-Długoszowskiego. Po rozpadzie małżeństwa Berensonów Bronisława Berenson została żoną Wieniawy, któremu urodziła córkę.
W latach 1920 – 1923 pełnił funkcję radcy prawnego poselstwa polskiego w Waszyngtonie. Później pracował także w konsulacie polskim w Charkowie. W latach 1931 – 1933 obrońca Norberta Barlickiego i Adama Pragiera w procesie brzeskim. W 1932 obrońca Juliana Blachowskiego, zabójcy dyrektora Zakładów Żyrardowskich. W 1937 związał się ze Stronnictwem Demokratycznym.
Wybuch II wojny światowej zastał go w Warszawie. Pomimo oferowanej mu pomocy zrezygnował z ucieczki i ukrycia. Na rozkaz władz okupacyjnych został przesiedlony do warszawskiego getta, gdzie zamieszkał w małym pokoju przy ulicy Ogrodowej. Odrzucił proponowaną mu funkcję komendanta Żydowskiej Służby Porządkowej w warszawskim getcie. Zmarł we śnie w nocy z 22 kwietnia na 23 kwietnia 1941. Pochowany w obecności bliskich na cmentarzu żydowskim przy ulicy Okopowej w Warszawie (kwatera 24, rząd 2).
Upamiętnienie.
Jego imieniem w 1979 nazwano ulicę znajdującą się na terenie obecnej dzielnicy Białołęka w Warszawie.

</doc>
<doc id="404248" url="https://pl.wikipedia.org/wiki?curid=404248" title="Śliwica">
Śliwica

Śliwica (niem. "Nahmgeist") – wieś w Polsce położona w województwie warmińsko-mazurskim, w powiecie elbląskim, w gminie Rychliki.
W latach 1975–1998 miejscowość położona była w województwie elbląskim.
Zobacz też: Śliwice

</doc>
<doc id="404249" url="https://pl.wikipedia.org/wiki?curid=404249" title="Śliwno (województwo podlaskie)">
Śliwno (województwo podlaskie)

Śliwno – wieś w Polsce położona w województwie podlaskim, w powiecie białostockim, w gminie Choroszcz. Leży nad Narwią.
Wieś dóbr goniądzko-rajgrodzkich Mikołaja II Radziwiłła, w 1795 roku położona była w ziemi bielskiej województwa podlaskiego. W latach 1975–1998 miejscowość administracyjnie należała do województwa białostockiego.
Miejscowość leży na terenie Narwiańskiego Parku Narodowego.
Wierni kościoła rzymskokatolickiego należą do parafii Najświętszego Serca Pana Jezusa w Konowałach.

</doc>
<doc id="404250" url="https://pl.wikipedia.org/wiki?curid=404250" title="Śliwno (województwo wielkopolskie)">
Śliwno (województwo wielkopolskie)

Śliwno – wieś w Polsce położona w województwie wielkopolskim, w powiecie nowotomyskim, w gminie Kuślin.
Głównym zajęciem mieszkańców jest rolnictwo. We wsi znajduje się szkoła podstawowa.
W okresie Wielkiego Księstwa Poznańskiego (1815-1848) miejscowość wzmiankowana jako Sliwno należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Sliwno należało do okręgu lwowkowskiego i stanowiło część majątku Wąsowo, który należał do Sczanieckich. Według spisu urzędowego z 1837 roku Sliwno liczyło 414 mieszkańców, którzy zamieszkiwali 39 dymów (domostw).
W latach 1975–1998 miejscowość położona była w województwie poznańskim.

</doc>
<doc id="404251" url="https://pl.wikipedia.org/wiki?curid=404251" title="Ślubów (województwo dolnośląskie)">
Ślubów (województwo dolnośląskie)

Ślubów (niem. "Schlaube") – wieś w Polsce położona w województwie dolnośląskim, w powiecie górowskim, w gminie Góra.
Podział administracyjny.
W latach 1975–1998 miejscowość położona była w województwie leszczyńskim.
Zabytki i osobliwości.
Do wojewódzkiego rejestru zabytków wpisane są obiekty:
We wsi wytwarzane są sery ślubowskie, produkowane z mleka od krów wypasanych na łąkach doliny Baryczy. Produkt ten znajduje się w katalogu sieci dziedzictwa kulinarnego Dolnego Śląska.

</doc>
<doc id="404252" url="https://pl.wikipedia.org/wiki?curid=404252" title="Ślubów (województwo mazowieckie)">
Ślubów (województwo mazowieckie)

Ślubów – wieś (dawniej miasto) w Polsce położona w województwie mazowieckim, w powiecie wyszkowskim, w gminie Wyszków.
Ślubów uzyskał lokację miejską w 1477 roku, zdegradowany przed 1579 rokiem. W latach 1975–1998 miejscowość położona była w województwie ostrołęckim.

</doc>
<doc id="404253" url="https://pl.wikipedia.org/wiki?curid=404253" title="Śmiechowice (województwo świętokrzyskie)">
Śmiechowice (województwo świętokrzyskie)

Śmiechowice – wieś w Polsce położona w województwie świętokrzyskim, w powiecie sandomierskim, w gminie Samborzec.
W latach 1975–1998 miejscowość położona była w województwie tarnobrzeskim.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.
We wsi znajduje się jednostka Ochotniczej Straży Pożarnej.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Śmiechowic zawarty w tabeli 1.

</doc>
<doc id="404254" url="https://pl.wikipedia.org/wiki?curid=404254" title="Śmieszkowo (województwo lubuskie)">
Śmieszkowo (województwo lubuskie)

Śmieszkowo () – wieś w Polsce położona w województwie lubuskim, w powiecie wschowskim, w gminie Sława.
W latach 1975–1998 miejscowość położona była w województwie zielonogórskim.
Historia.
Wieś założona pod koniec XVI wieku przez Andrzeja Opalińskiego.
Zabytki.
Do wojewódzkiego rejestru zabytków wpisana jest:
inne zabytki:

</doc>
<doc id="404255" url="https://pl.wikipedia.org/wiki?curid=404255" title="Lepnica kaukaska">
Lepnica kaukaska

Lepnica kaukaska, l. Schafta ("Silene schafta" S. G. Gmel. ex Hohen.) – gatunek byliny należący do rodziny goździkowatych ("Caryophyllaceae"). Pochodzi z Kaukazu.
Zastosowanie.
Roślina ozdobna. Nadaje się do ogródków skalnych i do obsadzania murków. Jest cenną rośliną ozdobną z uwagi na to, że kwitnie późno (sierpień-wrzesień), kiedy inne rośliny skalniaków już przekwitły.
Uprawa.
Nie ma specjalnych wymagań co do gleby, rośnie na każdej przeciętnej ziemi ogrodowej, najlepiej jednak na nieco kwaśnej i wilgotnej. Dobrze kwitnie również na miejscach zacienionych (w cieniu jej kwiaty dłużej się utrzymują). Jest wystarczająco mrozoodporna. Rozmnaża się ją wiosną przez podział.

</doc>
<doc id="404256" url="https://pl.wikipedia.org/wiki?curid=404256" title="Śmieszkowo (województwo wielkopolskie)">
Śmieszkowo (województwo wielkopolskie)

Śmieszkowo – wieś w Polsce, położona w województwie wielkopolskim, w powiecie czarnkowsko-trzcianeckim, w gminie Czarnków.
Wieś szlachecka Smieszkowo położona była w 1580 roku w powiecie poznańskim województwa poznańskiego. W latach 1975–1998 miejscowość położona była w województwie pilskim.
W latach przedwojennych miejscowość nazywała się Lindenheim. 
Istniejący przemysł to lokalny tartak.
W miejscowości znajduje się Sala Królestwa Świadków Jehowy (zbór Czarnków)

</doc>
<doc id="404257" url="https://pl.wikipedia.org/wiki?curid=404257" title="Śmiłowice (województwo kujawsko-pomorskie)">
Śmiłowice (województwo kujawsko-pomorskie)

Śmiłowice – wieś w Polsce położona w województwie kujawsko-pomorskim, w powiecie włocławskim, w gminie Choceń.
Historia.
Wieś królewska, położona w II połowie XVI wieku w powiecie brzeskokujawskim województwa brzeskokujawskiego. Do 1954 roku miejscowość była siedzibą gminy Śmiłowice. W latach 1975–1998 miejscowość położona była w województwie włocławskim. Według Narodowego Spisu Powszechnego (III 2011 r.) liczyła 503 mieszkańców. Jest czwartą co do wielkości miejscowością gminy Choceń. Od 2005 roku działa tu firma CK Frost Sp. z o.o..
Przez Śmiłowice przepływa rzeczka Lubienka – niewielka rzeka dorzecza Wisły, prawy dopływ Zgłowiączki.
Kościół.
W Śmiłowicach znajduje się kościół i parafia rzymskokatolicka pw. św. Bartłomieja Apostoła. Proboszczem jest ks. mgr Krystian Michalak. Kościół okolony jest niewielkim parkiem.
W Śmiłowicach miało początek powstanie kościuszkowskie, które uaktywniło Kujawian w dniu 20 sierpnia 1794 r. i objęło Brześć Kujawski, Włocławek oraz Dobiegniewo. W kościele znajduje się tablica upamiętniająca owe wydarzenia.
Szkoła.
Udokumentowane początki szkoły w Śmiłowicach sięgają lat 60. XIX wieku. Powstała wtedy jedno oddziałowa szkoła gminna mieszcząca się w jednej izbie drewnianego budynku. Zajęcia szkolne odbywały się tylko w okresie jesienno-zimowym. W 1908 roku w Śmiłowicach zbudowano murowany budynek dla szkoły czteroklasowej, w którym lekcje prowadzone są do dziś. W latach międzywojennych oraz powojennych budynek ten rozbudowano do stanu obecnego. Powstały wtedy sanitariaty i kotłownia olejowa. W ciągu ponad 150 lat istnienia szkoła wydała kilku znanych absolwentów, wśród nich m.in. Leona Stankiewicza – znanego działacza ludowego i społecznego, zasłużonego mieszkańca Kowala; Stanisława Leszczyńskiego – artystę, poetę i plastyka obecnie mieszkającego w Kłobi; Stanisława Stasiaka – posła na Sejm PRL oraz na Sejm RP.
OSP.
Na terenie wsi znajduje się Ochotnicza Straż Pożarna. Dom strażaka został założony w 1917 roku. Śmiłowice mają własną Młodzieżową Orkiestrę Dętą OSP.

</doc>
<doc id="404258" url="https://pl.wikipedia.org/wiki?curid=404258" title="Śmiłowice (województwo małopolskie)">
Śmiłowice (województwo małopolskie)

Śmiłowice – wieś w Polsce położona w województwie małopolskim, w powiecie proszowickim, w gminie Nowe Brzesko, przy drodze krajowej nr 79.
Nazwa miejscowości pochodzi od Śmiła zamieszkującego dawniej w pałacu w Śmiłowicach. Ostatnimi właścicielami dóbr śmiłowickich i pałacu było małżeństwo Juliusza Zdanowskiego i Anieli z domu Godlewskiej, córki Gabriela Godlewskiego. Pałac, który został zniszczony po II wojnie światowej, został odnowiony przez prywatnego właściciela. Wokół pałacu rośnie park, a w nim kasztanowiec czerwony – bardzo rzadka odmiana tego drzewa.
Przed I wojną światową Aniela Zdanowska założyła we wsi koło gospodyń wiejskich.
W latach 1975–1998 miejscowość położona była w województwie krakowskim.

</doc>
<doc id="404259" url="https://pl.wikipedia.org/wiki?curid=404259" title="Śmiłowo (województwo kujawsko-pomorskie)">
Śmiłowo (województwo kujawsko-pomorskie)

Śmiłowo – wieś w Polsce położona w województwie kujawsko-pomorskim, w powiecie sępoleńskim, w gminie Więcbork. Przez miejscowość przepływa Orla, rzeka dorzecza Warty. Miejscowość położona jest przy jeziorze Śmiłowskim.
Pierwszy znany zapis o miejscowości pochodzi z 1405, ówczesna nazwa wsi to Smielowo. W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 168 mieszkańców. Jest trzynastą co do wielkości miejscowością gminy Więcbork.

</doc>
<doc id="404260" url="https://pl.wikipedia.org/wiki?curid=404260" title="Śmiłowo (województwo mazowieckie)">
Śmiłowo (województwo mazowieckie)

Śmiłowo – wieś w Polsce położona w województwie mazowieckim, w powiecie płockim, w gminie Bielsk. Leży nad Sierpienicą.
Prywatna wieś duchowna "Smiłowo" położona była w drugiej połowie XVI wieku w powiecie bielskim województwa płockiego. W latach 1975–1998 miejscowość administracyjnie należała do województwa płockiego.

</doc>
<doc id="404261" url="https://pl.wikipedia.org/wiki?curid=404261" title="Śmiłów (Binkowice)">
Śmiłów (Binkowice)

Śmiłów – część wsi Binkowice w Polsce w województwie świętokrzyskim, w powiecie opatowskim, w gminie Ożarów.
Prywatna wieś szlachecka położona była w drugiej połowie XVI wieku w powiecie sandomierskim województwa sandomierskiego. W latach 1975–1998 miejscowość położona była w województwie tarnobrzeskim.
Zabytki.
Zespół dworsko parkowy z II połowy XVIII wieku składający się z barokowo-klasycystycznego dworu, XIX-wiecznego parku krajobrazowego z reliktami XVIII-wiecznego parku geometrycznego, oficyny dworskiej i spichlerza. Dwór został zbudowany w II połowie XVIII wieku, prawdopodobnie w roku 1798 w stylu barokowym, nakryty mansardowym, gontowym dachem. W XIX wieku dwór był przebudowywany dwukrotnie. W I połowie XIX wieku dobudowano frontowy portyk czterokolumnowy, a w elewacji ogrodowej dodano sześciokolumnowy portyk wgłębny. W II połowie XIX wieku dobudowano dwie boczne przybudówki w szczytach domu. Układ wnętrza jest dwutraktowy, typowy dla XVIII-wiecznych dworów, z sienią i salonem na osi domu. Jedno z pomieszczeń dworu posiada sklepienie kolebkowe z lunetami. Pierwotnie był to skarbczyk dworski. Dwór jest w części podpiwniczony. Piwnice pochodzą z XVII wieku i są pozostałością XVII-wiecznej, drewnianej budowli (być może dworu), która prawdopodobnie spłonęła.
Obok dworu w XIX wieku zbudowana została oficyna dworska. Przed wojną w budynku na parterze mieściły się kuchnie, po jednej stronie „pańska” po drugiej dla czeladzi dworskiej. Na górze zaś pokoje gościnne. We dworze funkcjonuje Muzeum Wnętrz Dworskich.
Zespół dworski został wpisany do rejestru zabytków nieruchomych (nr rej.: A.559/1-4 z 17.12.1957, z 8.05.1972 i z 30.12.1977).

</doc>
<doc id="404262" url="https://pl.wikipedia.org/wiki?curid=404262" title="Śmiłów (województwo wielkopolskie)">
Śmiłów (województwo wielkopolskie)

Śmiłów (dawniej "Śmiełów") – wieś w Polsce położona w województwie wielkopolskim, w powiecie ostrowskim, w gminie Nowe Skalmierzyce, nad Prosną, w Kaliskiem, ok. 9 km od Nowych Skalmierzyc, ok. 11 km na południe od Kalisza.
Położenie.
Śmiłów położony jest przy wschodniej granicy powiatu ostrowskiego, ok. 21 km na wschód od Ostrowa Wielkopolskiego. 
Historia.
Znany od 1474 roku położony na lewym brzegu Prosny, pod Gostyczyną. W 1579 roku Śmiłów należał do Adryana Śmiełowskiego. W późniejszch czasach do rodziny Wyganowskich.
Według "Słownika geograficznego Królestwa Polskiego" z 1889 roku w Śmiłowie było 11 domów i 85 mieszkańców. Obszar dworski, którego właścicielką była Gabryela Biernacka, liczył 8 domów i 105 mieszkańców.
W zabytkowym parku mieszczą się ruiny pałacu, którego ostatnim właścicielem był Jan Pętkowski wraz z żona Anną z domu Graeve.
Zabytki.
Obiekty wpisane do rejestru zabytków nieruchomych województwa wielkopolskiego:

</doc>
<doc id="404263" url="https://pl.wikipedia.org/wiki?curid=404263" title="Śniadowo (województwo mazowieckie)">
Śniadowo (województwo mazowieckie)

Śniadowo – wieś w Polsce położona w województwie mazowieckim, w powiecie nowodworskim, w gminie Zakroczym.
W latach 1975–1998 miejscowość położona była w województwie warszawskim.

</doc>
<doc id="404264" url="https://pl.wikipedia.org/wiki?curid=404264" title="Śniadowo (województwo podlaskie)">
Śniadowo (województwo podlaskie)

Śniadowo – wieś w Polsce położona w województwie podlaskim, w powiecie łomżyńskim, w gminie Śniadowo. 
Siedziba gminy Śniadowo. Dawniej miasto; uzyskało lokację miejską przed 1775 rokiem, zdegradowane w 1870 roku.
Leżało w ziemi łomżyńskiej historycznego Mazowsza.
Historia.
Pierwotna nazwa miejscowości brzmiała Smłodowo lub Smołodowo.
Wieś szlachecka "Smłodowo" położona była w drugiej połowie XVI wieku w powiecie łomżyńskim ziemi łomżyńskiej. W latach 1921 – 1939 wieś leżała w województwie białostockim, w powiecie łomżyńskim, w gminie Śniadowo.
Według Powszechnego Spisu Ludności z 1921 roku wieś zamieszkiwało 869 osób, 482 było wyznania rzymskokatolickiego, 1 prawosławnego a 386 mojżeszowego. Jednocześnie 539 mieszkańców zadeklarowało polską przynależność narodową, 329 żydowską a 1 rosyjską. Było tu 97 budynków mieszkalnych. Miejscowość należała do miejscowej parafii rzymskokatolickiej. Podlegała pod Sąd Grodzki i Okręgowy w Łomży; mieścił się tu również urząd pocztowy.
W latach 30. XX wieku nastąpił bojkot żydowskich sklepów. Chuligani niszczyli również stoiska na miejscowym targu. 1 listopada 1936 i 7 marca 1938 wybuchły zamieszki antyżydowskie. Społeczność żydowska posiadała w miasteczku synagogę przy Rynku i dom modlitwy przy ul. Bożniczej oraz kirkut. 
W dniach 3–7 września 1939 r. w Śniadowie stacjonowało Dowództwo Samodzielnej Grupy Operacyjnej „Narew”. W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy. 
W 1941, po zajęciu Śniadowa, Niemcy zamordowali około 50 osób pochodzenia żydowskiego. Utworzyli również getto przy ul. Łomżyńskiej. W listopadzie 1942 śniadowskich Żydów wywieziono do obozu zbiorczego w Zambrowie a następnie w styczniu 1943 do niemieckiego obozu zagłady Auschwitz-Birkenau.
W latach 1975–1998 miejscowość administracyjnie należała do województwa łomżyńskiego.
12 maja 2001 r. zostało podpisane porozumienie o współpracy między gminą Śniadowo a gminą Marklkofen.
Śniadowo w literaturze.
Henryk Sienkiewicz tak opisywał pobyt tu Babinicza: 

</doc>
<doc id="404265" url="https://pl.wikipedia.org/wiki?curid=404265" title="Średnia Wieś (województwo lubelskie)">
Średnia Wieś (województwo lubelskie)

Średnia Wieś – wieś w Polsce położona w województwie lubelskim, w powiecie krasnostawskim, w gminie Żółkiewka.
W latach 1975–1998 miejscowość położona była w województwie zamojskim.
Przez miejscowość przepływa rzeka Żółkiewka, dopływ Wieprza.
Wieś stanowi sołectwo gminy Żółkiewka. Według Narodowego Spisu Powszechnego (III 2011 r.) wieś liczyła 288 mieszkańców.

</doc>
<doc id="404266" url="https://pl.wikipedia.org/wiki?curid=404266" title="Śródborze (województwo świętokrzyskie)">
Śródborze (województwo świętokrzyskie)

Śródborze – wieś w Polsce położona w województwie świętokrzyskim, w powiecie opatowskim, w gminie Ożarów.
W latach 1975–1998 miejscowość położona była w województwie tarnobrzeskim.

</doc>
<doc id="404267" url="https://pl.wikipedia.org/wiki?curid=404267" title="Śródka (województwo warmińsko-mazurskie)">
Śródka (województwo warmińsko-mazurskie)

Śródka (dawniej niem. "Mittelgut") – wieś w Polsce położona w województwie warmińsko-mazurskim, w powiecie olsztyńskim, w gminie Gietrzwałd. W latach 1975–1998 miejscowość położona była w województwie olsztyńskim.
Historia.
W 1554 roku wieś obejmowała 15 włók oraz kawałek lasu i należała do Anthonius Borcka. Poprzednim właścicielem był Peter von Dohna, który oddał wieś w dzierżawę za czynsz roczny w wysokości marki. W czasie pierwszej wojny polsko-szwedzkiej wieś doznała zniszczeń, świadczy o tym brak wpływów podatkowych. W czasie drugiej wojny polsko-szwedzkiej mieszkańcy wsi uciekli pod kuratelę Polski a wieś opustoszała.
W 1660 roku na 12 włókach gospodarowało czterech chłopów: Hans Behrend, Friedrich Neumann, Andreas Krüger i Andreas Pohl. W 1699 r. mieszkali: Behrend, Neumann, Pohl i Marklowitz. Dane z 1714 roku mówią, że na 12 włokach gospodarowało trzech chłopów.
Zobacz też: Śródka

</doc>
<doc id="404268" url="https://pl.wikipedia.org/wiki?curid=404268" title="Świątki (województwo łódzkie)">
Świątki (województwo łódzkie)

Świątki – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość położona była w województwie sieradzkim.
3 września 1939 żołnierze Wehrmachtu dokonali zbrodni na ludności wsi. Zamordowali małżeństwo Łuszkiewiczów.

</doc>
<doc id="404269" url="https://pl.wikipedia.org/wiki?curid=404269" title="Świątki (województwo warmińsko-mazurskie)">
Świątki (województwo warmińsko-mazurskie)

Świątki () – wieś na Warmii w Polsce położona w województwie warmińsko-mazurskim, w powiecie olsztyńskim, w gminie Świątki.
W latach 1975–1998 miejscowość położona była w województwie olsztyńskim.
Miejscowość jest siedzibą gminy Świątki.
Wieś założona przez wójta warmińskiego Henryka Lutra w latach 1333–1343. We wsi neogotycki kościół parafialny pw. św. Kosmy i Damiana, wybudowany w latach 1855–1856 z charakterystyczną fasadą schodkową z wbudowaną wieżą podwyższoną o ośmioboczną nadstawkę z ostrosłupowym hełmem. Obok dawna plebania z końca XVIII wieku. We wsi znajdują się cztery kapliczki przydrożne z przełomu XIX i XX wieku.

</doc>
<doc id="404271" url="https://pl.wikipedia.org/wiki?curid=404271" title="Świątki (powiat myśliborski)">
Świątki (powiat myśliborski)

Świątki (niem. "Tempelhoff") – wieś sołecka w Polsce położona w województwie zachodniopomorskim, w powiecie myśliborskim, w gminie Nowogródek Pomorski.
W 2011 r. wieś liczyła 163 mieszkańców.
W latach 1975–1998 miejscowość położona była w województwie gorzowskim.

</doc>
<doc id="404272" url="https://pl.wikipedia.org/wiki?curid=404272" title="Świątkowice (województwo kujawsko-pomorskie)">
Świątkowice (województwo kujawsko-pomorskie)

Świątkowice – wieś w Polsce położona w województwie kujawsko-pomorskim, w powiecie włocławskim, w gminie Baruchowo.
W latach 1975–1998 miejscowość położona była w województwie włocławskim. We wsi znajduje się cmentarz ewangelicko-augsburski. Według Narodowego Spisu Powszechnego (III 2011 r.) miejscowość liczyła 281 mieszkańców. Jest trzecią co do wielkości miejscowością gminy Baruchowo.

</doc>
<doc id="404273" url="https://pl.wikipedia.org/wiki?curid=404273" title="Świątkowo (województwo kujawsko-pomorskie)">
Świątkowo (województwo kujawsko-pomorskie)

Świątkowo – wieś w Polsce, położona w województwie kujawsko-pomorskim, w powiecie żnińskim, w gminie Janowiec Wielkopolski. 
Demografia.
W latach 1975–1998 miejscowość położona była w województwie bydgoskim. Według Narodowego Spisu Powszechnego (III 2011 r.) liczyła 562 mieszkańców. Jest największą miejscowością gminy Janowiec Wielkopolski.
Znane osoby.
W sierpniu 1822 w tutejszym majątku, należącym do Stanisława Brezy, przebywał Heinrich Heine, odwiedzający w tym czasie również Poznań. Owocem tej podróży był cykl artykułów "Über Polen". 
Zabytki.
Według rejestru zabytków NID na listę zabytków wpisane są:
Drewniany kościół pod wezwaniem Św. Trójcy z XVIII w. ma wieżę zakończoną baniastym hełmem. Klasycystyczne wyposażenie wnętrza pochodzi z XIX w. Kościół odrestaurowano pod koniec lat 90. XX w. Przed kościołem znajduje się figura Matki Boskiej z 1878 r.

</doc>
<doc id="404274" url="https://pl.wikipedia.org/wiki?curid=404274" title="Świątkowo (województwo pomorskie)">
Świątkowo (województwo pomorskie)

Świątkowo (dodatkowa nazwa w j. kaszub. Swiątkòwò) – wieś kaszubska w Polsce, położona w województwie pomorskim, w powiecie bytowskim, w gminie Bytów, na Pojezierzu Bytowskim, przy 209. Siedziba sołectwa Świątkowo, w którego skład wchodzą również Chomice, Nieczulice i Przyborzyce.
W latach 1975–1998 wieś położona była w województwie słupskim.
Zabytki.
Według rejestru zabytków NID na listę zabytków wpisany jest zespół dworski z 1 poł. XIX w., nr rej.: 823 z 4.08.1967 (nie istnieje?): dwór i park.

</doc>
<doc id="404275" url="https://pl.wikipedia.org/wiki?curid=404275" title="Świdnica (województwo lubuskie)">
Świdnica (województwo lubuskie)

Świdnica (do 1945 niem. "Schweinitz") – wieś gminna (dawniej miasto) w Polsce położona w województwie lubuskim, w powiecie zielonogórskim, w gminie Świdnica.
Świdnica uzyskała lokację miejską w 1514 roku, zdegradowana w 1519 roku. W latach 1975–1998 miejscowość położona była w województwie zielonogórskim.
Historia.
Najstarszą wzmiankę o wsi Swidnitz odnotowano około 1300 roku, a następna wzmianka o wsi pochodzi z 1376 roku i odnosi się do miejscowego proboszcza. Jako właściciel części wsi został poświadczony w 1396 roku Heinrich Młodszy von Kittlitz, patron świdnickiego kościoła. Prawdopodobnie wówczas zbudowano pierwszą siedzibę tego rodu. W roku 1428 wymieniono następnego właściciela wsi, którym był Otto von Kittlitz. W latach 1460–1471 dziedzicznym panem wsi był ten sam Otto lub jego następca z rodu Kittlitzów, noszący to samo imię. Przedstawiciele tego rodu mieszkający w Świdnicy byli odnotowywani jeszcze w innych piętnasto- i szesnastowiecznych źródłach. Hans Christoph III w 1702 roku sprzedał majątek Ottonowi Abrahamowi von Diebitschowi, którego wspomniano jeszcze w 1718 roku. W ciągu XVIII i XIX stulecia dość często zmieniali się właściciele majątku w Świdnicy. Należał on w XVIII wieku do rodzin Stentschów i Prittwitz-Gaffronów zaś do Schneiderów i hrabiego Artura von Knobelsdorffa w XIX. Jedna część wsi w 1842 liczyła 148 domów i 844 mieszkańców, a we wsi pracowały wówczas młyny wodne, cegielnia oraz gorzelnia. Do dóbr szlacheckich należały ponadto dwa folwarki: tzw. dolny i leśny oraz olejarnia. W drugiej części wsi odnotowano w 145 domach 722 osoby, ponadto pięć młynów, cegielnię i gorzelnię. Specjalizowano się w Świdnicy w hodowli bydła oraz owiec. Do czasu przejęcia dóbr świdnickich w XX wieku przez państwo polskie nastąpiła kilkakrotna zmiana ich właścicieli, a wymienia się wśród nich Maxa Stobera i Brunona Funka. 23 grudnia 1514 roku dzięki staraniom Balthasara von Kittlitza Władysław Jagiellończyk, król Czech i Węgier nadał miastu przywileje, m.in. prawo składu soli oraz urządzania ośmiu jarmarków rocznie. Świdnica bezpowrotnie utraciła prawa miejskie już w XVII wieku, co było spowodowane bliskim położeniem konkurencyjnej Zielonej Góry, a także niszczącymi skutkami wojny trzydziestoletniej. W roku 1702 – ostatni z rodu Kietliczów na Świdnicy, Hans Christoph III, sprzedał część wsi (wraz z folwarkiem i dworem) Ottonowi Abrahamowi von Diebitsch z Podlegórza niedaleko Sulechowa.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="404276" url="https://pl.wikipedia.org/wiki?curid=404276" title="Świdnica (województwo podkarpackie)">
Świdnica (województwo podkarpackie)

Świdnica – przysiółek w Polsce położony w województwie podkarpackim, w powiecie lubaczowskim, w gminie Horyniec-Zdrój.
W latach 1975–1998 miejscowość położona była w województwie przemyskim.

</doc>
<doc id="404277" url="https://pl.wikipedia.org/wiki?curid=404277" title="Shot to nothing">
Shot to nothing

Shot to nothing − specyficzne zagranie w snookerze, polegające na próbie wbicia jednej z czerwonych bil, przy jednoczesnym zachowaniu bezpiecznej pozycji, gdy próba będzie nieudana. Biała bila po takim zagraniu powinna znaleźć się w obszarze bazy, co powinno utrudnić przeciwnikowi rozpoczęcie breaka, jeśli czerwona bila nie wpadnie do kieszeni, a jednocześnie umożliwić wbicie jednej z kolorowych bil, jeśli zagranie będzie udane. 

</doc>
<doc id="404278" url="https://pl.wikipedia.org/wiki?curid=404278" title="Świdnik (województwo dolnośląskie)">
Świdnik (województwo dolnośląskie)

Świdnik – wieś w Polsce położona w województwie dolnośląskim, w powiecie kamiennogórskim, w gminie Marciszów, w Górach Kaczawskich w Sudetach Zachodnich.
Podział administracyjny.
W latach 1975–1998 miejscowość położona była w województwie jeleniogórskim.
Zabytki.
Do wojewódzkiego rejestru zabytków wpisane są obiekty:

</doc>
<doc id="404279" url="https://pl.wikipedia.org/wiki?curid=404279" title="Świdno (województwo lubelskie)">
Świdno (województwo lubelskie)

Świdno – wieś w Polsce położona w województwie lubelskim, w powiecie opolskim, w gminie Chodel.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość położona była w województwie lubelskim.
Historia.
Świdno było zaściankiem szlacheckim, notowanym już na początku XV wieku, kiedy dziedzicem był Jan ze Świdna. Nazwę wsi zapisywano jako Swidno, Swydno i Szwydno. W 1531 roku wieś liczyła 5 łanów ziemi. Szlachcice pochodzący ze Świdna przyjęli nazwisko Świdzińskich. Spis podatkowy z 1676 roku podaje dwudziestu czterech dziedziców o różnych nazwiskach (m.in. Głuski, Krzewski, Słotwiński, Wyżga, Sobieszczański, Rudnicki, Niemsta, Wierzbicki), z których każdy sam uprawiał posiadaną ziemię (chłopów we wsi nie było). W 1787 roku we wsi mieszkało 118 osób, w tym 11 Żydów. W 1827 roku było tu 21 domów i 148 mieszkańców. W 1864 roku przeprowadzono reformę uwłaszczeniową, wywłaszczając niektórych szlachciców i utworzono 9 gospodarstw rolnych na 144 morgach ziemi, a pozostała ziemia stanowiła folwark dworski (liczący 793 morgi ziemi w 1886 roku). W 1921 roku Świdno dzieliło się na wieś (22 domy i 136 mieszkańców) i folwark (7 domów i 104 mieszkańców). W 1929 roku właścicielami ziemskimi w Świdnie byli Leokadia Chojnacka oraz Michał Chojnacki. 
Zobacz też: Świdno 

</doc>
<doc id="404280" url="https://pl.wikipedia.org/wiki?curid=404280" title="Świdno (województwo świętokrzyskie)">
Świdno (województwo świętokrzyskie)

Świdno – wieś w Polsce położona w województwie świętokrzyskim, w powiecie włoszczowskim, w gminie Krasocin.
We Świdnie znajdują się: remiza ochotniczej straży pożarnej, rzymskokatolicka Kaplica Matki Boskiej Częstochowskiej, przedszkole oraz publiczna szkoła podstawowa. We wsi rozwija się przemysł drzewny.
Historia.
Pierwsza wzmianka o osadzie Świdno pojawia się już w 1296 roku. Właśnie z tego roku pochodzi zapis o sporze między dwoma mieszkańcami tej wioski, znaleziony w archiwach sądowniczych. Pierwszą parafią do której należało Świdno był Chotów. Wioska była wtedy majątkiem Zofii Oleśnickiej, która wyszła za mąż za Piotra Szafrańca z rodu Szafrańców.
W połowie XVI wieku, gdy spalił się kościół w Chotowie, Świdno przeszło pod parafię Oleszno. Jak głosi legenda niejaki Adam Szypkowski, kanonik krakowski i sekretarz królewski zbudował fragmenty klasztoru na Górze Świdzińskiej, obecnie najwyższym wzniesieniu w gminie Krasocin. Śmierć kanonika w 1626 roku uniemożliwiła dokończenie budowy klasztoru. Powstał on na wzgórzu Karczówce pod Kielcami.
Świdna nie ominęły potop szwedzki i zawieruchy wojenne, które wyrządziły tutaj duże straty. Na terenie Świdna znajduje się najdłuższy rów pancerny z czasów II wojny światowej, o długości 10 kilometrów. W 1931 wybudowano w Świdnie szkołę, w 1955 roku powstała jednostka Ochotniczej Straży Pożarnej. Podłączenie prądu nastąpiło w 1966 roku. W 1980 roku powstał w Świdnie tartak Olczyk dający zatrudnienie wielu miejscowym.
W latach 1975–1998 miejscowość położona była w województwie kieleckim.

</doc>
<doc id="404281" url="https://pl.wikipedia.org/wiki?curid=404281" title="Świdry (powiat łukowski)">
Świdry (powiat łukowski)

Świdry – wieś w Polsce położona w województwie lubelskim, w powiecie łukowskim, w gminie Łuków. Leży na Równinie Łukowskiej, nad strugą Samicą w strefie podmiejskiej.
Wierni Kościoła rzymskokatolickiego należą do parafii Podwyższenia Krzyża Świętego w Łukowie.
W latach 1975–1998 miejscowość była położona w województwie siedleckim.
Według danych z 31 marca 2018 roku wieś liczy 878 mieszkańców. Znajduje się tu, w zespole z przedszkolem, Szkoła Podstawowa imienia Księdza Kardynała Stefana Wyszyńskiego.
W Świdrach 17 września 1906 r. urodził się Franciszek Benendo – lekarz ginekolog oraz działacz społeczny związany z Płońskiem (zm. 2001 r.).

</doc>
<doc id="404282" url="https://pl.wikipedia.org/wiki?curid=404282" title="Świecie (województwo dolnośląskie)">
Świecie (województwo dolnośląskie)

Świecie (niem. "Schwerta") – wieś w Polsce położona w województwie dolnośląskim, w powiecie lubańskim, w gminie Leśna. Historycznie miejscowość jest położona na terenie Górnych Łużyc. 
Położenie.
Miejscowość ta jest położona na Pogórzu Izerskim, oddalona o 3,5 km na południowy wschód od Leśnej. Świecie jest również oddalone 14 km od Świeradowa-Zdroju. 
Wieś Świecie leży w pięknej dolinie otoczona ze wszystkich stron lasem. Znajduje się na zróżnicowanym terenie, którego różnica wzniesień wynosi 133 m, położona jest od 275 do 418 m n.p.m. 
Podział administracyjny.
W latach 1975–1998 miejscowość położona była w województwie jeleniogórskim.
Historia.
Pierwsza wzmianka o zamku określonym jako "castrum Sweta" została odnotowana w 1329 roku. Od wczesnego średniowiecza ważny punkt obrony tzw. Okręgu Kwisy. W latach 1937–1945 wieś nosiła nazwę "Schwertburg".
W czasach międzywojennych we wsi było 295 budynków mieszkalnych. Podzielona była na 12 przysiółków. 14 stycznia 1937 roku nazwę wsi Schwerta zmieniono na Schwertburg. W okresie międzywojennym Świecie przeżywało największy swój rozwój, ten okres przerwała jednak II wojna światowa.
Wojna oszczędziła miejscowość, ani jeden dom nie został uszkodzony w czasie działań wojennych. Czas powojenny okazał się dla wsi tragiczny, gdyż wskutek rabunkowego zarządzania naczelnika gminy Leśna ok. 50% budynków zostało zniszczonych.
Przed wojną była to wieś letniskowo-uzdrowiskowa, do której przybywało bardzo wielu wczasowiczów. Znajdowało się tu:
80% rodzin zajmowało się wynajmem pokoi gościnnych. 
Istniały we wsi dwa majątki ziemskie, jeden dolnego Świecia, do którego należał zamek, zabudowania i 125 ha ziemi – należał do E. Gitschofa, właściciela Zamku Czocha. 
Drugi majątek Świecia górnego i Meffersdorf o powierzchni 992 ha wraz z pałacem, pięknym parkiem i dużymi zabudowaniami gospodarczymi należał do księcia Maxa Hugo von Hohenloe z Oehringen, który gospodarzył wraz z braćmi – Hansem i Augustem.
W latach 60. pałac (dworek) został zburzony, a zabudowania i park doprowadzono do opłakanego stanu.
Przed wojną we wsi działało 6 związków:
We wsi był kościół Ewangelicki pod wezwaniem “Świętego Mikołaja”. Był to kościół parafialny i obok znajdował się duży ceglany piętrowy budynek plebanii zbudowany w 1710 r. przez architekta mgra Gotfryda Lankischa. Nieopodal znajdowała się szkoła, jedna z najstarszych szkół społecznych powiatu lubańskiego z roku 1594, założona przez Antoniego von Üchritz. W roku 1712 wybudowano nowy piętrowy budynek szkolny na starych fundamentach, który przetrwał do czasów powojennych. W 1949 r. szkołę przeniesiono do budynku plebanii. Budynek starej szkoły spłonął na początku lat pięćdziesiątych. W latach 70. szkołę zlikwidowano – uczniowie od tamtej pory dojeżdżają do szkoły w Leśnej. Z biegiem lat budynek doprowadzono do ruiny.
Zabytki.
Do wojewódzkiego rejestru zabytków wpisane są obiekty:

</doc>
<doc id="404283" url="https://pl.wikipedia.org/wiki?curid=404283" title="Świerczek (województwo mazowieckie)">
Świerczek (województwo mazowieckie)

Świerczek – wieś w Polsce położona w województwie mazowieckim, w powiecie szydłowieckim, w gminie Szydłowiec. Przez wieś przebiega DK7. 
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość położona była w województwie radomskim.
24 lutego 2012 zginął tu w wypadku samochodowym prof. Remigiusz Kaszubski.
Wierni Kościoła rzymskokatolickiego należą do parafii św. Zygmunta w Szydłowcu.

</doc>
<doc id="404284" url="https://pl.wikipedia.org/wiki?curid=404284" title="Świerczek (województwo świętokrzyskie)">
Świerczek (województwo świętokrzyskie)

Świerczek – wieś w Polsce położona w województwie świętokrzyskim, w powiecie skarżyskim, w gminie Skarżysko Kościelne.
Był wsią klasztoru cystersów wąchockich w województwie sandomierskim w ostatniej ćwierci XVI wieku. W latach 1975–1998 miejscowość położona była w województwie kieleckim.
Wierni Kościoła rzymskokatolickiego należą do parafii Trójcy Przenajświętszej w Skarżysku Kościelnym.
Historia.
Świerczek w wieku XIX wieś włościańska w powiecie iłżeckim, gminie i parafii Skarżysko Kościelne, odległy od Iłży 23 wiorsty. 
W 1882 posiadał 17 domów 111 mieszkańców na 275 morgach ziemi.
W 1827 r. było we wsi 9 domów i 77 mieszkańców.

</doc>
<doc id="404285" url="https://pl.wikipedia.org/wiki?curid=404285" title="Świercze (województwo lubelskie)">
Świercze (województwo lubelskie)

Świercze – wieś w Polsce położona w województwie lubelskim, w powiecie łukowskim, w gminie Trzebieszów.
Wierni Kościoła rzymskokatolickiego należą do parafii Najświętszej Maryi Panny Matki Kościoła w Łukowie.
Wieś szlachecka położona była w drugiej połowie XVI wieku w ziemi łukowskiej województwa lubelskiego. W latach 1975–1998 miejscowość położona była w województwie siedleckim.

</doc>
<doc id="404286" url="https://pl.wikipedia.org/wiki?curid=404286" title="Świercze (powiat pułtuski)">
Świercze (powiat pułtuski)

Świercze (do 1 kwietnia 1986 "Świercze Koty") – wieś w Polsce położona w województwie mazowieckim, w powiecie pułtuskim, w gminie Świercze.
W latach 1975–1998 miejscowość położona była w województwie ciechanowskim.
Miejscowość jest siedzibą gminy Świercze.

</doc>
<doc id="404287" url="https://pl.wikipedia.org/wiki?curid=404287" title="Świercze (wieś w województwie opolskim)">
Świercze (wieś w województwie opolskim)

Świercze (Śl. Szywołd, niem. "Schönwald") – wieś w Polsce położona w województwie opolskim, w powiecie oleskim, w gminie Olesno.
W latach 1975–1998 miejscowość położona była w województwie częstochowskim.
Zabytki.
Do wojewódzkiego rejestru zabytków wpisane są pozostałości zespołu dworskiego, na który składają się:

</doc>
<doc id="404288" url="https://pl.wikipedia.org/wiki?curid=404288" title="Świerczów (województwo dolnośląskie)">
Świerczów (województwo dolnośląskie)

Świerczów – wieś w Polsce położona w województwie dolnośląskim, w powiecie górowskim, w gminie Niechlów.
Podział administracyjny.
W latach 1975–1998 miejscowość położona była w województwie leszczyńskim.

</doc>
<doc id="404289" url="https://pl.wikipedia.org/wiki?curid=404289" title="Świerczów (województwo łódzkie)">
Świerczów (województwo łódzkie)

Świerczów – wieś w Polsce położona w województwie łódzkim, w powiecie łaskim, w gminie Widawa.
Prywatna wieś szlachecka położona była w drugiej połowie XVI wieku w powiecie sieradzkim województwa sieradzkiego. W latach 1975–1998 miejscowość położona była w województwie sieradzkim.

</doc>
<doc id="404290" url="https://pl.wikipedia.org/wiki?curid=404290" title="Świerczów (województwo opolskie)">
Świerczów (województwo opolskie)

Świerczów (niem. Schwirz) – wieś w Polsce położona w województwie opolskim, w powiecie namysłowskim, w gminie Świerczów.
W latach 1975–1998 miejscowość położona była w województwie opolskim.
Miejscowość jest siedzibą gminy Świerczów.
Nazwa.
Nazwa wsi wywodzi się od polskiej nazwy drzewa - "świerk". Heinrich Adamy zaliczył ją do grupy miejscowości, których nazwy wywodzą się "von swierk = Fichte (pinus abies)". W swoim dziele o nazwach miejscowych na Śląsku wydanym w 1888 roku we Wrocławiu wymienia najwcześniej zanotowaną nazwę wsi w obecnej polskiej formie "Swierczów" podając jej znaczenie "Fichtenort" - "Wieś świerków, świerkowa wieś". Niemcy zgermanizowali nazwę na "Schwirz" w wyniku czego utraciła ona swoje pierwotne znaczenie.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Swirczow".
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod obecnie używaną, polską nazwą "Swierczow" oraz zgermanizowaną - "Schwirz". Spis wymienia również leżący nieopodal folwark - obecnie Przygorzele w języku niemieckim "Przigorselle" oraz polskim "Przygorzelle".
Zabytki.
Do wojewódzkiego rejestru zabytków wpisany jest:

</doc>
<doc id="404291" url="https://pl.wikipedia.org/wiki?curid=404291" title="Świerczów (województwo świętokrzyskie)">
Świerczów (województwo świętokrzyskie)

Świerczów – wieś w Polsce położona w województwie świętokrzyskim, w powiecie koneckim, w gminie Stąporków.
W latach 1975–1998 miejscowość położona była w województwie kieleckim.
Wierni kościoła rzymskokatolickiego należą do parafii św. Jacka i św. Katarzyny w Odrowążu.

</doc>
<doc id="404294" url="https://pl.wikipedia.org/wiki?curid=404294" title="Świerczyna (województwo lubelskie)">
Świerczyna (województwo lubelskie)

Świerczyna – wieś w Polsce położona w województwie lubelskim, w powiecie kraśnickim, w gminie Zakrzówek.
W latach 1975–1998 miejscowość położona była w województwie lubelskim.
Wieś stanowi sołectwo gminy Zakrzówek. Według Narodowego Spisu Powszechnego (III 2011 r.) wieś liczyła 52 mieszkańców.

</doc>
<doc id="404295" url="https://pl.wikipedia.org/wiki?curid=404295" title="Relacja przeciwsymetryczna">
Relacja przeciwsymetryczna

Relacja przeciwsymetryczna, relacja asymetryczna – relacja, która jeżeli zachodzi dla pary formula_1 to nie zachodzi dla pary formula_2.
Relację dwuczłonową formula_3 nazywa się "przeciwsymetryczną", gdy:
Przykłady.
W matematyce:
Poza matematyką:
Relacje, które nie są ani symetryczne, ani przeciwsymetryczne lub antysymetryczne:

</doc>
<doc id="404296" url="https://pl.wikipedia.org/wiki?curid=404296" title="Świerczyna (województwo świętokrzyskie)">
Świerczyna (województwo świętokrzyskie)

Świerczyna – wieś w Polsce położona w województwie świętokrzyskim, w powiecie pińczowskim, w gminie Działoszyce.
W latach 1975–1998 miejscowość położona była w województwie kieleckim.

</doc>
<doc id="404297" url="https://pl.wikipedia.org/wiki?curid=404297" title="Świerczyna (powiat drawski)">
Świerczyna (powiat drawski)

Świerczyna (niem. "Groß Linichen") – wieś w Polsce, położona w województwie zachodniopomorskim, w powiecie drawskim, w gminie Wierzchowo. W miejscowości mieszkają 823 osoby (stan na 2007 rok).
W latach 1946–1954 miejscowość była siedzibą gminy Świerczyna. W latach 1975–1998 miejscowość należała administracyjnie do województwa koszalińskiego.
W skład sołectwa Świerczyna wchodzą także osady Danowice i Dębniewice.
Nazwa.
15 marca 1947 r. nadano miejscowości polską nazwę Świerczyna.
Położenie.
Świerczyna leży ok. 12,5 km na wschód od siedziny gminy – Wierzchowa, nad rzeką Świerczyniec. Do drogi wojewódzkiej nr 177 jest 4,5 km na zachód, z kolei do drogi wojewódzkiej nr 163 jest 7,5 km na północny wschód. Do siedziby powiatu – Drawska Pomorskiego – jest niespełna 40 km.
Komunikacja.
W Świerczynie znajduje się przystanek kolejowy nieczynnej linii kolejowej nr 416.
Miejscowość znajduje się na trasie połączenia PKS-u Złocieniec – Wałcz.
Oświata i kultura.
W Świerczynie znajduje się zespół szkół: przedszkole, szkoła podstawowa oraz gimnazjum. Prężnie rozwijał się w przeszłości ruch artystyczny. Poza granicami ówczesnego województwa koszalińskiego znane są: dziecięcy zespół wokalny „Kropelki” a kiedyś blues-rockowe zespoły „GHS” i „Baza nr 13”. Obecnie tradycje te kontynuuje zespół "Małolaty".
Sport.
W Świerczynie od lat 50. XX w. działa jeden z najstarszych w województwie zachodniopomorskim wiejskich klubów sportowych – Klub Sportowy Drzewiarz, posiadający jedną sekcję piłki nożnej, w klasie okręgowej.

</doc>
<doc id="404298" url="https://pl.wikipedia.org/wiki?curid=404298" title="Świerczynek (województwo kujawsko-pomorskie)">
Świerczynek (województwo kujawsko-pomorskie)

Świerczynek – wieś w Polsce położona w województwie kujawsko-pomorskim, w powiecie radziejowskim, w gminie Topólka.
Podział administracyjny.
W latach 1975–1998 miejscowość położona była w województwie włocławskim. Wieś sołecka – zobacz jednostki pomocnicze gminy Topólka w BIP.
Demografia.
Według Narodowego Spisu Powszechnego (III 2011 r.) liczyła 207 mieszkańców. Jest jedenastą co do wielkości miejscowością gminy Topólka.
Historia wsi.
Świerczynek w XIX wieku to wieś i folwark w powiecie nieszawskim, gminie Czamanin, parafii Świerczyn, odległy 35 wiorst od Nieszawy:
W 1885 r. folwark Świerczynek posiadał rozległość mórg 760 w tym grunty orne i ogrody mórg 511, łąk mórg 97, pastwiska zajmowały mórg 6, lasu mórg 112, wody mórg 11, nieużytków mórg 23, budynków murowanych 11, drewnianych 4; płodozmian 12-polowy, las nieurządzony, wiatrak. Wieś Świerczynek liczyła wówczas osad 20, mórg 27.
Znane osoby.
W Świerczynku urodził się Leon Niewiadomski (1901-1982), polski geograf, nauczyciel, harcmistrz. Ze Świerczynka wywodzi się rodzina Johna Krasinskiego, amerykańskiego aktora polskiego pochodzenia.

</doc>
<doc id="404299" url="https://pl.wikipedia.org/wiki?curid=404299" title="Świerczynek (województwo mazowieckie)">
Świerczynek (województwo mazowieckie)

Świerczynek – wieś w Polsce położona w województwie mazowieckim, w powiecie płockim, w gminie Drobin.
W latach 1975–1998 miejscowość administracyjnie należała do województwa płockiego.

</doc>
<doc id="404300" url="https://pl.wikipedia.org/wiki?curid=404300" title="Świerczyn (województwo kujawsko-pomorskie)">
Świerczyn (województwo kujawsko-pomorskie)

Świerczyn – wieś w Polsce położona w województwie kujawsko-pomorskim, w powiecie radziejowskim, w gminie Topólka.
Podział administracyjny.
W latach 1975–1998 miejscowość położona była w województwie włocławskim. Wieś sołecka – zobacz jednostki pomocnicze gminy Topólka w BIP.
Demografia.
Według Narodowego Spisu Powszechnego (III 2011 r.) liczyła 235 mieszkańców. Jest siódmą co do wielkości miejscowością gminy Topólka.
Urodzeni w Świerczynie.
W miejscowości, w roku 1959, urodził się Eugeniusz Dadzibug, polski karateka stylu Kyokushin.

</doc>
<doc id="404302" url="https://pl.wikipedia.org/wiki?curid=404302" title="Świerczyn (województwo mazowieckie)">
Świerczyn (województwo mazowieckie)

Świerczyn – wieś w Polsce, położona w województwie mazowieckim, w powiecie płockim, w gminie Drobin.
W latach 1975–1998 miejscowość administracyjnie należała do województwa płockiego.

</doc>
<doc id="404303" url="https://pl.wikipedia.org/wiki?curid=404303" title="Świerczyny (województwo kujawsko-pomorskie)">
Świerczyny (województwo kujawsko-pomorskie)

Świerczyny – wieś w Polsce położona w województwie kujawsko-pomorskim, w powiecie toruńskim, w gminie Łysomice.
W latach 1975–1998 miejscowość położona była w województwie toruńskim. Według Narodowego Spisu Powszechnego (III 2011 r.) liczyła 73 mieszkańców. Jest najmniejszą miejscowością gminy Łysomice.
Urodził się tu Konrad Siudowski (ur. 13 maja 1884, zm. 23 września 1958 w Toruniu) – polski ziemianin, działacz społeczny, polityk, senator w II RP, członek Rady Związku Powiatów Rzeczypospolitej Polskiej w 1933 roku.

</doc>
<doc id="404304" url="https://pl.wikipedia.org/wiki?curid=404304" title="Body Count">
Body Count

Body Count – amerykański zespół grający muzykę rapcore/rap-metal.

</doc>
<doc id="404305" url="https://pl.wikipedia.org/wiki?curid=404305" title="Świerczyny (województwo łódzkie)">
Świerczyny (województwo łódzkie)

Świerczyny – wieś w Polsce, położona w województwie łódzkim, w powiecie radomszczańskim, w gminie Kobiele Wielkie.
W latach 1975–1998 wieś położona była w województwie piotrkowskim.

</doc>
<doc id="404306" url="https://pl.wikipedia.org/wiki?curid=404306" title="Świerki (powiat kłodzki)">
Świerki (powiat kłodzki)

Świerki (niem. "Königswalde") – wieś w Polsce, położona w województwie dolnośląskim, w powiecie kłodzkim, w gminie Nowa Ruda, na pograniczu Włodzickich Wzgórz i Gór Suchych w Sudetach Środkowych.
Podział administracyjny.
W latach 1975–1998 miejscowość położona była w województwie wałbrzyskim.
Historia.
Pierwsza wzmianka o miejscowości pochodzi z 1352 r. Główna część wioski leży na wysokości 530–580 m w dolinie rzeki Włodzicy (lewego dopływu Ścinawki) i do połowy XVIII w. należała do hrabiów Stillfriedów (jako dworskie lenno z nadania ks. Henryka Podiebradowicza St.). W 1782 r. majątek barona Stillfrieda obejmował 136 budynków. Był tu kościół, szkoła, plebania, 2 młyny wodne, potażarnia i bielnik, a mieszkało 32 kmieci oraz 99 zagrodników i chałupników. Drugą część wsi stanowiło wolne sędziostwo z dworem oraz 11 zagrodnikami i chałupnikami. W całej wsi było 39 tkaczy płótna i 15 innych rzemieślników. W początkach XIX w. istniały już 3 kolonie należące do wsi. Świerki stanowiły wówczas własność hrabiego von Magnisa z Bożkowa, który nabył większość posiadłości barona von Stillfrieda. Podczas działań kampanii wiosennej 1807 r. doszło (15 lutego) pomiędzy Świerkami a Granicznikiem do większej potyczki między oddziałami pruskimi a bawarskimi, wchodzącymi w skład armii napoleońskiej. Miała ona istotne znaczenie militarne, ponieważ zmusiła Prusaków do opuszczenia tej części hrabstwa kłodzkiego.
Wieś nadal stanowiła ośrodek tkactwa chałupniczego. W 1840 r. było tu 135 domów, kościół i szkoła katolicka, wolne sędziostwo, trzy młyny wodne, dwie gorzelnie i olejarnia. Działało 89 krosien bawełnianych, 10 lnianych, a także 28 innych rzemieślników i 26 handlarzy.
W drugiej połowie XIX w. Świerki zmieniły swe oblicze: upadło tkactwo chałupnicze, ale rozwijała się turystyka. W 1880 r. przeprowadzono linię kolejową z Nowej Rudy do Jedliny Zdroju i Wałbrzycha. Pomiędzy Świerkami a Bartnicą przebito tunel kolejowy o długości 1171 m. W latach 1907–1912 wykonano równoległy tunel podczas budowy drugiej nitki torów. W Świerkach działał punkt informacyjny GGV (Kłodzkiego Towarzystwa Górskiego), znana karczma sądowa i browar, a także inne gospody i pensjonaty. Na najwyższym szczycie Wzgórz Włodzickich – Włodzickiej Górze (757 m n.p.m.) w 1927 r. zbudowano wieżę widokową z tarasem nakrytym namiotowym daszkiem, w jej przyziemiu był bufet-schron. Po 1945 r. wieża popadła w ruinę. 3 listopada 2018 r. oddano do użytku wieżę widokową wybudowaną w ramach programu „Polsko-Czeski Szlak Grzbietowy – Część Wschodnia”. Taras widokowy mieści się na wysokości 15 m.
Po II wojnie światowej Świerki pozostały wsią przemysłowo-rolniczą, ale całkowicie zatraciły charakter letniskowy. Nadal eksploatowano kamieniołomy melafiru (jedne z największych w Sudetach). Podupadł natomiast zakład przerobu kamienia, zlikwidowano też kolejkę linową do stacji kolejowej w Bartnicy (transportowano nią wydobyty kamień). Na jej miejscu powstał taśmociąg.
W 2012 r. złoża uległy wyczerpaniu, kamieniołom jest w likwidacji.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:
Inne zabytki:

</doc>
<doc id="404307" url="https://pl.wikipedia.org/wiki?curid=404307" title="Relacja asymetryczna">
Relacja asymetryczna



</doc>
<doc id="404308" url="https://pl.wikipedia.org/wiki?curid=404308" title="Świerki (województwo łódzkie)">
Świerki (województwo łódzkie)

Świerki – wieś w Polsce położona w województwie łódzkim, w powiecie sieradzkim, w gminie Burzenin.
W latach 1975–1998 miejscowość położona była w województwie sieradzkim.
Położenie.
Świerki oddalone są od Burzenina o 6 km w kierunku północno-zachodnim. Wieś zamieszkuje 61 osób w 12 gospodarstwach. Jest tu sklep i filia szkoły podstawowej. 
Geologia.
W 1970 r. prowadzono w Świerkach badania geologiczne – natrafiono na złoża siarkowodoru. Nastąpił wytrysk na wysokość 100 m, przez co ewakuowano ludzi i zwierzęta w promieniu 3 km. Otwór zaplombowano.
Zobacz też: Świerki

</doc>
<doc id="404309" url="https://pl.wikipedia.org/wiki?curid=404309" title="Świerki (wieś w województwie pomorskim)">
Świerki (wieś w województwie pomorskim)

Świerki (niem. "Tanza") – wieś w Polsce, położona w województwie pomorskim, w powiecie malborskim, w gminie Nowy Staw, na obszarze Wielkich Żuław Malborskich. Świerki znajdowały się na szlaku Żuławskiej Kolei Dojazdowej.
Wieś królewska położona była w II połowie XVI wieku w województwie malborskim. W latach 1975–1998 miejscowość położona była w województwie elbląskim.
Zabytki.
Według rejestru zabytków NID na listę zabytków wpisane są:
W Świerkach istniały dwa kościoły. Pierwszym z nich był gotycki kościół parafialny pw. św. Anny, który istniał jeszcze w 1958 roku. Został doszczętnie ograbiony przez osadników. Część wyposażenia kościoła została odzyskana. W kościele w Kałdowie znajduje się ołtarz, dzwony, ambona, chrzcielnica i stacje drogi krzyżowej z Kościoła św. Anny. Po kościele parafialnym zachowała się brama prowadząca na stary, poniemiecki cmentarz katolicki, na którym zachowały się dwie stele mennonickie. W miejscu kościoła stoi duży drewniany krzyż. Cmentarz ten jest obecnie cmentarzem parafialnym.
Drugim kościołem jest istniejący do dziś, pochodzący z 1798 roku poewangelicki kościół pw. św. Wojciecha, pełniący rolę kościoła parafialnego.
We wsi znajduje się kilka starych domów z XVIII (dom podcieniowy z 1744, siedmiosłupowy podcień rozebrano w 1955) i XIX wieku. Przed 1945 funkcjonował tu zajazd-gospoda O. Schatza.

</doc>
<doc id="404310" url="https://pl.wikipedia.org/wiki?curid=404310" title="Świerkocin (województwo kujawsko-pomorskie)">
Świerkocin (województwo kujawsko-pomorskie)

Świerkocin – wieś w Polsce położona w województwie kujawsko-pomorskim, w powiecie grudziądzkim, w gminie Grudziądz.
Podział administracyjny.
W latach 1975–1998 miejscowość położona była w województwie toruńskim.
Demografia.
Według Narodowego Spisu Powszechnego (III 2011 r.) wieś liczyła 625 mieszkańców. Jest szóstą co do wielkości miejscowością gminy Grudziądz.
Zabudowa.
Wieś zwarta o zabudowie współczesnej. Niedaleko wsi znajduje się Fort Świerkocin.
Historia.
Pod panowaniem niemieckim wieś występowała pod nazwą "Tannenrode". Na terenie wsi pomnik i mogiła zbiorowa żołnierzy Armii Czerwonej poległych w marcu 1945 roku.
Powodzie.
26 marca 1924 Świerkocin, jak i inne wsie pod Grudziądzem nawiedziła wielka powódź.
Komunikacja publiczna.
Komunikację do wsi zapewniają linie autobusowe Powiatowego Transportu Publicznego.

</doc>
<doc id="404311" url="https://pl.wikipedia.org/wiki?curid=404311" title="Świerkocin (województwo warmińsko-mazurskie)">
Świerkocin (województwo warmińsko-mazurskie)

Świerkocin – wieś w Polsce położona w województwie warmińsko-mazurskim, w powiecie olsztyńskim, w gminie Olsztynek. W latach 1975–1998 miejscowość położona była w województwie olsztyńskim.
Wieś położona pośród lasów sosnowych i jezior: Świerkocin, Niskie, Czarne, Wysokie i Oczko. W odległości 200 m na północny wschód od wsi, na skraju lasu, znajduje się cmentarz ewangelicki z początku XX wieku. Obecnie są tu tylko dwa nowe domy, pozostałe to stare, poniemieckie budynki. Obok Świerkocina, nad Niskim Jeziorem, znajduje się ośrodek wypoczynkowy Świerkocin.
Historia.
Wieś wzmiankowana w dokumentach z 1410 roku, przy okazji spisywania strat podczas wojen polsko-krzyżackich. W czasach krzyżackich wieś pojawia się w dokumentach w roku 1411, podlegała pod komturię w Olsztynku, były to dobra rycerskie o powierzchni 12 włók.
W 1939 roku wieś miała 567 ha ziemi, a w 26 domach mieszkało 108 osób, w większości Mazurów. Były tu szkoła podstawowa i sklep.
W 1997 roku mieszkało we wsi na stałe 50 osób, podobnie było w 2005 r.
Zobacz też: Świerkocin

</doc>
<doc id="404312" url="https://pl.wikipedia.org/wiki?curid=404312" title="Świerznica (województwo pomorskie)">
Świerznica (województwo pomorskie)

Świerznica – wieś w Polsce położona w województwie pomorskim, w powiecie nowodworskim, w gminie Stegna na obszarze Żuław Wiślanych.
W latach 1975–1998 miejscowość położona była w województwie elbląskim.
Inne miejscowości o nazwie Świerznica: Świerznica

</doc>
<doc id="404313" url="https://pl.wikipedia.org/wiki?curid=404313" title="Świerznica (województwo zachodniopomorskie)">
Świerznica (województwo zachodniopomorskie)

Świerznica (niem. "Zwirnitz") – wieś w Polsce położona w województwie zachodniopomorskim, w powiecie świdwińskim, w gminie Rąbino.
Przy południowej części wsi płynie rzeka Świerznica.

</doc>
<doc id="404314" url="https://pl.wikipedia.org/wiki?curid=404314" title="Świerzno (województwo pomorskie)">
Świerzno (województwo pomorskie)

Świerzno (kaszb. "Swierzno", niem. "Groß Schwirsen") – wieś w Polsce położona na Pojezierzu Bytowskim, w województwie pomorskim, w powiecie bytowskim, w gminie Miastko.
W latach 1975–1998 miejscowość położona była w województwie słupskim.
Wieś stanowi sołectwo gminy Miastko.
Zabytki.
Według rejestru zabytków NID na listę zabytków wpisane są:
Ponadto we wsi znajduje się ponadtrzystuletnia lipa krymska posiadająca status pomnika przyrody, a także zakład obróbki bursztynu i mała ekspozycja narzędzi rolniczych i sprzętu gospodarstwa domowego.

</doc>
<doc id="404315" url="https://pl.wikipedia.org/wiki?curid=404315" title="Świerzno (województwo zachodniopomorskie)">
Świerzno (województwo zachodniopomorskie)

Świerzno (niem. "Schwirsen") – wieś w Polsce położona w północnej części województwa zachodniopomorskiego, w powiecie kamieńskim, w gminie Świerzno. Świerzno znajduje się ok. 12 km na wschód od Kamienia Pomorskiego.
W latach 1975–1998 miejscowość położona była w województwie szczecińskim. Miejscowość jest siedzibą gminy Świerzno.
Świerzno to średniej wielkości wieś o pierwotnym założeniu ulicowym, obecnie formą przestrzenną zbliżoną do wielodrożnicy.
Wieś jest siedzibą Leśnictwa Świerzno oraz Leśnictwa Chomino.
Historia.
Świerzno wraz z okolicznymi terenami należało do pierwszej połowy XVIII wieku do rodu Flemmingów. Wieś należała podówczas do trzech członków tejże rodziny. W 1594 było tu 5 gospodarstw chłopskich (14 łanów) i 7 zagrodników. W 1716 wieś zakupił Bogusław Bodo von Flemming. Od początku XIX w. Świerzno przeszło na własność rodziny Wattensleben. W tym okresie wieś liczyła 35 budynków mieszkalnych. Było tu: 5 gospodarstw chłopskich, 4 zagrodników, 3 chałupników, działały także karczma, wiatrak i kuźnia. W 1871 na majątek szlachecki składało się 5170 mórg ziemi. Wszyscy mieszkańcy Świerzna byli w tym czasie wyznania ewangelickiego. Od 1916 właścicielem majątku był hrabia Hahn, a w latach 1936–1946 baron v. Ruxleben. Posiadał on 1325 ha ziemi. Przed II wojną światową wieś była filią parafii Tribisów (Trzebieszewo) synodu ewangelickiego w Trzebiatowie. Poświęcenie kościoła jako świątyni katolickiej miało miejsce 13 października 1946 r. Obecnie kościół pw. św. Trójcy stanowi parafię rzymskokatolicką.

</doc>
<doc id="404316" url="https://pl.wikipedia.org/wiki?curid=404316" title="Świerże (województwo mazowieckie)">
Świerże (województwo mazowieckie)

Świerże – wieś w Polsce położona w województwie mazowieckim, w powiecie ostrowskim, w gminie Stary Lubotyń.
Wierni kościoła rzymskokatolickiego należą do parafii Nawiedzenia Najświętszej Maryi Panny w Starym Lubotyniu.
Historia.
Wieś szlachecka położona była w drugiej połowie XVI wieku w powiecie ostrowskim ziemi nurskiej. W latach 1921 – 1939 wieś leżała w województwie białostockim, w powiecie łomżyńskim, w gminie Lubotyń.
Według Powszechnego Spisu Ludności z 1921 roku wieś zamieszkiwały 72 osoby, 61 było wyznania rzymskokatolickiego, a 11 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 11 budynków mieszkalnych. Miejscowość należała do parafii rzymskokatolickiej w m. Lubotyń. Podlegała pod Sąd Grodzki i Okręgowy w Łomży; właściwy urząd pocztowy mieścił się w m. Ostrów Mazowiecka.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="404317" url="https://pl.wikipedia.org/wiki?curid=404317" title="Święcica (województwo lubelskie)">
Święcica (województwo lubelskie)

Święcica – wieś w Polsce położona w województwie lubelskim, w powiecie chełmskim, w gminie Wierzbica.
W latach 1975–1998 miejscowość położona była w województwie chełmskim. Według Narodowego Spisu Powszechnego (III 2011 r.) liczyła 214 mieszkańców i była jedenastą co do wielkości miejscowością gminy Wierzbica. Obok miejscowości przepływa niewielka rzeka Świnka, dopływ Wieprza.
Obiekty sakralne.
Od początku XX w. do 1938 w Święcicy znajdowała się cerkiew prawosławna, poświęcona przez biskupa chełmskiego Eulogiusza. Obiekt ten został zniszczony w lipcu 1938 najprawdopodobniej wskutek umyślnego podpalenia.

</doc>
<doc id="404318" url="https://pl.wikipedia.org/wiki?curid=404318" title="Święcice (województwo małopolskie)">
Święcice (województwo małopolskie)

Święcice – wieś w Polsce położona w województwie małopolskim, w powiecie miechowskim, w gminie Słaboszów.
W latach 1975–1998 miejscowość położona była w województwie kieleckim.

</doc>
<doc id="404319" url="https://pl.wikipedia.org/wiki?curid=404319" title="Święcice (województwo mazowieckie)">
Święcice (województwo mazowieckie)

Święcice – wieś w Polsce położona w województwie mazowieckim, w powiecie warszawskim zachodnim, w gminie Ożarów Mazowiecki. Leży nad Kanałem Ożarowskim.
Wierni Kościoła rzymskokatolickiego należą do parafii św. Antoniego w Łaźniewie.
W roku 2020 sołectwo Święcice liczyło 863 mieszkańców.
Wieś szlachecka położona była w drugiej połowie XVI wieku w powiecie błońskim ziemi warszawskiej województwa mazowieckiego. W latach 1975–1998 miejscowość położona była w województwie warszawskim.
Położenie.
Wieś jest położona 26 km na zachód od Warszawy na Równinie Łowicko-Błońskiej nad Kanałem Ożarowskim, który w południowo-zachodniej części Święcic uchodzi do Utraty.
Transport.
Transport drogowy.
We wsi krzyżują się drogi krajowe i wojewódzkie:
Transport pasażerski.
Święcice znajdują się w zasięgu komunikacji autobusowej obsługiwanej przez PKS w Grodzisku Mazowieckim. Najbliższa stacja kolejowa znajduje się w Płochocinie, jest to linia kolejowa nr 3: Warszawa Zachodnia - Frankfurt nad Odrą. 
Obowiązujący jako warunkowy (na żądanie) przystanek znajduje się na ulicy Zaborowskiej 100 m na południe od ulicy Łaźniewskiej.
Historia.
Pierwsze zapisy dotyczące Święcic pochodzą z czasów panowania Zygmunta Augusta, potwierdzają one że wieś była gniazdem rodu Święcickich. W 1827 wieś liczyła 153 mieszkańców, a w 1887 liczba ta wzrosła do 325. Powierzchnia dóbr święcickich liczyła wówczas 476 mórg. Przed 1919 majątek Święcice stanowił własność Stanisława Paschalisa, po jego śmierci w 1926 właścicielką została Józefa Czarnowska. W 1938 i 1939 dokonano parcelacji ziemi należącej do folwarku Święcice pozostawiając 40 ha ziemi niepodzielonej. 12 września 1939 żołnierze Wehrmachtu rozstrzelali 11 Polaków, w tym 2 mieszkańców Święcic. 12-13 września 1939 r. w rejonie Święcic-Pilaszkowa-Witek walczyły z niemiecką 4 DPanc. polskie: 2 i część 30 Dywizji Piechoty. W nierównej walce poległo 410 żołnierzy polskich, którzy zostali pochowani na cmentarzach w Pilaszkowie i Rokitnie. 
W 1953 Mieczysław Tchórzewski kupił folwark należący wówczas do Zofii z Czarnowskich Makomaskiej, była to 10 hektarowa resztówka, zdziczały park i zrujnowany dwór.
Obiekty zabytkowe i historyczne.
Dwór powstał ok. 1850, po odbudowie ok. 1960 zatracił klasyczne cechy architektoniczne i jest budowlą bezstylową. Obiekt otacza założenie parkowe, które powstało równolegle z budową dworu. Dawniej park był dość precyzyjnie skomponowany, posadzono wiele roślin ozdobnych, które tworzyły zróżnicowany charakter poszczególnych sektorów. Ponadto w północnej części parku znajdowały się stawy zasilane przez Kanał Ożarowski, które obecnie zostały osuszone. Park zatracił swój styl, liczne samosiewy i przekomponowania spowodowały zatracenie czytelności ciągów spacerowych i przerwanie osi widokowych.

</doc>
<doc id="404320" url="https://pl.wikipedia.org/wiki?curid=404320" title="Święta Katarzyna (województwo świętokrzyskie)">
Święta Katarzyna (województwo świętokrzyskie)

Święta Katarzyna – wieś w Polsce, położona w województwie świętokrzyskim, w powiecie kieleckim, w gminie Bodzentyn.
W latach 1975–1998 miejscowość położona była w województwie kieleckim.
Miejscowość jest siedzibą parafii św. Katarzyny. W strukturze kościoła rzymskokatolickiego parafia należy do metropolii krakowskiej, diecezji kieleckiej, dekanatu bodzentyńskiego.
Położenie.
Święta Katarzyna znajduje się u podnóża Łysicy (612 m n.p.m.) – najwyższego szczytu Gór Świętokrzyskich. Przez wieś przepływa strumień, który jest jednym z cieków źródłowych Czarnej Nidy.
Przez wieś przechodzi Główny Szlak Świętokrzyski im. Edmunda Massalskiego z Gołoszyc do Kuźniaków, niebieski szlak turystyczny im. E. Wołoszyna z Wąchocka do Cedzyny oraz czerwony szlak rowerowy z Cedzyny do Nowej Słupi.
W Świętej Katarzynie znajdują się domy wycieczkowe, schronisko młodzieżowe, restauracje oraz kawiarnia PTTK.
Historia.
Podania mówią, że istniała tu kiedyś pogańska świątynia. Według tradycji w średniowieczu osiedlali się tu pustelnicy. W 1399 r. miał tu osiąść rycerz Wacławek, który ufundował kościółek św. Katarzyny.
W XIV w. ziemia ta należała do biskupów krakowskich. Około 1478 r. biskup Jan Rzeszowski osadził przy kościele bernardynów. Początkowo przy kościółku istniał także oddzielny dom emerytów. W 1490 r. Maciej z Pyzdr, opat świętokrzyski nadał dom wraz z kościołem bernardynom. W 1817 r. bernardyni ustąpili miejsca bernardynkom, których klasztor w Drzewicy spłonął w pożarze.
W 1910 r. powstało tu schronisko turystyczne PTK, pierwsze w Górach Świętokrzyskich. Jego założycielem był Aleksander Janowski.
W 1943 r. w miejscowości stacjonował oddział niemieckiej żandarmerii pod dowództwem Alberta Szustera. Odpowiada on za wiele mordów dokonanych w okolicznych miejscowościach. W samej Świętej Katarzynie rozstrzelano łącznie 50 mieszkańców. Zbiorowe mogiły pomordowanych znajdują się na skraju lasu.
W 1957 r. w Świętej Katarzynie wybudowano nowy Dom Wycieczkowy PTTK.

</doc>
<doc id="404321" url="https://pl.wikipedia.org/wiki?curid=404321" title="Święta (województwo wielkopolskie)">
Święta (województwo wielkopolskie)

Święta – (koło Złotowa) wieś krajeńska w Polsce położona w województwie wielkopolskim, w powiecie złotowskim, w gminie Złotów.
Wieś szlachecka, własność wojewody płockiego Piotra Potulickiego, około 1580 roku leżała w powiecie nakielskim województwa kaliskiego.
W latach 1954-1961 wieś należała i była siedzibą władz gromady Święta, po jej zniesieniu w gromadzie Złotów. W latach 1975–1998 miejscowość położona była w województwie pilskim.
Według danych z 1 stycznia 2011 roku wieś liczyła 968 mieszkańców.
Historia.
Wieś nazywana często Starą Świętą - jest największą w gminie Złotów. Znana od 1440 roku. Należała do dóbr złotowskich. W XVII wieku i na początku XVIII w. wskutek wojen i epidemii niemal zupełnie wyludniała. Do 1725 r. była zamieszkana wyłącznie przez Polaków, później sprowadzeni zostali do niej koloniści niemieccy. Polska część wsi miała swojego sołtysa, a część niemiecka swojego. 
Od 1864 roku istnieje tutaj Ochotnicza Straż Pożarna, pierwsza jednostka strażacka w okolicy. 
Pod koniec XIX wieku działały w Świętej mleczarnia, dwie cegielnie, kaszarnia i wiatrak, prężnie rozwijało się rzemiosło. 
W okresie międzywojennym działał tu Związek Polaków w Niemczech. W 1929 r. otwarto pierwszą szkołę, a jej nauczyciel Józef Horst zginął męczeńską śmiercią z rąk hitlerowców. Jemu poświęcono tablicę pamiątkową, wmurowaną w ścianę budynku szkolnego w 1959 roku (dzisiaj budynek mieszkalny w centrum wsi).
27 lipca 1998 w Świętej utworzono rzymskokatolicką parafię św. Jana Chrzciciela.
Zabytki.
We wsi spotkać można szereg chat z XIX wieku, m.in. szachulcowych. Chałupa numer 98 z 1790 r. uchodzi za najstarszą na Ziemi Złotowskiej. Do czasu przeniesienia eksponatów do Muzeum w Złotowie, miała stylowe, dobrze zachowane wnętrze i wyposażenie. Stanowiła filię Muzeum Ziemi Złotowskiej. Chałupa została przeniesiona do Złotowa w okolice promenady. W południowej części wsi między dwoma niewielkimi jeziorami wznosi się Góra Żydowska (130 m n.p.m.) – miejsce kultu pogan, z którego prawdopodobnie wywodzi się nazwa miejscowości. Tutaj też znajduje się murowany korpus wiatraka, tzw. holendra, zbudowanego w 1902 roku.
Osoby urodzone w Świętej.
Ze Świętej pochodzą trzej wybitni działacze polonijni z rodziny Maćkowiczów: Jan, Władysław oraz Izydor (1890–1959), późniejszy kierownik V Dzielnicy Związku Polaków w Niemczech.

</doc>
<doc id="404322" url="https://pl.wikipedia.org/wiki?curid=404322" title="Święte (województwo podkarpackie)">
Święte (województwo podkarpackie)

Święte – wieś w Polsce położona w województwie podkarpackim, w powiecie jarosławskim, w gminie Radymno.
Wieś szlachecka Swięte, własność Konstantego Korniakta, położona była w 1589 roku w ziemi przemyskiej województwa ruskiego. W latach 1975–1998 miejscowość położona była w województwie przemyskim.

</doc>
<doc id="404324" url="https://pl.wikipedia.org/wiki?curid=404324" title="Święte (powiat koniński)">
Święte (powiat koniński)

Święte – wieś w Polsce położona w województwie wielkopolskim, w powiecie konińskim, w gminie Kramsk.
Święte wraz z wsią Żrekie tworzą sołectwo Święte.
W latach 1975–1998 miejscowość położona była w województwie konińskim.

</doc>
<doc id="404325" url="https://pl.wikipedia.org/wiki?curid=404325" title="Świętosław (województwo zachodniopomorskie)">
Świętosław (województwo zachodniopomorskie)

Świętosław – wieś w Polsce położona w województwie zachodniopomorskim, w powiecie wałeckim, w gminie Wałcz.
W latach 1975–1998 miejscowość położona była w województwie pilskim.

</doc>
<doc id="404326" url="https://pl.wikipedia.org/wiki?curid=404326" title="Świniary (powiat górowski)">
Świniary (powiat górowski)

Świniary – wieś w Polsce, położona w województwie dolnośląskim, w powiecie górowskim, w gminie Wąsosz.
Podział administracyjny.
W latach 1975–1998 miejscowość położona była w województwie leszczyńskim.
Historia.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Swinari".
Miejscowość początkowo leżała w granicach Wielkopolski. W średniowieczu została zdobyta i w wyniku aneksji przyłączony do Śląska przez książąt śląskich. W 1217 miało miejsce w Sądowlu zawarcie pokoju pomiędzy księciem wielkopolskim Władysławem Laskonogim, a księciem śląskim Henrykiem I Brodatym w wyniku, którego miejscowość przypadła temu ostatniemu.

</doc>
<doc id="404327" url="https://pl.wikipedia.org/wiki?curid=404327" title="Świniary (województwo małopolskie)">
Świniary (województwo małopolskie)

Świniary – wieś w Polsce, położona w północnej części województwa małopolskiego, w powiecie bocheńskim, w gminie Drwinia, na prawym brzegu Wisły.
W latach 1975–1998 w województwie krakowskim.
Przez miejscowość przechodzi droga wojewódzka nr 965. Niegdyś we wsi działała drogowa przeprawa promowa do lewobrzeżnych Sierosławic.
Pierwsze wzmianki o wsi pochodzą prawdopodobnie z XVIII wieku. Nazwa sugeruje, że wieś może być o kilka wieków starsza i że jej pierwsi mieszkańcy zajmowali się wypasem trzody królewskiej. Od I rozbioru Polski do I wojny światowej osada znajdowała się w obrębie dominium niepołomickiego. We wsi znajduje się mogiła austriackiego oficera, który zginął w 1914 od przypadkowej kuli.

</doc>
<doc id="404329" url="https://pl.wikipedia.org/wiki?curid=404329" title="Świniary (województwo wielkopolskie)">
Świniary (województwo wielkopolskie)

Świniary – wieś w Polsce położona w województwie wielkopolskim, w powiecie gnieźnieńskim, w gminie Kłecko. 
We wsi znajduje się poewangelicki kościół NMP Królowej Polski z 1901.
W latach 1975–1998 miejscowość położona była w województwie poznańskim.

</doc>
<doc id="404330" url="https://pl.wikipedia.org/wiki?curid=404330" title="Świnice (województwo łódzkie)">
Świnice (województwo łódzkie)

Świnice – wieś w Polsce położona w województwie łódzkim, w powiecie rawskim, w gminie Rawa Mazowiecka.
W latach 1975–1998 miejscowość położona była w województwie skierniewickim.

</doc>
<doc id="404331" url="https://pl.wikipedia.org/wiki?curid=404331" title="Świnice (województwo mazowieckie)">
Świnice (województwo mazowieckie)

Świnice – wieś w Polsce położona w województwie mazowieckim, w powiecie żyrardowskim, w gminie Mszczonów.
W latach 1975–1998 miejscowość położona była w województwie skierniewickim.
Na terenie miejscowości zlokalizowano "Suntago Village": bazę noclegową parku wodnego Suntago - kompleks domków typu bungalow.

</doc>
<doc id="404332" url="https://pl.wikipedia.org/wiki?curid=404332" title="Lepnica szkarłatna">
Lepnica szkarłatna

Lepnica szkarłatna ("Silene coeli-rosa" (L.) Gordon) – gatunek rośliny jednorocznej należący do rodziny goździkowatych ("Caryophyllaceae"). Pochodzi z południowo-zachodniej Europy (Włochy, Francja, Hiszpania) oraz Afryki Północnej (Maroko, Tunezja, Algieria). Jest uprawiana w cieplejszych rejonach Europy jako roślina ozdobna 

</doc>
<doc id="404333" url="https://pl.wikipedia.org/wiki?curid=404333" title="Świniec (województwo wielkopolskie)">
Świniec (województwo wielkopolskie)

Świniec – wieś w Polsce położona w województwie wielkopolskim, powiecie kościańskim, gminie Krzywiń.
W okresie Wielkiego Księstwa Poznańskiego (1815–1848) miejscowość wzmiankowana jako Świniec należała do wsi większych w ówczesnym pruskim powiecie Kosten rejencji poznańskiej. Świniec należał do majątku Jerka, którego właścicielem był wówczas (1846) rząd pruski w Berlinie (w Jerce znajdował się urząd pruski). W skład majątku Jerka wchodziło łącznie 16 wsi. Według spisu urzędowego z 1837 roku Świniec liczył 135 mieszkańców, którzy zamieszkiwali 16 dymów (domostw).
W latach 1975–1998 miejscowość położona była w województwie leszczyńskim.
Sołtysem od 2018 jest Andrzej Leonarczyk.
W Świńcu urodził się Stanisław Owsianny - kapitan lekarz rezerwy Wojska Polskiego, kawaler Krzyża Walecznych, ofiara zbrodni katyńskiej.

</doc>
<doc id="404334" url="https://pl.wikipedia.org/wiki?curid=404334" title="Świniec (województwo zachodniopomorskie)">
Świniec (województwo zachodniopomorskie)

Świniec – osada w Polsce położona w województwie zachodniopomorskim, w powiecie kamieńskim, w gminie Kamień Pomorski. W pobliżu wsi znajduje się Jezioro na Górce.
Historia.
Przed 1945 nazwa miejscowości to Schwenz. Wieś należała do rodziny von Keller i von Ploetz.
W latach 1975–1998 miejscowość położona była w województwie szczecińskim. 

</doc>
<doc id="404335" url="https://pl.wikipedia.org/wiki?curid=404335" title="Świnki (województwo kujawsko-pomorskie)">
Świnki (województwo kujawsko-pomorskie)

Świnki – wieś w Polsce położona w województwie kujawsko-pomorskim, w powiecie radziejowskim, w gminie Topólka.
Podział administracyjny.
W latach 1975–1998 miejscowość położona była w województwie włocławskim.
Demografia.
Według Narodowego Spisu Powszechnego (III 2011 r.) liczyła 39 mieszkańców. Jest 27. co do wielkości miejscowością gminy Topólka.

</doc>
<doc id="404336" url="https://pl.wikipedia.org/wiki?curid=404336" title="Świnków (województwo świętokrzyskie)">
Świnków (województwo świętokrzyskie)

Świnków – wieś w Polsce położona w województwie świętokrzyskim, w powiecie koneckim, w gminie Smyków.
W latach 1975–1998 miejscowość położona była w województwie kieleckim.
Wierni Kościoła rzymskokatolickiego należą do parafii Matki Bożej Częstochowskiej w Miedzierzy.

</doc>
<doc id="404337" url="https://pl.wikipedia.org/wiki?curid=404337" title="Świnków (województwo wielkopolskie)">
Świnków (województwo wielkopolskie)

Świnków – wieś w Polsce położona w województwie wielkopolskim, w powiecie krotoszyńskim, w gminie Krotoszyn.
Miejscowość leżała w obrębie księstwa krotoszyńskiego (1819-1927), którym władali książęta rodu Thurn und Taxis. W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Krotoszyn w rejencji poznańskiej. Świnków należał do okręgu krotoszyńskiego tego powiatu i stanowił część majątku Orpiszewo, którego właścicielem był wówczas książę Maximilian Karl von Thurn und Taxis. Według spisu urzędowego z 1837 roku wieś liczyła 331 mieszkańców, którzy zamieszkiwali 38 dymów (domostw).
W latach 1975–1998 miejscowość położona była w województwie kaliskim.

</doc>
<doc id="404338" url="https://pl.wikipedia.org/wiki?curid=404338" title="Świnna (województwo śląskie)">
Świnna (województwo śląskie)

Świnna – wieś w Polsce, położona w województwie śląskim, w powiecie żywieckim, w gminie Świnna. Siedziba gminy Świnna.
W latach 1975–1998 wieś położona była w województwie bielskim.
W 1595 roku wieś położona w powiecie śląskim województwa krakowskiego była własnością kasztelana sądeckiego Krzysztofa Komorowskiego. 
Przez wieś przepływa Koszarawa, niewielka rzeka dorzecza Wisły, dopływ Soły.

</doc>
<doc id="404339" url="https://pl.wikipedia.org/wiki?curid=404339" title="Świnna (województwo wielkopolskie)">
Świnna (województwo wielkopolskie)

Świnna – wieś w Polsce położona w województwie wielkopolskim, w powiecie słupeckim, w gminie Ostrowite.
W latach 1975–1998 miejscowość położona była w województwie konińskim.
Zobacz też: Świnna, Świnna Poręba 

</doc>
<doc id="404340" url="https://pl.wikipedia.org/wiki?curid=404340" title="Świny (województwo dolnośląskie)">
Świny (województwo dolnośląskie)

Świny (niem. "Schweinhaus") – wieś w Polsce położona w województwie dolnośląskim, w powiecie jaworskim, w gminie Bolków, na Pogórzu Kaczawskim w Sudetach, przy drodze krajowej nr 3.
Podział administracyjny.
W latach 1975–1998 miejscowość położona była w województwie jeleniogórskim.
Nazwa.
W 1945 roku wieś nosiła nazwy Chlewiska, Świnka.
Historia.
Pierwotnie znajdował się tutaj kasztelański gród (późniejszy Zamek Świny) oraz osada służebna. Gród pełnił funkcję administracyjno-wojskową. Wymieniono go raz pierwszy po łacinie w kronice Kosmasa w 1108 r. we fragmencie "oppidium Svini in Poloniae" czyli "osiedle warowne Świny w Polsce". Potem w dokumencie papieża Hadriana IV wzmiankowany jako gród kasztelański "Zpini". Od połowy XIII w., w wyniku ominięcia grodu przez szlaki handlowe, znaczenie osady zmalało, doszło do ograniczenia funkcji grodów, jedyną funkcją Świn pozostała funkcja wojskowa. W tym czasie gród upada na rzecz Bolkowa.
W 1946 r. rozpoczęły się przymusowe wysiedlenia ludności niemieckiej. 23 lipca 1946 r. razem z mieszkańcami Gorzanowic i Wolbromka mieszkańcy Świn byli eskortowani do Jawora, stamtąd zostali przetransportowani do Brakel w Westfalii.
Zabytki.
Do wojewódzkiego rejestru zabytków wpisane są obiekty:
inne obiekty:

</doc>
<doc id="404341" url="https://pl.wikipedia.org/wiki?curid=404341" title="Świny (województwo łódzkie)">
Świny (województwo łódzkie)

Świny – wieś w Polsce położona w województwie łódzkim, w powiecie łódzkim wschodnim, w gminie Koluszki.
Wieś szlachecka położona była w drugiej połowie XVI wieku w powiecie rawskim ziemi rawskiej województwa rawskiego. W latach 1975–1998 miejscowość położona była w województwie piotrkowskim.

</doc>
<doc id="404342" url="https://pl.wikipedia.org/wiki?curid=404342" title="E662 (trasa europejska)">
E662 (trasa europejska)

E662 – trasa europejska łącznikowa (kategorii B), biegnąca przez północną Serbię (Baczkę i północno-wschodnią Chorwację (Slawonię). 
E662 zaczyna się w Suboticy, gdzie odbija od trasy europejskiej E75. W Serbii E662 biegnie szlakami dróg krajowych: 
Na terenie Chorwacji E662 biegnie szlakiem drogi krajowej nr 213 do Osijeku, gdzie łączy się z trasą E73. 
Ogólna długość trasy E662 wynosi około 130 km, z tego 95 km w Serbii i 35 km w Chorwacji. 

</doc>
<doc id="404343" url="https://pl.wikipedia.org/wiki?curid=404343" title="Feliks Kreutz">
Feliks Kreutz

Feliks (Szczęsny) Kreutz (ur. 19 listopada 1844 w Nowym Sączu, zm. 22 września 1910 w Zakopanem) – polski geolog, rektor Uniwersytetu Jagiellońskiego, ojciec Stefana Kreutza.
Życiorys.
Odbył studia mineralogiczne w Uniwersytecie Lwowskim oraz chemiczne, geologiczne i mineralogiczne w Uniwersytecie Jagiellońskim. Studia uzupełniające odbył w Wiedniu. Był uczniem między innymi Alojzego Altha. Od 1870 profesor nadzwyczajny i kierownik Katedry Mineralogii Uniwersytetu Lwowskiego. W 1873 otrzymał tytuł profesora zwyczajnego. W latach 1874-1875 pełnił funkcję dziekana Wydziału Filozoficznego. W 1887 objął Katedrę Mineralogii UJ. Rektor tej uczelni (1898-1899) oraz dziekan Wydziału Filozoficznego (1900-1901).
Od 1887 członek korespondent Akademii Umiejętności, a od 1888 członek czynny.
W latach 1870-1887 dyrektor Muzeum Mineralogicznego we Lwowie, w którym zgromadził bogate zbiory mineralogiczne, petrograficzne i geologiczne. Członek założyciel i prezes Polskiego Towarzystwa Przyrodników im. Kopernika we Lwowie (zał. wspólnie z Bronisławem Radziszewskim i Julianem Niedźwiedzkim w 1873).
W pracy naukowej zajmował się krystalografią, petrogenezą, krystalofizyką, geologią regionalną i sejsmologią. Był pionierem nowoczesnych badań mikroskopowych w mineralogii. Wykładał ten przedmiot jako profesor m.in. na Uniwersytecie Lwowskim. Wraz z m.in. Julianem Niedźwiedzkim uczestniczył w Komitecie Redakcyjnym "Atlasu geologicznego Galicji". Był szczególnie czynnym członkiem Komisji Fizjograficznej AU. Na przedwczesną emeryturę przeszedł w 1903 wskutek ciężkiego przepracowania.
W latach 1887-1903 poseł na Sejm Galicyjski. W 1903 radca dworu.
Został pochowany na Cmentarzu Rakowickim w Krakowie.

</doc>
<doc id="404344" url="https://pl.wikipedia.org/wiki?curid=404344" title="Ice-T">
Ice-T

Ice-T, właśc. Tracy Lauren Marrow (ur. 16 lutego 1958 w Newark) – amerykański muzyk, raper, autor tekstów piosenek, aktor, producent muzyczny i pisarz, jeden z prekursorów gangsta rapu i jeden z pionierów rapcore. Większość jego muzyki zajmuje się kwestiami politycznymi, takimi jak Public Enemy. Wykorzystuje gwałtowny język i slang, z częstymi aluzjami do życia w przestępczości, prostytucji, narkotykach, zbirach i innych gatunkach sugerowanych w stylu gangsta rapu.
W 1991 założył zespół Body Count. Popularność jako aktor zdobył występując w roli policjanta New York City Police Department Odafina „Fina” Tutuoli w serialu NBC "Prawo i porządek" ("Law and Order: Special Victims Unit"). Wystąpił też w grze wideo .
Życiorys.
Wczesne lata.
Urodził się w Newark w New Jersey w rodzinie agnostyków jako syn Alice i Afroamerykanina Solomona Marrow. Jego ojciec pracował jako mechanik przenośnika taśmowego w Rapistan Conveyor Company. Gdy był dzieckiem jego rodzina przeprowadziła się do Summit w New Jersey. Kiedy był w trzeciej klasie szkoły podstawowej, jego matka zmarła na atak serca, a cztery lata później z tą samą diagnozą zmarł jego ojciec.
Po śmierci rodziców, trafił do dalszej rodziny w Kalifornii. Wychowywała go ciotka w Los Angeles, gdzie zaczął uczęszczać do Crenshaw High School. Tam miał styczność z gangami i przestępczym życiem, po raz pierwszy odkrył magię rapu, a także życie uliczne, dołączając do gangu „Crips”. W młodości był dilerem marihuany i drobnym złodziejem. Zajęcie przynosiło za mało pieniędzy, by utrzymać siebie, dziewczynę i córkę LaTeshę (ur. 1977), więc zaciągnął się do wojska, gdzie spędził cztery lata.
Kariera.
Po powrocie do Los Angeles dostrzegł ucieczkę od kłopotów w rapowaniu i postanowił poświęcić się muzyce. Początkowo pracował jako DJ w Laguna Niguel. Wtedy też przyjął pseudonim Ice-T jako hołd dla byłego alfonsa, a później znanego rapera Iceberg Slima (Robert Beck). Poznał Lindę Marie Sanchez, która urodziła syna Kevina.
W 1982 nawiązał współpracę z producentem Willie Strongiem z Saturn Records, a rok potem (1983) powstały pierwsze nagrania, w tym „Cold Wind Madness” (znany także jako „The Coldest Rap”), która stała się przebojem w podziemiu hip-hopowym. W 1986 związał się z Darlene Ortiz, z którą ma syna Tracy Jr.
W 1987 ukazał się jego debiutancki album "Rhyme Pays", który zdobył status złotej płyty. Kolejną płytę – "Power" wydał już we własnej wytwórni i dostał bardzo dobre recenzje. Płyta "O.G. Original Gangster" z 1991 uważana jest za jeden z kamieni milowych gangsta rapu.
W 1991 ze swoim heavy metalowym zespołem Body Count wystąpił na pierwszej edycji festiwalu Lollapalooza. Ten koncert przyniósł mu uznanie młodzieży z klasy średniej i fanów muzyki alternatywnej. Rok potem otrzymał nagrodę Grammy, za udział w nagrywaniu piosenki Quincy Jonesa „Back on the Block”.
Przeskok od rapu do ekranu telewizyjnego przydarzył mu się, gdy w toalecie klubu nocnego usłyszał go aktor i reżyser Mario Van Peebles. Spodobało mu się, jak Ice-T mówił, więc zaproponował mu pierwszą rolę za 23 tys. dolarów jako Scotty Appleton w dramacie kryminalnym "New Jack City" (1991) z Wesleyem Snipesem. Dzięki tej roli, za którą był nominowany do MTV Movie Awards w kategorii najlepsza rola przełomowa, pojawił się na scenie i zaczął zbierać kolejne propozycje, wkrótce później grając w produkcjach: "Rykoszet" (1991) z Denzelem Washingtonem czy "Johnny Mnemonic" (1995) z Keanu Reevesem. Za rolę policjanta New York City Police Department Odafina „Fina” Tutuoli w serialu NBC "Prawo i porządek" ("Law and Order: Special Victims Unit") w 1996 i 2002 otrzymał Image Award.
Ice-T często współpracował z zespołami metalowymi. Nagrywał gościnnie m.in. z Black Sabbath, Six Feet Under – "True Carnage" (2001) i ze Slayerem.
Został prezesem koncernu produkującego filmy pornograficzne. Za występ w komedii erotycznej "Pimpin' 101" (2002) zdobył nominację do AVN Award.
31 grudnia 2005 ożenił się z modelką Nicole Austin. Mają córkę Chanel Nicole (ur. 28 listopada 2015).
W 2006, po siedmioletniej przerwie, ukazała się jego płyta "Gangsta Rap". Na okładce umieszczone było kontrowersyjne zdjęcie rapera i jego żony na łóżku. Płyta otrzymała mieszane recenzje. Pod koniec października 2007 wziął udział w telewizyjnej gali stacji VH1 – "Hip Hop Honors 2007".
Wydał 8 albumów studyjnych, 51 singli, nagrał 80 teledysków i sprzedał 10 mln płyt w samych Stanach Zjednoczonych.

</doc>
<doc id="404345" url="https://pl.wikipedia.org/wiki?curid=404345" title="Tracy Morrow">
Tracy Morrow



</doc>
<doc id="404346" url="https://pl.wikipedia.org/wiki?curid=404346" title="Szczęsny Kreutz">
Szczęsny Kreutz



</doc>
<doc id="404347" url="https://pl.wikipedia.org/wiki?curid=404347" title="Rosz Haszana">
Rosz Haszana



</doc>
<doc id="404349" url="https://pl.wikipedia.org/wiki?curid=404349" title="Śmiłów (województwo mazowieckie)">
Śmiłów (województwo mazowieckie)

Śmiłów – wieś w Polsce położona w województwie mazowieckim, w powiecie szydłowieckim, w gminie Jastrząb. 
W Śmiłowie istnieje kilka zakładów kamieniarskich. 
Był wsią biskupstwa krakowskiego w województwie sandomierskim w ostatniej ćwierci XVI wieku. W latach 1975–1998 miejscowość położona była w województwie radomskim.
Wierni Kościoła rzymskokatolickiego należą do parafii św. Jana Chrzciciela w Jastrzębiu.
Historia.
Wieś Śmiłów jest znana z przekazów historycznych z XV w. – u Długosza w "Liber beneficiorum", tom II str. 488.
W wieku XIX wieś włościańska nad rzeką Śmiłówką, w powiecie radomskim, gminie Rogów, parafii Jastrząb, odległa od Radomia o 26 wiorst, od Jastrzębia (stacja drogi żelaznej) o 3 wiorsty. Na terenie Śmiłowa znajdowały się łomy piaskowca, młyn wodny, urząd gminny. W 1827 r. według spisu było 8 domów., 44 mieszkańców. W roku 1885 było tu 78 domów., 519 mieszkańców, 1311 mórg ziemi.
Wieś Śmiłów, w parafii Jastrząb była własnością biskupów krakowskich, miała 6 łanów kmiecych, młyn z rolą, własność wójta w Jastrzębiu, z których dziesięcinę snopową i konopną, wartości 5 grzyw., płacono plebanowi w Jastrzębiu. Pleban w Jastrzębiu pobierał stąd kolędę i grosz świętego Piotra (Długosz, L. B., II, 488). Według rejestru poborowego powiatu radomskiego z roku 1569 wieś Śmiłów, należąca do klucza iłżeckiego, biskupa krakowskiego, miała 2 łany.
Kuźnica istniała w Śmiłowie w XVI w., zwano ją Ruda Smiłowska alias Orzeł. Według rejestru poborowego z 1569 r. płacono od 2 kół i 5 tow. (Pawiński, Kodeks Małopolski, 322, 324). Kajetan Sołtyk, biskup krakowski, w przywileju z dnia 23 marca 1765 r., danym w Kielcach dla probostwa Jastrząb, mówi „o naszem sołtystwie Kuźnia Smilowska".

</doc>
<doc id="404350" url="https://pl.wikipedia.org/wiki?curid=404350" title="Świerczów (województwo podkarpackie)">
Świerczów (województwo podkarpackie)

Świerczów – wieś w Polsce położona w województwie podkarpackim, w powiecie kolbuszowskim, w gminie Kolbuszowa.
Wieś powstała niedługo przed rokiem 1581.
W latach 1975–1998 położona była w województwie rzeszowskim.
Przez wieś przepływa struga Świerczówka, dopływ Przyrwy.
Miejsce urodzenia Stanisława Kałużyńskiego.
Nazwy obiektów fizjograficznych:

</doc>
<doc id="404351" url="https://pl.wikipedia.org/wiki?curid=404351" title="Świnki (województwo lubelskie)">
Świnki (województwo lubelskie)

Świnki – wieś w Polsce położona w województwie lubelskim, w powiecie janowskim, w gminie Modliborzyce.
Krótki opis.
W latach 1975−1998 miejscowość położona była w województwie tarnobrzeskim. Według Narodowego Spisu Powszechnego (III 2011 r.) liczyła 10 mieszkańców i była najmniejszą miejscowością gminy Modliborzyce. Miejscowa ludność wyznania katolickiego przynależy do Parafii św. Stanisława w Modliborzycach.
Historia.
Wieś powstała w lasach należących do dóbr modliborskich. Pierwsze wzmianki na jej temat pochodzą z roku 1826. Osadnicy, wywodzący się głównie znad Sanu, otrzymali do wykarczowania kawałek lasu. Początkowo płaci­li czynsz, ale z powodu ciągłego zalegania w opłatach zostali zmu­szeni do odrabiania pańszczyzny. W 1846 r. Świnki (wraz ze "Świniami"), liczyły 7 gospodarstw. W 1921 r. wieś tworzona była przez 10 domów i zamieszkana przez 71 mieszkańców. W październiku 1942 r. Świnki zostały zbombardowane, w wyniku czego spło­nęło 9 gospodarstw.

</doc>
<doc id="404353" url="https://pl.wikipedia.org/wiki?curid=404353" title="Atabalipa">
Atabalipa



</doc>
<doc id="404354" url="https://pl.wikipedia.org/wiki?curid=404354" title="Ithobaal I">
Ithobaal I



</doc>
<doc id="404355" url="https://pl.wikipedia.org/wiki?curid=404355" title="Gore (firma)">
Gore (firma)



</doc>
<doc id="404356" url="https://pl.wikipedia.org/wiki?curid=404356" title="Carolath">
Carolath



</doc>
<doc id="404358" url="https://pl.wikipedia.org/wiki?curid=404358" title="Siedlisko (powiat krośnieński)">
Siedlisko (powiat krośnieński)

Siedlisko – wieś w Polsce położona w województwie lubuskim, w powiecie krośnieńskim, w gminie Maszewo.
W latach 1975–1998 miejscowość należała administracyjnie do województwa zielonogórskiego.

</doc>
<doc id="404359" url="https://pl.wikipedia.org/wiki?curid=404359" title="Relacja pusta">
Relacja pusta

Relacja pusta – relacja, która nie zachodzi dla żadnego elementu zbioru, na którym jest rozpatrywana.
Definicja.
Niech formula_1 będą dowolnymi zbiorami oraz formula_2 Relację formula_3-argumentową formula_4 nazywa się pustą, jeżeli formula_5
Oznacza to, że nie istnieje taki element formula_6 że zachodzi formula_7 czyli żadna uporządkowana krotka formula_3-elementowa nie należy do relacji formula_9

</doc>
<doc id="404361" url="https://pl.wikipedia.org/wiki?curid=404361" title="Żaglowiec wysoki">
Żaglowiec wysoki

Żaglowiec wysoki, , ("Pterophyllum altum") – gatunek słodkowodnej ryby z rodziny pielęgnicowatych (Cichlidae).
Występowanie.
Dorzecze Orinoko
Charakterystyka.
Ryba stadna, dość płochliwa. Może być trzymana z innymi spokojnymi gatunkami. Dorasta do 18 cm długości, wysokość 15–40 cm rozpiętości płetw grzbietowej i odbytowej.
Wymagania hodowlane.
Powinny być pielęgnowane w dużych zbiornikach, powyżej 400 litrów, o wysokości co najmniej 60 cm i długości co najmniej 120 cm, w stadzie składającym się z kilku do kilkunastu ryb tej samej wielkości. Potrzebują dużo wolnej przestrzeni do pływania.
Podłoże ciemne, gęsto obsadzone roślinami o wysokich łodygach np. nurzańcami ("Vallisneria").
Rozmnażanie.
Dość trudne (może to być skutek małej popularności tej ryby i niedostatku wiedzy na jej temat).

</doc>
<doc id="404363" url="https://pl.wikipedia.org/wiki?curid=404363" title="Achim von Arnim (1881–1940)">
Achim von Arnim (1881–1940)

Achim Konstantin Rudolf Ferdinand von Arnim (ur. 1 lutego 1881 w Karlsruhe, zm. 24 maja 1940) – niemiecki naukowiec, rektor Technische Universität Berlin i dowódca pułku.
Życie.
Achim von Arnim urodził się jako najstarszy syn generała Hansa von Arnima (1846-1922) i Elisabeth z domu Freiin Türckheim. Ukończył służbę wojskową i przeszedł do cywila w stopniu majora rezerwy 8 pułku piechoty.
Achim von Arnim pełnił funkcję generała brygady grupy SA Berlin-Brandenburg i nadano mu tytuł rycerza orderu Pour le Mérite.
Po wybuchu II wojny światowej został mianowany podpułkownikiem. Zmarł jako dowódca pułku podczas marszu na Europę Zachodnią.

</doc>
<doc id="404367" url="https://pl.wikipedia.org/wiki?curid=404367" title="W. L. Gore &amp; Associates">
W. L. Gore &amp; Associates

W. L. Gore &amp; Associates, Inc., została założona 1 stycznia 1958, w Newark w stanie Delaware, przez Wilberta L. i Genevieve Gore'ów. 
Sztandarowymi produktami przedsiębiorstwa są syntetyczne tkaniny Gore-Tex oraz Windstopper.
Posiada swoje filie w Argentynie, Australii, Austrii, Brazylii, Chinach, Finlandii, Francji, Niemczech, Grecji, Hongkongu, Indiach, Włoszech, Japonii, Korei Południowej, Malezji, Holandii, Nowej Zelandii, Polsce, Rosji, Szkocji, Singapurze, Hiszpanii, Szwecji, Tajwanie i USA.
Fabryki są ulokowane w USA, Niemczech, Szkocji, Japonii i Chinach.
Przychód W. L. Gore &amp; Associates wynosi około 3,2 mld dolarów. Przedsiębiorstwo zatrudnia ok. 10 tys. pracowników.

</doc>
<doc id="404368" url="https://pl.wikipedia.org/wiki?curid=404368" title="Harry Hopkins Mk VIII">
Harry Hopkins Mk VIII

Harry Hopkins Mk VIII to brytyjski lekki czołg z okresu II wojny światowej.
Historia.
Czołg Mk VIII powstał w zakładach Vickersa jako "Light Tank Mark VII revised", czyli wersja ulepszona czołgu Mk VII. Później pojazd otrzymał oznaczenie Mk VIII Harry Hopkins (A25).
Pierwsze trzy prototypy powstały w 1941 roku. Mk VIII posiadał takie same podwozie jak czołg Tetrarch Mk VII, ale inną wieżę i kadłub, oraz mocniejszy pancerz, którego maksymalna grubość wynosiła 38 mm.
Produkcją czołgów zajmowały się zakłady Metropolitan-Cammell, które do momentu zakończenia produkcji w 1944 zbudowały 99 maszyn.
Pierwotnym przeznaczeniem czołgi Mk VIII były jednostki powietrznodesantowe. Wycofano je z ich uzbrojenia w 1950 wraz z rozwiązaniem jednostek szybowców desantowych.
Pojazdy na podwoziu Mk VIII.
"W różnych publikacjach są podawane różne dane taktyczno-techniczne."

</doc>
<doc id="404369" url="https://pl.wikipedia.org/wiki?curid=404369" title="Achim von Arnim (pisarz)">
Achim von Arnim (pisarz)

Carl Joachim Friedrich Ludwig Achim von Arnim (ur. 26 stycznia 1781 w Berlinie, zm. 21 stycznia 1831 w Wipersdorfie) – niemiecki pisarz, obok Clemensa Brentano i Josepha von Eichendorffa główny przedstawiciel romantyzmu heidelberskiego. Najbardziej znaczącym jego dziełem jest powieść "Die Kronenwächter". 
Pochodził ze szlacheckiego rodu Arnim. Jego ojciec, baron Joachim Erdmann von Arnim (1741-1804), był pruskim dyplomatą. Achim studiował prawo i nauki przyrodnicze na Uniwersytecie w Haale. Po zakończeniu studiów podróżował po Niemczech i zachodniej Europie. Pod wpływem Goethego i Herdera docenił wartość niemieckich legend i piosenek ludowych i rozpoczął ich zbieranie. Ta praca zaowocowała wydanym wspólnie z przyjacielem, Clemensem Brentano, zbiorem "Des Knaben Wunderhorn" (1805). To pod ich wpływem dwa lata później Joseph Görresem opublikował "Teutschen Volksbücher". W 1811 roku założył wraz z Adamem Heinrichem Müllerem organizację (później znana jako "Christlich-deutsche Tischgesellschaft"), która propagowała antyfrancuski i antysemicki pruski patriotyzm.
Arnim należy do reprezentantów romantyzmu politycznego i krytyków racjonalizmu oświecenia. Twierdził, że należy ograniczyć powszechną edukację, która powoduje, że prosty lud poddaje się wpływom innych kultur i zatraca świadomość własnych tradycji narodowych. Prowadziło to do idealizacji średniowiecza i czasów cesarstwa, a jednocześnie stanowiło wyraz dążenia do zjednoczenia Niemiec.

</doc>
<doc id="404370" url="https://pl.wikipedia.org/wiki?curid=404370" title="Służba zdrowia w Bydgoszczy">
Służba zdrowia w Bydgoszczy



</doc>
<doc id="404388" url="https://pl.wikipedia.org/wiki?curid=404388" title="Hugo Ball">
Hugo Ball

Hugo Ball (ur. 22 lutego 1886 w Pirmasens (Nadrenia-Palatynat), zm. 14 września 1927 w Gentilino, w Szwajcarii) – niemiecki pisarz, autor i współtwórca zuryskiego ruchu dadaistycznego.
Był przyjacielem i biografem Hermanna Hessego. W maju 1915 wyemigrował wraz ze swoją towarzyszką życiową Emmy Hennings z Niemiec do neutralnej Szwajcarii.
Dziś jego imię nosi jedno z gimnazjów w Pirmasens.
Życiorys.
Hugo Ball urodził się w katolickiej, mieszczańskiej rodzinie jako syn fabrykanta butów. W latach 1895–1901 uczęszczał do sześcioklasowego królewskiego gimnazjum w Pirmasens bez prawa do matury. Po jego ukończeniu niechętnie ugiął się życzeniu rodziców, i rozpoczął naukę w przedsiębiorstwie handlu skórą Ferdynanda Schohla. Ze względów zdrowotnych przerwał jednak naukę. Rodzice ustąpili jego życzeniu, by zdawać maturę w Herzog-Wolfgang-Gimnazjum w Zweibrücken. Po maturze, w październiku 1906 rozpoczął studia z germanistyki, historii i filozofii w Monachium i stał się gorącym wielbicielem muzyki Maxa Regera. W 1907 studiował przez dwa semestry w Heidelbergu, gdzie uczęszczał na wykłady o filozofii Schopenhauera i Nietzschego. 1909 – 1910 opracował projekt rozprawy pt. „Nitsche w Bazylei”, której jednak nie obronił i która została opublikowana dopiero w 1978. Wiosną 1910 przerwał studia co spowodowało konflikt z rodziną. Przeniósł się wtedy do Berlina, gdzie podjął naukę na pomocnika do spraw reżyserii i zarządzania w szkole aktorskiej Maxa Reinhardta, gdzie nauczycielem reżyserii był Paul Legband Balls. W tym samym roku udało mu się opublikować w wydawnictwie Ernsta Rowohlta tragikomedię „"Die Nase des Michelangelo"” ("Nos Michała Anioła"). W latach 1911–1912 pracował jako dramaturg w teatrze w Plauen, a w latach 1912–1914 w Monachium w "Münchner Kammerspiele".
Po wewnętrznym kryzysie teatru, został jedynym dramaturgiem tej instytucji. W Monachium poznał Hansa Leybolda, Leontine Sagan, a później także Richarda Huelsenbecka i Emmy Hennings. Przy prapremierze dramatu "Franciska", poznał jego autora Franka Wedekinda. Pod koniec 1912 przystąpił do pracy nad sztuką "Der Henker von Brescia" jednak w 1913 w "Münchner Kammerspielen" doszło ponownie do kryzysu. Przez zmianę dyrekcji Ball stracił wpływ na repertuar teatru. W tym czasie publikował w czasopismach: "Die Neue Kunst", "Die Aktion" oraz "Jugend"; a w 1914 także w czasopiśmie teatralnym "Phöbus". W czasie kiedy "Die Aktion" publikował wiersze Hugo Balla, nie powiódł się wspólny projekt z Kandinskym. Miał to być, pomyślany jako almanach, dodatek do pisma "Der Blaue Reiter", jednak wybuch wojny zakończył ten projekt. Ball zgłosił się ochotniczo do służby wojskowej, ale został uznany niezdolnym. W czasie odwiedzin u rannego przyjaciela w Lunéville, zetknął się jednak z frontową rzeczywistością i swoje przeżycia opublikował w gazecie Pirmasenser Zeitung. Udał się do Berlina gdzie nadal pisał do czasopism. Na skutek doświadczeń wojennych skierował swoje zainteresowania ku anarchizmowi. Czytywał pisma Kropotkina i Bakunina. W maju 1915, razem z Emmy Hennings, Ball wyemigrował do Szwajcarii, gdzie początkowo zamieszkał w Zurychu. Z zespołem Varieté włóczył się po kraju jako pianista i autor tekstów. W końcu wszedł w kontakt ze szkołą tańca Rudolfa von Labana, która była miejscem spotkań ruchu dadaistycznego. W lutym 1916 razem z Hansem Arpem, Tristanem Tzarą i Marcelem Janco założył w Zurychu Cabaret Voltaire, gdzie w czerwcu wygłosił po raz pierwszy poemat dźwiękowy "Gadji beri bimba". Cabaret Voltaire uważany jest za kolebkę dadaizmu. Wkrótce Ball wycofał się jednak z aktywnych działań dadaistów i w latach 1917–1919 współpracował, a w końcu i kierował, wydawaniem gazety Die_Freie_Zeitung, do której pisał artykuły krytyczne i komentarze polityczne często pod wpływem Bakunina. Po bankructwie wydawnictwa stracił zainteresowanie aktywnością polityczną. Ball zaprzyjaźnił się z niemieckim pisarzem, a jednocześnie księdzem katolickim Paulem Mathiesem. W lecie 1920 zwrócił się ponownie ku katolicyzmowi i nawrócił się. Wszedł do zdecydowanie ortodoksyjnych kręgów i studiował starożytnych mistyków. Podróżował z wykładami po Niemczech i Szwajcarii. Od ślubu z Emmy Hennings 21 lutego 1920 zamieszkał, z przerwą na pobyt we Włoszech (Rzymie i Salerno) od jesieni 1924 do wiosny 1926, w małej wiosce Agnuzzo pod Montagnola w Kantonie Tessin, a od 1926 w Casa Schori w Sorengo. Od 1924 koncentrował się coraz bardziej na tematach Katolicyzmu i pisał dla katolickiego pisma "Hochland" o teologii katolickiej. Od czasu przenosin do Tessina związał się bliską przyjaźnią z Hermannem Hesse, którego biografię pisał od początku października 1926, a która ukazała się w czerwcu 1927 w wydawnictwie S.Fischera. Hugo Ball zmarł 14 września 1927 na raka żołądka w Gentilino gmina Collina d’Oro, okręg Lugano, w Kantonie Tessin i został pochowany na tamtejszym cmentarzu San Abbondio, na którym spoczęła również jego żona Emmy (zmarła w 1948) – i Hermann Hesse.

</doc>
<doc id="404392" url="https://pl.wikipedia.org/wiki?curid=404392" title="Metoda Quine’a-McCluskeya">
Metoda Quine’a-McCluskeya

Metoda Quine’a-McCluskeya – sposób minimalizacji funkcji boolowskich opracowany przez Willarda Van Ormana Quine’a i Edwarda J. McCluskeya. Daje rezultaty identyczne do metody tablic Karnaugh, ale w przeciwieństwie do niej, dużo łatwiej daje się zaimplementować na komputerze.
Algorytm.
Proces minimalizacji rozpoczynamy od uporządkowania zbiorów iloczynów zupełnych funkcji w taki sposób, aby poszczególne grupy zawierały iloczyny zupełne o takiej samej liczbie jedynek. Następnie porównujemy każdą kombinację należącą do danej grupy z każdą kombinacją należącą do grupy następnej. Jeżeli porównywane kombinacje różnią się od siebie tylko na jednej pozycji, to łączymy je w nową kombinację, wpisując w rozróżniające je miejsce znak „–”.
Kontynuując procedurę łączenia, usuwamy powtarzające się kombinacje; kończymy gdy nie ma możliwości dokonania dalszych łączeń. Każda kombinacja nie podlegająca dalszemu łączeniu jest nazywana implikantem prostym.
Następnie tworzymy tabelę, w której wiersze odpowiadają otrzymanym implikantom prostym, a kolumny wszystkim prawdziwym iloczynom zupełnym, przedstawionym w definicji funkcji. Analizując tabelę stawiamy znak „x” w tych polach, które leżą na przecięciu kolumny reprezentującej dany iloczyn pełny (w postaci liczby dziesiętnej) oraz wiersza odpowiadającego implikantowi prostemu, który ów iloczyn pełny zawiera.
Uproszczona funkcja, równoważna funkcji minimalizowanej, może być otrzymana w postaci sumy wybranych implikantów prostych. Wybór implikantów prostych jest przeprowadzany tak, aby pokrywały one wszystkie rozważane iloczyny pełne.
Podobieństwo do metody tablic Karnaugha.
Z teoretycznego punktu widzenia, metoda Quine’a-McCluskeya i metoda tablic Karnaugh są identyczne. Wystarczy zauważyć, że w kolejnych krokach metody Quine’a-McCluskeya organizujemy grupy odpowiednio 1,2,4,8... elementowe, tak samo jak zakreślamy możliwie największe grupy w metodzie tablic Karnaugh. Następnie wybieramy takie implikanty proste, które pokrywają nam wszystkie iloczyny pełne, tak samo jak w metodzie Karnaugh upewniamy się, że zakreślone grupy pokrywają nam wszystkie konieczne pola. Można zatem odnieść wrażenie, że mechanizm działania jest ten sam, tyle że metoda tablic Karnaugha jest „graficzna”, natomiast metoda Quine’a-McCluskeya jest „tekstowa”. Praktyka pokazuje, która metoda jest wygodniejsza w wybranej sytuacji.
Złożoność.
Wprawdzie dla funkcji powyżej czterech zmiennych metoda Quine’a-McCluskeya jest bardziej wygodna niż metoda Karnaugh, jednak zakres jej zastosowań także jest ograniczony, ponieważ problem, który rozwiązuje, jest NP-trudny: czas działania algorytmu rośnie wykładniczo z rozmiarem zadania. Pokazano, że dla "n" zmiennych liczba implikantów prostych funkcji ma ograniczenie górne 3"n"/"n".
Funkcje o wielu zmiennych redukuje się więc metodami heurystycznymi, które nie gwarantują znalezienia minimum. Wśród nich faktycznym standardem jest metoda Espresso.
Przykład.
Mamy zadaną tablicę prawdy:
Możemy zapisać ją w postaci
Oznacza to, że funkcja czterech zmiennych o jednej wartości będzie dawała 1 dla 4,8,10,11,12 i 15, będzie niezdefiniowana dla 9 i 14, a dla reszty będzie dawała zero.
Można przedstawić ją w sposób nieoptymalny jako sumę iloczynów:
6 członów iloczynowych odpowiada 6 liczbom 4,8,10,11,12,15 liczby te przedstawione binarnie to 4 = 0100, druga jest jedynką, czyli B będzie nieodwrócone, 8 = 1000 – pierwsza zmienna będzie nieodwrócona itd.
Optymalizacja.
Aby zoptymalizować, budujemy tablicę iloczynów zupełnych
Teraz zaczynamy łączyć iloczyny zupełne z innymi, różniącymi się tylko na jednej pozycji. Pozycja na której się różnią oznaczamy znakiem myślnika/minus (-). Porządkujemy je również względem ilości jedynek. W ten sposób powstają implikanty rozmiaru 2.Jeśli któryś iloczyn nie da się połączyć z innymi, bo różni się o więcej niż jedną cyfrę od każdego – zaznaczmy go gwiazdką i nazywamy implikantem prostym.
W następnym kroku łączymy te rozmiaru 2 w rozmiar 4 itd.
Krok 2: wybór implikantów prostych.
Robimy tabelę, gdzie wiersze to implikanty proste, które zaznaczyliśmy gwiazdką, a kolumny to liczby ze zbioru m; nie bierzemy pod uwagę liczb ze zbioru d, choć w pierwszym kroku braliśmy.
Z implikantów prostych wybieramy te istotne i zaznaczamy gwiazdką.
Wybieramy w ten sposób, że patrzymy na kolumny, które mają tylko jeden znak X. Jeśli kolumna ma tylko jeden X oznacza to że iloczyn zupełny może być przykryty tylko przez jeden implikant prosty. Ten implikant jest istotny. Pierwsza kolumna z „4” ma tylko jeden X dla m(4,12). Kolumna z „15” ma jeden X dla m(10,11,14,15). Drugi implikant prosty może być przykryty przez trzeci i czwarty, a trzeci przez pierwszy i drugi.
Jeśli implikant jest istotny, musi być uwzględniony w rozwiązaniu. W niektórych przypadkach, jak powyższy przykład, implikanty istotne nie przykrywają wszystkich iloczynów zupełnych, więc należy wybrać na przykład za pomocą metody Petricka.
W tym przypadku są dwa rozwiązania:

</doc>
<doc id="404395" url="https://pl.wikipedia.org/wiki?curid=404395" title="Pasmo Jeleniowskie">
Pasmo Jeleniowskie

Pasmo Jeleniowskie – pasmo Gór Świętokrzyskich, rozciągające się od doliny rzeki Słupianki na zachodzie do Wyżyny Sandomierskiej, w okolicach wsi Bukowiany pod Opatowem, na wschodzie.
Pasmo zbudowane jest z kwarcytów kambryjskich. Niemal w całości porośnięte jest lasem jodłowo-bukowym. Wchodzi w skład Jeleniowskiego Parku Krajobrazowego. W Paśmie Jeleniowskim występują charakterystyczne dla Gór Świętokrzyskich gołoborza (m.in. na Górze Jeleniowskiej i na Szczytniaku).
W czasie powstania styczniowego w miejscowych lasach obozowały oddziały pułkownika Karola Kality. Podczas II wojny światowej Pasmo Jeleniowskie było kryjówką dla oddziałów partyzanckich AK i GL.
Na północno-wschodnim stoku Witosławskiej, przy ścieżce do Witosławic znajduje się drewniana kaplica p.w. Zesłania Ducha Świętego z XVIII / XIX wieku, obok której jest cudowne źródełko z kamienną rzeźbą Matki Bożej z Dzieciątkiem z XVIII wieku.
Przez pasmo przebiega Główny Szlak Świętokrzyski im. Edmunda Massalskiego z Gołoszyc do Kuźniaków oraz czarny szlak turystyczny z Nowej Słupi do Piórkowa.

</doc>
<doc id="404401" url="https://pl.wikipedia.org/wiki?curid=404401" title="W.L. Gore &amp; Associates">
W.L. Gore &amp; Associates



</doc>
<doc id="404402" url="https://pl.wikipedia.org/wiki?curid=404402" title="30. Międzynarodowy Festiwal Filmowy w Berlinie">
30. Międzynarodowy Festiwal Filmowy w Berlinie

30. Międzynarodowy Festiwal Filmowy w Berlinie odbył się w dniach 18–29 lutego 1980 roku. W konkursie głównym zaprezentowano 20 filmów pochodzących z 17 różnych krajów.
Jury pod przewodnictwem szwedzkiej aktorki Ingrid Thulin przyznało nagrodę główną festiwalu, Złotego Niedźwiedzia, ex aequo amerykańskiemu filmowi "Heartland" w reżyserii Richarda Pearce’a oraz niemieckiemu filmowi "Palermo czy Wolfsburg" w reżyserii Wernera Schroetera. Drugą nagrodę w konkursie głównym, Srebrnego Niedźwiedzia – Nagrodę Specjalną Jury, przyznano włoskiemu filmowi "Proszę o azyl" w reżyserii Marco Ferreriego.
Przebieg festiwalu.
Nowym dyrektorem festiwalu został Moritz de Hadeln, który – podobnie jak jego poprzednik Wolf Donner – wprowadził kilka istotnych zmian w funkcjonowaniu imprezy już na samym początku swojej kadencji. De Hadeln powołał komitet doradczy ds. selekcji filmów, zobowiązał się do poszerzenia oferty targów dystrybucyjnych dla branży filmowej, podkreślał znaczenie sekcji filmów dla dzieci i młodzieży "Kinderfilmfest". Przekonał również Manfreda Salzgebera, założyciela sekcji "Forum", do powrotu do Berlina z Amsterdamu i kierowania niezależną sekcją "Info-Schau", która po pięciu latach zmieni ostatecznie nazwę na "Panorama".
W sekcji "Forum", obchodzącej 30-lecie istnienia, zaprezentowano łącznie 94 filmy, koncentrując się w tym roku na filmach dokumentalnych i eksperymentalnych, amerykańskim kinie niezależnym oraz kinie brazylijskim. Jednym z najwybitniejszych filmów sekcji był portugalski miniserial "Fatalna miłość" w reżyserii Manoela de Oliveiry. W sekcji "Kinderfilmfest" największe wrażenie zrobił szwedzki film "Jestem Maria" w reżyserii Karstena Wedela.
W ramach festiwalu odbyła się retrospektywa twórczości amerykańskiego reżysera Billy’ego Wildera, wywodzącego się z Europy. Ze względu na protesty ze strony ZSRR, organizatorzy retrospektywy usunęli z niej ostatecznie filmy "Ninoczka" (1939) i "Raz, dwa, trzy" (1961), gdyż portretowały komunistów w nieprzychylny sposób. Ponadto odbył się także przegląd filmów w technice 3D jako pierwsza retrospektywa „techniczna” w historii festiwalu.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Polonica.
W konkursie głównym kinematografię polską reprezentował film "Dyrygent" w reżyserii Andrzeja Wajdy. Był to trzeci z ogólnej liczby siedmiu tytułów tego twórcy, który startował w konkursie głównym na Berlinale. Andrzej Seweryn zdobył za rolę w filmie Wajdy Srebrnego Niedźwiedzia dla najlepszego aktora jako pierwszy i jak dotychczas jedyny polski aktor. Obecna na festiwalu była również jego filmowa i do niedawna także życiowa partnerka, Krystyna Janda.

</doc>
<doc id="404403" url="https://pl.wikipedia.org/wiki?curid=404403" title="Amfimakr">
Amfimakr

Amfimakr, amfimacer (gr. "amphímakros", z obu stron długi), kretyk (gr. κρητικός, wers kreteński) – w wersyfikacji iloczasowej stopa metryczna złożona z trzech sylab: jednej krótkiej między dwiema długimi. 
W wierszach polskich jej odpowiednikiem jest sekwencja składająca się z jednej sylaby nieakcentowanej między dwiema akcentowanymi. W polszczyźnie nie ma wyrazów będących naturalnymi amfimakrami; stopa ta występuje też rzadko w metryce polskiej, na przykład:
Amfimakr występuje regularnie jako stopa zastępcza na pierwszej pozycji w anapestach: ssSssSssSssSs &gt; SsSssSssSssSs.

</doc>
<doc id="404404" url="https://pl.wikipedia.org/wiki?curid=404404" title="Emre Yunus">
Emre Yunus



</doc>
