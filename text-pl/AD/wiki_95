<doc id="405734" url="https://pl.wikipedia.org/wiki?curid=405734" title="Wawrowice (województwo warmińsko-mazurskie)">
Wawrowice (województwo warmińsko-mazurskie)

Wawrowice (do 1920 r. niem. "Wawerwitz") – wieś w Polsce położona w województwie warmińsko-mazurskim, w powiecie nowomiejskim, w gminie Kurzętnik. W latach 1975–1998 miejscowość należała administracyjnie do województwa toruńskiego.
Przez wieś przebiega droga wojewódzka nr 538. Wieś znajduje się nad brzegiem jeziora Skarlińskiego. Przepływa rzeczka Skarlanka. Osiedle Biedaszek. Najbliższa szkoła podstawowa oraz gimnazjum znajdują się w Marzęcicach.
Historia.
Wieś lokowana w XIV w. na prawie chełmińskim. W 1414 r. wieś obejmowała 52 włók. W czasie wojny polsko-krzyżackiej wojska polsko-litewskie spaliły 25 stogów ze zbożem, uprowadziły 80 koni, 180 świń i pięcioro ludzi. Wszystkie straty wojenne wsi w 1414 r. oszacowano na 2400 grzywien. W dokumencie z 1557 r. wieś wymieniana jest jako podlegająca pod starostwo bratiańskie. W 1621 r. starosta bratiański – Paweł Działyński – wybudował we wsi browar i podległym sobie chłopom zakazał sprzedaży jęczmienia do Nowego Miasta Lubawskiego. Cały jęczmień miał być zawieziony do Wawrowic, do browaru. W XVII w. wieś podlegała pod wójta w Bratianie. W latach 1667–1672 we wsi mieszkali: "Kania, Bartnik, Żywizna, Walerian, Wieczorek-Szargawa, Wołyniec, Leman, Szymanek, Walko Leśny, Jędrzej Bartnik, Pliszka, Jedrzejek Stagno, Marmara Bartnik, Golec Grom, Narodzanej, Jeznoch, Smilnikow".
W 1706 r. majątek ziemski należący do państwa obejmował 295 ha (w tym 254 ha gruntów ornych i 25 łąk). Grunty wiejskie obejmowały 40 włók i płacono czynsz w wysokości pół korca żyta i pół korca owsa od każdej włóki. W tym czasie była tu stacja pocztowa i parafia katolicka. W 1789 r. we wsi i folwarku było 21 domów.
W 1885 r. we wsi było 7 domów z 21 rodzinami i 123 mieszkańcami, z których 99 było katolikami a 24 ewangelikami. We wsi hodowano bydło rasy wschodnio-fryzyjskiej.
W roku 1920 wieś znalazła się w granicach Polski. 8 czerwca 1921 r. przez Wawrowice przejeżdżał naczelnik państwa Józef Piłsudski. W 1926 r. majątek państwowy liczył 667 ha. W 1928 ziemie te włączono do gminy wiejskiej a sam majątek zlikwidowano. W 1928 r. powstało także kółko rolnicze i liczyło 62 członków. W zarządzie zasiadali: "Różycki, Stendera, Łukaszewski" i "Miąskowski". W lipcu tegoż roku w wyniku pożaru spaliło się 8 ha lasu (młodnik). W tym okresie we wsi była czteroklasowa szkoła.
W czasie II wojny światowej ludność wiejska była szykanowana, wielu gospodarzy (m.in. Piotrowscy i Kołakowscy) zostało uwięzionych w obozie w Potulicach. W styczniu 1945 r. władze hitlerowskie ewakuowały około 90 Żydówek z podobozu w Gwiździnach, pod eskortą Niemca o nazwisku "Litau". W lesie koło Skarlina Niemiec zaczął strzelać do więźniarek. Po wojnie odkryto zbiorową mogiłę z 24 ciałami. Pozostałe Żydówki uciekły. W Wawrowicach, w tutejszej szkole, zgromadzono żydowskie więźniarki, którym udało się uciec z „marszu śmierci”. Dzięki pomocy miejscowych rolników kobiety te doczekały końca wojny. Po 1945 r. w rejonie Wawrowic działał oddział partyzancki Cichego (Marcjan Sarnowski).
W latach 1955–1960 we wsi funkcjonował punkt felczerski. Tutejsi rolnicy – Renata i Benedykt Rochnowscy od 1975 r. współpracowali z toruńskim "Poldrobem" a od 1993 r. z olsztyńskim "Indykpolem".
Od 1973 r. Wawrowice są wsią sołecka, podlegająca gminie Kurzętnik, Sołectwo obejmuje obszar 632,45 ha, 55 indywidualnych gospodarstw rolnych i 313 mieszkańców.
Wierni kościoła rzymskokatolickiego należą do parafii w Skarlinie.

</doc>
<doc id="405735" url="https://pl.wikipedia.org/wiki?curid=405735" title="Wawrzeńczyce (województwo małopolskie)">
Wawrzeńczyce (województwo małopolskie)

Wawrzeńczyce – wieś (dawniej miasto) w Polsce położona w województwie małopolskim, w powiecie krakowskim, w gminie Igołomia-Wawrzeńczyce położona przy drodze krajowej nr 79.
Wawrzeńczyce uzyskało lokację miejską przed 1363 rokiem, zdegradowane po 1470 roku, ponowne nadanie praw miejskich przed 1727 rokiem, degradacja przed 1790 rokiem.
Do 1954 roku siedziba gminy Wawrzeńczyce. W latach 1975–1998 w województwie krakowskim.
Położenie.
Miejscowość położona na wschód od Krakowa nad lewym brzegu Wisły. Wieś znajduje się na płaskowzgórzu wznoszącym się nad łachą rzeki. Znajduje się w niej ujście potoku Kiklowiec (Ropotek).
Historia.
W średniowieczu własność biskupów krakowskich. W dokumencie z 1245 r. występuje pod nazwą "Laurinceviz", w 1281 r. jako "Wawrzynczicze". Przy przeprawie przez Wisłę i łachę wytworzyło się targowisko, w którym ludność z prawego brzegu Wisły, z Puszczy Niepołomickiej, wymieniała towary na produkty rolniczej ziemi proszowickiej. Początkowo zwała się "Długą Wsią". Targowisko powstało w części zwanej Wawrzeńczycami i nazwa ta objęła z czasem całą miejscowość.
Według tradycji pierwszy kościół w Wawrzeńczycach powstał już wkrótce po zaprowadzeniu chrześcijaństwa. Parafia została urządzona prawdopodobnie w XII w. Murowany kościół, który zachował się w Wawrzeńczycach do dzisiaj, wzniósł biskup Iwo Odrowąż około 1223 roku.
W 1245 r. przebywał w Wawrzeńczycach arcybiskup gnieźnieński Fulko wraz z kanonikami oraz biskup krakowski Jan Prandota. W 1281 r. zawarta została ugoda pomiędzy Piotrem, rektorem kościoła w Bodzanowie, a klasztorem staniątkowskim. W 1282 r. biskup krakowski Paweł z Przemankowa zawarł układ z klasztorem w Staniątkach.
Przez pewien czas miejscowość występowała w dokumentach jako miasto. Miastem nazywa Wawrzeńczyce Jan Długosz. Nie jest znana data nadania praw miejskich. Prawdopodobnie było to tylko targowisko. Według Długosza nie było wymierzonych łanów, a tylko 7 domów mieszczańskich ("domus civiles") z placami i kawałkami roli. Domy te nazywane były karczmami i należały do biskupa krakowskiego. Miejscowy pleban posiadał 19 takich domów (karczem). Pozostawały one pod jego jurysdykcją, płacąc mu czynsz o zróżnicowanej wysokości – od 5 groszy i dnia robocizny tygodniowo, do 1½ grzywny rocznie. Osady te były zobowiązane do dwóch powab dla biskupa. W Wawrzeńczycach znajdowała się łaźnia. Łaziennik płacił od niej trzy fertony i był zobowiązany do udostępniania łaźni za darmo plebanowi, wikariuszowi, ich służbie i scholarom. Karczmy zapewne funkcjonowały tylko w dni targowe.
W samej wsi ("Długawieś") należącej do biskupów krakowskich znajdowało się 26 łanów kmiecych i 20 zagrodników. Połowę dziesięciny o wartości 40 grzywien pobierał miejscowy pleban. Drugą połowę krakowska prebenda katedralna nazywana wawrzyniecką. Folwark biskupi oddawał dziesięcinę plebanowi. Do uposażenia plebana w Wawrzyńczycach należała też wieś Wygnanów o 6 łanach. Wawrzeńczyce połączone były z Krakowem publicznym traktem.
Rejestry poborowe z 1490 r. i późniejsze nie określają już Wawrzeńczyc jako miasta. W 1581 r. część biskupia Wawrzeńczyc płaciła podatek od 20 łanów kmiecych, 4 zagrodników z rolą, 6 czynszowników, 6 komorników z bydłem, 12 komorników bez bydła, 5 rzemieślników, 3 piekarzy, 2 półłanków karczemnych i jednego rzeźnika. Dwie części plebańskie płaciły od 15 zagrodników, 1 komornika z bydłem, 10 komorników bez bydła, 4 rzemieślników, 4 rzeźników i 1 dudy. W Wawrzeńczycach nie było już wówczas tylu karczmarzy co w czasach Długosza, ale duża liczba rzemieślników, piekarzy i rzeźników nadawała osadzie charakter targowiska.
W XVIII wieku znajdował się tu dwór biskupów krakowskich.
Spis z 1827 r. wykazał 220 domów i 1561 mieszkańców. Słownik geograficzny Królestwa Polskiego z lat 80. XIX w. podaje, że wieś posiadała kościół parafialny, szkołę początkową oraz przytułek dla starców. Już w tym czasie wieś była siedzibą gminy. Gmina Wawrzeńczyce miała 3779 mieszkańców i powierzchnię 5075 mórg.
Zabytki.
Obiekt wpisany do rejestru zabytków nieruchomych województwa małopolskiego:
Edukacja i sport.
We wsi działa klub sportowy „KS Nowa Wawrzynianka Wawrzeńczyce” założony w 1927 roku, w sezonie 2017/2018 brał udział w rozgrywkach wielickiej C Klasy.

</doc>
<doc id="405736" url="https://pl.wikipedia.org/wiki?curid=405736" title="Wawrzeńczyce (województwo świętokrzyskie)">
Wawrzeńczyce (województwo świętokrzyskie)

Wawrzeńczyce – wieś w Polsce, położona w województwie świętokrzyskim, w powiecie starachowickim, w gminie Pawłów.
W latach 1975–1998 miejscowość należała administracyjnie do województwa kieleckiego.
Wierni Kościoła rzymskokatolickiego należą do parafii Parafia św. Małgorzaty w Chybicach.

</doc>
<doc id="405737" url="https://pl.wikipedia.org/wiki?curid=405737" title="Wawrzyszów (województwo dolnośląskie)">
Wawrzyszów (województwo dolnośląskie)

Wawrzyszów (do 1945 r. niem. "Lorenzberg") – wieś w Polsce położona w województwie dolnośląskim, w powiecie strzelińskim, w gminie Wiązów.
Podział administracyjny.
W latach 1975–1998 miejscowość należała administracyjnie do województwa wrocławskiego.
Zabytki.
Do wojewódzkiego rejestru zabytków wpisane są:
inne zabytki:
Historia pałacu.
Pałac został wybudowany w XIX wieku przez rodzinę von Koppa, powiększony o dobudówkę w trzecim ćwierćwieczu XIX w. przez Juliusa Rosenbauma. Zabytek był wielokrotnie remontowany, ostatnio w 2010 roku. Budynek murowany z cegły i kamienia, potynkowany, wzniesiony na planie prostokąta, podpiwniczony, dwukondygnacyjny, nakryty niskimi cztero- i trzyspadowymi dachami wykonanymi z blachy. W czasach Polski Ludowej posiadłość znacjonalizowano, a w pałacu urządzono szkołę podstawową. Obecnie budynek nadal pełni funkcje oświatowe.

</doc>
<doc id="405738" url="https://pl.wikipedia.org/wiki?curid=405738" title="Wawrzyszów (województwo mazowieckie)">
Wawrzyszów (województwo mazowieckie)

Wawrzyszów dawniej też Waryszów – wieś w Polsce położona w województwie mazowieckim, w powiecie radomskim, w gminie Wolanów.
W skład sołectwa Wawrzyszów wchodzą: Wawrzyszów (właściwy), Wawrzyszów-Wygon i Dzika Niwa, która od roku 2004 figuruje pod nazwą Wawrzyszowa. 
Był wsią klasztoru cystersów wąchockich w województwie sandomierskim w ostatniej ćwierci XVI wieku. W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jana Chrzciciela i św. Stanisława Kostki w Mniszku.

</doc>
<doc id="405739" url="https://pl.wikipedia.org/wiki?curid=405739" title="Wenecja (województwo kujawsko-pomorskie)">
Wenecja (województwo kujawsko-pomorskie)

Wenecja – wieś (dawniej miasto) w Polsce w województwie kujawsko-pomorskim, położona w powiecie żnińskim, w gminie Żnin na przesmyku jezior: Biskupińskiego, Weneckiego i Skrzynka.
Wenecja uzyskała lokację miejską w 1392 roku, zdegradowana przed 1400 rokiem. 
Wenecja dzieli się na 2 prowincje: Wenecja Dolna i Wenecja Górna. 
Historia.
Według wzmianek, w XIV wieku osada należała do rodu Nałęczów. Ówcześnie nosiła nazwę Mościska, którą to Mikołaj Nałęcz zmienił na Wenecję, po powrocie ze studiów w Wenecji. Republika Wenecka pod wodzą stacha gica (lokalnego kowala) stoczyła serię konfliktów z Księstwem Szelejewskim w XVII w. W I bitwie walczyli o wpływy w Gąsawie w 1650r. podbili Gąsawę, a Szelejwo anektowało Głowy. W II bitwie na rynku w Gąsawie Selejewo opanowało południową Gąsawę i zabrali jej sołtysa do niewoli, potem za zrywy parafialne został skazany na utopienie w jeziorze Weneckim. Także z jego inicjatywy powstał tu zamek obronny oraz kościół, na miejscu którego do dziś istnieje świątynia z XIX wieku. Jeszcze w wieku XIV Wenecja otrzymała prawa miejskie, które w latach późniejszych zostały jej jednak odebrane. Wieś klucza żnińskiego arcybiskupstwa gnieźnieńskiego, położona była w XVII wieku w powiecie kcyńskim województwa kaliskiego.
Demografia.
W latach 1975–1998 miejscowość należała województwa bydgoskiego. Według Narodowego Spisu Powszechnego (III 2011 r.) liczyła 333 mieszkańców. Jest jedenastą co do wielkości miejscowością gminy Żnin. Populacja Wenecji dynamicznie się rozwija i według przewidywań ekspertów w 2023 osiągnęła 400 mieszkańców.
Atrakcje turystyczne.
Wenecja znajduje się na Szlaku Piastowskim. Wiedzie przez nią również trasa Żnińskiej Kolei Powiatowej, która obecnie nie funkcjonuje już jako regularny środek transportu dla okolicznych mieszkańców. Jest to kolej wąskotorowa, posiadająca rozstaw szyn liczący jedynie 600 mm, co sprawia, że są to najwęższe tory kolei publicznej w Europie. W sezonie turystycznym możliwa jest przejażdżka kolejką na trasie: Żnin–Wenecja–Biskupin–Gąsawa.

</doc>
<doc id="405740" url="https://pl.wikipedia.org/wiki?curid=405740" title="Wenecja (województwo warmińsko-mazurskie)">
Wenecja (województwo warmińsko-mazurskie)

Wenecja (niem. "Venedien") – wieś w Polsce położona w województwie warmińsko-mazurskim, w powiecie ostródzkim, w gminie Morąg.
W latach 1975–1998 miejscowość należała administracyjnie do województwa olsztyńskiego. Miejscowość leży w historycznym regionie Prus Górnych.
Historia.
Okolice wsi zamieszkane były przez plemiona Prusów. Z tego okresu zachowały się ślady strażnicy-grodziska, położone 2 km w kierunku południowo-zachodnim od Wenecji, przy północnym brzegu jeziora Bartężek.
Wieś wzmiankowana w dokumentach z roku 1336, jako wieś czynszowa na 70 włókach. Pierwotna nazwa wsi to "Venedig". W roku 1782 we wsi odnotowano 33 domy (dymy), natomiast w 1858 w 30 gospodarstwach domowych było 361 mieszkańców. W latach 1937-1939 było 441 mieszkańców. W roku 1973 wieś należały do powiatu morąskiego, gmina Morąg, poczta Słonecznik.
Inne informacje.
Holendry (niem. "Holländer Wiese") – łąka położona na południe od wsi Wenecja, nad wschodnią odnogą jeziora Bartężek.
Chlebówka (niem. "Klebb Berg") – góra o wysokości 116 m, położona nad jeziorem Bartężek, na południowy zachód od wsi Wenecja.

</doc>
<doc id="405741" url="https://pl.wikipedia.org/wiki?curid=405741" title="Wery (województwo kujawsko-pomorskie)">
Wery (województwo kujawsko-pomorskie)

Wery – wieś w Polsce położona w województwie kujawsko-pomorskim, w powiecie świeckim, w gminie Drzycim.
W latach 1975–1998 miejscowość należała województwa bydgoskiego.
W tej miejscowości znajduje dwór z 1910 roku i park z 2. połowy XIX w. Wieś jak i jej okolice obfitują w pomniki przyrody. 
Przydrożna aleja dębowo-lipowa przy drodze Drzycim-Wery powołana w 1992 roku składała się z 545 drzew:

</doc>
<doc id="405742" url="https://pl.wikipedia.org/wiki?curid=405742" title="Wery (województwo warmińsko-mazurskie)">
Wery (województwo warmińsko-mazurskie)

Wery (niem. "Werry") – wieś w Polsce położona w województwie warmińsko-mazurskim, w powiecie działdowskim, w gminie Rybno.
W latach 1975–1998 miejscowość należała administracyjnie do województwa ciechanowskiego.

</doc>
<doc id="405743" url="https://pl.wikipedia.org/wiki?curid=405743" title="Wesoła (województwo małopolskie)">
Wesoła (województwo małopolskie)

Wesoła – wieś w Polsce położona w województwie małopolskim, w powiecie krakowskim, w gminie Słomniki, przy drodze DK7.
W latach 1975–1998 miejscowość należała administracyjnie do województwa krakowskiego.Integralna część: Słowik.

</doc>
<doc id="405744" url="https://pl.wikipedia.org/wiki?curid=405744" title="Wesoła (województwo podkarpackie)">
Wesoła (województwo podkarpackie)

Wesoła – wieś w Polsce, położona w województwie podkarpackim, w powiecie brzozowskim, w gminie Nozdrzec. Wieś leży nad lewobrzeżnym dopływem Sanu - Baryczką.
W latach 1975–1998 miejscowość należała administracyjnie do województwa krośnieńskiego.
Integralne części wsi.
Przysiółki Ujazdy i Ryta Górka tworzą osobne sołectwo o nazwie: Wesoła-Ujazdy, Ryta Górka.
Historia.
Z terenu Węgier pochodzi zapewne neolityczny miedziany topór.
W połowie XIX wieku właścicielami posiadłości tabularnej w Wesołej byli spadkobiercy Piotra Gwozdeckiego.
Zabytki.
Obiekty wpisane do rejestru zabytków nieruchomych województwa podkarpackiego
W miejscowości ma swoją siedzibę parafia św. Katarzyny należąca do dekanatu Dynów. Kościół konsekrowany w 1891 r., a na tyłach kościoła w murowanej dzwonnicy znajduje się gotycki dzwon z XVI wieku. Budowniczymi świątyni byli: Jan Malinowski z Dukli i Maksymilian Paczoszyński z Czech. W latach 1889–1890 świątynia była odnawiana.
W 1982 roku zrealizowano we wsi przy współudziale jego mieszkańców serial telewizyjny "Popielec".

</doc>
<doc id="405745" url="https://pl.wikipedia.org/wiki?curid=405745" title="Wesoła (województwo świętokrzyskie)">
Wesoła (województwo świętokrzyskie)

Wesoła – wieś w Polsce położona w województwie świętokrzyskim, w powiecie kieleckim, w gminie Piekoszów.
W latach 1975–1998 miejscowość należała administracyjnie do województwa kieleckiego.
Przez wieś przechodzi żółty szlak turystyczny z Wiernej Rzeki do Chęcin oraz niebieska ścieżka rowerowa do Piekoszowa.

</doc>
<doc id="405746" url="https://pl.wikipedia.org/wiki?curid=405746" title="Wesołówka (województwo dolnośląskie)">
Wesołówka (województwo dolnośląskie)

Wesołówka – wieś w Polsce położona w województwie dolnośląskim, w powiecie lubańskim, w gminie Siekierczyn.
Położenie.
Wesołówka to niewielka wieś leżąca na Pogórzu Izerskim, na Wysoczyźnie Siekierczyńskiej, na wysokości około 270-280 m n.p.m.
Podział administracyjny.
W latach 1975–1998 miejscowość należała administracyjnie do województwa jeleniogórskiego.

</doc>
<doc id="405747" url="https://pl.wikipedia.org/wiki?curid=405747" title="Wesołówka (województwo świętokrzyskie)">
Wesołówka (województwo świętokrzyskie)

Wesołówka – wieś w Polsce położona w województwie świętokrzyskim, w powiecie opatowskim, w gminie Tarłów.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="405751" url="https://pl.wikipedia.org/wiki?curid=405751" title="Wądzyn (województwo kujawsko-pomorskie)">
Wądzyn (województwo kujawsko-pomorskie)

Wądzyn – wieś w Polsce położona w województwie kujawsko-pomorskim, w powiecie brodnickim, w gminie Bobrowo.
W latach 1975–1998 miejscowość należała administracyjnie do województwa toruńskiego.
Demografia.
Według Narodowego Spisu Powszechnego (III 2011 r.) liczył 121 mieszkańców. Jest dziewiętnastą co do wielkości miejscowością gminy Bobrowo.

</doc>
<doc id="405752" url="https://pl.wikipedia.org/wiki?curid=405752" title="Wądzyn (województwo warmińsko-mazurskie)">
Wądzyn (województwo warmińsko-mazurskie)

Wądzyn (niem. "Wansen") – wieś w Polsce położona w województwie warmińsko-mazurskim, w powiecie ostródzkim, w gminie Dąbrówno. 
W okresie międzywojennym stacjonowała tu placówka Straży Celnej „Wądzyn”.
W latach 1975–1998 miejscowość należała administracyjnie do województwa olsztyńskiego.
W 1974 r. do sołectwa Wądzyn (gmina Dąbrówno) należały miejscowości: wieś Wądzyn, PGR Wądzyn, wybudowanie Wądzynek.

</doc>
<doc id="405753" url="https://pl.wikipedia.org/wiki?curid=405753" title="Wągrodno (województwo dolnośląskie)">
Wągrodno (województwo dolnośląskie)

Wągrodno – wieś w Polsce położona w województwie dolnośląskim, w powiecie legnickim, w gminie Ruja.
Podział administracyjny.
W latach 1975–1998 miejscowość należała administracyjnie do województwa legnickiego.
Zabytki.
Do wojewódzkiego rejestru zabytków wpisane są:

</doc>
<doc id="405754" url="https://pl.wikipedia.org/wiki?curid=405754" title="Kolonia Wąsewo">
Kolonia Wąsewo

Kolonia Wąsewo (do końca 2017 roku "Wąsewo") – wieś w Polsce położona w województwie kujawsko-pomorskim, w powiecie radziejowskim, w gminie Radziejów.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy Radziejów w BIP.
Demografia.
Według Narodowego Spisu Powszechnego (III 2011 r.) liczyła 80 mieszkańców. Jest osiemnastą co do wielkości miejscowością gminy Radziejów.

</doc>
<doc id="405755" url="https://pl.wikipedia.org/wiki?curid=405755" title="Wąsewo (województwo mazowieckie)">
Wąsewo (województwo mazowieckie)

Wąsewo – wieś w Polsce położona w województwie mazowieckim, w powiecie ostrowskim, w gminie Wąsewo.
Wieś szlachecka "Wąsowo" położona była w drugiej połowie XVI wieku w powiecie ostrowskim ziemi nurskiej. Do 1954 roku siedziba gminy Komorowo. W latach 1975–1998 miejscowość należała administracyjnie do województwa ostrołęckiego. 
We wsi znajduje się Sanktuarium Maryjne. Sanktuarium jest siedzibą parafii Narodzenia NMP. W strukturze kościoła rzymskokatolickiego parafia należy do metropolii białostockiej, diecezji łomżyńskiej, dekanatu Ostrów Mazowiecka - Chrystusa Dobrego Pasterza.
Miejscowość jest siedzibą gminy Wąsewo.

</doc>
<doc id="405756" url="https://pl.wikipedia.org/wiki?curid=405756" title="Wąsosze (województwo wielkopolskie)">
Wąsosze (województwo wielkopolskie)

Wąsosze – wieś w Polsce położona w województwie wielkopolskim, w powiecie konińskim, w gminie Ślesin położona nad Jeziorem Wąsoskim.
Została założona prawdopodobnie w XVI wieku. W XIX wieku była tu czynna miodosytnia. 
W latach 1975–1998 miejscowość należała administracyjnie do województwa konińskiego.
Na terenie miejscowości znajduje się Szkoła Podstawowa, zabytkowy kościół pw. Wszystkich Świętych z początku XVII w., Ośrodek Szkoleniowo - Rekreacyjny i park podworski wzdłuż jeziora.
Przez wieś przebiega znakowany szlak turystyczny łączący Sompolno z Koninem. 
Przypisy.
 

</doc>
<doc id="405757" url="https://pl.wikipedia.org/wiki?curid=405757" title="Wąsosz (województwo kujawsko-pomorskie)">
Wąsosz (województwo kujawsko-pomorskie)

Wąsosz – wieś w Polsce położona w województwie kujawsko-pomorskim, w powiecie nakielskim, w gminie Szubin.
Podział administracyjny.
W latach 1975–1998 miejscowość należała województwa bydgoskiego.
Położenie geograficzne.
Miejscowość leży ok. 7 km od Szubina wzdłuż zachodniego brzegu jeziora Wąsoskiego przy południowej krawędzi jeziora Żędowskiego znajdujących się na terenie Pojezierza Gnieźnieńskiego.
Nazwa.
Nazwa często występuje na terenie Polski i pochodzi od staropolskiego wyrazu „wąsosze”, oznaczającego "miejsce, gdzie coś się schodzi, zbiega lub łączy". Prawdopodobnie chodzi tutaj o położenie geograficzne miejscowości leżącej przy zbiegu dwóch jezior Wąsoskiego i Żędowskiego. Najstarsze zapisy pochodzą z XIV i XV wiecznych dokumentów spisanych po łacinie: 1404 Wansosche, 1410 Wanschosche, 1413 Wąssose, 1421 Waynschosse, Wąssosse itp.
Historia.
Wieś istnieje co najmniej od XIII wieku, jednak pierwsze zapisy pochodzą z wieku XIV. Około 1360 w miejscowości urodził się Maciej z Wąsosza herbu Topór polski rycerz i dyplomata, podkomorzy i sędzia ziemski Kalisza. Był on właścicielem miejscowości, którą odziedziczył po przodkach. Współpracował z Władysławem Jagiełłą, brał udział w wojnie z krzyżakami, a po jej zakończeniu reprezentował Królestwo Polskie w układach pokojowych z zakonem.
Około 1520 roku właściciele pól dziedzicznych oraz kmiecie płacili dziesięcinę snopową plebanowi słupskiemu. Oprócz tego kmiecie płacili również 2 grosze dziesięciny lnianej oraz kolędę po groszu od łanu. Grosz płacili również karczmarze.
Miejscowość do rozbiorów Polski leżała w Rzeczypospolitej Obojga Narodów. W wyniku rozbiorów Wąsosz wraz z całym regionem znalazł się w granicach zaboru pruskiego. Pod koniec XVIII wieku wieś należała do Stanisława Mycielskiego, dziedzica Szubina.
W drugiej połowie XIX wieku miejscowość wymienia Słownik geograficzny Królestwa Polskiego podając, że wraz z Babią Gacią tworzyła okręg wiejski liczący 50 domów z zamieszkującymi je 384 mieszkańcami, w tym 279 katolików i 105 protestantów. Rozciągała się ona na obszarze 747 hektarów, w tym 390 ha roli, 78 ha łąk i 131 ha lasu. W miejscowości znajdowała się wówczas szkoła, wiatrak do mielenia zboża oraz cegielnia. W okolicach znajdowały się również eksploatowane pokłady torfu.
Demografia.
Według Narodowego Spisu Powszechnego (III 2011 r.) liczyła 327 mieszkańców. Jest trzynastą co do wielkości miejscowością gminy Szubin.
Atrakcje turystyczne.
W 1939 miejscowość znalazła się na linii polskiej pozycji obronnej z 1939, przebiegającej wzdłuż linii jezior żnińskich i obsadzonej przez 25 DP. W ramach jej umocnienia, na przesmykach między jeziorami wybudowano betonowe schrony bojowe. Jeden z nich wybudowano w Wąsoszu, przy drodze Szubin – Żnin (przy 82,4 km drogi krajowej nr 5 według przebiegu onowiązującego w początku XXI wieku). W 2009 ten 150-tonowy obiekt został częściowo odsłonięty przez pasjonatów.
W związku z budową odcinka Szubin – Żnin drogi ekspresowej S5 konieczne się stało przesunięcie betonowego bunkra poza teren budowy. W początku lutego 2018 został on przemieszczony w kierunku wschodnim na odległość 34 m. W celu wykorzystania walorów turystycznych obiektu, który będzie zlokalizowany przy drodze dojazdowej, powstanie przy nim specjalna zatoka parkingowa.
Nad jeziorem Wąsoskim znajduje się kąpielisko strzeżone z wypożyczalnią sprzętu wodnego.

</doc>
<doc id="405758" url="https://pl.wikipedia.org/wiki?curid=405758" title="Wąsosz (województwo podlaskie)">
Wąsosz (województwo podlaskie)

Wąsosz – wieś (1436–1870 miasto; 1980–2002 jako wsie: Wąsosz Pierwszy i Wąsosz Drugi) w Polsce położona w województwie podlaskim, w powiecie grajewskim, w gminie Wąsosz. Wieś jest siedzibą gminy Wąsosz.
Dawniej miasto; uzyskał lokację miejską w 1436 roku, zdegradowany w 1870 roku. Jako miasto królewskie Korony Królestwa Polskiego leżało w województwie mazowieckim. W latach 1975–1980 miejscowość należała administracyjnie do województwa łomżyńskiego. W 1980 funkcjonowały dwie wsie: Wąsosz Pierwszy i Wąsosz Drugi, które 1 stycznia 2003 połączono ponownie w wieś Wąsosz.
Miejscowość historycznie położona jest w mazowieckiej ziemi wiskiej.
Wąsosz jest miejscowością typowo rolniczą.
Mord na Żydach w Wąsoszu w 1941.
W lipcu 1941 w miejscowości doszło do wymordowania prawie całej społeczności żydowskiej.

</doc>
<doc id="405759" url="https://pl.wikipedia.org/wiki?curid=405759" title="Wąsosz (województwo wielkopolskie)">
Wąsosz (województwo wielkopolskie)

Wąsosz – wieś krajeńska w Polsce, położona w województwie wielkopolskim, w powiecie złotowskim, w gminie Złotów.
W latach 1975–1998 miejscowość należała administracyjnie do województwa pilskiego.

</doc>
<doc id="405760" url="https://pl.wikipedia.org/wiki?curid=405760" title="Wąwał (województwo kujawsko-pomorskie)">
Wąwał (województwo kujawsko-pomorskie)

Wąwał – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 109 mieszkańców. Jest 24. co do wielkości miejscowością gminy Lubień Kujawski.

</doc>
<doc id="405761" url="https://pl.wikipedia.org/wiki?curid=405761" title="Wąwał (województwo łódzkie)">
Wąwał (województwo łódzkie)

Wąwał – wieś w Polsce położona w województwie łódzkim, w powiecie tomaszowskim, w gminie Tomaszów Mazowiecki.
We wsi Wąwał znajduje się ponor krasowy rzeki Ginącej. Na południowym skraju wsi znajduje się tzw. Przepaść – miejsce, w którym wody okresowo płynącej tu rzeki giną pod ziemią w szczelinach wapieni jurajskich, tworząc poziom wodonośny zasilający Niebieskie Źródła.
Historia.
Najstarsza wzmianka historyczna o wsi Wąwał pochodzi z 1443 r. W posiadaniu Jakuba Zacharskiego herbu Prus II Wilczekosy. Pierwotnie wieś tę zwano „Wąwel” – słowem tym bowiem określano niegdyś wzgórze otoczone bagniskami.
Rejestr poborowy powiatu opoczyńskiego z 1508 r. odnotowuje tę wieś jako „Wawol”, podobnie jak dokumenty z 1577 r., kiedy wieś stanowiła własność Dąbrowskich. W końcu XIX w. istniał tu folwark.
W latach 1975–1998 miejscowość należała administracyjnie do województwa piotrkowskiego.

</doc>
<doc id="405762" url="https://pl.wikipedia.org/wiki?curid=405762" title="Wąwolnica (województwo dolnośląskie)">
Wąwolnica (województwo dolnośląskie)

Wąwolnica – wieś w Polsce położona w województwie dolnośląskim, w powiecie strzelińskim, w gminie Strzelin.
Podział administracyjny.
W latach 1945–1954 siedziba gminy Wąwolnica. W latach 1975–1998 miejscowość należała administracyjnie do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="405763" url="https://pl.wikipedia.org/wiki?curid=405763" title="Węgielnia (województwo podlaskie)">
Węgielnia (województwo podlaskie)

Węgielnia – wieś w Polsce położona w województwie podlaskim, w powiecie suwalskim, w gminie Szypliszki.
W latach 1975–1998 miejscowość należała administracyjnie do województwa suwalskiego.

</doc>
<doc id="405764" url="https://pl.wikipedia.org/wiki?curid=405764" title="Węgierce (województwo wielkopolskie)">
Węgierce (województwo wielkopolskie)

Węgierce – pofolwarczna wieś krajeńska w Polsce położona w województwie wielkopolskim, w powiecie złotowskim, w gminie Tarnówka w odległości 3 kilometrów od siedziby gminy, przy drodze powiatowej nr 1042P Ptusza – Złotów oraz drodze powiatowej nr 1043P Piecewo – Krajenka.
W latach 1975–1998 miejscowość należała administracyjnie do województwa pilskiego.
Wieś o założeniu wielodrożnicy, należąca pierwotnie do dóbr krajeńskich. Wzmiankowana historycznie w 1637 roku. W latach 1992-2011 istniał tu zakład produkujący opakowania foliowe HART-ROL. W centralnym punkcie wsi – figurka Jezusa Chrystusa oraz wiejski Dom Kultury.

</doc>
<doc id="405765" url="https://pl.wikipedia.org/wiki?curid=405765" title="Węgierskie (województwo pomorskie)">
Węgierskie (województwo pomorskie)

Węgierskie (kaszb. "Wãgòrskô" lub "Wãdżersczé", niem. "Vangerske") – osada w Polsce położona w województwie pomorskim, w powiecie słupskim, w gminie Potęgowo.
W latach 1975–1998 miejscowość należała administracyjnie do województwa słupskiego.
Zobacz też: Węgierskie
29 grudnia 1937 r., w ramach polityki germanizacji nazw miejscowych pochodzenia słowiańskiego, administracja nazistowska zastąpiła dotychczasową nazwę miejscowości "Vangerske" ahistoryczną formą "Wiesenberg".

</doc>
<doc id="405766" url="https://pl.wikipedia.org/wiki?curid=405766" title="Węgierskie (województwo wielkopolskie)">
Węgierskie (województwo wielkopolskie)

Węgierskie (niem. "Wengierskie") – wieś w Polsce położona w województwie wielkopolskim, w powiecie poznańskim, w gminie Kostrzyn. Wieś przynależy do parafii w Czerlejnie. W pobliskim lesie znajdują się miejsca pamięci krzyż oraz kapliczka na drodze w kierunku Janowa. Wieś bezpośrednio sąsiaduje z Pławcami, Markowicami, Ługowinami, Janowem. 
W latach 1975–1998 miejscowość należała administracyjnie do województwa poznańskiego.
We wsi znajduje się piętrowy pałac z reprezentacyjnym portykiem arkadowym wielkiego porządku wspartym na dwóch filarach i dwóch kolumnach, zwieńczonym trójkątnym frontonem. Pałac zbudowano w 1912 r. według projektu Rogera Sławskiego dla rodziny Ziołeckich. Obecnie pełni funkcję domu mieszkalnego.
Historia.
Wieś Węgierskie (pisane jako Wengierskie, Vegierskie, Wangerske, Vagerske) osadzona była niegdyś przez jeńców z Węgier. Wspomniana w źródłach z 1371 r. Pierwotnie należała do rodu Węgierskich – dziedziczyli majątek w początkach XVII wieku, Malczewskich (XVIII w.) oraz Bronikowskiej (1843 r.). Później majątek przeszedł w ręce niemieckie, a w 1890 r. przejął go Bank Kredytowy w Szczecinie. Następnie przejęty został przez rodzinę Ziołeckich. W II poł. XIX wieku został wybudowany dwór na rzucie prostokąta, pierwotnie piętrowy. Na początku XX wieku został rozbudowany i nawiązywał do stylu neorenesansowego. Park krajobrazowy powstał na przełomie XIX i XX wieku. Pałac od 1945 r. zamieszkiwany był przez rodziny parcelantów, następnie spółdzielców i pracowników PGR.
Krzyż pamięci.
W lesie nieopodal wsi znajduje się krzyż poświęcony pamięci ofiar hitleryzmu. Napis na tablicy pamiątkowej brzmi:
"&lt;poem&gt;„W tym miejscu 4 listopada 1939 r. 
rozstrzelani zostali przez hitlerowców 
mieszkańcy Kostrzyna 
Roman Tomaszewski, 
Stanisław Janiszewski, 
Leon Pacholski. 
Cześć ich Pamięci.”&lt;/poem&gt;"

</doc>
<doc id="405767" url="https://pl.wikipedia.org/wiki?curid=405767" title="Węglewo (powiat trzebnicki)">
Węglewo (powiat trzebnicki)

Węglewo – wieś w Polsce położona w województwie dolnośląskim, w powiecie trzebnickim, w gminie Żmigród.
Podział administracyjny.
W latach 1975–1998 miejscowość należała administracyjnie do województwa wrocławskiego.
Testy taboru kolejowego.
W Węglewie znajduje się tor doświadczalny o długości 7,7 km zarządzany przez Instytut Kolejnictwa (dawniej Centrum Naukowo-Techniczne Kolejnictwa) i służący m.in. do testowania pojazdów szynowych, ich elementów i sieci trakcyjnej oraz Ośrodek Badań Mostów, Betonów i Kruszyw Instytutu Badawczego Dróg i Mostów.

</doc>
<doc id="405768" url="https://pl.wikipedia.org/wiki?curid=405768" title="Węgliska (województwo lubelskie)">
Węgliska (województwo lubelskie)

Węgliska – wieś w Polsce położona w województwie lubelskim, w powiecie janowskim, w gminie Modliborzyce.
Krótki opis.
W latach 1975–1998 miejscowość należała administracyjnie do województwa tarnobrzeskiego. Według Narodowego Spisu Powszechnego (III 2011 r.) liczyła 117 mieszkańców i była siedemnastą co do wielkości miejscowością gminy Modliborzyce. Wieś leży w odległości około 1 km na południowy wschód od wsi Antolin. Miejscowa ludność wyznania katolickiego przynależy do parafii Matki Bożej Nieustającej Pomocy w Wierzchowiskach Drugich.
Historia.
Pierwsze wzmianki na temat osady w tym rejonie pochodzą z 1739. Źródła podają informację na temat niwy o nazwie Węgliska, która stanowiła część dóbr Wierzchowskich. W 1795 powstał zapewne folwark wydzielony właśnie z tych dóbr i obejmujący tereny dzisiejszej wsi. Wiadomo, że w 1877 właścicielem ów folwarku był Salezy Kochanowski. Natomiast wieś o takiej nazwie powstała pod koniec XIX wieku w wyniku parcelacji folwarku, która objęła 23 gospodarzy z okolicznych wsi. W 1897 wieś była zamieszkana przez 41 osób. Dane statystyczne z 1921 podają, że Węgliska zamieszkiwały 72 osoby w 15 domostwach. W czasie II wojny światowej na terenie wsi przeprowadzano intensywne działania partyzanckie. We wsi znajduje się cmentarz żołnierzy Armii Radzieckiej.

</doc>
<doc id="405769" url="https://pl.wikipedia.org/wiki?curid=405769" title="Węgliska (województwo podkarpackie)">
Węgliska (województwo podkarpackie)

Węgliska – wieś w Polsce położona w województwie podkarpackim, w powiecie łańcuckim, w gminie Rakszawa.
W latach 1975–1998 miejscowość należała administracyjnie do województwa rzeszowskiego.
Położenie geograficzne.
Węgliska położone są w całości na terenie Płaskowyżu Kolbuszowskiego. Jest to obszar pofałdowanych powierzchni pokrytych pokrywami piaszczystymi i osadami polodowcowymi. Charakterystyczne dla tego terenu są zapiaszczone drogi, gleby bielicowe, lasy sosnowe, wydmy polodowcowe oraz łąki kserotermiczne. Na Węgliskach można wydzielić kilka płatów leśnych, z których największy rozciąga się od Dąbrówek i Rakszawy. Znaleźć w nim można polany śródleśne (Pod Grabina) czy zastoiska wodne wywołane działalnością licznych tutaj bobrów.
Pierwsze udokumentowane informacje o Węgliskach pochodzą z końca XIX wieku. Mamy m.in. informacje o prowadzeniu nauczania w izbach domów wiejskich. W latach 1909–1910 przy poparciu władz austriackich wybudowano budynek szkoły. Budynek ten doznał poważnych zniszczeń w latach I wojny światowej, ale udało się go odrestaurować i mógł służyć uczniom w okresie międzywojennym. W okresie II wojny światowej w prywatnych mieszkaniach nauczycieli i gospodarzy intensywnie prowadzono tajne nauczanie.
Po zakończeniu wojny budynek szkolny zajęty był przez stacjonujące tutaj wojska radzieckie. Dopiero w 1957 roku zaistniała możliwość przeprowadzenia kapitalnego remontu zniszczonego budynku i przywrócenia mu pierwotnego przeznaczenia. W niedługim czasie rozpoczęto także budowę nowego budynku szkolnego posiadającego cztery sale lekcyjne. Nową szkołę oddano do użytku 22 lipca 1961 roku.
Z biegiem lat szkoła przechodziła różne koleje losów. Początkowo była pełną szkołą podstawową, później stała się szkołą filialną Szkoły Podstawowej Nr 1 w Rakszawie, z nauczaniem tylko trzech pierwszych klas. Jeszcze później nauczanie rozszerzono do pięciu klas, by po dobudowaniu drugiej kondygnacji w okresie sierpień 1991 – wrzesień 1992, stać się z powrotem pełną szkołą podstawową.
W międzyczasie w trudnych początkach lat osiemdziesiątych, lokalna społeczność wspólnym wysiłkiem wybudowała kościół pw. św. Apostołow Piotra i Pawła oraz remizę strażacką (w okresie rozbudowy szkoły prowadzono tam lekcje). Kościół ten jest filią parafii pw. Nawiedzenia NMP w Medynii Głogowskiej, w dekanacie Sokołów Małopolski.
Lata dziewięćdziesiąte były okresem dużych inwestycji w infrastrukturę lokalną. Nastąpiła unikalna wymiana instalacji elektrycznej na kablową, wybudowano gazociąg i wodociąg. Przeprowadzono dwu-etapową telefonizację wsi w oparciu o system radiowy.
W roku 2007 przeprowadzono kapitalny remont drogi oraz rozpoczęto budowę chodnika.

</doc>
<doc id="405770" url="https://pl.wikipedia.org/wiki?curid=405770" title="Węglówka (województwo małopolskie)">
Węglówka (województwo małopolskie)

Węglówka – wieś w Polsce położona w województwie małopolskim, w powiecie myślenickim, w gminie Wiśniowa. W latach 1975–1998 miejscowość należała administracyjnie do województwa krakowskiego.
Położenie.
Miejscowość położona jest w dolinie potoku Niedźwiadek, wcinającej się w południowe stoki Pasma Lubomira i Łysiny zaliczanego do Beskidu Wyspowego. Zabudowania i pola uprawne Węglówki zajmują nie tylko dno doliny, ale również zbocza Lubomira, Patryji i Szczałby. Dawniej dochodziły niemal do samych szczytów tych gór. Obecnie większość wysoko położonych polan i łąk już zarosła lub zarasta lasem, ale wysoko pod przełęczą Weska znajduje się jeszcze duża polana Weszkówka z jednym gospodarstwem.
Części wsi.
Integralne części wsi Węglówka: Buniorówka, Burdelówka, Dół, Dominówka, Drabówka, Dwór, Judaszówka, Kucmówka, Las, Lisówka, Majdówka, Murzynówka, Obajtkówka, Olejarzówka, Oleskówka, Parylówka, Pilchówka, Przylaskówka, Rzeka, Sternalówka, Węgierskie, Weszkówka, Wosiówka
Historia.
W Węglówce, na górze Lubomir od 1922 r. do 1939 r. działała stacja obserwacyjna, jedno z ważniejszych polskich obserwatoriów astronomicznych, gdzie odkryto dwie komety (kometa C/1925 G1 odkrywca Lucjan Orkisz 3 kwietnia 1925, kometa C/1936 O1 współodkrywca Władysław Lis 17 lipca 1936). W 1944 r. zniszczone przez Niemców. Odbudowane w 2006 r., działa od 6 października 2007 r. jako Obserwatorium Astronomiczne im. Tadeusza Banachiewicza na Lubomirze, prowadząc również pokazy nieba dla zwiedzających.
Opis miejscowości.
W miejscowości znajdują się dwa kościoły. Starszy – kościół (filialny) pod wezwaniem Matki Boskiej Anielskiej – znajduje się w górnej części wsi, w przysiółku Ślusarzówka, u podnóża Lubomira. Został zbudowany w XIX w. i przebudowany w 1905 r. Młodszy – kościół parafialny pod wezwaniem Matki Bożej Nieustającej Pomocy – znajduje się w centrum wsi, wybudowany w latach 1933-39.
W 1895 r. dzięki staraniom ks. Jana Ślósarza z archidiecezji lwowskiej posługę w Węglówce podjęły siostra franciszkanki Rodziny Maryi. W 1913 r. utworzono tu samodzielną parafię, wyodrębnioną z parafii w Wiśniowej. Prowadzili ją księża diecezjalni, a w 1952 r. przejęli ją księża sercanie. 

</doc>
<doc id="405771" url="https://pl.wikipedia.org/wiki?curid=405771" title="Węgorzewo (powiat gnieźnieński)">
Węgorzewo (powiat gnieźnieński)

Węgorzewo – wieś w Polsce położona w województwie wielkopolskim, w powiecie gnieźnieńskim, w gminie Kiszkowo.
W latach 1975–1998 miejscowość należała administracyjnie do województwa poznańskiego.

</doc>
<doc id="405772" url="https://pl.wikipedia.org/wiki?curid=405772" title="Węgorzyn (województwo zachodniopomorskie)">
Węgorzyn (województwo zachodniopomorskie)

Węgorzyn – wieś w północno-zachodniej Polsce, położona w województwie zachodniopomorskim, w powiecie gryfickim, w gminie Karnice.
Według danych pod koniec 2004 roku wieś miała 136 mieszkańców.
W latach 1946–1998 miejscowość administracyjnie należała do województwa szczecińskiego.

</doc>
<doc id="405773" url="https://pl.wikipedia.org/wiki?curid=405773" title="Węgrów (województwo dolnośląskie)">
Węgrów (województwo dolnośląskie)

Węgrów (niem. "Bingerau") – wieś w Polsce, w województwie dolnośląskim, w powiecie wrocławskim, w gminie Długołęka.
Nazwa.
9 września 1947 ustalono polską nazwę miejscowości – Węgrów.
Administracja.
W latach 1975–1998 miejscowość należała administracyjnie do województwa wrocławskiego.
Demografia.
W 1933 r. w miejscowości mieszkało 265 osób, a w 1939 r. – 275 osób. W 2009 r. liczyła 268 mieszkańców, a w 2011 r. liczba ta nie uległa zmianie.

</doc>
<doc id="405774" url="https://pl.wikipedia.org/wiki?curid=405774" title="Węgry (województwo dolnośląskie)">
Węgry (województwo dolnośląskie)

Węgry (dawniej niem. "Wangern") – wieś w Polsce położona w województwie dolnośląskim, w powiecie wrocławskim, w gminie Żórawina.
W latach 1975–1998 miejscowość należała administracyjnie do województwa wrocławskiego.
We wsi znajduje się stacja kolejowa przy linii Wrocław – Międzylesie.
Zabytki.
Do wojewódzkiego rejestru zabytków wpisane są:

</doc>
<doc id="405775" url="https://pl.wikipedia.org/wiki?curid=405775" title="Węgry (województwo opolskie)">
Węgry (województwo opolskie)

Węgry (dodatkowa nazwa w j. niem. Wengern) – wieś położona w województwie opolskim, w powiecie opolskim, w gminie Turawa.
Wieś leży nad Małą Panwią, w pobliżu drogi krajowej nr 45, sąsiaduje z wioską Osowiec.
Historia.
Nazwa "Węgry" wiązana jest z węgierskimi osadnikami, którzy mieli zasiedlić tę okolicę podczas przejścia wojsk Stefana Batorego. Pierwsza wzmianka o miejscowości pochodzi jednak z roku 1295.
Obecny most przez Małą Panew zbudowano w 1903 r. po tym, jak poprzedni most został zerwany przez powódź. 
W 1811 r. mieszkańcy czynili starania o pozyskanie z Opola drewnianego kościoła św. Barbary. Ubiegli ich jednak gospodarze z sąsiednich Kolanowic i kościół św. Barbary jest obecnie filią węgierskiej parafii. Parafia, obejmująca: Węgry, Kolanowice i Osowiec z przysiółkiem Trzęsina, została utworzona w 1925 r. poprzez wyłączenie z parafii Kotórz Wielki. 
Podczas II wojny światowej Węgry nie były terenem walk, ale podczas wkraczania wojsk radzieckich i późniejszych rabunków wiele budynków spłonęło, a niektórzy mieszkańcy stracili życie, . Wojsko niemieckie planowało wysadzenie mostu na Małej Panwi, jednak nie doszło do tego, ponieważ oddziały radzieckie weszły do wsi, przekraczając wcześniej rzekę w innym punkcie.
Pod koniec lat 80., w związku ze zwiększeniem się ruchu samochodowego, postanowiono zbudować obwodnicę Węgier i Osowca pozwalającą na ominięcie zwartej zabudowy, kilku ostrych zakrętów oraz wąskiego i wysokiego mostu. Obwodnica obchodzi obydwie miejscowości od północnego zachodu.
W wiosce znajduje się przedszkole, społeczna szkoła podstawowa, a także remiza OSP. Znajdują się tutaj dwa przystanki PKS, na których zatrzymują się autobusy łączące Opole głównie z Kluczborkiem i Olesnem.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="405776" url="https://pl.wikipedia.org/wiki?curid=405776" title="Węgry (województwo wielkopolskie)">
Węgry (województwo wielkopolskie)

Węgry – wieś w Polsce położona w województwie wielkopolskim, w powiecie ostrowskim, w gminie Nowe Skalmierzyce, w Kaliskiem, nad strugą Lipówka, ok. 3 km od Nowych Skalmierzyc, ok. 8 km od Kalisza.
Podział administracyjny.
Miejscowość przynależała administracyjnie przed rokiem 1887 do powiatu odolanowskiego. W latach 1975–1998 do województwa kaliskiego, a w latach 1887–1975 i od 1999 do powiatu ostrowskiego.
Historia.
Znane od 1407 jako własność rycerska. Od 1419 zapisy w księgach konsystorskich. 
W 1579 były częściowo w posiadaniu Doroty Sieroszewskiej oraz Mikołaja i Kacpra Węgierskich. 
W XVII w. własność Jana Węgierskiego i Urszuli Gorzyńskiej. 
W ręku rodziny Węgierskich pozostawała ta majętność jeszcze w 1843 r. (Słownik Geograficzny)
Przy schyłku XIX w. dwór składał się z dwóch działów: Węgry I (3 domy, 124 mieszkańców), Węgry II (4 domy, 75 mieszkańców) i należał do Wincentego Niemojowskiego z Jedlca.
Częścią wsi jest przysiółek Zabłocko, które w XIX w. podlegało pod urząd stanu cywilnego w Podkocach.
Zabytki.
Obiekty wpisane do rejestru zabytków nieruchomych województwa wielkopolskiego:

</doc>
<doc id="405777" url="https://pl.wikipedia.org/wiki?curid=405777" title="Węgrzce (województwo dolnośląskie)">
Węgrzce (województwo dolnośląskie)

Węgrzce (do 1945 roku niem. "Wangern") – wieś w Polsce, położona w województwie dolnośląskim, w powiecie wołowskim, w gminie Wińsko.
Podział administracyjny.
W latach 1975–1998 miejscowość należała administracyjnie do województwa wrocławskiego.
Obiekty zabytkowe.
W Węgrzcach znajdują się ruiny dwóch pałaców z zabudowaniami gospodarczymi z XIX w.

</doc>
<doc id="405778" url="https://pl.wikipedia.org/wiki?curid=405778" title="Wężewo (województwo mazowieckie)">
Wężewo (województwo mazowieckie)

Wężewo – wieś w Polsce położona w województwie mazowieckim, w powiecie przasnyskim, w gminie Krasne.
W latach 1975–1998 miejscowość należała administracyjnie do województwa ciechanowskiego.

</doc>
<doc id="405779" url="https://pl.wikipedia.org/wiki?curid=405779" title="Wężewo (powiat olecki)">
Wężewo (powiat olecki)

Wężewo (dawniej niem. "Wensöwen") – wieś w Polsce położona w województwie warmińsko-mazurskim, w powiecie oleckim, w gminie Kowale Oleckie. W latach 1975–1998 miejscowość należała administracyjnie do województwa suwalskiego.
Historia.
Wieś założona 24 grudnia 1562 roku, gdy książę Albrecht nadał 4 włóki boru "Jerzemu von Nositzowi" na prawie lennym z sądownictwem wyższym i niższym. Z dokumentów wynika jednak, że miejscowość ta istniała co najmniej dwa lata wcześniej.
Majątek ziemski Wężewo w XVII i XVIII wieku należał do polskich rodzin szlacheckich" Bieniewskich" i "Ciesielskich". Na początku XIX wieku miejscowość ta składała się z dworu i wsi szlacheckiej.
Do wsi należały w różnych okresach osady: Żmijewo, Żydy i Karolówka. W 1938 roku we wsi było 560 mieszkańców. Obowiązywała wtedy niemiecka nazwa "Eibenau", wprowadzona w 1938 r. w ramach akcji germanizacyjnej.
W pobliżu osady znajduje się grodzisko Jaćwingów.
Zabytki.
Zobacz też: Wężewo

</doc>
<doc id="405780" url="https://pl.wikipedia.org/wiki?curid=405780" title="Wiatrowiec (województwo warmińsko-mazurskie)">
Wiatrowiec (województwo warmińsko-mazurskie)

Wiatrowiec (niem. "Wöterkeim") – wieś w Polsce położona w województwie warmińsko-mazurskim, w powiecie bartoszyckim, w gminie Sępopol. Przez wieś przepływa rzeka Pisa Północna. W latach 1975–1998 miejscowość należała administracyjnie do województwa olsztyńskiego.
Historia.
Pod względem historycznym Wiatrowiec leży w Prusach Dolnych, na obszarze średniowiecznego pruskiego terytorium plemiennego Barcji, kilkanaście kilometrów na północ od granic Warmii.
W 1820 r. Wiatrowiec kupili Kobylińscy, a w 1823 także dwa folwarki, należące do majątku ziemskiego Wiatrowie: Pieny i Tałowo. W 1889 r. majątek, wraz z folwarkami, obejmował 757 ha (należał do Kobylińskich).
W 1869 r. powstała tu stacja kolejowa na linii Królewiec – Prostki. W 1907 r. powstała także linia kolejowa Wiatrowiec – Sępopol.
W 1935 r. w tutejszej szkole pracowało dwóch nauczycieli i uczyło się 70 dzieci. W 1939 r. we wsi mieszkało 543 osoby.
Po 1945 r. w pałacu osiedlił się (i pracował w tutejszym PGR Jan Kantowicz, kombatant hiszpańskiej wojny domowej (dąbrowszczak). W 1949 r. uruchomiono linię kolejową do Sępopola (połączenie do Bartoszyc i Korsz funkcjonowało od 1945 r.). W latach 1954-61 Wiatrowiec był siedzibą gromady i Gromadzkiej Rady Narodowej. W latach 60. XX w. kierownikiem szkoły był Wiktor Nowicki. W tym czasie wybudowano nową szkołę.
W 1978 r. było tu 48 indywidualnych gospodarstw rolnych o łącznym areale 117 ha. W tym czasie we wsi była poczta, szkoła podstawowa, przedszkole, dzieciniec, klub, biblioteka, sklep wielobranżowy. W 1983 r. we wsi były 33 budynki z 213 mieszkańcami.
Kultura.
W Wiatrowcu mieszka i tworzy pisarz Jerzy Górczyński.

</doc>
<doc id="405781" url="https://pl.wikipedia.org/wiki?curid=405781" title="Wiatrowiec (województwo wielkopolskie)">
Wiatrowiec (województwo wielkopolskie)

Wiatrowiec – wieś w Polsce położona w województwie wielkopolskim, w powiecie wągrowieckim, w gminie Wągrowiec.
W latach 1975–1998 miejscowość należała administracyjnie do województwa pilskiego.

</doc>
<doc id="405782" url="https://pl.wikipedia.org/wiki?curid=405782" title="Wiązownica (województwo podkarpackie)">
Wiązownica (województwo podkarpackie)

Wiązownica – wieś w Polsce, położona w województwie podkarpackim, w powiecie jarosławskim, w gminie Wiązownica, na pograniczu Doliny Dolnego Sanu i Płaskowyżu Tarnogrodzkiego.
Prywatna wieś szlachecka, położona w województwie ruskim, w 1739 roku należała wraz z folwarkiem do klucza Jarosław Lubomirskich. W latach 1975–1998 miejscowość należała administracyjnie do województwa przemyskiego.
Przez miejscowość przebiega droga wojewódzka nr 870.
Miejscowość jest siedzibą gminy Wiązownica, powiatu jarosławskiego.
Historia.
Wiązownica była już wzmiankowana w regestrach poborowych, które zapisali poborcy podatkowi ziemi przemyskiej, w 1515 roku jako "Vyazownycza" (wieś posiadała 8 łanów gruntów rolnych), 1589 roku jako "Więzownicza", 1628, 1651, 1658. Wieś położona w powiecie przemyskim, była własnością Mikołaja Wiktoryna Grudzińskiego, została spustoszona w czasie najazdu tatarskiego w 1672 roku. W 1674 roku wieś liczyła 42 domy.
W 1897 roku wybrano zwierzchność gminną, której naczelnikiem został Stanisław Naspiński. Wieś liczyła 262 domy i 1495 mieszkańców.
17 kwietnia 1945 roku kureń UPA, pod dowództwem Iwana Szpontaka, dokonał ataku na Wiązownicę. Doszło do walki z oddziałem wojska i samoobrony ludności zorganizowanej przez proboszcza ks. Józefa Misia, w decydującym momencie Wiązownicę od zniszczenia uratował oddział partyzancki NOW Bronisława Gliniaka ps. "Radwan". Mimo tego, spalono ponad połowę wsi (ponad 100 domów) i zamordowano około 100 osób narodowości polskiej. 
6 października 2013 r. na frontonie kościoła parafialnego w Wiązownicy odsłonięto tablicę upamiętniającą mieszkańców wsi, pomordowanych w czasie napadu UPA.
Oświata.
Początki szkolnictwa w Wiązownicy, są datowane na początek XIX wieku, gdy na jakiś czas przed 1830 rokiem, powstała szkoła parafialna przy miejscowej cerkwi ("Schola parochialis").
Następna szkoła parafialna polska powstała w 1843 roku, którą założył ks. Emil Bandrowski ("komendariusz-expozyt w Wiązownicy"), w szkole tej uczyli miejscowi organiści. W 1868 roku szkoła ta została zmieniona na szkołę trywialną, a w latach 1873–1874 szkoła ludowa. W latach 1874–1886 szkoła była 1-klasowa, a od 1886 szkoła była 2-klasowa. W latach 1921–1925 zbudowano nowy murowany budynek szkolny. W czasie okupacji wprowadzono osobne, oddziały klasowe (I–IV) dla Ukraińców. W 1966 roku szkoła stała się 8-klasowa. W 1969 roku oddano do użytku dobudowaną nową część szkoły i salę gimnastyczną. 27 sierpnia 1973 roku została powołana zbiorcza szkoła gminna w Wiązownicy, w której skład wchodziły wszystkie szkoły z terenu gminy. W 1974 roku szkoła otrzymała imię porucznika MO Józefa Kosika.
W 1999 roku na mocy reformy oświaty zorganizowano 6-letnią szkołę podstawową i 3-letnie gimnazjum. W 2005 roku oddano do użytku halę sportową, a w 2007 roku nowy budynek gimnazjum. W 2008 roku utworzono Zespół Szkół w Wiązownicy. 28 maja 2014 roku nadano szkole podstawowej i gimnazjum imię Sługi Bożego ks. Stanisława Sudoła. W 2017 roku na mocy reformy oświaty przywrócono 8-letnią szkołę podstawową.
Sport.
W miejscowości, od 1979 roku, działa klub piłki nożnej, KS Wiązownica.

</doc>
<doc id="405783" url="https://pl.wikipedia.org/wiki?curid=405783" title="Wiązownica (województwo podlaskie)">
Wiązownica (województwo podlaskie)

Wiązownica – wieś w Polsce położona w województwie podlaskim, w powiecie grajewskim, w gminie Radziłów.
Prywatna wieś szlachecka położona była w drugiej połowie XVI wieku w powiecie wąsoskim ziemi wiskiej województwa mazowieckiego. W latach 1975–1998 miejscowość należała administracyjnie do województwa łomżyńskiego.
Wierni kościoła rzymskokatolickiego należą do parafii Narodzenia Najświętszej Maryi Panny w Słuczu.

</doc>
<doc id="405784" url="https://pl.wikipedia.org/wiki?curid=405784" title="Wiązówka (województwo mazowieckie)">
Wiązówka (województwo mazowieckie)

Wiązówka – wieś w Polsce położona w województwie mazowieckim, w powiecie płockim, w gminie Wyszogród.
W latach 1975–1998 miejscowość należała administracyjnie do województwa płockiego.

</doc>
<doc id="405785" url="https://pl.wikipedia.org/wiki?curid=405785" title="Wiązówka (województwo podlaskie)">
Wiązówka (województwo podlaskie)

Wiązówka – wieś w Polsce położona w województwie podlaskim, w powiecie sokólskim, w gminie Dąbrowa Białostocka.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Stanisława w Dąbrowie Białostockiej.

</doc>
<doc id="405786" url="https://pl.wikipedia.org/wiki?curid=405786" title="Wichrów (województwo dolnośląskie)">
Wichrów (województwo dolnośląskie)

Wichrów – wieś w Polsce położona w województwie dolnośląskim, w powiecie średzkim, w gminie Kostomłoty.
Podział administracyjny.
W latach 1975–1998 miejscowość należała administracyjnie do województwa wrocławskiego.
II wojna światowa.
W styczniu 1945 we wsi zatrzymała się kolumna więźniów w trakcie Marszu śmierci Fünfteichen - Gross Rosen. Niemieccy strażnicy zamordowali tu 120 więźniów.
Zabytki.
Do wojewódzkiego rejestru zabytków wpisany jest:

</doc>
<doc id="405787" url="https://pl.wikipedia.org/wiki?curid=405787" title="Wichrów (województwo łódzkie)">
Wichrów (województwo łódzkie)

Wichrów – wieś w Polsce położona w województwie łódzkim, w powiecie łęczyckim, w gminie Łęczyca.
Wieś duchowna Wichrowo, własność plebana łęczyckiego położona była w końcu XVI wieku w powiecie łęczyckim województwa łęczyckiego.
W latach 1975–1998 miejscowość należała administracyjnie do województwa płockiego.
Zobacz też: Wichrów, Wichrowo 

</doc>
<doc id="405788" url="https://pl.wikipedia.org/wiki?curid=405788" title="Wichrów (województwo opolskie)">
Wichrów (województwo opolskie)

Wichrów (dodatkowa nazwa w j. niem. Wichrau) – wieś w Polsce położona w województwie opolskim, w powiecie oleskim, w gminie Radłów.
Administracja.
W 1939 roku miejscowość została włączona do Bodzanowic. W latach 1945–1952 miejscowość należała do Gminy Sternalice. W latach 1954–1972 miejscowość należała do Gromady Bodzanowice. W latach 1975–1998 miejscowość należała administracyjnie do województwa częstochowskiego.
Organizacje i obiekty.
We wsi funkcjonują: 
Ponadto niegdyś w Wichrowie znajdowała się nieczynna już żwirownia.
Kilka budynków z Wichrowa znajduje się w Muzeum Wsi Opolskiej w Opolu.
Program Odnowy Wsi.
W 2007 roku Wichrów przystąpił do Opolskiego Programu Odnowy Wsi.
Wieś ma typowo rolniczy charakter, szczególnie ważny dla mieszkańców jest rozwój sportu i rekreacji. Wszystkie organizacje jednoczą się i wspólnie rozbudowują zaplecze sportowo-rekreacyjne sołectwa (kort, boisko, plac biesiadny z altaną i grillem). Nazwa wsi pochodzi od wyrazu wicher, tj. miejsce wietrzne. Wichrów był wzmiankowany w źródłach po raz pierwszy w 1679 r. Mieszkańcy w ramach PROW zrealizowali projekt „Spotkajmy się w Wichrowie", a w ramach POW: „Międzynarodowy Turniej Halowej Piłki Nożnej Oldboys Cup", „Budowa kortu tenisowego", „Budowa szatni i boiska". Sołectwo w 2009 r. zajęło pierwsze miejsce spośród 18 sołectw w Konkursie „Piękna Wieś Opolska" w kategorii „Najlepszy start". Mieszkańcy Wichrowa wybudowali wtedy ogrodzony kort tenisowy, rozebrali zrujnowany, walący się dom w środku wsi, zbudowali nowy przystanek autobusowy, postawili ozdobny murek przy korcie tenisowym i przy nowym przystanku oraz zrobili bosiko dla młodzieży "Nasz Mały Orlik" przy obiekcie LZS Wichrów. W 2011 roku Wichrów startował w konkursie Piękna Wieś Opolska, tym razem w kategorii Najlepszy Projekt Odnowy Wsi 2011.
Drogi publiczne.
Przez wieś nie przechodzi żadna Droga Krajowa ani Droga Wojewódzka. Znajdują się tu dwie Drogi powiatowe:
Edukacja.
Uczniowie z Wichrowa uczęszczają do Publicznej Szkoły Podstawowej w Sternalicach, a przedszkolaki do Przedszkola w Wichrowie.
Religia.
Mieszkańcy Wichrowa należą do rzymskokatolickiej Parafii Narodzenia Najświętszej Maryi Panny w Bodzanowicach.
Formy ochrony przyrody.
Na północ od wsi znajduje się bagno Babrzysko.
Wichrów, jest jedynym sołectwem w Gminie Radłów, przez które "ciągnie się" Aleja Lipowa.
Na północ od wsi przepływa potok Lipice.
Nazwa.
W okresie hitlerowskiego reżimu w latach 1935–1945 miejscowość nosiła nazwę "Windenau". Uważa się, że obecna nazwa miejscowości Wichrów wywodzi się od nazwiska Wicher i mogła być używana już w XVI w. Dodatkowa nazwa miejscowości w języku niemieckim to Wichrau.
Liczba mieszkańców.
1925 r. - 536
1933 r. - 510
1998 r. - 474
2002 r. - 427
2009 r. - 432
2011 r. - 427
2021 r. - 422
Integralne części wsi.
W sołectwie znajdują się również przysiółki: Granice, Zalesie, Jabłonie, Zidlong, Jegrownia, Niwki oraz Jawor.
Plebiscyt z 1921 roku.
Do głosowania podczas plebiscytu w Wichrowie uprawnionych było 367 osób, z czego 291 stanowili mieszkańcy (ok. 79,3%). Oddano 359 głosów (ok. 97,8% uprawnionych), w tym 357 ważnych (ok. 99,4%). Za Polską głosowało 180 osób (ok. 50,4%), a za Niemcami 177 osób (ok. 49,6%). 
Wzmianki o wsi w XV wieku.
W lutym 1428 r. w raporcie miasta Görlitz na temat husyckich okrucieństw na Śląsku odnotowano spalenie Windenaw.
Kapliczka przed wichrowskim lasem.
Na drodze Radłów - Wichrów, przed wichrowskim lasem, znajduje się kapliczka. Nie wiadomo, kiedy została zbudowana i przez kogo. Do ok. 1900 roku wisiała tam wycięta postać z blachy, prawdopodobnie przedstawiała wizerunek jakiegoś Świętego, gdyż wokół głowy miał aureolę z gwiazd. Obecnie kapliczka jest pod wezwaniem Matki Boskiej Różańcowej.
II wojna światowa.
Około połowy sierpnia 1939 w rejon Wichrowa i Bodzanowic przegrupowano 4 Dywizję Pancerną pod dowództwem Georga-Hansa Reinhardta. Dywizja liczyła ok. 15 tysięcy żołnierzy, 308 czołgów, 38 samochodów pancernych oraz sprzęt logistyczny. Rozpoczęły się akcje dywersyjne, ostrzeliwane były polskie patrole i placówki straży granicznej. 26 sierpnia 1939 o godzinie 9.30 w Przystajni patrol Straży Granicznej odparł atak żołnierzy niemieckich, którzy przedostali się na stronę polską. W przededniu wojny na terenach przygranicznych zostały rozmieszczenie na rozkaz władz polskich jednostki 7 Dywizji Piechoty. Ich głównym zadaniem była obrona rejonu częstochowskiego na odcinku około 40 km Krzepice – Lubliniec.
Przypisy.
 

</doc>
<doc id="405789" url="https://pl.wikipedia.org/wiki?curid=405789" title="Wicie (województwo łódzkie)">
Wicie (województwo łódzkie)

Wicie – wieś w Polsce położona w województwie łódzkim, w powiecie łowickim, w gminie Kocierzew Południowy.
Wieś duchowna położona była w drugiej połowie XVI wieku w powiecie gąbińskim ziemi gostynińskiej województwa rawskiego. Była wsią klucza kompińskiego arcybiskupów gnieźnieńskich. W latach 1975–1998 miejscowość należała administracyjnie do województwa skierniewickiego.

</doc>
<doc id="405790" url="https://pl.wikipedia.org/wiki?curid=405790" title="Wicie (województwo mazowieckie)">
Wicie (województwo mazowieckie)

Wicie – wieś w Polsce położona w województwie mazowieckim, w powiecie garwolińskim, w gminie Wilga.
Wierni Kościoła rzymskokatolickiego należą do parafii Matki Bożej Bolesnej w Mariańskim Porzeczu.
W latach 1975–1998 miejscowość należała administracyjnie do województwa siedleckiego.

</doc>
<doc id="405791" url="https://pl.wikipedia.org/wiki?curid=405791" title="Wicie (województwo zachodniopomorskie)">
Wicie (województwo zachodniopomorskie)

Wicie (do 1945 niem. "Vitte") – wieś w Polsce położona w województwie zachodniopomorskim, w powiecie sławieńskim, w gminie Darłowo nad jeziorem Kopań.
Charakterystyka.
Według danych z 1 stycznia 2011 roku wieś liczyła 59 mieszkańców.
Teren miejscowości jest objęty obszarem chronionego krajobrazu Koszaliński Pas Nadmorski.
W 2010 r. nadmorskie kąpielisko Wicie spełniało wytyczne wymogi jakościowe dla wody w kąpielisku Dyrektywy Unii Europejskiej 76/160/EEC.
Miejscowość Wicie położona jest na 261 km polskiego wybrzeża. W 2012 roku został w miejscowości ustawiony kamień błędnie informujący o tym, że znajduje się ona na geograficznym środku polskiego wybrzeża.
W latach 1975–1998 miejscowość położona była w województwie koszalińskim. Niewielka wieś chłopska i rybacka.

</doc>
<doc id="405792" url="https://pl.wikipedia.org/wiki?curid=405792" title="Wicko (województwo pomorskie)">
Wicko (województwo pomorskie)

Wicko ( lub też "Wick", ) – wieś w Polsce, położona w województwie pomorskim, w powiecie lęborskim, w gminie Wicko, przy skrzyżowaniu drogi wojewódzkiej nr 213 z drogą wojewódzką nr 214. Siedziba gminy Wicko.
W latach 1975–1998 wieś należała administracyjnie do województwa słupskiego.
We wsi jest placówka Ochotniczej Straży Pożarnej. W kierunku zachodnim od Wicka znajduje się rezerwat przyrody "Nowe Wicko". Wicko leży 10 km na południe od Morza Bałtyckiego. W Wicku znajduje się piekarnia oraz pizzeria. Na północ od Wicka najbliżej leżącą wsią jest Charbrowo, na południe – Białogarda.
We wsi XIX wieczny, parterowy dwór ze skrajnym, dwukondygnacyjnym ryzalitem zaadaptowanym na szkołę, pozostałości parku dworskiego. Przy szosie do Skarszew w lesie ruiny kaplicy grobowej.

</doc>
<doc id="405793" url="https://pl.wikipedia.org/wiki?curid=405793" title="Widów (województwo mazowieckie)">
Widów (województwo mazowieckie)

Widów – wieś w Polsce położona w województwie mazowieckim, w powiecie grójeckim, w gminie Belsk Duży.
Wieś szlachecka Widowo położona była w drugiej połowie XVI wieku w powiecie grójeckim ziemi czerskiej województwa mazowieckiego. W latach 1975–1998 miejscowość należała administracyjnie do województwa radomskiego.
Wieś przecina S7 (DK7).

</doc>
<doc id="405794" url="https://pl.wikipedia.org/wiki?curid=405794" title="Widów (województwo śląskie)">
Widów (województwo śląskie)

Widów (niem. "Wydow", 1936-1945 "Widdenau") – wieś sołecka w Polsce położona w województwie śląskim, w powiecie gliwickim, w gminie Rudziniec.
W latach 1975–1998 miejscowość należała administracyjnie do województwa katowickiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w formie "Widowa".
Historia.
Wieś wzmiankowana w 1305 roku.
Na terenie wsi rośnie chmielograb, którego obwód wynosi 360 cm.
Zabytki.
Średniowieczny gródek stożkowy z XIV w. w Widowie jest rzadkim tego rodzaju zabytkiem na terenie województwa śląskiego. Gródek jest bardzo cennym stanowiskiem archeologicznym. Zabytek znajduje się na skraju wsi, na południowy zachód od zabudowań Widowa. Relikty gródka położone są na niewielkim wzniesieniu, nad doliną bezimiennego strumienia wpadającego do rzeki Kłodnicy. Niewielki, ładnie położony gródek ma czytelną formę terenową i zajmuje powierzchnię około 0,3 ha. Gródek stożkowaty w Widowie datowany jest na XIV w. Można dodać, że pierwsza wzmianka w źródłach pisanych na temat wsi Widów pochodzi z 1305 r.

</doc>
<doc id="405795" url="https://pl.wikipedia.org/wiki?curid=405795" title="Wiele (województwo kujawsko-pomorskie)">
Wiele (województwo kujawsko-pomorskie)

Wiele – wieś w Polsce położona w województwie kujawsko-pomorskim, w powiecie nakielskim, w gminie Mrocza przy drodze wojewódzkiej nr 241, nad jeziorem Wieleckim.
Podział administracyjny.
W latach 1975–1998 miejscowość należała województwa bydgoskiego.
Demografia.
Według Narodowego Spisu Powszechnego (III 2011 r.) liczyła 501 mieszkańców. Jest drugą co do wielkości miejscowością gminy Mrocza.
Rezerwat przyrody.
Rezerwat przyrody Jezioro Wieleckie (wodny), znajduje się na zachód od drogi wojewódzkiej nr 241, łączącej Nakło nad Notecią i Więcbork.

</doc>
<doc id="405796" url="https://pl.wikipedia.org/wiki?curid=405796" title="Wiele (województwo pomorskie)">
Wiele (województwo pomorskie)

Wiele (dodatkowa nazwa w j. kaszub. Wielé; niem. "Wielle") – wieś kaszubska w Polsce, położona w województwie pomorskim, w powiecie kościerskim, w gminie Karsin, na południowym krańcu Wdzydzkiego Parku Krajobrazowego i nad jeziorem Wielewskim.
W latach 1975–1998 miejscowość należała administracyjnie do województwa gdańskiego.
W obszar wsi wchodzą ponadto:
Opis miejscowości.
Najstarsza pośrednia wzmianka pochodzi z 1352, gdzie mowa jest o „puszczy wielewskiej” (niem. Velymschen heyde) nad Wdą, w tekście przywileju nadania wsi Górki Wangeriszowi z Cisewia. Pierwszy zapis nazwy "Wiele" pochodzi z 1382, z przywileju nadania tej miejscowości prawa niemieckiego przez komtura z Tucholi – brata Henryka von Bullendorfa.
Miejsce urodzin kaszubskich działaczy: Hieronima Derdowskiego oraz Tomasza i Wincentego Rogalów.
Wiele to miejscowość letniskowo - wypoczynkowa i rolnicza. Nad jeziorem Wielewskim znajdują się ośrodki wypoczynkowe, a także zakład przeróbki drewna.
Siedziba Muzeum Ziemi Zaborskiej, z największą w kraju kolekcją haftów jednego autora (ok. 500 dzieł) – Leonarda Brzezińskiego, twórcy szkoły haftu wielewskiego.
We wsi odbywają się również Turnieje Gawędziarzy Ludowych Kaszub i Kociewia. Od 2004 rokrocznie latem Wiele jest jedną ze scen Międzynarodowego Festiwalu Folkloru.
Zabytki.
Według rejestru zabytków Narodowego Instytutu Dziedzictwa na listę zabytków wpisany są:
Neobarokowy kościół z 1906 pod wezwaniem św. Mikołaja został zbudowany na miejscu dawnego, drewnianego z 1728. Część materiału starego kościoła wykorzystano do budowy kościoła w pobliskim Karsinie. Na wzgórzach otaczających jezioro Wielewskie znajduje się Kalwaria Wielewska, drugi taki obiekt na Pomorzu Gdańskim obok Kalwarii Wejherowskiej, założona w latach 1915–1927.
Demografia.
Według Narodowego Spisu Powszechnego Ludności i Mieszkań z 2011 roku liczba ludności we wsi Wiele to 1257 z czego 50,6% to kobiety, a 49,4% to mężczyźni. Miejscowość zamieszkuje 20,2% mieszkańców gminy.

</doc>
<doc id="405797" url="https://pl.wikipedia.org/wiki?curid=405797" title="Wielgie (województwo łódzkie)">
Wielgie (województwo łódzkie)

Wielgie – wieś w Polsce położona w województwie łódzkim, w powiecie wieluńskim, w gminie Ostrówek.
Wieś leży przy drodze wojewódzkiej nr 481 z Łasku do Wielunia.
W latach 1975–1998 miejscowość należała administracyjnie do województwa sieradzkiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="405798" url="https://pl.wikipedia.org/wiki?curid=405798" title="Wielgie (województwo mazowieckie)">
Wielgie (województwo mazowieckie)

Wielgie – wieś w Polsce położona w województwie mazowieckim, w powiecie lipskim, w gminie Ciepielów.
Miejscowość jest siedzibą rzymskokatolickiej parafii Bożego Ciała.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
Historia.
Nazwa miejscowości jest gwarowym przekształceniem nazwy Wielkie. Pierwsze wzmianki o miejscowości pochodzą z 1234 r. W XIII w. przez wioskę prowadził szlak handlowy prowadzący z Solca nad Wisłą do Radomia. W 1414 r. Janusz, właściciel Wielgiego i Łazisk, ufundował kościół parafialny, który w XVII w. uległ zniszczeniu. W 1508 r. Wielgie należało do Anny Weszmuntowskiej, następnie do Jana Krępskiego. W 1556 r. Wielgie przejęła od niego w ramach rekompensaty za niespłacony dług matka Jana Kochanowskiego, Anna. W XVII w. w miejscu zniszczonego kościoła ufundowano nową świątynię z drewna modrzewiowego. W 1871 r. kościół przebudowano (między innymi podmurowano i podniesiono budynek, dostawiono murowaną zakrystię, zewnętrzne ściany zostały obite nowymi deskami, wewnątrz pozłocono ołtarze, a ściany pomalowano). W 1978 r. kościół ponownie wyremontowano, jednak w 1993 r. budynek został rozebrany. Do czasów współczesnych zachowały się ołtarze pochodzące z XVIII w. oraz trzy dzwony wyprodukowane w Gdańsku w XVII i XVIII w.. 
Najprawdopodobniej z XVI w. pochodzi drugi murowany kościół z czerwonej cegły pod wezwaniem św. Wojciecha, który nadal znajduje się w Wielgiem w odległości 400 m na północ od kościoła parafialnego. Przypuszcza się, że jego fundatorem był Jan Zawisza lub Mikołaj Oleśnicki. W końcu XVIII w. miejscowi księża przestali odprawiać w nim nabożeństwa, ze względu na zły stan budowli. Wokół kościoła pw. św. Wojciecha grzebano zmarłych. Lokalizacja nekropolii utrzymała się do czasów współczesnych, a kościół pełni funkcję kościoła cmentarnego.
Wielgie posiadało dwóch właścicieli i było podzielone na dwie części. W 1662 r. dwór oraz większa część wsi (110 poddanych) należały do Mikołaja Głogowskiego, który w 1666 r. został kasztelanem radomskim. Drugi dwór wraz z mniejszą częścią wsi (18 poddanych) należały do Mikołaja Stogowskiego. W 1789 r. Wielgie należało do Giebułtowskich.
Około 1791 r. wieś przejął ród Karczewskich i dziedziczył do 1944 r. (ponad 150 lat). W 1827 r. wieś liczyła 45 gospodarstw i 331 mieszkańców. Majątek ziemski Wielgie w dotychczasowej formie (obejmujący folwark Wielgie oraz wsie Wielgie, Marianki, Nowydwór i Mucha) przetrwał do drugiej połowy XIX w.. W 1888 r. do Karczewskich należał już sam folwark w Wielgiem. 
Karczewscy poświęcali się działalności społecznikowskiej, prowadzili szkołę dla chłopskich dzieci. W latach 1867-1871 przebywał w Wielgiem Jacek Malczewski. Pamiątką po pobycie Malczewskiego w Wielgiem są m.in. obrazy: "Zadumana - Portret siostry Heleny Karczewskiej", "Przed domem w Wielgiem"", Zmywanie naczyń"", Portret Wacława i Heleny Karczewskich"", Portret Adolfa Dygasińskiego" i "Jacek nad stawem w Wielgiem" "." Malczewski pisał o Wielgiem: "Nad tym stawem, na tym ganku, moście i w tym dworze, co wapienna ściana odrzyna się na tle drzew zielonych, spędziłem życie moje od lat trzynastu do siedemnastu. Nic dziwnego, że każda ścieżka, każdy kamyk, każdy kącik jest mi znany i drogi. Różowe szkła dzieciństwa pozostały dla tego miejsca aż po dziś dzień w moich oczach i przez nie tylko patrzę". W wiosce znajduje się obecnie pomnik Jacka Malczewskiego, tablica informująca o życiu malarza oraz plenerowa galeria reprodukcji jego obrazów. 
W latach 1869-1871 nauczycielem Malczewskiego i dzieci dziedzica był Adolf Dygasiński. Wówczas dwór należał do Feliksa Karczewskiego, wuja Jacka Malczewskiego, a następnie do jego najstarszego syna, Kazimierza. Drugi z synów, Wacław (pseudonim literacki Marian Jasieńczyk), był autorem autobiograficznej powieści "W Wielgiem", uznawanej za pierwowzór powieści Władysława Reymonta "Chłopi". 
Dwór Karczewskich rozebrano po wprowadzeniu reformy rolnej w 1944 r. i eksmitowaniu ówczesnych właścicieli. Budynek nie zachował się, miał pobielane ściany i miał kształt litery L. Zachowały się jedynie pozostałości budynków gospodarczych: ptaszarnia, obora, kurnik, suszarnia chmielu i piwnica. Wokół dworu położone były stawy rybne oraz park, do którego prowadziła aleja obsadzona kasztanami. W parku otaczającym niegdyś dwór rośnie 600-letni dąb. Drzewo ma 630 cm w obwodzie i 27 m wysokości i jest wpisane do rejestru pomników przyrody. Po I wojnie światowej w Wielgiem działał sklep oraz sąd. W 1925 r. założono spółdzielnię mleczarską i Kasę Stefczyka, wybudowano remizę strażacką należącą do Ochotniczej Straży Pożarnej. We wsi działało Wiejskie Koło Teatralne. Stawy należące dawniej do Karczewskich przekształcono w Państwowe Gospodarstwo Rybne. Wybudowano świetlicę oraz siedzibę Gminnej Spółdzielni Samopomoc Chłopska. Od 1926 r. działało Kółko Rolnicze. Mieszkańcy należeli do Związku Młodzieży Wiejskiej "Wici". 
W czasie II wojny światowej we wsi znajdowały się kryjówki partyzantów Batalionów Chłopskich (na początku wojny u okolicznych mieszkańców ukrywało się ok. 60 partyzantów), wiosną 1941. powstała placówka BCh. W kościołach w Wielgiem organizowano skrytki na broń. 
W 1991 r. Muzeum Wsi Radomskiej zakupiło drewnianą dzwonnicę pochodzącą z około 1870 r. W 1993 r. rozebrano zabytkową, drewnianą świątynię (zabytek klasy III), a na placu obok zbudowano nowy kościół murowany. Na terenie otaczającym kościół znajdują się obiekty małej architektury (krzyże, figury), a całość podlega ochronie konserwatora zabytków. 
W 2014 roku parafia Wielgie obchodziła jubileusz 600- lecia.
Obecnym proboszczem murowanego kościoła pod wezwaniem Bożego Ciała jest ks. Leszek Mach.

</doc>
<doc id="405799" url="https://pl.wikipedia.org/wiki?curid=405799" title="Wielgolas (województwo lubelskie)">
Wielgolas (województwo lubelskie)

Wielgolas – wieś w Polsce położona w województwie lubelskim, w powiecie łukowskim, w gminie Krzywda.
Wierni Kościoła rzymskokatolickiego należą do parafii Matki Boskiej Częstochowskiej w Radoryżu Kościelnym.
W latach 1975–1998 miejscowość należała administracyjnie do województwa siedleckiego.
Wieś typu ulicówki o charakterze rolniczym. W miejscowości ma swoją siedzibę niewielka firma transportowa.

</doc>
<doc id="405800" url="https://pl.wikipedia.org/wiki?curid=405800" title="Wielichowo (województwo pomorskie)">
Wielichowo (województwo pomorskie)

Wielichowo (kaszb. "Wielëchòwò", niem. "Friedrichsthal") – wieś w Polsce położona w województwie pomorskim, w powiecie słupskim, w gminie Słupsk.
W latach 1975–1998 miejscowość należała administracyjnie do województwa słupskiego.

</doc>
<doc id="405801" url="https://pl.wikipedia.org/wiki?curid=405801" title="Wielka Wieś (województwo pomorskie)">
Wielka Wieś (województwo pomorskie)

Wielka Wieś (kaszb. "Wielgô Wies", niem. "Großendorf") - stara wieś kaszubska w Polsce położona w województwie pomorskim, w powiecie słupskim, w gminie Główczyce.
W latach 1975–1998 miejscowość należała administracyjnie do województwa słupskiego.
Zabytki.
Inne miejscowości o nazwie Wielka Wieś: Wielka Wieś

</doc>
<doc id="405802" url="https://pl.wikipedia.org/wiki?curid=405802" title="Wielkopole (województwo łódzkie)">
Wielkopole (województwo łódzkie)

Wielkopole – wieś w Polsce położona w województwie łódzkim, w powiecie piotrkowskim, w gminie Ręczno.
W latach 1975–1998 miejscowość należała administracyjnie do województwa piotrkowskiego.
Zobacz też: Wielkopole 

</doc>
<doc id="405803" url="https://pl.wikipedia.org/wiki?curid=405803" title="Wielkopole (województwo świętokrzyskie)">
Wielkopole (województwo świętokrzyskie)

Wielkopole – wieś w Polsce położona w województwie świętokrzyskim, w powiecie jędrzejowskim, w gminie Słupia.
W latach 1975–1998 miejscowość administracyjnie należała do województwa kieleckiego.

</doc>
<doc id="405804" url="https://pl.wikipedia.org/wiki?curid=405804" title="Wielkopole (województwo wielkopolskie)">
Wielkopole (województwo wielkopolskie)

Wielkopole – wieś w Polsce położona w województwie wielkopolskim, w powiecie konińskim, w gminie Kleczew.
W latach 1975–1998 miejscowość należała administracyjnie do województwa konińskiego.
Urodził się tutaj Stanisław Marian Kamiński, polski aktor teatralny i filmowy.

</doc>
<doc id="405805" url="https://pl.wikipedia.org/wiki?curid=405805" title="Wielogłowy (województwo małopolskie)">
Wielogłowy (województwo małopolskie)

Wielogłowy – wieś w Polsce położona w województwie małopolskim, w powiecie nowosądeckim, w gminie Chełmiec.
W latach 1975–1998 miejscowość należała administracyjnie do województwa nowosądeckiego. 30 czerwca 2004 r. wieś liczyła 1102 mieszkańców.
Położenie.
Wieś leży w południowo-zachodniej części Pogórza Rożnowskiego, na północ od Nowego Sącza, przy drodze krajowej nr 75. Zabudowania i pola uprawne znajdują się na prawym brzegi doliny Dunajca, oraz okolicznych wzgórzach Pogórza Rożnowskiego. Miejscowość w dużej części znajduje się w dolinie, a przez bliski kontakt z Nowym Sączem oraz zabudowę terenu stanowi jego przedmieścia.
Infrastruktura.
Miejscowa parafia należy do dekanatu Nowy Sącz Centrum. We wsi znajdują się dwa kościoły: stary parafialny, zabytkowy z XIV w. – pw. Wniebowzięcia NMP oraz nowy – pw. Miłosierdzia Bożego.
We wsi mieszczą się zespół szkół, urząd pocztowy, ośrodek zdrowia, a także klub piłkarski "Dąbrovia Wielogłowy", występujący w nowosądeckiej klasie A.
Historia.
Nazwa wsi Wielogłowy występuje już w 1273, kiedy Otto Toporczyk otrzymał od Bolesława Wstydliwego prawo do wsi. W przywileju podano, że jest to wieś w kasztelanii sądeckiej. W 1287 Leszek Czarny oddał wieś na własność Węgrowi Jerzemu Szonat. W wiekach późniejszych wieś należała do rodu Wielogłowskich herbu Gryf i Starykoń, najstarszej szlachty tego terenu. Pierwsza wzmianka źródłowa o parafii rzymskokatolickiej w Wielogłowach pochodzi z 1326, jest ona jednak starsza, bo powstała prawdopodobnie około połowy XIII w. 
Zabytki.
Pochodzi z 1318, jest jednym z najstarszych na ziemi sądeckiej. Gotycki z barokowymi przekształceniami. Murowany z kamienia, otynkowany. Najstarszą część stanowi jednonawowa budowla z wydłużonym prezbiterium z XIII w. W latach 1557–1575 kościół za sprawą właściciela wsi Sebastiana Wielogłowskiego pełnił funkcję zboru braci polskich. Obecny wygląd uzyskał po rozbudowie w roku 1627, kiedy została dobudowana zakrystia, kaplica zwana "Kurowską" i prawdopodobnie wieża świątyni. Zachował się szereg elementów gotyckiej kamieniarki oraz fragmenty renesansowych malowideł z inskrypcjami i kartuszami herbowymi. Wyposażenie w większości z XVII i XIX w. W kaplicy "Kurowskiej" płyty nagrobne z XV oraz XVII–XVIII w.
Drewniany dwór zbudowany został w stylu polskim w XVII w. z drewna modrzewiowego. Znajdują się tu też częściowo przebudowane murowane czworaki. Przed dworkiem stoi kamienna figura Matki Bożej Niepokalanej. W zachodniej części dworku znajdowała się mała kaplica klasztorna z obrazem Matki Bożej Częstochowskiej w ołtarzu głównym i figurą Dzieciątka Jezus. Właścicielka dworku, Maria Stuber (Klimek), w 1958 r. ofiarowała dworek i okoliczne posiadłości Siostrom Karmelitankom Dzieciątka Jezus. Do roku 2005 dwór pełnił funkcję klasztoru. Ostatnią przełożoną sióstr w dworku była s. Donancja Mlicka, która rozpoczęła budowę nowego klasztoru Sióstr Karmelitanek Dzieciątka Jezus w Wielogłowach. Karmelitanki przeniosły się do nowego klasztoru w 2005 r. Niedługo później dwór ponownie przeszedł w prywatne ręce. Obecnie, ze względu na brak zgody konserwatora zabytków na przystosowanie dworu do celów mieszkalnych, dwór jest nieużywany.
Liczne figury i kapliczki przydrożne.
Gospodarka.
W ostatnich latach Wielogłowy przeobraziły się z miejscowości o charakterze rolniczym, nastawionej w latach 80 XX w. na ogrodnictwo szklarniowe, w wieś o charakterze usługowo-przemysłowym. Swoją siedzibę mają tu m.in. duże zakłady zajmujące się produkcją bram i ogrodzeń (Wiśniowski) oraz mebli.

</doc>
<doc id="405806" url="https://pl.wikipedia.org/wiki?curid=405806" title="Wielogłowy (województwo pomorskie)">
Wielogłowy (województwo pomorskie)

Wielogłowy (kaszb. "Wélogłowë", niem. "Vilgelow") – osada w Polsce położona w województwie pomorskim, w powiecie słupskim, w gminie Damnica. Miejscowość wzmiankowana po raz pierwszy w roku 1625 jako Vilgelow.
W latach 1975–1998 miejscowość należała administracyjnie do województwa słupskiego.
Prefiks w nazwie miejscowości wskazuje na pochodzenie od nazwy własnej z członem "Wieli" lub "Wielo" 
Inne miejscowości o nazwie Wielogłowy: Wielogłowy

</doc>
<doc id="405807" url="https://pl.wikipedia.org/wiki?curid=405807" title="Wielogóra (województwo mazowieckie)">
Wielogóra (województwo mazowieckie)

Wielogóra – wieś w Polsce położona w województwie mazowieckim, w powiecie radomskim, w gminie Jedlińsk. Leży przy DW735.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego. Do 1954 istniała gmina Wielogóra. 1 stycznia 2003 roku częścią wsi Wielogóra stała się ówczesna kolonia Antoniów.
Część wiernych kościoła rzymskokatolickiego należy do miejscowej parafii św. Franciszka z Asyżu, natomiast pozostali należą do parafii św. Bartłomieja we Wsoli.
15 marca 1984 część wsi (143,14 ha) włączono do Radomia.
W roku 1992 w miejscowości założono Klub Sportowy „Strażak” Wielogóra (sekcja tenisa stołowego), w roku 2002 powstała w klubie sekcja piłki nożnej .
W Wielogórze urodził się Karol Adwentowicz – reżyser oraz aktor teatralny i filmowy.

</doc>
<doc id="405808" url="https://pl.wikipedia.org/wiki?curid=405808" title="Wielogóra (województwo świętokrzyskie)">
Wielogóra (województwo świętokrzyskie)

Wielogóra – wieś w Polsce położona w województwie świętokrzyskim, w powiecie sandomierskim, w gminie Samborzec.
W latach 1975–1998 miejscowość należała administracyjnie do województwa tarnobrzeskiego.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Wielogóry zawarty w tabeli 1.

</doc>
<doc id="405809" url="https://pl.wikipedia.org/wiki?curid=405809" title="Wielołęka (województwo opolskie)">
Wielołęka (województwo opolskie)

Wielołęka – wieś w Polsce położona w województwie opolskim, w powiecie namysłowskim, w gminie Domaszowice.
W latach 1975–1998 miejscowość należała administracyjnie do województwa opolskiego.

</doc>
<doc id="405810" url="https://pl.wikipedia.org/wiki?curid=405810" title="Wielołęka (województwo wielkopolskie)">
Wielołęka (województwo wielkopolskie)

Wielołęka – wieś w Polsce położona w województwie wielkopolskim, w powiecie konińskim, w gminie Grodziec.
W latach 1975–1998 miejscowość należała administracyjnie do województwa konińskiego.
Linki zewnętrzne.
Zobacz też: Wielołęka 

</doc>
<doc id="405811" url="https://pl.wikipedia.org/wiki?curid=405811" title="Wielopole (wieś w województwie łódzkim)">
Wielopole (wieś w województwie łódzkim)

Wielopole – wieś w Polsce położona w województwie łódzkim, w powiecie bełchatowskim, w gminie Bełchatów.
W latach 1975–1998 miejscowość należała administracyjnie do województwa piotrkowskiego.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="405812" url="https://pl.wikipedia.org/wiki?curid=405812" title="Wielopole (powiat nowosądecki)">
Wielopole (powiat nowosądecki)

Wielopole – wieś w Polsce położona w województwie małopolskim, w powiecie nowosądeckim, w gminie Chełmiec.
Obejmuje powierzchnię 2,94 km² i liczy 813 mieszkańców. Położona jest na wysokości 272 m n.p.m..
Położenie.
Wieś leży w zachodniej części Beskidu Niskiego, na północ od Nowego Sącza, przy drodze krajowej nr 75. Przeważającą powierzchnię wsi zajmują użytki rolne.
Historia i zabytki.
1 sierpnia 1934 jednostkowa gmina wiejska Wielopole została wcielona do nowo utworzonej gminy zbiorowej Nowy Sącz. 1 czerwca 1975 roku wieś wraz z całą gminą znalazła się w nowo utworzonym województwie nowosądeckim, które istniało do końca 1998. 1 lutego 1977 gmina Nowy Sącz została zniesiona, a Wielopole włączono do gminy Chełmiec.
Ostatnimi właścicielami tutejszych majątków ziemskich była rodzina Kosterkiewiczów. Grobowiec tego rodu znajduje się na cmentarzu w Wielogłowach. Po II wojnie światowej majątek został znacjonalizowany i przekształcony w Państwowe Gospodarstwo Rolne, aktualnie Zakład Hodowli Roślin w likwidacji.
We wsi zachował się dawny dworski park z czytelnym układem trzech jarów: aleja lipowa prowadząca do dawnego zespołu dworskiego oraz szpaler starych dębów w jego granicy południowo-zachodniej.

</doc>
<doc id="405813" url="https://pl.wikipedia.org/wiki?curid=405813" title="Wielopole (województwo wielkopolskie)">
Wielopole (województwo wielkopolskie)

Wielopole – wieś w Polsce położona w województwie wielkopolskim, w powiecie tureckim, w gminie Tuliszków.
W latach 1975–1998 miejscowość należała administracyjnie do województwa konińskiego.

</doc>
<doc id="405814" url="https://pl.wikipedia.org/wiki?curid=405814" title="Wielowieś (województwo lubuskie)">
Wielowieś (województwo lubuskie)

Wielowieś – wieś w Polsce położona w województwie lubuskim, w powiecie sulęcińskim, w gminie Sulęcin. W latach 1945-1953 miejscowość była siedzibą gminy Wielowieś. 
Wieś duchowna "Langfuld", własność komandorii joannitów w Łagowie pod koniec XVI wieku leżała w powiecie poznańskim województwa poznańskiego. W latach 1975–1998 miejscowość należała administracyjnie do województwa gorzowskiego.

</doc>
<doc id="405815" url="https://pl.wikipedia.org/wiki?curid=405815" title="Wielowieś (województwo śląskie)">
Wielowieś (województwo śląskie)

Wielowieś (niem. "Langendorf") – wieś sołecka w Polsce, położona w województwie śląskim, w powiecie gliwickim, w gminie Wielowieś. Siedziba gminy Wielowieś. Historycznie leży na Górnym Śląsku.
W latach 1975–1998 wieś należała administracyjnie do województwa katowickiego.
We wsi mieści się farma wiatrowa o mocy 66 MW.
Historia.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod obecnie używaną, polską nazwą "Wielowieś" oraz niemiecką "Langendorf". Topograficzny opis Górnego Śląska z 1865 roku notuje miejscowość we fragmencie "„Langendorf (polnisch Wielowies)”". Nazwę Wielowieś oficjalnie wprowadzono w 1946.
Polską nazwę "Wielawieś" w książce „Krótki rys jeografii Szląska dla nauki początkowej” wydanej w Głogówku w 1847 wymienił śląski pisarz Józef Lompa, pisząc: „Wielawieś (Langendorf), 1020 mieszk., ma dosyć znaczne jarmaki. Synagoga, czyli bożnica żydowska”.
Przy ulicy Głównej 45 mieści się budynek z lat 1905–1912, w którym niegdyś znajdował się sklep mięsny. Jego jednoprzestrzenne wnętrze o rzucie prostokąta wyłożono dekoracyjną ceramiką z motywami geometrycznymi, w tym wolego oczka.
Edukacja.
Przedszkola:
Szkoły podstawowe:
Sport.
We Wielowsi działa Ludowy Klub Sportowy Tęcza Wielowieś.
Klub:
Boisko sportowe:
Turystyka.
Przez wieś przebiega szlak turystyczny:

</doc>
<doc id="405816" url="https://pl.wikipedia.org/wiki?curid=405816" title="Wielowieś (województwo warmińsko-mazurskie)">
Wielowieś (województwo warmińsko-mazurskie)

Wielowieś (niem. "Dittersdorf") – wieś w Polsce położona w województwie warmińsko-mazurskim, w powiecie iławskim, w gminie Zalewo.
W latach 1975–1998 miejscowość należała administracyjnie do województwa olsztyńskiego.
Wieś wzmiankowana w dokumentach z roku 1317, jako wieś czynszowa na 40 włókach. Pierwotna nazwa wsi – "Dytherichesdorf". W roku 1782 we wsi odnotowano 27 domów (dymów), natomiast w 1858 w 56 gospodarstwach domowych było 414 mieszkańców. W latach 1937–39 było 370 mieszkańców. W roku 1973 wieś należała do powiatu morąskiego, gmina Zalewo, poczta Boreczno.
Bibliografia.
Zobacz też: Wielowieś 

</doc>
<doc id="405817" url="https://pl.wikipedia.org/wiki?curid=405817" title="Wieniec (województwo małopolskie)">
Wieniec (województwo małopolskie)

Wieniec – wieś w Polsce, położona w województwie małopolskim, w powiecie wielickim, w gminie Gdów. W latach 1975–1998 miejscowość administracyjnie należała do województwa krakowskiego.
W maju 2010 roku wskutek powodzi osuwająca się ziemia zniszczyła lub uszkodziła infrastrukturę wsi.

</doc>
<doc id="405818" url="https://pl.wikipedia.org/wiki?curid=405818" title="Wieniec (województwo mazowieckie)">
Wieniec (województwo mazowieckie)

Wieniec – wieś w Polsce położona w województwie mazowieckim, w powiecie sochaczewskim, w gminie Iłów.
W latach 1975–1998 miejscowość należała administracyjnie do województwa płockiego.

</doc>
<doc id="405819" url="https://pl.wikipedia.org/wiki?curid=405819" title="Wieprz (województwo śląskie)">
Wieprz (województwo śląskie)

Wieprz – wieś w Polsce, położona w województwie śląskim, w powiecie żywieckim, w gminie Radziechowy-Wieprz, nad rzeką Sołą, w Kotlinie Żywieckiej. Nad wsią góruje Grojec, który jest jednym z głównych celów wędrówek dla odwiedzających wieś turystów.
W latach 1975–1998 wieś należała administracyjnie do województwa bielskiego.
Historia.
Nazwę miejscowości po raz pierwszy wymienia w latach 1470–1480 Jan Długosz w księdze Liber beneficiorum dioecesis Cracoviensis w zlatynizowanych staropolskich formach jako "Wyeprze Maior" oraz "Wyeprze Minor". Były to dwie miejscowości leżące po przeciwnych stronach rzeki Soły.
Infrastruktura społeczna.
W Wieprzu znajduje się Szkoła Podstawowa im. Jana Klicha, Gimnazjum Międzynarodowego Partnerstwa z Oddziałami Dwujęzycznymi, hala i kompleks sportowy wraz z amfiteatrem oraz placem zabaw. We wsi funkcjonuje również parafia pod wezwaniem Niepokalanego Serca Najświętszej Maryi Panny, której służy kościół wybudowany przerwami po II wojnie światowej.
Wieś posiada ośrodek zdrowia, publiczne przedszkole oraz "Dom Ludowy – Gminny Ośrodek Kultury" (GOK). Działa tu Ochotnicza Straż Pożarna – "OSP Wieprz".
W Wieprzu działa klub piłkarski – "LKS „Jedność Wieprz”, aktualnie GKS Radziechowy–Wieprz" oraz Koło Gospodyń Wiejskich.

</doc>
<doc id="405820" url="https://pl.wikipedia.org/wiki?curid=405820" title="Wieprz (województwo warmińsko-mazurskie)">
Wieprz (województwo warmińsko-mazurskie)

Wieprz (niem. "Weepers") – wieś w Polsce położona w województwie warmińsko-mazurskim, w powiecie iławskim, w gminie Zalewo.
W latach 1975–1998 miejscowość należała administracyjnie do województwa olsztyńskiego.
Wieś wzmiankowana w dokumentach z roku 1386, jako wieś pruska na 18 włókach. Pierwotna nazwa "Wepren" nosi ślady wpływu języka polskiego. W roku 1782 we wsi odnotowano 20 domów (dymów), natomiast w 1858 w 31 gospodarstwach domowych było 252 mieszkańców. W latach 1937-39 było 252 mieszkańców. W roku 1973 wieś należała do powiatu morąskiego, gmina Zalewo, poczta Boreczno.
W 2015 roku archeolodzy z Instytutu Archeologii Uniwersytetu Kardynała Stefana Wyszyńskiego w Warszawie odkryli w pobliżu osady grodzisko o charakterze kultowym z wczesnej epoki żelaza.
Bibliografia.
Zobacz też:

</doc>
<doc id="405821" url="https://pl.wikipedia.org/wiki?curid=405821" title="Wiercień (województwo dolnośląskie)">
Wiercień (województwo dolnośląskie)

Wiercień – wieś w Polsce położona w województwie dolnośląskim, w powiecie lubińskim, w gminie Lubin.
Podział administracyjny.
W latach 1975–1998 miejscowość należała administracyjnie do województwa legnickiego.

</doc>
<doc id="405822" url="https://pl.wikipedia.org/wiki?curid=405822" title="Wiercień (województwo podlaskie)">
Wiercień (województwo podlaskie)

Wiercień – wieś w Polsce położona w województwie podlaskim, w powiecie bielskim, w gminie Boćki.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Józefa Oblubieńca w Boćkach.

</doc>
<doc id="405823" url="https://pl.wikipedia.org/wiki?curid=405823" title="Wierciszewo (województwo podlaskie)">
Wierciszewo (województwo podlaskie)

Wierciszewo – wieś w Polsce położona w województwie podlaskim, w powiecie łomżyńskim, w gminie Wizna. Leży nad Biebrzą. Graniczy z Narodowym Parkiem Biebrzańskim.
Miejscowość jest typowo rolnicza. Na jej terenie, przy rzece, znajdują się domki letniskowe. Okolica miejscowości jest bogata w różnorodność biologiczną stanowisk, m.in. lasy iglaste i mieszane oraz olszyny, w których można spotkać łosia czy perkoza. Po drugiej stronie rzeki znajduje się Biebrzański Park Narodowy. Znajduje się tu także ciek wodny nazywany przez mieszkańców Wiercioch.
Wierni kościoła rzymskokatolickiego należą do parafii św. Jana Chrzciciela w Wiznie.
Toponimia.
Znane są dwie możliwe wersje pochodzenia nazwy. Pierwsza z nich bierze się prawdopodobnie z wielu zakrętów rzeki Biebrzy w miejscu wioski. W innych źródłach można odnaleźć podobieństwo nazwy miejscowości do starosłowiańskich imion Warcisław lub Wiercisław. Wielu mieszkańców twierdzi, że nazwa ich miejscowości wzięła się od nazwiska Wierciszewski. 
Historia.
Przed 1444 r. osiedlił się we wsi szlacheckiej nad rzeką Biebrzą Marcin Mąka, który w tym roku sprzedał 5 włók w tej wsi Nadborowi z Brzostowa. Mąka musiał posiadać również inne tereny w Wierciszewie, skoro w 1447 r. wymieniony był jako właściciel dóbr w tej wsi przy rozgraniczeniach ziemi. W 1475 r. 5 włók nad Biebrzą będących dotychczas posiadaniu Pawła Konecki ze Szczepowatego Siedliska i Mikołaja Sambora z Samborów przeszły do Nadbora z Wierciszewa.
Wierciszewo zamieszkiwała drobna szlachta posiadająca własną ziemię, którą uprawiała. Od powstania miejscowości zamieszkiwali w niej potomkowie Nadbora z Brzostowa i Macieja Mąki. Przyjęli oni nazwisko Wierciszewscy. Jeszcze na początku XXI w. w miejscowości można było spotkać osoby o tym nazwisku. Ród Wierciszewskich rozproszył się po terenach przyległych. Nazwisko to jest spotykane np. wśród mieszkańców Łomży. Rodzina używa herbu Bielizna, który rozpowszechniony był na ziemi łęczyckiej, krakowskiej, sandomierskiej i sieradzkiej co wskazuje na pochodzenie szlachty właśnie z tamtych terenów.
Wieś królewska położona była w drugiej połowie XVI wieku w powiecie wiskim ziemi wiskiej województwa mazowieckiego.
Mieszkańcy czynnie brali udział w życiu kraju, o czym może świadczyć między innymi obecność ludzi zaangażowanych w pomoc przy powstaniu styczniowym takich jak Józef Wierciszewski, który był przewodnikiem po nieznanych dla powstańców okolicznych terenach. Został aresztowany 28.11.1863 r.
W latach 1921–1939 wieś leżała w województwie białostockim, w powiecie łomżyńskim, w gminie Bożejewo.
Według Powszechnego Spisu Ludności z 1921 roku wieś zamieszkiwały 193 osoby w 33 budynkach mieszkalnych. Miejscowość należała do parafii rzymskokatolickiej w Wiźnie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Wiźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
Położone przy rzece Wierciszewo było miejscem wielu walk podczas II wojny światowej między Niemcami a Rosjanami. Wielokrotnie bombardowane. Po wojnie z wielu domów pozostał tylko jeden. Mieszkańcy przez jakiś czas mieszkali w ziemiankach. Z czasem odbudowali miejscowość.

</doc>
<doc id="405824" url="https://pl.wikipedia.org/wiki?curid=405824" title="Wierciszewo (województwo zachodniopomorskie)">
Wierciszewo (województwo zachodniopomorskie)

Wierciszewo (do 1945 niem. "Wandhagen") – wieś w Polsce położona w województwie zachodniopomorskim, w powiecie koszalińskim, w gminie Sianów.
Według danych z 30 czerwca 2003 r. wieś miała 320 mieszkańców.

</doc>
<doc id="405825" url="https://pl.wikipedia.org/wiki?curid=405825" title="Wieruszów (województwo dolnośląskie)">
Wieruszów (województwo dolnośląskie)

Wieruszów (niem. "Wierischau") – wieś w Polsce położona w województwie dolnośląskim, w powiecie świdnickim, w gminie Świdnica.
Podział administracyjny.
W latach 1975–1998 miejscowość należała administracyjnie do województwa wałbrzyskiego.

</doc>
<doc id="405826" url="https://pl.wikipedia.org/wiki?curid=405826" title="Wierzba (województwo lubelskie)">
Wierzba (województwo lubelskie)

Wierzba – wieś w Polsce, położona w województwie lubelskim, w powiecie zamojskim, w gminie Stary Zamość.
W latach 1975–1998 miejscowość należała administracyjnie do województwa zamojskiego.
Wieś tworzyły dwa sołectwa gminy Stary Zamość: Wierzba Pierwsza i Wierzba Druga. Dziś obie wsie stanowią jedną nazwę - Wierzba. 
Na terenie Wierzby znajduje się Gimnazjum im. Jana Zamoyskiego w Starym Zamościu.
Historia.
Wieś z rodowodem sięgającym zapewne XIV wieku, notowana w zapiskach źródłowych w roku 1418 (obok Janowca (1417), Pniówka(1429), Starego Zamościa (1429), Zdanowa (1432), Kalinowic (1434) i Szopinówka (1450)).
Słownik geograficzny Królestwa Polskiego z roku 1893 podaje opis dwóch wsi Wierzba Ordynacka i Plebańska, w powiecie zamojskim, gminie i parafii Stary Zamość, wsie odległe od Zamościa 15 wiorst, a od Starego Zamościa 1 wiorstę, położone przy trakcie lubelsko-lwowskim.
W Wierzbie Ordynackiej znajdowały się 3 domy dworskie, 45 włościańskich zamieszkałych przez 537 mieszkańców (w tym 17 prawosławnych) na obszarze 820 mórg.
W Wierzbie Plebańskiej zwanej także „Poproboszczowską” znajdowało się 7 domów i zamieszkiwało w nich 235 katolików; obejmowała 107 mórg gruntu. Karczma z zajazdem i kancelaria gminy Stary Zamość miała 3 domy i 12 mieszkańców. 
Według spisu z roku 1827 było w obu wsiach 51 domów i 371 mieszkańców.

</doc>
<doc id="405827" url="https://pl.wikipedia.org/wiki?curid=405827" title="Wierzba (województwo warmińsko-mazurskie)">
Wierzba (województwo warmińsko-mazurskie)

Wierzba – wieś w Polsce, w sołectwie Popielno, położona w województwie warmińsko-mazurskim, w powiecie piskim, w gminie Ruciane-Nida.
W Wierzbie znajduje się przeprawa promowa przez jezioro Bełdany.
W latach 1975–1998 miejscowość należała administracyjnie do województwa suwalskiego.

</doc>
<doc id="405828" url="https://pl.wikipedia.org/wiki?curid=405828" title="Wierzbiczany (województwo kujawsko-pomorskie)">
Wierzbiczany (województwo kujawsko-pomorskie)

Wierzbiczany – wieś w Polsce położona w województwie kujawsko-pomorskim, w powiecie inowrocławskim, w gminie Gniewkowo.
Podział administracyjny.
W latach 1975–1998 miejscowość należała województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 332 mieszkańców. Jest siódmą co do wielkości miejscowością gminy Gniewkowo.
Zabytki.
Według rejestru zabytków NID na listę zabytków wpisany jest zespół pałacowy z 2 poł. XIX w., nr rej.: A/1101/1-2 z 15.06.1985:
Neorenesansowy pałac zaprojektowany został przez Friedricha Augusta Stülera dla rodziny von Roy. 

</doc>
<doc id="405829" url="https://pl.wikipedia.org/wiki?curid=405829" title="Wierzbiczany (województwo wielkopolskie)">
Wierzbiczany (województwo wielkopolskie)

Wierzbiczany – wieś w Polsce, położona w województwie wielkopolskim, w powiecie gnieźnieńskim, w gminie Gniezno, nad Jeziorem Wierzbiczańskim.
Wieś duchowna, własność arcybiskupstwa gnieźnieńskiego, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość należała administracyjnie do województwa poznańskiego. Według danych z 2011 roku wieś zamieszkiwało 229 osób.

</doc>
<doc id="405830" url="https://pl.wikipedia.org/wiki?curid=405830" title="Wierzbie (województwo lubelskie)">
Wierzbie (województwo lubelskie)

Wierzbie – wieś w Polsce położona w województwie lubelskim, w powiecie zamojskim, w gminie Łabunie, 5 km na południowy wschód od Zamościa.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Łabunie.
Historia.
Wierzbie w wieku XIX nazywane także „Wierzba” alias „Wierzbica” stanowiły wieś z folwarkiem w powiecie zamojskim, gminie i parafii Łabunie, położone na południe od Zamościa o 12 wiorst w okolicy nizinnej. Według notki Słownika geograficznego Królestwa Polskiego z roku 1893 wieś posiadała 2 domy dworskie i 43 włościańskie zamieszkałe przez 319 mieszkańców wyznania katolickiego. Rozległość gruntów włościańskich 686 mórg. Spis z roku 1827 wykazał tu 35 domów i 183 mieszkańców. Młyn wodny i folwark należały do dóbr Łabunie z literą A.

</doc>
<doc id="405831" url="https://pl.wikipedia.org/wiki?curid=405831" title="Wierzbie (województwo małopolskie)">
Wierzbie (województwo małopolskie)

Wierzbie – wieś w Polsce położona w województwie małopolskim, w powiecie miechowskim, w gminie Charsznica.
Wieś królewska, położona była w drugiej połowie XVI wieku w powiecie ksiąskim województwa krakowskiego, jej tenutariuszem w 1595 roku był Jan Królikowski, pisarz kancelarii królewskiej.. W latach 1975–1998 miejscowość należała administracyjnie do województwa kieleckiego.

</doc>
<doc id="405832" url="https://pl.wikipedia.org/wiki?curid=405832" title="Wierzbie (województwo świętokrzyskie)">
Wierzbie (województwo świętokrzyskie)

Wierzbie – wieś w Polsce położona w województwie świętokrzyskim, w powiecie kieleckim, w gminie Pierzchnica.
W latach 1975–1998 miejscowość należała administracyjnie do województwa kieleckiego.
Historia.
Osada powstała na początku XV w., ale po raz pierwszy w spisach wsi królewskich pojawiła się w 1480. Wówczas zapisana była jako wioska leżąca w okręgu parafii w Drugni. W latach 60. XVI w. lustratorzy królewscy zastali tu sześciu kmieci na łanach, płacących podatek od łącznie 23 pni (inaczej barci). W 1579 taka sama liczba kmieci gospodarowała na półłanach. Prócz nich mieszkało tu dwóch zagrodników i dwóch bezrolnych chłopów. Miejscowość położona jest na terenie pofałdowanym, bezwodnym, na południowy zachód od parafialnej wsi Drugni. Nazwa wsi zapisywana była jako Wyberbye [1565] i pochodzi od nazwy rośliny-wierzby. 
W okresie Królestwa Kongresowego wieś w powiecie stopnickim, w parafii i gminie Drugnia. W 1827 r. było 28 domów i 176 mieszkańców. 

</doc>
<doc id="405833" url="https://pl.wikipedia.org/wiki?curid=405833" title="Wierzbięcin (województwo lubuskie)">
Wierzbięcin (województwo lubuskie)

Wierzbięcin (do 1945 niem. "Kochsdorf") – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość należała administracyjnie do województwa zielonogórskiego.

</doc>
<doc id="405834" url="https://pl.wikipedia.org/wiki?curid=405834" title="Wierzbięcin (województwo zachodniopomorskie)">
Wierzbięcin (województwo zachodniopomorskie)

Wierzbięcin (niem. Farbezin) – wieś w Polsce położona w województwie zachodniopomorskim, w powiecie goleniowskim, w gminie Nowogard.
W latach 1975–1998 miejscowość należała administracyjnie do województwa szczecińskiego.
Według UM gminy Nowogard sołectwo Wierzbięcin liczyło 564 mieszkańców (stan na dzień 31.12.2006).

</doc>
<doc id="405835" url="https://pl.wikipedia.org/wiki?curid=405835" title="Wierzbiny (województwo świętokrzyskie)">
Wierzbiny (województwo świętokrzyskie)

Wierzbiny (do 1960 "Wieprzki") – wieś w Polsce położona w województwie świętokrzyskim, w powiecie sandomierskim, w gminie Obrazów.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="405836" url="https://pl.wikipedia.org/wiki?curid=405836" title="Wierzbiny (województwo warmińsko-mazurskie)">
Wierzbiny (województwo warmińsko-mazurskie)

Wierzbiny (niem. "Wiersbinnen", 1938–1945 "Stollendorf") – wieś w Polsce położona w województwie warmińsko-mazurskim, w powiecie piskim, w gminie Orzysz. W latach 1975–1998 miejscowość należała administracyjnie do województwa suwalskiego.
Wieś w kształcie ulicówki, położona nad jeziorem Wierzbińskim (niem. "Wiersbinner See, Stollendorfer See"), na trasie Orzysz – Ełk, 3 km od Orzysza. Obecnie wieś liczy 214 mieszkańców. We wsi zachował się po dziś dzień stary cmentarz wiejski.
Nazwa.
W dokumentach krzyżackich: "Wirßbynn", "Wirsbin", "Wirzbin", "Wirßbinnen", "Wyrszbienen", "Wirsbinnen".
Na mapie "Districtus Reinensis" (1663) Józefa Naronowicza-Narońskiego - "Wierzbinÿ".
Później: "Wirsbinnen", "Wiersbinnen".
16 lipca 1938 roku ówczesna niemiecka władza nazistowska Prus Wschodnich dokonała zmiany historycznej nazwy "Wiersbinnen" na "Stollendorf".
Rozporządzeniem Ministrów: Administracji Publicznej i Ziem Odzyskanych z 1 lipca 1947 roku o przywróceniu i ustaleniu urzędowych nazw miejscowości nadano obowiązującą nazwę "Wierzbiny".
Historia.
Wierzbiny istniały najprawdopodobniej jeszcze przed wojną trzynastoletnią, czyli przed 1454 rokiem. Wiadomo, że przed lokacją istniał w tym miejscu majątek należący do zakonu krzyżackiego: "der Orden von alters her innengehabt". Dobro służebne nadał ówczesny namiestnik zakonu krzyżackiego Henryk Reuss von Plauen ("Heinrich Reuß von Plawenn") w roku 1467 lub 1468. Zachowała się tylko data dzienna lokacji. "Dan w Królewcu w dzień 11000 śś. panien". Krzysztof Scolun ("Sckolun", "Scolin", "Scolim") otrzymał 40 łanów na prawie chełmińskim z obowiązkiem służby w lekkiej zbroi. Krzysztof Scolun zapewne był Prusem i pochodził z pomezańskiego rodu Skolimów. Wolni z Wierzbin byli zwolnienie z szarwarku, ale byli zobowiązani do opłaty rekognicyjnej - 5 denarów pruskich. Wierzbiny były wymienione w spisach gospodarczych zakonu krzyżackiego z początków XVI wieku, pełniących rolę weryfikatora przemian osadniczych tego okresu, a także w popisie wojskowym z 1519 roku. Było to dobro duże z uprawnieniem wyższego i niższego sądownictwa, początkowo traktowane, jako dobro rycerskie, choć status ten nie został długo utrzymany. Chłopi zobowiązani byli do jednej służby w lekkiej zbroi. Służba ta zobowiązywała wolnych do wystawienia jednego żołnierza "z płatami i innym lekkim orężem oraz jednym koniem". Czasami jednak służba ta oznaczała też wystawienie kilkuosobowego pocztu – dla Wierzbin w 1519 roku wyznaczono 3 służby. W 1538 roku książę Albrecht odnawia przywilej dla Marcina, sołtysa z Drygał i Bogusza Kosacka z Mikoszy, na 40 łanów w Wierzbinach na prawie chełmińskim. Marcin otrzymał 22,5 łana, a Bogusz 17,5 łana w zamian za jedną służbę lekkozbrojną. Kosakowie pochodzili z polskiej szlachty. Rozdrobnienie dóbr, spowodowało słabość ekonomiczną wolnych z Wierzbin (w 1540 roku - 26 wolnych zwolnionych z płużnego), co nie pozwoliło na przekształcenie się osady w dobra szlacheckie. W 1540 roku w Wierzbinach były trzy karczmy. Wierzbiny należały i należą do parafii w Orzyszu, należały do rewiru w Grzegorzach. 
W 1600 roku wolni z Wierzbin kupili (odkupili puste łany) ponad 9 łanów wolnych od czynszu, za 100 grzywien od łanu. W październiku 1656 roku Tatarzy uprowadzili w jasyr 3 mieszkańców wsi, w tym 2 kobiety. 
Wiadomo, że w 1700 roku 8,5 łanu w Wierzbinach posiadał "Jan von Reibnitz", ze szlachty niemieckiej. W 1757 roku w Wierzbinach założono szkołę jednoklasową, a od 1870 roku dwuklasową. 
W 1812 roku we wsi kwaterowały wojska francuskie.
Według danych opublikowanych w 1823 roku w Wierzbinach mieszkało 266 osób.
W 1865 roku wybuchła epidemia cholery, w wyniku której zmarło 10% mieszkańców wsi. 
W 1857 roku wieś liczyła 470 mieszkańców, a nauczycielem był "Wieczorrek". 
W 1890 r. koło Orzysza założono poligon wojskowy, na terenach zakupionych od wsi Wierzbiny i Szwejkowo oraz lasów Grądówka i Lasów Drygalskich. 
W 1895 roku wieś zamieszkiwało 129 mieszkańców.
W 1911 roku powstała Ochotnicza Straż Pożarna. W czasie I wojny światowej w latach 1914-1915 wojska rosyjskie dwukrotnie zajęły Wierzbiny. 
W 1925 roku wieś zamieszkiwało 606 osób. 
W 1935 roku w szkole w Wierzbinach dwóch nauczycieli uczyło 117 uczniów. 
W 1933 roku wieś zamieszkiwały 624, a według spisu powszechnego z maja 1939 roku – 632 osoby. 
W latach 1954-1966, w związku ze wzrostem liczby dzieci, szkoła mieściła się w budynku wynajętym. W latach sześćdziesiątych XX w. w Wierzbinach istniała Zasadnicza Szkoła Zawodowa.

</doc>
<doc id="405837" url="https://pl.wikipedia.org/wiki?curid=405837" title="Wierzbna (województwo dolnośląskie)">
Wierzbna (województwo dolnośląskie)

Wierzbna (niem. "Würben") – wieś w Polsce położona w województwie dolnośląskim, w powiecie świdnickim, w gminie Żarów.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Historia.
Najstarsza wzmianka o wsi pochodzi z dokumentu Henryka Brodatego z roku 1209 wystawionego dla opata klasztoru Panny Marii na Piasku – Witosława. Wymienieni są w nim najstarsi właściciele wsi: oraz "comes Johannes de Wirbno et frater eius Nicolaus". Według obecnego stanu badań gród istniał już w XII w., ewentualnie na przełomie XII i XIII w., stąd zgodnie z dokumentem z roku 1209 identyfikuje się go z najstarszą siedzibą rodu panów z Wierzbna. Do rodziny należeli kolejno: Stefan zwany Starym (zm. 1241), Jan (1243–1266), Andrzej (1272–1307), bp wrocławski Henryk (zm. 1319). Wierzbnowie utracili wieś ok. poł. XIV w. W 1366 wzmiankowany był niejaki Konrad von Rohnau. W 1403 doszło do sprzedaży wsi cystersom z Krzeszowa przez Hansa von Rohnau.
Od 1859 do 1945 Wierzbna była własnością potomków księcia Augusta Hohenzollerna z jego związku z , nobilitowanej jako baronowa von Waldenburg.
Zabytki.
Do wojewódzkiego rejestru zabytków wpisane są:

</doc>
<doc id="405838" url="https://pl.wikipedia.org/wiki?curid=405838" title="Wierzbna (województwo opolskie)">
Wierzbna (województwo opolskie)

Wierzbna – wieś w Polsce położona w województwie opolskim, w powiecie brzeskim, w gminie Grodków.
W latach 1975–1998 miejscowość należała administracyjnie do województwa opolskiego.
Nazwa.
Nazwa miejscowości pochodzi od gatunku drzewa "wierzba" z rodziny wierzbowatych. W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Wyrbna".

</doc>
<doc id="405839" url="https://pl.wikipedia.org/wiki?curid=405839" title="Wierzbnica (województwo lubuskie)">
Wierzbnica (województwo lubuskie)

Wierzbnica (daw. "Wierzbnice") – wieś w Polsce położona w województwie lubuskim, w powiecie nowosolskim, w gminie Bytom Odrzański.
W latach 1975–1998 miejscowość należała administracyjnie do województwa zielonogórskiego.
Nazwa.
Nazwa miejscowości wywodzi się od nazwy drzewa wierzby. W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Wirbicza".
Sport.
Od 13.08.2015 w miejscowości funkcjonuje piłkarski klub sportowy ,Błękitni Wierzbnica", który bierze udział w rozgrywkach Klasy B w grupie Nowa Sól.

</doc>
<doc id="405840" url="https://pl.wikipedia.org/wiki?curid=405840" title="Wierzbnica (województwo zachodniopomorskie)">
Wierzbnica (województwo zachodniopomorskie)

Wierzbnica (niem. Werblitz) – wieś w Polsce położona w województwie zachodniopomorskim, w powiecie myśliborskim, w gminie Myślibórz.
W latach 1975–1998 miejscowość należała administracyjnie do województwa gorzowskiego.

</doc>
<doc id="405841" url="https://pl.wikipedia.org/wiki?curid=405841" title="Wierzbno (województwo lubuskie)">
Wierzbno (województwo lubuskie)

Wierzbno () – wieś w Polsce położona w województwie lubuskim, w powiecie międzyrzeckim, w gminie Przytoczna, przy drodze krajowej nr 24. 
Historia.
W okresie Wielkiego Księstwa Poznańskiego (1815–1848) miejscowość należała do wsi większych w ówczesnym pruskim powiecie Międzyrzecz w rejencji poznańskiej. Wierzbno należało do okręgu rokitnickiego tego powiatu i stanowiło osobny majątek, którego właścicielem była wówczas Święcicka. Według spisu urzędowego z 1837 roku wieś liczyła 208 mieszkańców, którzy zamieszkiwali 22 dymy (domostwa). W skład majątku Wierzbno wchodziły wówczas także: "folwark Brześć" (5 domów, 67 osób), "Wierzbno p. dr." (1 dom, 10 osób) oraz "Wierzbno młyn".
Wierzbno było przed I wojną światową jedyną miejscowością powiatu skwierzyńskiego, w której większość mieszkańców stanowili Polacy (według ostatniego przedwojennego spisu z 1910 roku większość polską posiadał jeszcze sąsiedni Goraj).
W latach 1975–1998 miejscowość należała administracyjnie do województwa gorzowskiego.
We wsi znajduje się zabytkowy pałac z XIX wieku.
W pobliżu parku podworskiego rośnie kilka pomnikowych drzew, najokazalszy z nich – dąb szypułkowy miał w 2012 roku 731 cm obwodu. Jest tam także inny dąb, o obwodzie 555 cm oraz lipy o obwodach dochodzących do 500 cm.
Galeria.
Zobacz też: Powiat skwierzyński, Wierzbno

</doc>
<doc id="405842" url="https://pl.wikipedia.org/wiki?curid=405842" title="Wierzbno (województwo małopolskie)">
Wierzbno (województwo małopolskie)

Wierzbno – wieś w Polsce położona w województwie małopolskim, w powiecie proszowickim, w gminie Koniusza.
W latach 1973–1976 miejscowość była siedzibą gminy Wierzbno. W latach 1975–1998 miejscowość należała administracyjnie do województwa krakowskiego.
Integralne części miejscowości: Kolonia, Zalesie.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="405843" url="https://pl.wikipedia.org/wiki?curid=405843" title="Wierzbno (województwo mazowieckie)">
Wierzbno (województwo mazowieckie)

Wierzbno – wieś w Polsce położona w województwie mazowieckim, w powiecie węgrowskim, w gminie Wierzbno.
Prywatna wieś szlachecka położona była w drugiej połowie XVI wieku w ziemi liwskiej województwa mazowieckiego. W latach 1975–1998 miejscowość należała administracyjnie do województwa siedleckiego.
Miejscowość jest siedzibą gminy Wierzbno, a także rzymskokatolickiej parafii św. Apostołów Piotra i Pawła.

</doc>
<doc id="405844" url="https://pl.wikipedia.org/wiki?curid=405844" title="Wierzbno (powiat nyski)">
Wierzbno (powiat nyski)

Wierzbno – wieś w Polsce, położona w województwie opolskim, w powiecie nyskim, w gminie Otmuchów.
Do sołectwa Wierzbno należy też przysiółek Zwierzyniec poprzednio występujący w oficjalnych ewidencjach jako Zwierzętnik, co nie było akceptowane przez miejscową ludność.
W latach 1975–1998 miejscowość należała administracyjnie do województwa opolskiego.
Zabytki.
Do wojewódzkiego rejestru zabytków wpisany jest położony w przysiółku Zwierzyniec:

</doc>
<doc id="405845" url="https://pl.wikipedia.org/wiki?curid=405845" title="Wierzbno (województwo zachodniopomorskie)">
Wierzbno (województwo zachodniopomorskie)

Wierzbno (niem. "Werben") – wieś (dawniej miasto) w Polsce położona w województwie zachodniopomorskim, w powiecie pyrzyckim, w gminie Warnice, położona przy południowo-wschodnim brzegu jeziora Miedwie. 
Wierzbno uzyskało lokację miejską przed 1321 rokiem, zdegradowane po 1750 roku.
Historia.
Zalążkiem dzisiejszego Wierzbna była stara osada Grędziec. Osada leżała na pograniczu posiadłości biskupów kamieńskich i cystersów kołbackich, co było przyczyną częstych sporów granicznych. Zapewne z tego powodu w połowie XIII wieku Grędziec, należący od 1236 roku do biskupów kamieńskich został opuszczony (ostatnia wzmianka o nim pochodzi z 1248 r.).
W jego miejsce pojawia się od 1262 roku Wierzbno, w którym istniał już w tym czasie dwór biskupi, często odwiedzany przez ordynariusza diecezji kamieńskiej. Przy dworze powstała osada wymieniana w 1266, która uzyskała prawa miejskie zapewne w XIII w. potwierdzone przez Barnima IX w 1564 roku. W 1321 roku Wierzbno kupili cystersi z Kołbacza i założyli tu wielki folwark. W 1478 roku miasto zostało spustoszone przez wojska brandenburskie, a w czasie wojny trzydziestoletniej przez wojska szwedzkie i austriackie. W 1780 roku strawił je niemal doszczętnie wielki pożar. Klęski te, oraz zmiana przebiegu szlaków handlowych przyczyniły się do upadku Wierzbna, które w końcu XVIII w. pozbawione zostało praw miejskich. Zachował się tu miejski plac zabawowy z okresu świetności Wierzbna (dawny rynek). 
W latach 1945–54 siedziba gminy Wierzbno. W latach 1975–1998 miejscowość należała administracyjnie do województwa szczecińskiego.
Kościół.
W południowo-zachodniej części dawnego rynku stoi późnogotycki kościół św. Józefa.

</doc>
<doc id="405846" url="https://pl.wikipedia.org/wiki?curid=405846" title="Wierzbowa (województwo dolnośląskie)">
Wierzbowa (województwo dolnośląskie)

Wierzbowa (dawniej niem. "Rückenwaldau") – wieś wielodrożnicowa w Polsce położona w województwie dolnośląskim, w powiecie bolesławieckim, w gminie Gromadka.
Podział administracyjny.
W latach 1975–1998 miejscowość należała administracyjnie do województwa legnickiego. W latach 1954–1972 wieś była siedzibą Gromadzkiej Rady Narodowej w Wierzbowej.
Rzeki.
Na mokradłach w granicach wsi swój początek bierze rzeka Czarna Woda.
Geneza nazwy.
Według dostępnych źródeł, pierwsza nazwa miejscowości brzmiała: "Rücken" - grzbiet. Późniejsza nazwa (do roku 1945): "Rückenwaldau" - była złożeniem trzech niemieckich tematów słowotwórczych ("Rücken-wald-au"), którego dosłowne tłumaczenie brzmi: 'leśne błonia na grzbiecie'. Najprawdopodobniej nazwa ta ma związek z występującym w okolicy trójwalem, czyli z Wałami Śląskimi.
Po II wojnie światowej, przez krótki okres, wieś nosiła nazwę "Lwowiec", po czym zmieniono ją na nazwę: "Wierzbowa".
Historia.
Wieś została założona prawdopodobnie w XII wieku przez węglarzy wypalających węgiel drzewny. Wierzbowa leży w centrum Borów Dolnośląskich, w obrębie Przemkowskiego Parku Krajobrazowego. W odległości ok. 3,5 km na północ od wsi leży fragment Wałów Śląskich - średniowiecznych umocnień obronnych (pojawiają się też sugestie, datujące je na XV wiek), biegnących od Krosna Odrzańskiego. W większości Wały te są już prawie niewidoczne, z wyjątkiem 7,5 km odcinka pod Wierzbową, który zachował się w dobrym stanie, w pobliżu ich południowego krańca znajduje się niewielkie wzniesienie, nazwane przez Niemców Polakenberg (Góra Polaków), co ma świadczyć o istniejącym tu w średniowieczu osadnictwie polskim (słowiańskim). Wierzbowa wchodziła w skład lenna zamkowego w Bolesławcu i w 1594 została zakupiona przez bolesławiecką radę miejską, jedynie niewielka część wsi związana była z majątkiem w Modle. W czerwcu 1895 zabudowę spustoszył wielki pożar.
W 1875 w pobliżu wsi wybudowano magistralę kolejową Berlin-Żagań-Wrocław, po której od 1936 kursowały najszybsze pociągi w ówczesnej Europie, tzw. „Latający Ślązak”, osiągający prędkość maksymalną 160 km/h. Trasą tą kursowały również pociągi pospieszne i sypialne z Berlina do Wiednia i Krakowa. W czasach PRL i późniejszych, do końca XX wieku, linia ta była wykorzystywana w niewielkim stopniu. Od roku 2001 trasą tą kursuje pociąg EuroCity „Wawel” Kraków-Berlin-Hamburg. Przystanek kolejowy w tej wsi nosi nazwę Wierzbowa Śląska.
Pod koniec II wojny światowej, we wsi istniała filia niemieckiego obozu pracy z Görlitz (Stalag VIII A), tzw. Arbeitskommando 10001 Ruckenwaldau. Jeńcy (ok. 45 osób), w tym komandosi LRDG, pochodzili głównie z Wielkiej Brytanii oraz Nowej Zelandii i byli zatrudniani do przymusowych prac przy magistrali kolejowej Berlin-Wrocław. W lutym 1945 Niemcy dokonali likwidacji podobozu, poprzez rozstrzelanie jeńców.
Po wojnie we wsi zostali osiedleni głównie Polacy wysiedleni w wyniku czystki etnicznej z kresowej miejscowości Liczkowce (w dawnym województwie tarnopolskim). W latach 60. i 70. XX wieku Wierzbowa była siedzibą nadleśnictwa, obecnie jest siedzibą leśnictwa.
Zabytki.
Do wojewódzkiego rejestru zabytków wpisane są obiekty:
Warte wzmianki są także:
Najstarszym drzewem w miejscowości jest szypułkowy dąb Wernyhora - pomnik przyrody, którego wiek szacowany jest na prawie 350 lat (wykiełkował najprawdopodobniej około roku 1666).

</doc>
<doc id="405847" url="https://pl.wikipedia.org/wiki?curid=405847" title="Wierzbowo (województwo kujawsko-pomorskie)">
Wierzbowo (województwo kujawsko-pomorskie)

Wierzbowo – wieś w Polsce, położona w województwie kujawsko-pomorskim, w powiecie chełmińskim, w gminie Lisewo.
W latach 1975–1998 miejscowość należała administracyjnie do województwa toruńskiego.
Do końca 2010 roku w obrębie Wierzbowa wyróżnione były 4 części miejscowości – Pod Kamlarki, Pod Kobyły, Pod Linowiec i Pod Wabcz, jednak zostały one zniesione z dniem 1 stycznia 2011 roku.
Według Narodowego Spisu Powszechnego (III 2011 r.) wieś liczyła 89 mieszkańców. Jest szesnastą co do wielkości miejscowością gminy Lisewo.
Według rejestru zabytków NID na listę zabytków wpisany jest park dworski z 1 połowy XIX w., nr rej.: A/616 z 26.11.1984.
Historia.
Wierzbowo po raz pierwszy wzmiankowano w 1423 pod nazwą (Wende), wtedy wieś leżała w komturstwie starogrodzkim, właścicielem był Wawrzyniec Franke, który miał 9 łanów chłopskich i był zobowiązany do wystawiania służby dla krzyżaków w zbroi lekkiej. W 1570 miejscowość należała do Jerzego Wierzbowskiego, istniała też karczma. W 1789 właścicielem folwarku w Wierzbowie był Ostrowicki. W 1885 w miejscowości mieszkało 121 osób w 7 domach, działała mleczarnia i owczarnia, hodowano też bydło.

</doc>
<doc id="405848" url="https://pl.wikipedia.org/wiki?curid=405848" title="Wierzbowo (wieś w województwie mazowieckim)">
Wierzbowo (wieś w województwie mazowieckim)

Wierzbowo – wieś w Polsce położona w województwie mazowieckim, w powiecie ciechanowskim, w gminie Opinogóra Górna.
Wieś szlachecka położona była w drugiej połowie XVI wieku w powiecie ciechanowskim ziemi ciechanowskiej. W latach 1975–1998 miejscowość należała administracyjnie do województwa ciechanowskiego.

</doc>
<doc id="405849" url="https://pl.wikipedia.org/wiki?curid=405849" title="Wierzchlas (powiat wieluński)">
Wierzchlas (powiat wieluński)

Wierzchlas – wieś w Polsce położona w województwie łódzkim, w powiecie wieluńskim, w gminie Wierzchlas.
Miejscowość leży przy drodze wojewódzkiej nr 486 z Wielunia do Działoszyna.
W latach 1975–1998 miejscowość należała administracyjnie do województwa sieradzkiego.
Miejscowość jest siedzibą gminy Wierzchlas.
Wieś znana od 1323 r. Należała w XI-XII w. do kasztelanii rudzkiej. Z tego okresu znaleziono tu cenny zabytek sztuki romańskiej - misę z bogatą ornamentacją używaną w czasie uroczystości kościelnych (w Muzeum w Wieluniu).
Z "Liber beneficiorum..." Jana Łaskiego (Gniezno 1880, t. II, s. 112) wynika, że ta niegdyś wieś szlachecka była gniazdem rodowym Wierzchlejskich h. Berszten. Parafia była wspomniana już w 1491 r. Kościół parafialny zapewne z XV w. z prezbiterium zbudowanym z kamienia i cegły i nawą - głównie z drewna, dobudowaną w 1760 r. przez miejscowego dziedzica Felicjana Wierzchlejskiego, łowczego dobrzyńskiego. Ten kościół w 1873 r. gruntownie odrestaurowano. Wyposażenie – głównie rokokowe. Ambona barokowa z XVIII w. z późniejszą częścią dolną. Chrzcielnica późnogotycka. Płyta nagrobna Alberta Gaszyńskiego i jego żony Katarzyny z herbami: Poraj, Berszten i nieczytelnymi oraz datą: 155.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="405850" url="https://pl.wikipedia.org/wiki?curid=405850" title="Wierzchlas (województwo zachodniopomorskie)">
Wierzchlas (województwo zachodniopomorskie)

Wierzchlas (do 1945 niem. "Falkenwalde") – wieś w Polsce położona w województwie zachodniopomorskim, w powiecie gryfińskim, w gminie Mieszkowice. Według danych z 2010 liczyła 109 mieszkańców.
Miejscowość znajdowała się od ok. 1250 na terytorium powstałej Nowej Marchii. Pierwsza wzmianka z 1333, od XIV w. do 1771 wieś należała do rodu von Sydow, który wybudował tu pałac w 1760 (obecnie nie istnieje); w późniejszych latach kilkukrotnie zmieniała właścicieli. Od 1945 leży w granicach Polski.
We wsi znajduje się barokowy kościół z 1730 z wieżą ryglową nadbudowaną nad nawą.
Nazwa.
Nazwa na przestrzeni wieków: "Valkinwold" 1333; "Valkenwold" 1337
Układ przestrzenny.
Główne elementy układu przestrzennego wsi zostały zachowane, należą do nich czytelna forma owalnicowa, z nawsiem i typowymi elementami kompozycji tego placu, osiowy układ sieci drożnej oraz zespół folwarczny, który jako jedyny uległ częściowemu zatarciu. Wieś utrzymała czytelny podział na część chłopską (północną) i folwarczną (południowo-wschodnią) złożoną z podwórza gospodarczego i parku. Zabudowa wiejska zwarta, złożona z małych 2- lub 3-budynkowych zagród, o niewielkiej skali obiektów gospodarczych. Chałupy lokowane na froncie parceli, w układzie kalenicowym, murowane, nakryte dachami 2-spadowymi, wzniesione na przełomie XIX i XX w. Sporadycznie występują starsze, gospodarcze obiekty ryglowe. W centralnej części miejscowości posadowiony jest kościół z przyległym cmentarzem, całość ogrodzona murem kamienno-ceglanym z bramą wjazdową, działka obsadzona grochodrzewem i dębem. Po północnej stronie kościoła znajduje się niewielki staw. Do wsi przylega od strony wschodniej dawny park pałacowy. Na północ od terenów zabudowanych miejscowości znajduje się niewielki, polny cmentarz ewangelicki o czytelnym układzie (z aleją lipową, śladami nagrobków oraz licznymi krzewami).
Ludność.
Liczba ludności w ostatnich 3 wiekach:
Organizacje i instytucje.
Sołectwo Wierzchlas – ogół mieszkańców wsi Wierzchlas stanowi Samorząd Mieszkańców Sołectwa; obszar 374,14 ha.
Związki wyznaniowe.
Kościół pw. Matki Boskiej Częstochowskiej w Wierzchlesie należy do parafii rzymskokatolickiej pw. Przemienienia Pańskiego w Mieszkowicach.

</doc>
<doc id="405851" url="https://pl.wikipedia.org/wiki?curid=405851" title="Wierzchno (województwo lubuskie)">
Wierzchno (województwo lubuskie)

Wierzchno (niem. "Wirchenblatt", łuż. "Wjerchne Błoto") – wieś w Polsce położona w województwie lubuskim, w powiecie żarskim, w gminie Brody.
W latach 1975–1998 miejscowość należała administracyjnie do województwa zielonogórskiego.

</doc>
<doc id="405852" url="https://pl.wikipedia.org/wiki?curid=405852" title="Wierzchno (powiat choszczeński)">
Wierzchno (powiat choszczeński)

Wierzchno (niem. "Berndtshöhe") – osada w Polsce położona w województwie zachodniopomorskim, w powiecie choszczeńskim, w gminie Pełczyce. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 86 mieszkańców. Osada wchodzi w skład sołectwa Łyskowo. 
Geografia.
Osada leży ok. 1 km na zachód od Łyskowa, przy drodze wojewódzkiej nr 151, między Łyskowem a Barlinkiem, w pobliżu byłej linii kolejowej nr 410. 
Zabytki.
Do wojewódzkiego rejestru zabytków wpisany jest:

</doc>
<doc id="405853" url="https://pl.wikipedia.org/wiki?curid=405853" title="Wierzchosławice (województwo dolnośląskie)">
Wierzchosławice (województwo dolnośląskie)

Wierzchosławice (niem. "Würgsdorf") – wieś w Polsce położona w województwie dolnośląskim, w powiecie jaworskim, w gminie Bolków.
Podział administracyjny.
W latach 1945–1954 siedziba gminy Wierzchosławice. W latach 1975–1998 miejscowość należała administracyjnie do województwa jeleniogórskiego.
Położenie.
Wieś leży w Zapadlisku Wierzchosławic. Przepływa przez nią Nysa Szalona.
Demografia.
Jest to największa miejscowość gminy Bolków. Według Narodowego Spisu Powszechnego posiadała 911 mieszkańców (III 2011 r.).
Historia.
Wieś wzmiankowana po raz pierwszy w roku 1292. W terenie zalesionym na wschód od miejscowości Wierzchosławice znajdują się ruiny podziemnej fabryki. Po wojnie znaleziono we wsi gotowe do dalszego transportu skrzynie z częściami do samolotów, oraz zapakowane spore ilości skrzydeł samolotowych.
Pod koniec wojny przez wieś prowadziła główna droga ucieczki oddziałów Wehrmachtu z okolicznych terenów oraz ludności cywilnej z całego Śląska.
W lipcu 1946 w wyniku transferów ludności niemieckiej około 600 osób z wsi: Wierzchosławice, Półwsie, Nagórnik trafiło do Jawora a stamtąd w okolice Höxter, drugi transfer z 30 września 1946 zakończył się na terenie Brunszwiku, natomiast trzeci trafił na teren radzieckiej strefy okupacyjnej.
Zabytki.
Do wojewódzkiego rejestru zabytków wpisany jest:

</doc>
<doc id="405854" url="https://pl.wikipedia.org/wiki?curid=405854" title="Wierzchosławice (wieś w województwie kujawsko-pomorskim)">
Wierzchosławice (wieś w województwie kujawsko-pomorskim)

Wierzchosławice – wieś w Polsce położona w województwie kujawsko-pomorskim, w powiecie inowrocławskim, w gminie Gniewkowo.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 1238 mieszkańców. Jest największą miejscowością gminy Gniewkowo.
Nazwa.
Nazwa wsi wywodzi się z grupy nazw patronimicznych i została utworzona od imienia własnego Wierzchosława.
Zabytki.
Pałac Strubnerów , wybudowany w latach 1920–1925 na miejscu dawnego drewnianego dworu mieszkalnego. W XVI w. majątek należał do A. Sobiesierskiej. W 1846 r. jego właścicielem był Geschke, a w 1860 r. Handtke. W końcu XIX w. kolejnym właścicielem była rodzina Strubnerów. W 1939 r. należał do Karla Strubnera. Po wojnie w pałacu mieściło się biuro Stacji Hodowli Roślin. W chwili obecnej pałac jest remontowany przez nowego właściciela.
Opis.
Pałac eklektyczny z początku XX w., zbudowany na fundamentach w kształcie prostokąta z wieloboczną trzykondygnacyjną wieżą w narożniku północno-zachodnim. Cały budynek jest murowany, otynkowany, podpiwniczony na podmurówce z kamienia granitowego i cegły. Fasada od strony północnej jest sześcioosiowa, dwukondygnacyjna. Do części środkowej fasady w parterze przylega ganek zwieńczony balkonem z metalową, ażurową balustradą. Pięcioosiowa część środkowa elewacji frontowej jest zaakcentowana wysokim, trójbocznym szczytem. Elewacja południowa jest w parterze 10-osiowa, a na piętrze 9-osiowa, dwukondygnacyjna. Do elewacji południowej przy stronie zachodniej przylega prostokątna przybudówka zwieńczona balkonem. Elewacja zachodnia jest 3-osiowa. Budynek wieńczy czterospadowy dach, kryty dachówką.
Park.
Park z lat 20. XX wieku o powierzchni 0,84 ha. Przed elewacją frontową znajduje się półokrągły trawnik, zasiedlony przez cisy i młode świerki. Za dworem znajduje się mały park, który w momencie powstania był skromnym otoczeniem dworu. Wśród kilkudziesięciu rosnących tu drzew najliczniej występują robinie akacjowe, wiązy szypułkowe, lipy drobnolistne i brzozy brodawkowate, tworząc pojedyncze, oryginalne akcenty parkowego wnętrza, bądź też kształtując swobodnie skomponowane skupienia. W doborze gatunkowym uwzględniono nie tylko porę kwitnienia roślin, lecz również jesienną kolorystykę liści. Najbardziej zwarte zadrzewienie spotkamy na obrzeżach parku. Ogółem na terenie parku występuje 20 gatunków drzew, 4 gatunki krzewów i 2 gatunki pnączy. Gatunki iglaste reprezentowane są jedynie przez świerk kłujący odmiany srebrzystej oraz cis pospolity.

</doc>
<doc id="405855" url="https://pl.wikipedia.org/wiki?curid=405855" title="Wierzchosławice (województwo małopolskie)">
Wierzchosławice (województwo małopolskie)

Wierzchosławice – wieś w Polsce, w województwie małopolskim, w powiecie tarnowskim, siedziba gminy Wierzchosławice. Pierwsza historyczna wzmianka o jej istnieniu pochodzi z 1326 roku. W Wierzchosławicach urodził się i mieszkał Wincenty Witos, w jego zagrodzie mieści się muzeum. W miejscowości znajduje się zabytkowy kościół parafialny, cmentarz wojenny z okresu I wojny światowej oraz działa Centrum Kultury Wsi Polskiej.
Położenie.
Zabudowania i pola uprawne Wierzchosławic leżą na graniczącym z doliną Dunajca wschodnim krańcu Podgórza Bocheńskiego, około 10 km na zachód od Tarnowa. Przez centrum Wierzchosławic przebiega droga wojewódzka nr 975, a w ich południowej części znajduje się węzeł autostrady A4 „Tarnów-Mościce”.
Historia.
Nazwa wsi wywodzi się od Wierzchosława, właściciela osady z rodu Sulimów, od 1327 archidiakona radomskiego. Pierwsza wzmianka o Wierzchosławicach pochodzi z 1326 i dotyczy tutejszej parafii. Od XV wieku roku, kiedy miejscowość nabyli Tarnowscy herbu Leliwa, Wierzchosławice należały do właścicieli pobliskiego Tarnowa. W XVIII wieku wieś stała się własnością Sanguszków. Nastąpił jej rozwój, jednak właściciele nie byli zainteresowani uzyskaniem praw miejskich. W czasie I Rzeczypospolitej Wierzchosławice znajdowały się w granicach woj. sandomierskiego, w powiecie pilzneńskim.
W roku 1772, po I rozbiorze Polski Wierzchosławice weszły w skład cyrkułu tarnowskiego w Królestwie Galicji i Lodomerii, części Cesarstwa Austrii. Wieś liczyła wtedy prawie tysiąc mieszkańców. W 1797 pożar strawił trzeci z kolei drewniany kościół. W latach 1811-18 wybudowano nowy, murowany, który istnieje do dziś. Świątynia została konsekrowana w 1825 roku przez biskupa tynieckiego Grzegorza Tomasza Zieglera. Uwłaszczanie chłopów, przyznanie autonomii Galicji oraz powstanie samorządu gminnego w 1866 roku uaktywniło mieszkańców do publicznej działalności. W 1909 roku wójtem Wierzchosławic zostaje Wincenty Witos. Jego zaangażowanie w sprawy polityczne zmobilizowały mieszkańców do działania. W latach 1909-14 powstały: kółko rolnicze, gminna kasa oszczędności, Ochotnicza Straż Pożarna, mleczarnia i młyn. W latach 1914-15 front I wojny światowej przetoczył się przez wieś. Część mieszkańców zginęła, sporo budynków uległo zniszczeniu. Na cmentarzu wojennym nr 215 z tego okresu spoczywa 132. żołnierzy.
W okresie II Rzeczypospolitej, dzięki Wincentemu Witosowi, wieś stała się stolicą ruchu ludowego. Mieszkańcy dopominali się o reformę rolną organizując wiece i strajki chłopskie. W roku 1924 wybudowano dom ludowy. W roku 1925 w uroczystych dożynkach wziął udział Władysław Reymont. Zorganizowano je, by uczcić przyznanie mu literackiej nagrody Nobla. W 1934 wielka powódź w Małopolsce nie ominęła też Wierzchosławic. 15 sierpnia 1936 w czasie dożynek doszło do starć chłopów z policją, było dwóch zabitych i ranni.
Po najeździe hitlerowskim Wierzchosławice znalazły się w granicach Generalnego Gubernatorstwa, w dystrykcie krakowskim. W czasie okupacji Niemcy wymordowali członków rodzin pochodzenia żydowskiego, sporo mieszkańców zostało wywiezionych na roboty. Część mieszkańców walczyło w szeregach Armii Krajowej i Batalionów Chłopskich. Poległych upamiętnia tablica pamiątkowa na fasadzie domu ludowego. Z Wierzchosławic pochodził Adam Boryczka, jeden z cichociemnych. Na cmentarzu znajduje się grób nieznanych żołnierzy polskich poległych 7 września 1939 roku nad Dunajcem oraz zbiorowa mogiła ofiar nalotu w Bogumiłowicach we wrześniu 1939 roku. Wierzchosławice wyzwolono spod okupacji niemieckiej 18 stycznia 1945.
Po II wojnie światowej reforma rolna spowodowała zmianę struktury własnościowej na wsi. 31 października 1945 umiera Wincenty Witos. Jego pogrzeb był wielką manifestacją patriotyczną. W każdą rocznicę jego śmierci odbywają się Zaduszki Witosowe. W 1946 rozpoczęto budowę Uniwersytetu Ludowego, sfinansowano ją ze składek chłopskich. Uniwersytet prowadził działalność kulturalno-oświatową do 1989 roku. Po reformie administracyjnej w 1975 Wierzchosławice znalazły się woj. tarnowskim, a od 1999 w woj. małopolskim.
Współczesność.
Obecnie Wierzchosławice są dużą podmiejską wsią, siedzibą gminy i rzymskokatolickiej parafii. 31 grudnia 2021 roku sołectwo Wierzchosławice liczyło 3340 mieszkańców. We wsi działa gminny ośrodek kultury (Centrum Kultury Wsi Polskiej), biblioteka, ośrodek zdrowia, przedszkole, szkoła podstawowa, gimnazjum oraz ochotnicza straż pożarna. Sześć obiektów we wsi wpisano do rejestru zabytków, w części z nich znajduje się Muzeum Wincentego Witosa. Wierzchosławickie stawy są miejscem hodowli karpia.
Zabytki.
Obiekty wpisane do rejestru zabytków woj. małopolskiego:
Kościół Matki Bożej Pocieszenia.
Kościół pod wezwaniem Matki Bożej Pocieszenia zbudowano w latach 1811-18. Fundatorem był Eustachy Sanguszko, ówczesny właściciel wsi. Świątynię wymurowano z cegły i otynkowano. Styl architektoniczny to klasycyzm z elementami baroku.
Dom Ludowy.
Dom Ludowy im. Wincentego Witosa wzniesiono w 1924 roku. Wybudowano go staraniem Wincentego Witosa, ze składek chłopów. Był siedzibą wójta i miejscem zebrań wiejskich, później pełnił funkcję gminnego centrum kultury. W roku 2017 planuje się jego remont.
Stary dom Witosów.
Wiejski dom kryty strzechą wybudowany w 1814 roku, o konstrukcji węgłowej. Ściany budynku oblepiono gliną, obejście ogrodzono drewnianym płotem. W domu znajdują się dwie izby, sień oraz komora. Jest to dom, w którym Wincenty Witos się urodził oraz spędził dzieciństwo i młodość. Budynek w części należał do jego ojca, Wojciecha. Obecnie dom jest częścią Muzeum Wincentego Witosa. Zgromadzone tu eksponaty etnograficzne to przedmioty i narzędzia gospodarcze używane na galicyjskiej wsi. Chałupa znajduje się w przysiółku Dwudniaki.
Zagroda Wincentego Witosa.
Na obejście składa się dom mieszkalny, dwie stodoły, stajnia i piwnica. Są to drewniane budynki konstrukcji wieńcowej, dachy pokryto dachówką. Jest to domostwo, w którym Wincenty Witos spędził dorosłe życie. Zachowało się autentyczne wyposażenie gabinetu Witosa i izby pani domu. Obecnie zagroda, nazywana „Witosówką" jest siedzibą Muzeum Wincentego Witosa.
Cmentarz wojenny nr 215.
Cmentarz wojenny nr 215 z okresu I wojny światowej to kwatera wojskowa na cmentarzu parafialnym. Pochowano tu 132 żołnierzy armii austro-węgierskich, niemieckiej oraz rosyjskiej.
Kaplica grobowa.
Kaplica grobowa rodziny Witosów na cmentarzu parafialnym. Wybudowana w czasie II wojny światowej (ok. 1943) jest miejscem pochówku Wincentego Witosa, jego rodziny i Stanisława Mierzwy, wykonawcy testamentu politycznego Witosa. W kaplicy znajduje się zbiór szarf z wieńców pogrzebowych, pamiątka z pogrzebu Wincentego Witosa.
Kultura.
Centrum Kultury Wsi Polskiej.
Instytucja kultury gminy Wierzchosławice, nosi imię Wincentego Witosa. Centrum mieści się w gmachu dawnego Uniwersytetu Ludowego. Prowadzi działalność kulturalną, oświatową oraz hotelową i gastronomiczną. Obok budynku znajduje się park i kompleks boisk sportowych.
Zespół Pieśni i Tańca „Swojacy”.
Zespół założono w 1945 roku z inicjatywy Mieczysława Stacha. Obecną nazwę nosi od 1961 roku. Repertuar zespołu to pieśni i tańce regionalne.
Muzeum Wincentego Witosa.
Muzeum powstało w roku 1971, jest oddziałem Muzeum Okręgowego w Tarnowie. Muzeum składa się z dwóch części. W starym domu wystawiono eksponaty etnograficzne z XIX wieku. W nowej zagrodzie zachowało się autentyczne wyposażenie domu z okresu życia Witosa. W budynku dawnej stajni umieszczono izbę pamięci. We wnętrzu stodoły znajduje się zbiór narzędzi i sprzętów rolniczych, jakich używał Witos. W małej stodole-spichlerzu znajduje się zbiór sztandarów organizacji ludowych.
Towarzystwo Przyjaciół Muzeum Wincentego Witosa.
Towarzystwo założono w 27. rocznicę śmierci Witosa przez uczestników Zaduszek Witosowych. Formalnie zostało zarejestrowane 30 stycznia 1973 roku. Pierwszym prezesem został Franciszek Kieć. Głównym celem towarzystwa jest pielęgnowanie i krzewienie pamięci o Witosie. Towarzystwo wydaje biuletyn „Piast. Z zagrody Wincentego Witosa".
Biblioteka.
Gminna Biblioteka Publiczna im. Władysława Reymonta. Powstała w roku 1947, założycielką i pierwszym kierownikiem była Antonina Niedojadło. Imię Władysława Reymonta otrzymała w 2005 roku, w 80. rocznicę Dożynek Reymontowskich.
Wydarzenia kulturalne.
Dożynki.
Ludowe święto plonów, tradycyjnie organizowane 15 sierpnia, w Święto Matki Boskiej Zielnej. Od 1980 roku, co pięć organizowane są Dożynki Reymontowskie, dla upamiętnienia dożynek z roku 1925, w których wziął udział Władysław Reymont.
Święto Karpia.
Impreza plenerowa organizowana corocznie od 2002 roku. Degustowaniu potraw z karpia towarzyszą gry, zabawy, konkursy oraz występy artystyczne. Dwudniową imprezę kończy koncert gwiazdy polskiej sceny muzycznej.
Zaduszki Witosowe.
Uroczystości przy grobie Wincentego Witosa. Organizowane są od początku lat 60. ubiegłego wieku, w rocznicę jego śmierci.
Gospodarka.
Przemysł.
2 października 2011 r. otwarta została na terenie gminy Wierzchosławice farma fotowoltaiczna o mocy 1 MW.

</doc>
<doc id="405856" url="https://pl.wikipedia.org/wiki?curid=405856" title="Wierzchowina (województwo lubelskie)">
Wierzchowina (województwo lubelskie)

Wierzchowina – wieś w Polsce położona w województwie lubelskim, w powiecie krasnostawskim, w gminie Żółkiewka.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Żółkiewka. Według Narodowego Spisu Powszechnego (III 2011 r.) wieś liczyła 419 mieszkańców.
Historia.
Wieś notowana w początkach XIV wieku jako Wierzchlaniowa (rok 1305), następnie jako Vyrzchowyna w 1505 roku i Wierzchovina w 1607.
Wierzchowina, wieś, folwark i dobra u źródeł rzki Lentowni alias Łętowni (dopływ Wieprza) w powiecie krasnostawskim ówczesnej gminie Żółkiewka, parafii Chłaniów, odległe 28 wiorst od Krasnegostawu posiadały w roku 1890 ma 61 domów i 601 mieszkańców wyznania rzymskokatolickiego. Ludność trudni się rolnictwem we wsi kowal, stolarz, bednarz, tkacz.
Według spisu z roku 1827 było tu 59 domów i 311 mieszkańców. Wieś ta jest miejscem urodzenia Antoniego Wieniarskiego (ur. 21 stycznia 1823), autora wielu obrazków z życia ludu miejskiego i wiejskiego.
Podobno (jak podaje Słownik z roku 1893) pierwotna nazwa brzmiała „Wierzehlaniowa”, jak ma o tym świadczyć akt erekcji parafii Chłaniów z roku 1305 oraz inne późniejsze akty kościelne i sądowe. W ostatnich czasach właściciel dóbr Wierzchowina Koszarski na obszarze po wyciętym lesie założył folwark Koszarsko (w r. 1882) i oddzielił z dóbr osobny folwark Borowiny.
Dobra Wierzchowina składały się w r. 1890 z folwarków: Wierzchowina i Koszarsko, nomenklatur Borowina i Wąż, rozległość dominalna mórg 1823, a w tym: folwark Wierzchowina gruntów ornych i ogrodów 804 mórg, łąk mórg 72, lasu mórg 320, nieużytków mórg 27; budynków murowanych 4, drew. 18; płodozm. 7. polowy. Folwark Koszarsko gruntów ornych i ogrodów mórg 459, lasu mórg 128, nieużytków mórg 13; budynków drewnianych 3; lasy urządzone; młyn wodny. Wieś Wierzchowina osad 57, mórg 771 i Wieś Majdan Wierzchowiński osad 14, mórg 152.

</doc>
<doc id="405857" url="https://pl.wikipedia.org/wiki?curid=405857" title="Wierzchowina (województwo mazowieckie)">
Wierzchowina (województwo mazowieckie)

Wierzchowina – wieś w Polsce położona w województwie mazowieckim, w powiecie grójeckim, w gminie Jasieniec.
Wieś szlachecka Wierzchowiny położona była w drugiej połowie XVI wieku w powiecie grójeckim ziemi czerskiej województwa mazowieckiego. W latach 1975–1998 miejscowość należała administracyjnie do województwa radomskiego.

</doc>
<doc id="405858" url="https://pl.wikipedia.org/wiki?curid=405858" title="Wierzchowiny (województwo mazowieckie)">
Wierzchowiny (województwo mazowieckie)

Wierzchowiny – wieś w Polsce położona w województwie mazowieckim, w powiecie radomskim, w gminie Jedlińsk.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
Nazwa "Wierzchowiny" (niegdyś "Wyrzechowyny", "Virzchoviny", "Wyerzchowyny") pochodzi od podwyższonego otwartego terenu.
W pobliżu miejscowości przebiega linia kolejowa łącząca Warszawę z Radomiem i Krakowem - przystanek Kruszyna.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Bierwcach.
Geografia.
Wierzchowiny położone są w obrębie Wzniesień Południowomazowieckich na Równinie Radomskiej.
Oświata.
W miejscowości znajduje się Publiczna Szkoła Podstawowa im. Kardynała Stefana Wyszyńskiego.

</doc>
<doc id="405859" url="https://pl.wikipedia.org/wiki?curid=405859" title="Wierzchowiny (województwo podkarpackie)">
Wierzchowiny (województwo podkarpackie)

Wierzchowiny – wieś w Polsce, położona w województwie podkarpackim, w powiecie mieleckim, w gminie Wadowice Górne.
Wierni Kościoła rzymskokatolickiego należą do parafii św. Franciszka z Asyżu w Wadowicach Dolnych.
W latach 1975–1998 miejscowość należała administracyjnie do województwa tarnowskiego.
W miejscowości znajduje się kilka obiektów godnych polecenia, tj.:

</doc>
<doc id="405860" url="https://pl.wikipedia.org/wiki?curid=405860" title="Wierzchowiska Drugie (województwo mazowieckie)">
Wierzchowiska Drugie (województwo mazowieckie)

Wierzchowiska Drugie – wieś w Polsce położona w województwie mazowieckim, w powiecie lipskim, w gminie Sienno.
Do 1930 roku istniała gmina Wierzchowiska. W latach 1975–1998 miejscowość należała administracyjnie do województwa radomskiego.
Historia wsi jest wspólna dla Wierzchowisk Pierwszych i Drugich. Począwszy od wieku XV tj. czasu lokacji wsi w dokumentach historycznych występuje wieś Wierzchowiska.
Wierni Kościoła rzymskokatolickiego z Wierzchowiska Trzeciego należą do parafii Matki Boskiej Częstochowskiej w Gozdawie.

</doc>
<doc id="405861" url="https://pl.wikipedia.org/wiki?curid=405861" title="Wierzchowiska Pierwsze (powiat janowski)">
Wierzchowiska Pierwsze (powiat janowski)

Wierzchowiska Pierwsze – wieś w Polsce położona w województwie lubelskim, w powiecie janowskim, w gminie Modliborzyce.
Krótki opis.
W latach 1975–1998 miejscowość należała administracyjnie do województwa tarnobrzeskiego, obecnie województwo lubelskie. Według Narodowego Spisu Powszechnego (III 2011 r.) liczyła 868 mieszkańców i była drugą co do wielkości miejscowością gminy Modliborzyce. Miejscowość wymieniana już od 1418 r. We wsi znajdował się drewniany kościół z 1922 roku został jednak rozebrany, zachowała się tylko drewniana dzwonnica. Część źródeł ma tu rzeka Sanna. Miejscowa ludność wyznania katolickiego przynależy do Parafii Matki Bożej Nieustającej Pomocy w Wierzchowiskach Drugich. Ważniejsze obiekty znajdujące się w miejscowości:
Historia.
Historia miejscowości została opisana w artykule o drugiej części wsi.

</doc>
<doc id="405862" url="https://pl.wikipedia.org/wiki?curid=405862" title="Wierzchowiska Pierwsze (województwo mazowieckie)">
Wierzchowiska Pierwsze (województwo mazowieckie)

Wierzchowiska Pierwsze – wieś w Polsce położona w województwie mazowieckim, w powiecie lipskim, w gminie Sienno.
Do 1930 roku istniała gmina Wierzchowiska. 
W latach 1975–1998 miejscowość należała administracyjnie do województwa radomskiego.
Historia Wierzchowisk.
W połowie XV w. wieś Wierzchowiska, w parafii Krępa, własność Czajki herbu Dębno, miała łany kmiece, z których dziesięcinę, wartości 14 grzyw., płacono plebanowi w Solcu (Długosz, L. B., II, 574).
Według registru poborowego powiatu radomskiego z r. 1569 wieś Wierzchowiska miała 23 półłanków kmiecych (1 półłanek = 15 morgów), 2 zagrodników, 2 komorników (Pawiński, Małop., 305). Wierzchowiska zaś gmina, z zarządem we wsi Krępa, ma 10825 mórg obszaru (6633 mórg włościańskich) i 3731 mieszkańców (560 protestantów, 68 żydów).
W wieku XIX Wierzchowiska opisano jako: wieś i folwark nad rzeką Krępianką. powiat iłżecki, gmina Wierzchowiska, parafia Krępa, odległe od Iłży 20 wiorst.
W 1827 r. było 37 domów, 379 mieszkańców.
W roku 1882 było tu 53 domów, 341 mieszkańców, młyn wodny.
W r. 1882 folwark Wierzchowiska rozległość mórg 425: gruntów ornych i ogrodów mórg 179, łąk mórg 8, pastwisk mórg 2, lasu mórg 40, wody mórg 5, nieużytków mórg 8; budynków murowanych 4, drewnianych 5; płodozmian 10 – polowy. Wieś Wierzchowiska osad 35, mórg 903; wieś Leszczyny osad 27, mórg 465; wieś Rafałów osad 10, mórg 179.
Sąd gminny okręgu II i stacja pocztowa w Siennie. W skład gminy wchodzą: Aleksandrów, Borowo, Bożydar, Bronisławów, Chojniak, Gozdawa, Janów, Jawor, Jawor Solecki, Jaworska Wola, Krępa-Dolna, Krępa Kościelna, Leszczyny, Maziarze, Podolany, Rafałów, Ratyniec, Rogalin, Wróblew, Wierzehówka i Zofiówka.

</doc>
<doc id="405863" url="https://pl.wikipedia.org/wiki?curid=405863" title="Wierzchowiska (województwo kujawsko-pomorskie)">
Wierzchowiska (województwo kujawsko-pomorskie)

Wierzchowiska – wieś w Polsce położona w województwie kujawsko-pomorskim, w powiecie rypińskim, w gminie Rogowo.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) liczyła 66 mieszkańców. Jest 24. co do wielkości miejscowością gminy Rogowo.

</doc>
<doc id="405864" url="https://pl.wikipedia.org/wiki?curid=405864" title="Wierzchowiska (województwo wielkopolskie)">
Wierzchowiska (województwo wielkopolskie)

Wierzchowiska – osada w Polsce położona w województwie wielkopolskim, w powiecie gnieźnieńskim, w gminie Witkowo.
W latach 1975–1998 miejscowość należała administracyjnie do województwa konińskiego.
Zobacz też: Wierzchowiska 

</doc>
<doc id="405865" url="https://pl.wikipedia.org/wiki?curid=405865" title="Wierzchowisko (województwo łódzkie)">
Wierzchowisko (województwo łódzkie)

Wierzchowisko – wieś w Polsce położona w województwie łódzkim, w powiecie opoczyńskim, w gminie Żarnów.
Wierni Kościoła rzymskokatolickiego należą do parafii św. Anny w Bedlnie.
Historia.
Wzmianki o tej wsi pojawiły się już w 1545 r.
W 1545 r. oznaczono granice między Paszkowicami Jana Wielebnowskiego a Wierzchowiskiem Jakóba Bedlińskigo" (Nihil obsat Cancellarius J.Kawiński). Jednak nie jest to wieś lokowana na prawie niemieckim, więc musiała powstać dużo wcześniej (około XI-XII w.). Prywatna wieś szlachecka "Wierzchowiska", położona była w drugiej połowie XVI wieku w powiecie opoczyńskim województwa sandomierskiego. 
Wierzchowisko od początków swojego istnienia należało do parafii Bedlno, tak pozostało do dzisiaj.
W latach powojennych Wierzchowisko należało do gminy Sworzyce, województwa kieleckiego. W 1973 r. Przeszła do gminy Żarnów i powiatu opoczyńskiego.
W latach 1975–1998 miejscowość należała administracyjnie do województwa piotrkowskiego.
Obecnie Wierzchowisko jest podzielone przez jego mieszkańców na trzy dzielnice: "górkę", "wieś" i "kolonię".
Wierzchowisko zamieszkuje ok. 111 osób w czym 30 osób zamieszkuje "górkę", 45 – "wieś", a 35 – "kolonię".
Latem 2006 r. ze środków unijnych została zbudowana droga, która połączyła Malków, Wierzchowisko i Paszkowice.
Interesujące miejsca.
Dworek szlachecki pochodzący z XIX wieku
Ostatnim właścicielem był Ludwik Lubodziecki, natomiast w latach 60. został sprzedany.
W zabytkowym parku znajduje się kapliczka poświęcona ludziom walczącym w powstaniu warszawskim.
Figurka z 1923 r.
Figurka umiejscowiona na tzw. Górce została ufundowana przez mieszkańców wsi w 1923 r. Znajduje się na niej napis: „Na Cześć i Chwałę Bożą 1923 r. Z dobrowolnych składek Wieś Wieszchowisko”.
Styczniowa wichura 2007 r. uszkodziła górną część figurki.
Dzięki zabiegom mieszkańców "Górki" i w szczególności Jarosława Jakubczyka i Damiana Gwiazdy figurka została odnowiona – jej górna część. 20 maja 2007 ksiądz wikary z Bedlna, Piotr Skowroński, podczas uroczystej mszy dokonał jej konsekracji.
Figurka z 1934 r.
Druga figurka znajduje się w centrum wsi, wybudowana w 1934 r., z napisem: „Króluj Nam Chryste z dobrowolnych składek Wsi Wierzchowisko 1934”.
Szkoła Podstawowa
Początek działalności szkoły w Wierzchowisku sięga okresu II Rzeczypospolitej (dwuklasowa). Funkcjonowała także podczas okupacji jako Czterodziałowa Szkoła Powszechna. W czasach powojennych zostaje utworzona 7-klasowa, a potem 8-klasowa Szkoła Podstawowa. Uczęszczały do niej dzieci z Wierzchowiska, Malkowa, Grębenic, a potem Soczówek. Szkoła Podstawowa funkcjonowała do 2000 roku, kiedy została zamknięta, a dzieci zaczęły uczęszczać do Szkoły Podstawowej im. Juliana Bartoszewicza w Żarnowie oraz do Gimnazjum w Żarnowie.
"Łomanki", "Żwirek"
"Łomanki" i "Żwirek" znajdują się na obrzeżach Wierzchowiska (południowy wschód)
to pozostałości po wydobywanym w tych okolicach kamieniu piaskowym.
Zabytki.
Według rejestru zabytków Narodowego Instytutu Dziedzictwa&lt; na listę zabytków wpisany jest obiekt:

</doc>
<doc id="405866" url="https://pl.wikipedia.org/wiki?curid=405866" title="Wierzchowisko (województwo małopolskie)">
Wierzchowisko (województwo małopolskie)

Wierzchowisko – wieś w Polsce położona w województwie małopolskim, w powiecie olkuskim, w gminie Wolbrom, przy drodze wojewódzkiej nr 783.
W latach 1975–1998 miejscowość należała administracyjnie do województwa katowickiego.

</doc>
<doc id="405867" url="https://pl.wikipedia.org/wiki?curid=405867" title="Wierzchowisko (województwo śląskie)">
Wierzchowisko (województwo śląskie)

Wierzchowisko – wieś w Polsce położona w województwie śląskim, w powiecie częstochowskim, w gminie Mykanów.
W latach 1975–1998 miejscowość należała administracyjnie do województwa częstochowskiego.
W miejscowości znajduje się Szkoła Podstawowa im. Tadeusza Kościuszki w Wierzchowisku.
W miejscowości znajduje się kościół, który jest siedzibą parafii Jezusa Chrystusa Dobrego Pasterza. W strukturze kościoła rzymskokatolickiego parafia należy do metropolii częstochowskiej, archidiecezji częstochowskiej, dekanatu Częstochowa - Podwyższenia Krzyża Świętego.
Zbrodnia w Wierzchowisku.
1 września 1943 r. niemieccy okupanci dokonali mordu na dwóch mieszkańcach Wierzchowiska za udzielanie schronienia Żydom. Ofiarami zbrodni byli Franciszka i Józef Sowowie.16 czerwca 2020 r. w ramach projektu Zawołani po imieniu została odsłonięta tablica pamiątkowa honorująca postawę małżeństwa Sowów.
Ludzie związani z Wierzchowiskiem.
W miejscowości prowadzone jest Artystyczne Przedszkole Olka Klepacza „Klepaczówka”, którego właścicielem jest Aleksander Klepacz – lider grupy Formacja Nieżywych Schabuff.
W latach 1987–1995 dyrektorem Szkoły Podstawowej im. Tadeusza Kościuszki w Wierzchowisku był pełniący od 2017 roku funkcję starosty powiatu częstochowskiego Krzysztof Smela.

</doc>
<doc id="405868" url="https://pl.wikipedia.org/wiki?curid=405868" title="Wierzchowo (województwo pomorskie)">
Wierzchowo (województwo pomorskie)

Wierzchowo (kaszb. "Wierzchòwò", niem. do 1946 "Firchau") – wieś w Polsce położona w województwie pomorskim, w powiecie człuchowskim, w gminie Człuchów.
Wieś jest siedzibą sołectwa, w którego skład wchodzi również miejscowość Mąkowo.
Wieś królewska starostwa człuchowskiego w województwie pomorskim w drugiej połowie XVI wieku. W latach 1945–54 siedziba gminy Wierzchowo.
W latach 1946–1950 miejscowość należała do województwa szczecińskiego, następnie od 1950 do 1975 do województwa koszalińskiego, a w okresie 1975–1998 do województwa słupskiego.
Nazwa.
W potocznym obiegu jest używana również nazwa "Wierzchowo Człuchowskie" (kaszb. "Człëchòwsczé Wierzchòwò"). Miejscowi potocznie określają miejscowość jako "Wierzchowo-Wieś" dla odróżnienia od leżącej nieopodal osady przy wierzchowskiej stacji kolejowej – "Wierzchowa-Dworca".
Historia.
Pierwsze informacje o miejscowości pochodzą z 1372 roku, z dokumentu krzyżackiego, gdzie pojawia się nazwa "Yirchow". Około 1546 roku w miejscowości zbudowano drewniany kościół pod wezwaniem św. Anny. Według informacji z roku 1563 należał on do parafii w Jęcznikach. W 1565 roku Wierzchowo posiadało 62 włóki i należało do Polski. Od roku 1772 miejscowość należała do państwa pruskiego. 
W 1813 roku duża część mieszkańców zmarła z powodu zarazy, którą przyniosły rozbite wojska napoleońskie wracające spod Moskwy. Po zakończeniu I wojny światowej Wierzchowo leżało na terenie Niemiec. W 1923 roku w miejscowości utworzono parafię, a w latach 1927–1930 wybudowano nowy kościół pod wezwaniem Matki Bożej Szkaplerznej. W czasie II wojny światowej wieś nie była istotnie zniszczona. 28 czerwca 1946 włączona do województwo szczecińskiego, następnie 6 lipca 1950 do województwa koszalińskiego, a 1 czerwca 1975 do województwa słupskiego.

</doc>
<doc id="405869" url="https://pl.wikipedia.org/wiki?curid=405869" title="Wierzchucice (województwo kujawsko-pomorskie)">
Wierzchucice (województwo kujawsko-pomorskie)

Wierzchucice – wieś w Polsce położona w województwie kujawsko-pomorskim, w powiecie bydgoskim, w gminie Sicienko.
Podział administracyjny.
W latach 1975–1998 miejscowość należała województwa bydgoskiego.
Demografia.
Według Narodowego Spisu Powszechnego (III 2011 r.) miejscowość liczyła 128 mieszkańców. Jest osiemnastą co do wielkości miejscowością gminy Sicienko.
Dawne cmentarze.
Na terenie wsi zlokalizowany jest nieczynny cmentarz ewangelicki.

</doc>
<doc id="405870" url="https://pl.wikipedia.org/wiki?curid=405870" title="Wierzchucice (województwo zachodniopomorskie)">
Wierzchucice (województwo zachodniopomorskie)

Wierzchucice (niem. "Friedrichsfelde") – wieś w Polsce położona w województwie zachodniopomorskim, w powiecie stargardzkim, w gminie Ińsko, położona 4 km na północny wschód od Ińska (siedziby gminy) i 35 km na północny wschód od Stargardu (siedziby powiatu).
W latach 1975–1998 miejscowość należała administracyjnie do województwa szczecińskiego. 
Wierzchucice leżą na obszarze Ińskiego Parku Krajobrazowego. Wieś ulokowana jest pomiędzy jeziorem Ińsko, a wzgórzami morenowymi (Głowacz, Sarnikierz). Pierwotnie dwie miejscowości: Orzechy położone tuż nad jeziorem i miejscowość Wierzchucice oddalone o 2 km od brzegu jeziora i miejscowości Orzechy. Administracyjnie połączono obie miejscowości i oznaczone są w podziale administracyjnym jako Wierzchucice. Przed II wojną światową w Wierzchucicach znajdował się zajazd. Po II wojnie światowej obie wsie pozbawione elektryczności stopniowo wyludniały się. Do lat 60. w Wierzchcuciach znajdowała się szkoła powszechna 4 klasowa. W okresie od lat 70. do początku lat 90. XX wieku – miejscowości niezamieszkane. W połowie lat 90. XX wieku rozpoczęła się odbudowa budynków mieszkalnych w byłej miejscowości Orzechy. Aktualnie wieś jako Wierzchucice zelektryfikowana, zamieszkana. 
Źródło: opowiadania dawnych mieszkańców miejscowości Wierzchucice i miejscowości Ińsko.
Wierzchucice położone są w odległości 7 km od miejscowości Ińsko. Najbliższą miejscowością (sklep, kościół) położoną również nad brzegiem jeziora Ińsko jest Ścienne. 
Geografia.
Wieś w województwie zachodniopomorskim (powiat stargardzki, gmina Ińsko, sołectwo Storkowo), na Pojezierzu Ińskim, nad jeziorem Ińsko, na terenie Ińskiego Parku Krajobrazowego. — 12 mieszk. w 2008 r.

</doc>
<doc id="405871" url="https://pl.wikipedia.org/wiki?curid=405871" title="Wierzchy (województwo kujawsko-pomorskie)">
Wierzchy (województwo kujawsko-pomorskie)

Wierzchy – wieś kociewska w Polsce położona w województwie kujawsko-pomorskim, w powiecie świeckim, w gminie Osie na obszarze Wdeckiego Parku Krajobrazowego.
W latach 1975–1998 miejscowość należała województwa bydgoskiego. We wsi znajduje się zespół dworsko-parkowy, budynek szkoły z przełomu XIX/XX w. oraz jednostka Ochotniczej Straży Pożarnej.
Na terenie ośrodka wczasowego rosną następujące pomniki przyrody:
W oddziale leśnym nr 215g leśnictwa Zalesie rośnie lipa drobnolistna o nazwie "Grucha" i obwodzie 440 cm.
Zlokalizowany jest tutaj nieczynny cmentarz ewangelicki.

</doc>
<doc id="405872" url="https://pl.wikipedia.org/wiki?curid=405872" title="Wierzchy (województwo mazowieckie)">
Wierzchy (województwo mazowieckie)

Wierzchy – wieś w Polsce położona w województwie mazowieckim, w powiecie grójeckim, w gminie Nowe Miasto nad Pilicą.
W latach 1975–1998 miejscowość należała administracyjnie do województwa radomskiego.

</doc>
<doc id="405873" url="https://pl.wikipedia.org/wiki?curid=405873" title="Wierzchy (województwo opolskie)">
Wierzchy (województwo opolskie)

Wierzchy (niem. "Stoberbrück", do 1936 r. "Wierschy") – wieś w Polsce, położona w województwie opolskim, w powiecie kluczborskim, w gminie Wołczyn.
Częścią miejscowości jest kolonia Niwy.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy określającej "wierzch". W swoim dziele o nazwach miejscowych na Śląsku wydanym w 1888 roku we Wrocławiu jako starszą od niemieckiej wymienia on nazwę w polskiej formie - "Wierzchy" podając jej znaczenie "Dorf auf der Hohe" czyli po polsku "Wieś na górze, wierzchu". Niemcy zgermanizowali nazwę na "Wierschy" w wyniku czego utraciła ona swoje pierwotne znaczenie.
Ze względu na polskie pochodzenie nazistowska administracja III Rzeszy dnia 27 kwietnia 1936 r. w miejsce nazwy "Wierschy" wprowadziła nową, całkowicie niemiecką nazwę "Stoberbrück". 12 listopada 1946 r. nadano miejscowości polską nazwę "Wierzchy".
Demografia.
W 1925 r. w miejscowości mieszkało 577 osób, w 1933 r. 595 osób, a w 1939 r. – 1218.
Historia.
Do głosowania podczas plebiscytu uprawnionych było w Wierzchach 425 osób, z czego 309, ok. 72,7%, stanowili mieszkańcy (w tym 296, ok. 69,6% całości, mieszkańcy urodzeni w miejscowości). Oddano 421 głosów (ok. 99,1% uprawnionych), w tym 420 (ok. 99,8%) ważnych; za Niemcami głosowały 294 osoby (ok. 69,8%), a za Polską 126 osób (ok. 29,9%).
1 kwietnia 1939 r. do Wierzchów włączono miejscowość Szum.
Zabytki.
"Katalog zabytków sztuki w Polsce" z 1960 r. wymienia następujące zabytki w Wierzchach:

</doc>
<doc id="405874" url="https://pl.wikipedia.org/wiki?curid=405874" title="Wierzchy (powiat pleszewski)">
Wierzchy (powiat pleszewski)

Wierzchy (dawniej: "Holendry Wierzchy") – wieś w Polsce położona w województwie wielkopolskim, w powiecie pleszewskim, w gminie Gizałki.
Administracja.
Do 1954 roku siedziba gminy Szymanowice. W latach 1975–1998 miejscowość należała administracyjnie do województwa kaliskiego.
Historia.
Wieś była wymieniana w XVIII wieku, jako "Holendry Wierzchy" – była osadą olęderską, a osadników sprowadził lokalny właściciel – Sęp-Szarzyński. W 1872 we wsi istniały: szkoła, drewniana kaplica kryta słomą oraz ewangelicki cmentarz. Do 1960 siedziba gminy Szymanowice. Istniała tu wówczas poczta i areszt gminny. W latach 60. XX wieku powstała asfaltowa droga do Gizałek. Częścią wsi są Gizałki-Las (dawniej: "Alfredów").
Zabytki.
We wsi pozostałości cmentarza ewangelickiego z licznymi nagrobkami i krzyżami (rosną tu lipy o obwodzie do 400 cm), wiatrak (przebudowany w latach 90. XX wieku), a także odkrywka rudy darniowej (w północnej części wsi). We wsi stoją też domy z rudy darniowej. Jesienią okolice wsi przyciągają amatorów grzybobrań.

</doc>
<doc id="405875" url="https://pl.wikipedia.org/wiki?curid=405875" title="Wierzchy (Sikorki)">
Wierzchy (Sikorki)

Wierzchy – osada wsi Sikorki w Polsce, położona w województwie zachodniopomorskim, w powiecie goleniowskim, w gminie Nowogard. Wchodzi w skład sołectwa Sikorki.
W latach 1975–1998 osada należała administracyjnie do województwa szczecińskiego. 

</doc>
<doc id="405876" url="https://pl.wikipedia.org/wiki?curid=405876" title="Wietrzno (województwo podkarpackie)">
Wietrzno (województwo podkarpackie)

Wietrzno – wieś w Polsce położona w województwie podkarpackim, w powiecie krośnieńskim, w gminie Dukla. Leży nad rzeką Jasiołką.
Wieś duchowna, własność opactwa cystersów koprzywnickich położona była w drugiej połowie XVI wieku w powiecie bieckim województwa krakowskiego. W latach 1975–1998 miejscowość należała administracyjnie do województwa krośnieńskiego.
Grodzisko Wietrzno.
Na terenie wsi odkryto w latach 70. XX wieku dwa grodziska: kultury łużyckiej i wczesnośredniowieczne pochodzące z wieków od X do XI, z zachowanymi śladami potężnego grodu o poczwórnym pierścieniu wałów i fos. Tu odkryto w 1957 r. m.in. siekierkę z tuleją datowaną na okres halsztacki 700-550 p.n.e. z wtopionym meteorytem. Znalezione tu przedmioty pochodzą z epoki neolitu (4000-2000 l. p.n.e.) i epoki brązu – ciałopalne cmentarzysko kurhanowe w lesie między Banią a Łazami z IV w. n.e.
Historia.
W średniowieczu w X-XII w. istniał tu gród z 3 obwałowanymi podgrodziami, co potwierdzają wykopaliska, podczas których odkryto również przedmioty z wcześniejszej epoki żelaza.
Dokumenty z 1185 roku wymieniają Wietrzno. Mikołaj Bogoria Skotnicki podarował w 1185 r. Koprzywnicę i kilka pobliskich wsi, np. Krzcin, Gnieszowice a także koło Krosna, m. Wietrzno i inne miejscowości, zakonowi cystersów, sprowadzonych z Francji przez księcia Kazimierza II Sprawiedliwego.
Wieś Wietrzno wzmiankowana była w 1277 jako nadana klasztorowi cystersów w Koprzywnicy przez komesa Mikołaja Bogorię Skotnickiego. W 1279 r. biskup firmański Filip de Casate, w latach 1278-1282 legat papieski na Węgrzech i w Polsce, w Budzie na Węgrzech potwierdził opatowi klasztoru cystersów w Koprzywnicy prawo do pobierania dziesięciny, między innymi z Wietrzna.
W 1284 r. wyznaczono przez wieś szlak królewski na Ruś i Węgry, dzięki królowi polskiemu.
W 1345 Konrad, opat koprzywnicki, nadał sołectwo klasztornej miejscowości Wietrzno Oberwinowi zwane "Oberwinowa" lub "Albinowa Wola" – przysiółek Wietrzna, położony nad rzeką Jasiel, na której zezwolił budować młyn i karczmę. W tym roku tędy wyznaczył król Kazimierz Wielki drogę dla kupców z Biecza przez Żmigród i Sanok na wschód.
Paszka z Podleszan w 1378 kupił Wietrzno za 50 grzywien. 
W 1438-1460 wieś była w posiadaniu "dziedziców z Wietrzna". W 1474 roku wojska węgierskie pod dowództwem Tomasza Tharczay'a napadły i zniszczyły Wietrzno, dlatego Kazimierz Jagiellończyk w tym roku zwolnił wieś na okres 3 lat z danin. Po zniszczeniach wieś rozwijała się powoli. W 1536 wieś posiadała młyn i karczmę. Na jej terenie istniał folwark należący do opactwa, a inny folwark o powierzchni 1 łana w Woli Wietrznej (Brwinowskiej) należał do sołectwa.
W 1581 r. zapisano w dokumentach Wietrzno z kościołem parafialnym wraz z opodatkowanymi 3 łanami kmieci oraz 5 zagrodników.
Miejscowość najbardziej ucierpiała w XVII w. w wyniku najazdów rosyjskich i szwedzkich. W czasie potopu szwedzkiego w 1657 roku Wietrzno zostało zniszczone przez wojska siedmiogrodzkie Jerzego II Rakoczego.
W 1752 r. wybudowano tu kościół w stylu karpackiego baroku.
W 1772 r. weszła do Wietrzna armia austriacka dokonująca I rozbioru Polski.
W 1788 r. nastąpiła utrata statusu parafii Wietrzno na rzecz przynależności do Bóbrki.
W 1807 r. Wietrzno kupił od Funduszu Religijnego Bernard Zerboni, następnie w 1810 odkupił je Seweryn Chłędowski, a w 1846 Otton Chłędowski.
W 1849 r. mieszkańcy Wietrzna byli świadkami pochodu wojsk rosyjskich, idących z pomocą Habsburgom na Węgry w celu stłumienia powstania węgierskiego, a następnie wracających. W 1866 r. Juliusz Nothon przeprowadził pierwsze próby wierceń w poszukiwaniu ropy naftowej. W latach 1866–1873 majątki dworskie dzierżawiła hr. Jadwiga Qweissenwolf z d. Krasicka. W 1873 Wietrzno było własnością Kazimierza Chłędowskiego i jego siostry Seweryny Jabłonowskiej.
W 1884 r. rozpoczęto wiercenia w poszukiwaniu ropy naftowej na gruntach Chłędowskich, a w 1886 r. nastąpiły pierwsze wybuchy ropy naftowej na kopalni W. H. Mac Gervey´a i Berghaima. W 1886 r. po odkryciu bogatych źródeł ropy założono kopalnie.
Zenon Suszycki – powstaniec styczniowy, który pełnił funkcję dyrektora i nauczyciela w Praktycznej Szkole Wiercenia Kanadyjskiego w Ropiance w latach 1885-1888, w 1888 r. przeniósł szkołę do Wietrzna (w 1896 r. przeniesiona ona została do Borysławia).
W 1893 wybudowano nową szkołę (dzisiaj starą), w 1904 r. plebanię, a w 1906 r. biskup przemyski Józef Sebastian Pelczar ponownie erygował w Wietrznie parafię.
Podczas I wojny światowej w latach 1914 i 1915 w rejonie wsi toczono wielokrotnie walki.
W czasie II wojny światowej działały tu oddziały AK OP-15: "Orskiego", "Bekasa", "Jarowicza" i "Obłońskiego".
Wietrzno zostało wyzwolone spod okupacji hitlerowskiej przez oddziały radzieckie wchodzące w skład 38 Armii gen. płk Kiriłła Moskalenki i 4 Gwardyjskiego Korpusu Pancernego.
Dworek Chłędowskich.
Tu mieszkał pod koniec swego życia i tu zmarł Walenty Chłędowski (1797–1846) – literat, tłumacz, krytyk lit., pisarz, filozof; redaktor (brat Adama Tomasza (1790-1855) bibliografa, dziennikarza).
W XIX w. miejscowość była własnością Kazimierza Chłędowskiego (1843-1920), bratanka Walentego.

</doc>
<doc id="405877" url="https://pl.wikipedia.org/wiki?curid=405877" title="Wietrzno (województwo zachodniopomorskie)">
Wietrzno (województwo zachodniopomorskie)

Wietrzno (dawniej:niem. "Vettrin") – wieś w Polsce położona w województwie zachodniopomorskim, w powiecie koszalińskim, w gminie Polanów.
W latach 1975–1998 miejscowość administracyjnie należała do województwa koszalińskiego.

</doc>
<doc id="405878" url="https://pl.wikipedia.org/wiki?curid=405878" title="Wietrzychowice (województwo kujawsko-pomorskie)">
Wietrzychowice (województwo kujawsko-pomorskie)

Wietrzychowice – wieś w Polsce położona w województwie kujawsko-pomorskim, w powiecie włocławskim, w gminie Izbica Kujawska.
W latach 1919–1975 miejscowość należała do województwa poznańskiego, a w latach 1975–1998 do województwa włocławskiego. Według Narodowego Spisu Powszechnego (III 2011 r.) liczyła 157 mieszkańców. Jest trzynastą co do wielkości miejscowością gminy Izbica Kujawska.
Rezerwat archeologiczny.
W lesie znajduje się rezerwat archeologiczny – cmentarzysko szkieletowe. Zostało ono wzniesione przez plemiona pasterzy i rolników, zamieszkujących tamtejsze tereny 5500 lat temu. Ze względu na wielkość znajdujące się tam grobowce, nazywane też kopcami kujawskimi, określane są mianem "polskich piramid".
W owych rozwiniętych plemionach wytworzył się system wierzeń religijnych, którego przejawem był zwyczaj wznoszenia potężnych budowli kamienno-ziemnych. Te olbrzymie nasypy, w kształcie wydłużonego trójkąta, nierzadko dochodzące do 150 m długości, 6,5-10 m szerokości (w części czołowej) i 2 m wysokości, okładane były głazami i większymi kamieniami, których masa w partii szczytowej sięgała 7–10 ton; w miarę zwężania się grobowca kamienie były coraz mniejsze. Dzięki temu nie obsuwały się, a budowle owe mogły prawie niezmienione przetrwać tysiąclecia. W partiach czołowych budowli występują przerwy w obstawie kamiennej. Były to zapewne wejścia do drewnianych komór przeznaczonych na odprawianie obrzędów pogrzebowych.
Do wzniesienia jednego grobowca zużywano przeciętnie około 150 m³ kamieni i około 1000 m³ ziemi. Transport budulca, z uwagi na rozmiar i znaczny ciężar kamiennych bloków, odbywał się zapewne z pomocą wołów. W grobach tych, nazywanych – jak podaje Oskar Kolberg – "żalkami", pochowani byli wyłącznie mężczyźni. Badania wykazały, że były to pochówki pojedyncze, jakkolwiek spotyka się przypadki znalezienia jednocześnie dwóch mężczyzn pochowanych w tym samym czasie. Zmarłych układano w pozycji wyprostowanej, na wznak. Głowy nieboszczyków skierowane były do czoła grobowca.
Wyposażenie grobowe, zazwyczaj skromne, z reguły ograniczało się tylko do jednego narzędzia krzemiennego, części naczynia bądź bryły wapiennej, co wskazuje na jego symboliczny charakter. Przejawem troski o losy zmarłego i wyrazem złożonego mu uznania przez najbliższych żyjących była przecież sama "piramida", ogrom pracy włożony w zbudowanie, zgodnie z panującym zwyczajem pogrzebowym, potężnego nasypu ziemnego grobu.
Ze względu na sposób konstruowania tych grobowców i ich części wewnętrznych z wielkich kamieni, zalicza się je do tzw. grobowców megalitycznych. Pochodzą z neolitu i stanowią najstarsze na naszych ziemiach nasypy nagrobne, związane z kulturą pucharów lejkowatych (schyłek IV i początek III tysiąclecia p.n.e.). Co do okresu powstania, poprzedzają wzniesienie piramid egipskich. Były to zapewne miejsca pochówku wodzów, lokalnych władców, kapłanów bądź starszyzny plemiennej. Na szczytach grobowców spotyka się pozostałości późniejszych styp i uroczystości ku czci zmarłego. Zapewne były one również miejscem obrzędów kultowych, dokonywanych z udziałem całej społeczności.
W 2006 Rada Gminy Izbica Kujawska powołała Park Kulturowy Wietrzychowice, w skład którego weszło 5 grobowców w Wietrzychowicach i jeden przy siedzibie nadleśnictwa w Gaju Stolarskim.

</doc>
<doc id="405879" url="https://pl.wikipedia.org/wiki?curid=405879" title="Wietrzychowice (województwo małopolskie)">
Wietrzychowice (województwo małopolskie)

Wietrzychowice – wieś w Polsce położona w województwie małopolskim, w powiecie tarnowskim, w gminie Wietrzychowice.
W latach 1975–1998 miejscowość należała administracyjnie do województwa tarnowskiego.
Miejscowość jest siedzibą gminy Wietrzychowice.
We wsi funkcjonuje całoroczne połączenie promowe przed Dunajec z prawobrzeżnymi Siedliszowicami.
Urodził się tu Mieczysław Kaplicki (właściwe nazwisko Maurycy Kapellner), ur. 12 grudnia 1875, zm. 7 sierpnia 1959 w Penrhos w Walii – lekarz dermatolog, działacz społeczny, prezydent Krakowa, podpułkownik lekarz Wojska Polskiego żydowskiego pochodzenia.

</doc>
<doc id="405880" url="https://pl.wikipedia.org/wiki?curid=405880" title="Wiewiórczyn (województwo kujawsko-pomorskie)">
Wiewiórczyn (województwo kujawsko-pomorskie)

Wiewiórczyn – wieś w województwie kujawsko-pomorskim, w powiecie żnińskim, w gminie Rogowo.
W latach 1975–1998 miejscowość należała województwa bydgoskiego. Według Narodowego Spisu Powszechnego (III 2011 r.) liczyła 157 mieszkańców. Jest piętnastą co do wielkości miejscowością gminy Rogowo.
Wiewiórczyn był wsią szlachecką, należącą w przeszłości do parafii w Izdebnie. Na terenie wsi zlokalizowany jest nieczynny cmentarz ewangelicki.

</doc>
<doc id="405881" url="https://pl.wikipedia.org/wiki?curid=405881" title="Wiewiórczyn (województwo łódzkie)">
Wiewiórczyn (województwo łódzkie)

Wiewiórczyn – wieś w Polsce położona w województwie łódzkim, w powiecie łaskim, w gminie Łask.
W latach 1953–1954 miejscowość była siedzibą gminy Wiewiórczyn. W latach 1975–1998 miejscowość należała administracyjnie do województwa sieradzkiego.
W 1943 Niemcy wprowadzili nazwę okupacyjną "Wewjurtschin".

</doc>
<doc id="405882" url="https://pl.wikipedia.org/wiki?curid=405882" title="Wiewiórka (województwo łódzkie)">
Wiewiórka (województwo łódzkie)

Wiewiórka – wieś w Polsce położona w województwie łódzkim, w powiecie wieruszowskim, w gminie Bolesławiec.
W latach 1975–1998 miejscowość należała administracyjnie do województwa kaliskiego.

</doc>
<doc id="405883" url="https://pl.wikipedia.org/wiki?curid=405883" title="Wiewiórka (województwo podkarpackie)">
Wiewiórka (województwo podkarpackie)

Wiewiórka – wieś w Polsce, położona w województwie podkarpackim, w powiecie dębickim, w gminie Żyraków. Znajduje się na Płaskowyżu Tarnowskim, w południowej części Kotliny Sandomierskiej. Przepływa przez nią Potok Wiewiórski. Powstała w XIII wieku. W XVI wieku zasiedlono w niej Tatarów wziętych do niewoli przez hetmana Jana Tarnowskiego po bitwie pod Obertynem (1531). Najstarsze znane zapisy nazwy wsi: Weworka (1415), Wyeworka (1419), Wyewyorka (1460), Wyewyorka u Długosza i później tak samo.
W latach 1975–1998 miejscowość należała administracyjnie do województwa tarnowskiego.
Wiewiórka jest siedzibą rzymskokatolickiej parafii św. Maksymiliana Marii Kolbego należącej do dekanatu Dębica Zachód w diecezji tarnowskiej.
W miejscowości zachowały się relikty dawnego założenia obronnego identyfikowanego z dworem, w którym w 1561 roku zmarł hetman wielki koronny Jan Tarnowski, a w 1570 córka jego, Zofia Ostrogska z Tarnowskich, właścicielka Tarnowa.
23 marca 1943 Gestapo z Dębicy pod dowództwem Juliusa Garblera, żandarmeria niemiecka i Bahnschutzpolizei otoczyły wieś. Niemcy zamordowali rodziny Skwirów i Wałęgów, oraz dwoje staruszków. Gospodarstwa zamordowanych zostały spalone. Łącznie hitlerowcy zabili 16 osób.
W Wiewiórce urodzili się:
Osoby związane z miejscowością Wiewiórka:

</doc>
<doc id="405884" url="https://pl.wikipedia.org/wiki?curid=405884" title="Wiewiórka (województwo warmińsko-mazurskie)">
Wiewiórka (województwo warmińsko-mazurskie)

Wiewiórka – wieś w Polsce położona w województwie warmińsko-mazurskim, w powiecie iławskim, w gminie Iława.
W latach 1975–1998 miejscowość należała administracyjnie do województwa olsztyńskiego.

</doc>
<doc id="405885" url="https://pl.wikipedia.org/wiki?curid=405885" title="Wiewiórki (województwo kujawsko-pomorskie)">
Wiewiórki (województwo kujawsko-pomorskie)

Wiewiórki – wieś w Polsce położona w województwie kujawsko-pomorskim, w powiecie wąbrzeskim, w gminie Płużnica. 
Przez wieś przechodzi droga wojewódzka nr 543.
Wieś królewska w 1664 roku należała do starostwa pokrzywnickiego. W latach 1975–1998 miejscowość należała administracyjnie do województwa toruńskiego. Według Narodowego Spisu Powszechnego (III 2011 r.) liczyła 296 mieszkańców. Jest ósmą co do wielkości miejscowością gminy Płużnica.
Znajduje się tu niemiecki cmentarz wojenny.

</doc>
<doc id="405886" url="https://pl.wikipedia.org/wiki?curid=405886" title="Wiewiórki (województwo warmińsko-mazurskie)">
Wiewiórki (województwo warmińsko-mazurskie)

Wiewiórki (niem. "Eichhorn") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie przy drodze wojewódzkiej nr 512. W latach 1975–1998 miejscowość należała administracyjnie do województwa olsztyńskiego.
W skład sołectwa wchodzą również miejscowości Deksyty i Weskajmy. Nieopodal wsi przepływają dwie rzeki Elma i "Gąska", w ich zakolu znajduje się grodzisko średniowieczne. We wsi zachowały się 2 cmentarze ewangelickie z XIX wieku, kuźnia z pierwszej poł. XX wieku. Do lat pięćdziesiątych znajdował się tu kościół ewangelicki z XVIII wieku, później rozebrany. Do końca lat 90. znajdowała się tu szkoła podstawowa i przedszkole. 
Historia.
Wieś wymieniana w dokumentach już w 1414 r., przy spisywaniu strat poniesionych w wyniku wojny polsko-krzyżackiej. Kolejna wojna z lat 1451–1466 dopełniła zniszczenia wsi, miejscowość się wyludniła. Dopiero w XVI w. zasiedlili ją nowi osadnicy, przybywający głównie z Mazowsza (Polacy). W XVI i XVII w. w tutejszym kościele kazania odprawiano w języku polskim. Szkoła powstała przy kościele, w 1737 r. poddano ją pod nadzór państwowy. W XIX w. gruntownie przebudowano tutejszy kościół. W 1935 r. w szkole uczyło się 59 dzieci a uczył jeden nauczyciel. W 1939 r. we wsi było 337 mieszkańców. W czasie drugiej wojny światowej kościół spłonął.
W 1946 r. uruchomiono ponownie szkołę a jej organizatorem był Antoni Krakowiak. Później nauczycielem był także Stanisław Ołdziej. W 1978 r. we wsi funkcjonowało 40 indywidualnych gospodarstw rolnych, uprawiających łącznie 417 ha ziemi. W tym czasie w Wiewiórkach była szkoła podstawowa, pięcioizbowa, realizująca program ośmiu klas, przedszkole z 20 dziećmi, sala kinowa na 50 miejsc, punkt biblioteczny, boisko sportowe, zakład kowalski oraz zakład stolarski. W 1983 r. była to wieś z rozproszoną zabudową, na którą składało się 36 domów. We wsi mieszkało 213 osób.

</doc>
<doc id="405887" url="https://pl.wikipedia.org/wiki?curid=405887" title="Więcki (województwo śląskie)">
Więcki (województwo śląskie)

Więcki – wieś w Polsce położona w województwie śląskim, w powiecie kłobuckim, w gminie Popów.
W latach 1975–1998 miejscowość należała administracyjnie do województwa częstochowskiego.

</doc>
<doc id="405888" url="https://pl.wikipedia.org/wiki?curid=405888" title="Więcki (województwo warmińsko-mazurskie)">
Więcki (województwo warmińsko-mazurskie)

Więcki (niem. "Wenzken") – wieś w Polsce położona w województwie warmińsko-mazurskim, w powiecie węgorzewskim, w gminie Budry.
W latach 1975–1998 miejscowość należała administracyjnie do województwa suwalskiego.
Do sołectwa Więcki należą miejscowości: Więcki, Pietrele i Droglewo.
Historia.
Wieś została założona w roku 1562. W tym czasie posiadaczem większej posiadłości był tu Więckowicz. Od jego nazwiska pochodzi nazwa wsi. W roku 1600 we wsi był sołtys, 29 chłopów i kowal.
W roku 1710 zmarło tu na dżumę 139 osób.
Szkoła w Więckach założona została w roku 1741. W 1852 r. było w niej 84 uczniów, a w 1935 r. 102 uczniów i dwóch nauczycieli.
Zabytki.
Do wojewódzkiego rejestru zabytków wpisane są obiekty:

</doc>
<doc id="405889" url="https://pl.wikipedia.org/wiki?curid=405889" title="Więckowice (województwo podkarpackie)">
Więckowice (województwo podkarpackie)

Więckowice – wieś w Polsce położona w województwie podkarpackim, w powiecie jarosławskim, w gminie Roźwienica.
Po II wojnie światowej Więckowice weszły w skład województwa rzeszowskiego (1946 rok). W latach 1975–1998 miejscowość należała administracyjnie do województwa przemyskiego.
W roku 1984 został wybudowany w Więckowicach kościół filialny parafii św. Mikołaja Biskupa w Tuligłowach pod wezwaniem Trójcy Przenajświętszej.
Historia.
Tradycje osadnicze dotyczące wsi Więckowice sięgają XIV wieku. Początkowo Więckowice były niewielkim przysiółkiem wsi Bystrowice. Bystrowice wchodziły w skład dóbr należących do Mikołaja Mzurowskiego dziedzica Rudołowic, Tuligłów, Węgierki i Tyniowic.
W 1464 r. dobra po Janie Mzurowskim; Bystrowice i Więckowice zostały podzielone między synów: Jana i Mikołaja.
Więckowice otrzymał Mikołaj i dla uniezależnienia się od brata i zdobycia nowych dochodów, zastrzegł sobie w umowie podziałowej prawo postawienia młyna na rzece Mleczce w Więckowicach. W 1450 r. król Kazimierz Jagiellończyk przeniósł Rudołowice, Bystrowice i Więckowice z prawa polskiego na prawo niemieckie. W 1507 roku we wsi wzmiankowana jest cerkiew. W 1508 r. właścicielami Więckowic byli Roźwienieccy i Wiączkowscy, w 1589 Jarosławscy. Według wykazu podatkowego z 1651 roku Więckowice miały zagospodarowane 3 łany, karczmę, a oprócz kmieci mieszkało jeszcze 7 rodzin zagrodników. Właściciele wsi zmieniali się często. Na przełomie XVII i XVIII w. wieś była własnością Katarzyny z Sienna. W 1713 roku w Więckowicach mieszkało 5 kmieci uprawiających po pół łanu, 10 zagrodników uprawiających ćwierć łanu oraz 3 chałupników.
W XIX wieku Więckowice należały do Białobrzeskich, Jędrzyjowskich. W połowie XIX w został wybudowany dwór. Obszar dworski w Więckowicach miał 6 domów, mieszkało tam 76 osób. Jego przełożonym był Bolesław Jasiński. W 1893 r. wieś składała się z 31 domów i 190 mieszkańców. Przeważali mieszkańcy wyznania rzymskokatolickiego (57.4%), 35.2% stanowili prawosławni i 7.4% stanowili wyznawcy judaizmu.
Na skraju wsi znajduje się stary cmentarz zwany potocznie „cholernym”. Pochowani są tam ludzie, których dziesiątkowała panująca w latach 1831–1873 choroba. Pochowani są tam zarówno mieszkańcy Więckowic wyznania katolickiego, jak i greckokatolickiego. Cmentarz został w 2017 roku kapitalnie odnowiony przez miejscową OSP i wpisany w rejestr zabytków. Jest również w Więckowicach jedno miejsce, o którym mówi się, że to stare cmentarzysko. W miejscu tym do dziś można znaleźć ludzkie szczątki. W miejscu tym znajdowała się Cerkiew i mieszkał Pop. W 1888 roku wieś należała do Wacława Marynowskiego herbu Niezgoda, radnego powiatu jarosławskiego.
Na początku XX wieku Więckowice razem z większymi Bystrowicami liczyły 126 domów, a w obu wsiach mieszkało 709 osób. W 1902 roku według ksiąg parafialnych Cerkwi Greckokatolickiej w Pruchniku w Więckowicach mieszkało 24 osoby obrządku greckokatolickiego, które podlegały parafii w Pruchniku. W 1909 roku właścicielką Więckowic wraz z Bystrowicami była Maria Anlauf.
Od 1919 roku Więckowice znajdowały się w województwie lwowskim, powiecie jarosławskim i gminie Roźwienica.
Wieś dzieliła się na dwie części: domy skupione wokół drogi (czyli dawna ulicówka) i parcelacja. Na parcelacji mieszkali przybysze z różnych stron kraju, których domy znajdowały się w różnych punktach dawnego obszaru dworskiego. Dzięki staraniom Zofii Marynowskiej, matki Jana, w Więckowicach powstaje w 1925 roku pierwsza szkoła. Nauka odbywała się w czworaku dworskim. Jan Marynowski darował % morga gruntu pod budowę szkoły i 12 września 1925 roku we własnym drewnianym budynku dzieci rozpoczęły rok szkolny. W 1939 r. posiadłości Jana Marynowskiego wynosiły 112 ha i 21 arów. Majątek był już zadłużony i kontrolę nad nim sprawował bank.
Na początku września 1939 do Więckowic, jak i innych okolic wkroczyły korpusy oddziałów niemieckich, nie siejąc jednak spustoszenia we wsi. Od 26 października 1939 do 18 stycznia 1945 Więckowice wchodziły w skład Generalnego Gubernatorstwa, dystrykt krakowski. W 1944 roku do Więckowic weszły wojska radzieckie. Jakiś czas stacjonowały one we wsi. W Więckowicach słynna jest rodzina Kądziołków, która podczas wojny ukrywała 3 Żydów w swoim gospodarstwie. W 2001 r.zostali odznaczeni tytułem "Sprawiedliwi wśród narodów świata" odznaczenie przyznawane przez Instytut Jad Waszem w Jerozolimie. W 1923 r. urodził się w Więckowicach Edward Galiński, który 14 czerwca 1940 r. przybył pierwszym transportem do KL Auschwitz. Został stracony wraz z Malą Zimetbaum 22 sierpnia 1944 po ucieczce z obozu. Ostatnim właścicielem Więckowic aż do roku 1947 był Jan Marynowski.
Zespół dworski.
We wsi zachował się murowany dwór z połowy XIX w. Obecnie jest odremontowany stanowi własność prywatną. Dwór jest pięknym przykładem architektury dawnych dworów szlacheckich. Zbudowano go na rzucie prostokąta z dwoma alkierzami, nadającymi budynkowi kształt litery U. Po wojnie budynek służył miejscowej młodzieży jako szkoła podstawowa, która została zlikwidowana w latach osiemdziesiątych. Dwór otoczony był parkiem. Dziś pozostały tylko niewielkie ogrody krajobrazowe, ze skupieniami dwustuletnich lip oraz nasadzeń grabowych z klonem i jesionem, modrzewiem, świerkiem i kasztanowcem. Na uwagę zasługuje również kilka drewnianych domów z początków XX wieku. w parku krajobrazowym znajduje się piękna figurka Matki Boskiej oraz zabytkowy krzyż przy skrzyżowaniu dawnych dróg. Z krzyżem związane są pewne historie oraz legendy. W skład zespołu dworskiego wchodziła również gorzelnia. Według spisu gorzelni w Galicji z 1901 r. gorzelnia również znajdowała się w Więckowicach, a jej właścicielem był Mieczysław Marynowski.
Czasy współczesne.
W Więckowicach prężnie działa miejscowa OSP, która w ostatnich latach przyczyniła się do rozwoju kulturalnego miejscowości oraz integracji mieszkańców. Jednostka powstała prawdopodobnie na przełomie XIX i XX wieku, czego potwierdzeniem jest odnotowany fakt uczestnictwa strażaków z Więckowic na poświęceniu sztandaru OSP w Węgierce w 1910 roku. Jednostka posiada również egzemplarz motopompy „Leopolia” produkowanej przez firmę Steinhagen i Stransky w Warszawie. Pompa prawdopodobnie została wyprodukowana w latach 30. XX wieku. W latach 70. XX wieku została wybudowana nowa remiza strażacka, która służy strażakom do dziś. W Więckowicach bardzo dobrze działa również powstałe w latach 60. XX wieku Koło Gospodyń Wiejskich, które ma wiele sukcesów na swoim koncie w przeglądach regionalnych.
W dniu 10 listopada 2018 miała miejsce uroczystość poświęcenia tablicy upamiętniającej 100 lecie odzyskania przez Polskę niepodległości. Na tablicy tej zostały wyszczególnione nazwiska 18 mieszkańców Więckowic walczących o niepodległość Polski.
Ciekawe obiekty to:

</doc>
<doc id="405890" url="https://pl.wikipedia.org/wiki?curid=405890" title="Więckowice (wieś w województwie wielkopolskim)">
Więckowice (wieś w województwie wielkopolskim)

Więckowice – wieś w Polsce położona w województwie wielkopolskim, w powiecie poznańskim, w gminie Dopiewo.
Historia.
Wieś szlachecka Więczkowice położona była w 1580 roku w powiecie poznańskim województwa poznańskiego. W latach 1975–1998 miejscowość należała administracyjnie do województwa poznańskiego.
Położona przy trasie Poznań – Buk. Pierwsze wzmianki na temat Więckowic pochodzą z 1387 roku. Od XIV do XVI wieku wieś należała do rodziny Więckowskich. W XVII wieku majątek w rękach Zbijewskich, a od 1699 roku do Bielińskich, następnie Drwęskich. Roch Drwęski sprzedał Więckowice Andrzejowi Turno. W latach 1825–1832 Więckowice należały do Mycielskich. W latach 1832–1939 właścicielami byli Brezowie, którzy już w listopadzie 1918 zainicjowali akcję rozbrajania Niemców na trakcie bukowskim w kierunku Poznania.
Obiekty.
We wsi znajduje się zabytkowy zdewastowany dwór wraz z parkiem, zbudowany pod koniec XVII wieku dla rodziny Bielińskich. Utrzymana jest jedynie część służąca jako kaplica, w której co niedzielę odbywają się nabożeństwa.
W 2018 nad stawem we wsi urządzono strefę rekreacyjną z częścią historyczną (aleje, ławki, plac zabaw). Otwarto ścieżkę edukacyjną i odsłonięto głaz pamiątkowy ku czci powstańców wielkopolskich (dwadzieścia nazwisk, w tym dwóch z rodu Brezów, właścicieli lokalnego majątku). 
W pobliżu północnego krańca jeziora Niepruszewskiego stoi na wzgórzu dużych rozmiarów betonowy krzyż o nieznanej historii. Być może jest to rekonstrukcja krzyża XIX-wiecznego. Miejscowa legenda głosi, że mógł to być krzyż pokutny ustawiony przez hrabinę Brezę, celem uspokojenia głosów duchów nieszczęśliwych kochanków, którym nie było dane się ożenić (głosy te miały spłoszyć konie hrabiny, co spowodowało wywrócenie powozu).

</doc>
<doc id="405891" url="https://pl.wikipedia.org/wiki?curid=405891" title="Więcławice (województwo kujawsko-pomorskie)">
Więcławice (województwo kujawsko-pomorskie)

Więcławice – osada w Polsce położona w województwie kujawsko-pomorskim, w powiecie inowrocławskim, w gminie Gniewkowo.
Podział administracyjny.
W latach 1975–1998 miejscowość należała województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 300 mieszkańców. Jest dziewiątą co do wielkości miejscowością gminy Gniewkowo.
Zabytki.
Według rejestru zabytków NID na listę zabytków wpisany jest zespół dworski, po 1920, nr rej.: 110/A z 26.04.1984:

</doc>
<doc id="405892" url="https://pl.wikipedia.org/wiki?curid=405892" title="Więcławice (województwo mazowieckie)">
Więcławice (województwo mazowieckie)

Więcławice – wieś w Polsce położona w województwie mazowieckim, w powiecie płockim, w gminie Brudzeń Duży.
W latach 1975–1998 miejscowość należała administracyjnie do województwa płockiego.
Transport.
Przez centrum wsi przebiega droga wojewódzka nr 562 łącząca Szpetal Górny z Płockiem.

</doc>
<doc id="405893" url="https://pl.wikipedia.org/wiki?curid=405893" title="Wiktorowo (województwo podlaskie)">
Wiktorowo (województwo podlaskie)

Wiktorowo – wieś w Polsce położona w województwie podlaskim, w powiecie siemiatyckim, w gminie Perlejewo.
W latach 1975–1998 miejscowość należała administracyjnie do województwa łomżyńskiego.
Wierni kościoła rzymskokatolickiego należą do parafii św. Jana Chrzciciela w Grannym.
Historia.
Folwark "Wiktorowo" powstał na gruntach folwarku "Kabaćki". Założyła go po roku 1860 Wanda z Ossolińskich Potocka i nazwała go od imienia ojca. Należał do dóbr Rudka. 
W końca XIX wieku w Wiktorowie było 465 ½ dziesięcin gruntów, w tym 187 dziesięcin nieużytków. Wiktorowo należało do gminy Skórzec.
Majątek o powierzchni 260 ha był dzierżawiony przez Kazimierza Jastrzębskiego, który około roku 1905 został jego właścicielem.
W 1915 roku rodzina Jastrzębskich została przesiedlona w głąb Rosji. W czasie I wojny światowej opuszczonym majątkiem opiekowała się gmina Skórzec. Po wojnie Jastrzębscy mieszkali w ocalałych czworakach. W 1921 r. budynek ten zamieszkiwało 48 osób.
W 1933 r. zmarł Kazimierz Jastrzębski senior. Majątek spłacał syn Antoni, który był klasyfikatorem gruntów w województwie białostockim. Przed wojną zbudowano tu duży ceglany dwór. Zarządzała nim Celina Kosarzewska, kuzynka Jastrzębskich. W pobliżu znajdowały się: czworaki przeznaczone dla parobków, stajnie, stodoły oraz piwnice, magazynki i obory zbudowane z kamienia.

</doc>
<doc id="405894" url="https://pl.wikipedia.org/wiki?curid=405894" title="Wiktorowo (województwo warmińsko-mazurskie)">
Wiktorowo (województwo warmińsko-mazurskie)

Wiktorowo – osada w Polsce położona w województwie warmińsko-mazurskim, w powiecie elbląskim, w gminie Gronowo Elbląskie, na obszarze Żuław Elbląskich.
W latach 1975–1998 miejscowość administracyjnie należała do województwa elbląskiego.

</doc>
<doc id="405895" url="https://pl.wikipedia.org/wiki?curid=405895" title="Wiktoryn (województwo kujawsko-pomorskie)">
Wiktoryn (województwo kujawsko-pomorskie)

Wiktoryn – wieś w Polsce położona w województwie kujawsko-pomorskim, w powiecie aleksandrowskim, w gminie Waganiec.
W latach 1975–1998 miejscowość należała administracyjnie do województwa włocławskiego.
Wieś sołecka – zobacz jednostki pomocnicze gminy Waganiec w BIP.
Historia.
Wiktoryn wieś w powiecie nieszawskim, gminie Bądkowo, parafii Zbrachlin. W roku 1882 posiadał 180 mieszkańców, 333 mórg włościańskich.

</doc>
<doc id="405896" url="https://pl.wikipedia.org/wiki?curid=405896" title="Wiktoryn (województwo mazowieckie)">
Wiktoryn (województwo mazowieckie)

Wiktoryn – wieś w Polsce położona w województwie mazowieckim, w powiecie pułtuskim, w gminie Zatory.
Wierni Kościoła rzymskokatolickiego należą do parafii św. Małgorzaty w Zatorach.
W latach 1975–1998 miejscowość należała administracyjnie do województwa ostrołęckiego.
Linki zewnętrzne.
 

</doc>
<doc id="405897" url="https://pl.wikipedia.org/wiki?curid=405897" title="Wiktoryn (województwo świętokrzyskie)">
Wiktoryn (województwo świętokrzyskie)

Wiktoryn – wieś w Polsce położona w województwie świętokrzyskim, w powiecie ostrowieckim, w gminie Ćmielów.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="405898" url="https://pl.wikipedia.org/wiki?curid=405898" title="Wilamowice (województwo dolnośląskie)">
Wilamowice (województwo dolnośląskie)

Wilamowice – wieś w Polsce położona w województwie dolnośląskim, w powiecie ząbkowickim, w gminie Ciepłowody.
Podział administracyjny.
W latach 1975–1998 miejscowość należała administracyjnie do województwa wałbrzyskiego.

</doc>
<doc id="405899" url="https://pl.wikipedia.org/wiki?curid=405899" title="Wilamowice (województwo mazowieckie)">
Wilamowice (województwo mazowieckie)

Wilamowice – wieś w Polsce położona w województwie mazowieckim, w powiecie płońskim, w gminie Dzierzążnia.
Wieś szlachecka położona była w drugiej połowie XVI wieku w ziemi wyszogrodzkiej. W latach 1975–1998 miejscowość należała administracyjnie do województwa ciechanowskiego.

</doc>
<doc id="405900" url="https://pl.wikipedia.org/wiki?curid=405900" title="Wilamowo (województwo podlaskie)">
Wilamowo (województwo podlaskie)

Wilamowo – wieś w Polsce położona w województwie podlaskim, w powiecie łomżyńskim, w gminie Przytuły.
Wierni kościoła rzymskokatolickiego należą do parafii Nawiedzenia Najświętszej Maryi Panny w Romanach.
Historia.
Dawniej prywatna wieś szlachecka "Wilanowo" położona była w drugiej połowie XVI wieku w powiecie radziłowskim ziemi wiskiej województwa mazowieckiego.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku wieś zamieszkiwało 340 osób, 336 było wyznania rzymskokatolickiego a 4 mojżeszowego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. Miejscowość należała do parafii rzymskokatolickiej w m. Romany. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego. 

</doc>
<doc id="405901" url="https://pl.wikipedia.org/wiki?curid=405901" title="Wilanowo (województwo podlaskie)">
Wilanowo (województwo podlaskie)

Wilanowo – wieś w Polsce położona w województwie podlaskim, w powiecie siemiatyckim, w gminie Mielnik.
W latach 1975–1998 miejscowość należała administracyjnie do województwa białostockiego.
Prawosławni mieszkańcy wsi należą do Świętych Kosmy i Damiana w Telatyczach
, a wierni kościoła rzymskokatolickiego parafii Podwyższenia Krzyża Świętego w Tokarach.

</doc>
<doc id="405902" url="https://pl.wikipedia.org/wiki?curid=405902" title="Wilanowo (województwo wielkopolskie)">
Wilanowo (województwo wielkopolskie)

Wilanowo – wieś w Polsce położona w województwie wielkopolskim, w powiecie grodziskim, w gminie Kamieniec.
Na północny wschód od Wilanowa przepływa Mogilnica.
W okresie Wielkiego Księstwa Poznańskiego (1815-1848) miejscowość wzmiankowana jako Wilanów należała do wsi większych w ówczesnym pruskim powiecie Kosten rejencji poznańskiej. Wilanów należał do okręgu wielichowskiego tego powiatu i stanowił część majątku Łęki Małe, którego właścicielem był wówczas Nepomucen Żółtowski. Według spisu urzędowego z 1837 roku Wilanów liczył 121 mieszkańców, którzy zamieszkiwali 19 dymów (domostw). Wilanowo podlegało pod parafię w Łękach Wielkich.
W latach 1975–1998 miejscowość należała administracyjnie do województwa poznańskiego.
Na północny wschód od Wilanowa przebiega żółty szlak pieszy.

</doc>
<doc id="405903" url="https://pl.wikipedia.org/wiki?curid=405903" title="Wilcza Góra (województwo mazowieckie)">
Wilcza Góra (województwo mazowieckie)

Wilcza Góra – wieś w Polsce położona w województwie mazowieckim, w powiecie piaseczyńskim, w gminie Lesznowola.
W latach 1975–1998 miejscowość należała administracyjnie do województwa warszawskiego.

</doc>
<doc id="405904" url="https://pl.wikipedia.org/wiki?curid=405904" title="Wilcza Góra (województwo śląskie)">
Wilcza Góra (województwo śląskie)

Wilcza Góra – wieś w Polsce położona w województwie śląskim, w powiecie kłobuckim, w gminie Przystajń.
W latach 1975–1998 miejscowość należała administracyjnie do województwa częstochowskiego.
Zobacz też: Wilcza Góra 

</doc>
<doc id="405905" url="https://pl.wikipedia.org/wiki?curid=405905" title="Wilcza (województwo dolnośląskie)">
Wilcza (województwo dolnośląskie)

Wilcza () – wieś w Polsce położona w województwie dolnośląskim, w powiecie kłodzkim, w gminie Kłodzko.
Położenie.
Wilcza to wieś łańcuchowa o długości około 2 km, leżąca w Sudetach w kotlinie Grzbietu Zachodniego Gór Bardzkich, nad potokiem Wilcza, na wysokości około 400-490 m n.p.m. Położona w dolinie miejscowość otoczona jest od wschodu przez Grzbiet Zachodni, w skład którego wchodzi Wilcza Równina, Przełęcz Wilcza oraz Wilczak. Od zachodu osłania ją boczne ramię Grzbietu Zachodniego z Wilczą Górą, Słupem i Widałkiem. Dolina Wilczy zaliczana jest do najbardziej malowniczych dolin w Sudetach.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Nazwa.
Według niemieckiego językoznawcy Heinricha Adamy’ego nazwa miejscowości wywodzi się od polskiej nazwy drapieżnika "wilka". W swoim dziele o nazwach miejscowości na Śląsku wydanym w 1888 roku we Wrocławiu wymienia on najwcześniejszą nazwę wsi jako "Wilcza" podając jej znaczenie "Wolfsdorf" czyli po polsku "Wieś wilków". Nazwa wsi została później fonetycznie zgermanizowana na "Wiltsch" i utraciła swoje pierwotne znaczenie.
Historia.
Pierwsza wzmianka o Wilczej pochodzi z roku 1304. W roku 1410 było tu wolne sędziostwo, pozostała część miejscowości często zmieniała właścicieli. W 1825 roku były tu 34 budynki, w 1840 roku nadal istniało wolne sędziostwo, poza tym był funkcjonował młyn wodny i gorzelnia. W 1887 roku w miejscowości powstała szkoła. Populacja wsi nigdy nie była liczna. W latach 1910-1933 zamieszkiwało ją niewiele ponad 200 osób. W 1978 roku było tu 26 gospodarstw rolnych, w 1988 roku ich liczba zmniejszyła się do 14.
Współczesność.
W roku 1988 Wilcza liczyła 120 mieszkańców. Większość gospodarstw utrzymuje się z rolnictwa oraz pracy w okolicznych lasach. Część osób dojeżdża do pracy w innych miejscowościach – głównie do Kłodzka i Barda. Wieś nie posiada własnego kościoła, a jej mieszkańcy przynależą do parafii w oddalonym o około 3 km Wojborzu. Na terenie Wilczej nie ma zaplecza handlowo-usługowego. Lokalna szkoła podstawowa została zlikwidowana na początku lat 70. XX wieku. Najbliższa znajduje się sąsiednim Wojborzu.
Rekreacja.
Ze względu na swoje położenie wieś została doceniona jako miejsce o znaczeniu rekreacyjnym i turystycznym. Część budynków została wykupiona przez przyjezdnych, głównie z Wrocławia, z przeznaczeniem na domy letniskowe. Swój dom w Wilczej ma m.in. Bogusław Litwiniec, współtwórca wrocławskiego Teatru „Kalambur”.
Wilcza jest dobrym punktem wypadowym do pobliskich rezerwatów: Rezerwat przyrody Cisowa Góra i Rezerwat przyrody Cisy.

</doc>
<doc id="405906" url="https://pl.wikipedia.org/wiki?curid=405906" title="Wilcza (województwo śląskie)">
Wilcza (województwo śląskie)

Wilcza – wieś w Polsce położona w województwie śląskim, w powiecie gliwickim, w gminie Pilchowice.
Pierwsze zapiski o wsi pochodzą z 1486 roku. Dawniej dzieliła się ona na Wilczę Górną i Dolną.
Na południowym wschodzie Wilcza posiada eksklawę o nazwie Wilcza-Czuchów, oddzieloną od głównego obszaru wsi pasmem Knurowa. Jest to więc za razem ekslawa gminy Pilchowice.
W latach 1945–1954 siedziba gminy Wilcza. W latach 1975–1998 miejscowość należała administracyjnie do województwa katowickiego.
Nazwa.
Według niemieckiego nauczyciela Heinricha Adamy’ego nazwa miejscowości wywodzi się od polskiej nazwy drapieżnika "wilka". W swoim dziele o nazwach miejscowości na Śląsku wydanym w 1888 roku we Wrocławiu wymienia on najwcześniejszą nazwę wsi jako "Wilcza" podając jej znaczenie "„Wolfsdorf”", czyli po polsku "„Wieś wilków”". Nazwa wsi została później fonetycznie zgermanizowana i utraciła swoje pierwotne znaczenie.
Historia.
W XIX wieku wymieniane są dwie wsie "Ober" oraz "Nieder Wilcza". W połowie XIX wieku w obu miejscowościach dominowała ludność polska. Topograficzny opis Górnego Śląska z 1865 roku notuje stosunki ludnościowe na terenie wsi: "Ober Wilcza" – "„Im Dorfe befinden sich 98 Haushaltungen mit 508 nur der polnischen Sprache(...).”" (pol. "We wsi znajduje się 98 gospodarstw domowych z 580 mieszkańcami tylko polskiej mowy"), a w sąsiedniej "Nieder Wilcza" "„Das Dorf enhalt in 99 Haushaltungen 495 polnisch Sprechende(...).”", czyli w tłumaczeniu na język polski "„Wieś składa się z 99 gospodarstw domowych, z 495 osobami polskiej mowy(...)”".
Zabytki.
We wsi znajdują się:
Turystyka.
Przez wieś przebiegają szlaki turystyczne:
Sport.
W miejscowości działa klub piłki nożnej oraz tenisa stołowego Wilki Wilcza, założony w 1948 roku.

</doc>
<doc id="405907" url="https://pl.wikipedia.org/wiki?curid=405907" title="Wilcza (województwo wielkopolskie)">
Wilcza (województwo wielkopolskie)

Wilcza – wieś w Polsce położona w województwie wielkopolskim, w powiecie jarocińskim, w gminie Kotlin.
W latach 1975–1998 miejscowość należała administracyjnie do województwa kaliskiego.

</doc>
<doc id="405908" url="https://pl.wikipedia.org/wiki?curid=405908" title="Wilcza Wola (województwo mazowieckie)">
Wilcza Wola (województwo mazowieckie)

Wilcza Wola – wieś w Polsce położona w województwie mazowieckim, w powiecie szydłowieckim, w gminie Szydłowiec.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Mikołaja w Wysokiej.

</doc>
<doc id="405909" url="https://pl.wikipedia.org/wiki?curid=405909" title="Wilcza Wola (powiat kolbuszowski)">
Wilcza Wola (powiat kolbuszowski)

Wilcza Wola – wieś w Polsce, położona w województwie podkarpackim, w powiecie kolbuszowskim, w gminie Dzikowiec, w Kotlinie Sandomierskiej.
W administracji kościelnej rzymskokatolickiej miejscowość położona w metropolii lubelskiej, w diecezji Sandomierskiej, w dekanacie Raniżów, w parafii św. Michała Archanioła w Wilczej Woli (Spiach).
Część terenu wsi zajmuje sztuczny zbiornik wodny "Zbiornik Łęg (Maziarnia)", który powstał w 1989 roku poprzez spiętrzenie wód rzeki Łęg.
W latach 1975–1998 miejscowość należała administracyjnie do województwa rzeszowskiego.

</doc>
<doc id="405910" url="https://pl.wikipedia.org/wiki?curid=405910" title="Wilcze (województwo wielkopolskie)">
Wilcze (województwo wielkopolskie)

Wilcze (niem. "Wilze") – wieś w Polsce położona w województwie wielkopolskim, w powiecie wolsztyńskim, w gminie Wolsztyn.
W okresie Wielkiego Księstwa Poznańskiego (1815-1848) miejscowość wzmiankowana jako Wilcze należała do wsi większych w ówczesnym powiecie babimojskim rejencji poznańskiej. Wilcze należały do babimojskiego okręgu policyjnego tego powiatu i stanowiły część majątku Obra, którego właścicielem był Dziembowski. Według spisu urzędowego z 1837 roku Wilcze liczyły 118 mieszkańców, którzy zamieszkiwali 19 dymów (domostw).
W latach 1975–1998 miejscowość należała administracyjnie do województwa zielonogórskiego.

</doc>
<doc id="405911" url="https://pl.wikipedia.org/wiki?curid=405911" title="Wilczewo (województwo kujawsko-pomorskie)">
Wilczewo (województwo kujawsko-pomorskie)

Wilczewo – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Radomin.
Podział administracyjny.
W latach 1975–1998 miejscowość należała administracyjnie do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 131 mieszkańców. Jest dziewiątą co do wielkości miejscowością gminy Radomin.

</doc>
<doc id="405912" url="https://pl.wikipedia.org/wiki?curid=405912" title="Wilczewo (województwo podlaskie)">
Wilczewo (województwo podlaskie)

Wilczewo – wieś w Polsce położona w województwie podlaskim, w powiecie kolneńskim, w gminie Stawiski.
Wierni kościoła rzymskokatolickiego należą do parafii św. Wojciecha Biskupa i Męczennika w Porytem.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Stawiski.
Według Powszechnego Spisu Ludności z 1921 roku wieś zamieszkiwało 174 osoby w 26 budynkach mieszkalnych. Miejscowość należała do parafii rzymskokatolickiej w m. Poryte. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. W październiku 1939 roku weszła w skład Zachodniej Białorusi – a 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="405913" url="https://pl.wikipedia.org/wiki?curid=405913" title="Wilczkowice Górne (województwo łódzkie)">
Wilczkowice Górne (województwo łódzkie)

Wilczkowice Górne – wieś w Polsce położona w województwie łódzkim, w powiecie łęczyckim, w gminie Łęczyca.
W latach 1975–1998 miejscowość należała administracyjnie do województwa płockiego.

</doc>
<doc id="405914" url="https://pl.wikipedia.org/wiki?curid=405914" title="Wilczkowice Górne (województwo mazowieckie)">
Wilczkowice Górne (województwo mazowieckie)

Wilczkowice Górne – wieś w Polsce położona w województwie mazowieckim, w powiecie kozienickim, w gminie Kozienice.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii św. Jakuba Apostoła w Świerżach Górnych.

</doc>
<doc id="405915" url="https://pl.wikipedia.org/wiki?curid=405915" title="Wilczkowice (województwo dolnośląskie)">
Wilczkowice (województwo dolnośląskie)

Wilczkowice – wieś w Polsce położona w województwie dolnośląskim, w powiecie wrocławskim, w gminie Jordanów Śląski.
Podział administracyjny.
W latach 1975–1998 miejscowość należała administracyjnie do województwa wrocławskiego.
Demografia.
Według Narodowego Spisu Powszechnego (III 2011 r.) liczyły 330 mieszkańców. Są trzecią co do wielkości miejscowością gminy Jordanów Śląski.
Nazwa.
Według niemieckiego językoznawcy Heinricha Adamy’ego nazwa miejscowości wywodzi się od polskiej nazwy drapieżnika "wilka". W swoim dziele o nazwach miejscowych na Śląsku wydanym w 1888 roku we Wrocławiu wymienia on najwcześniejszą nazwę wsi jako "Wilczcowicz" podając jej znaczenie "Wolfsdorf" czyli po polsku "Wieś wilków". Nazwa wsi została później fonetycznie zgermanizowana na "Wilschkowitz" i utraciła swoje pierwotne znaczenie.
Znaczenie to notuje również śląski pisarz Konstanty Damrot w swojej pracy o śląskim nazewnictwie z 1896 roku wydanej w Bytomiu. Wymienia dwie nazwy: obecnie funkcjonującą, polską "Wilczkowice" oraz niemiecką "Wilschkowitz" cytując również staropolską nazwę "Wilkowicz" pod jaką wieś została zanotowana w łacińskim dokumencie z roku 1206.
Zabytki.
Do wojewódzkiego rejestru zabytków wpisany jest:

</doc>
<doc id="405916" url="https://pl.wikipedia.org/wiki?curid=405916" title="Wilczkowice (województwo świętokrzyskie)">
Wilczkowice (województwo świętokrzyskie)

Wilczkowice – wieś w Polsce położona w województwie świętokrzyskim, w powiecie koneckim, w gminie Radoszyce.
W latach 1975–1998 miejscowość należała administracyjnie do województwa kieleckiego.
Wieś jest siedzibą rzymskokatolickiej parafii św. Maksymiliana Kolbe i św. Faustyny Kowalskiej.
Historia.
Pierwszą datą dotyczącą tej miejscowości jest rok 1275. W dokumencie z tego właśnie roku Wilczkowice są wymienione w liczbie posiadłości klasztoru z Wąchocka. Z powyższego wynika, że wieś została założona bardzo wcześnie. Jest jedną z najstarszych miejscowości w regionie.
W XV wieku były wsią królewską starostwa chęcińskiego. Pod względem kościelnym należały do parafii Radoszyce.
W 1772r. na kartach granic Polski i Niemiec zawierających Śląsko- Pruskie Województwa, Kaliskie, Łęczyckie i Sieradzkie; część południową Województwa Poznańskiego i północną Województwa Krakowskiego znajduje się pod nazwą Wilkowisko..
W Wilczkowicach w październiku 1918 roku została utworzona Szkoła Podstawowa przez kilku światlejszych gospodarzy z dość dużym oporem pozostałych mieszkańców wsi.
Na mocy uchwały nr 13d/54 WRN w Kielcach z dnia 29 września 1954 w miejscowości ustanowiono nową jednostkę administracyjną – Gromadę Wilczkowice z siedzibą GRN (Gromadzka Rada Narodowa) w Wilczkowicach – jedną z 8759 gromad na obszarze Polski – w powiecie koneckim w woj. kieleckim. W skład jednostki weszły obszary dotychczasowych gromad Lewoszów, Momocicha, Nadworów, Sęp, Szustaki i Wilczkowice ze zniesionej gminy Radoszyce w tymże powiecie. Dla gromady ustalono 19 członków gromadzkiej rady narodowej. Gromadę zlikwidowała kolejna reforma gminna 31 grudnia 1972 roku.
Duszpasterstwo w Wilczkowicach zainicjował w 1972 r. ks. Ryszard Batorski – wikariusz parafii Radoszyce. W następnych latach ks. Dionizy Wodzinowski zamieszkał w Wilczkowicach i wprowadził tu systematyczne duszpasterstwo.

</doc>
<doc id="405917" url="https://pl.wikipedia.org/wiki?curid=405917" title="Wilczkowo (województwo kujawsko-pomorskie)">
Wilczkowo (województwo kujawsko-pomorskie)

Wilczkowo (niem. 1939–1945 "Obersee") – wieś w Polsce położona w województwie kujawsko-pomorskim, w powiecie żnińskim, w gminie Żnin.
Wieś klucza żnińskiego arcybiskupstwa gnieźnieńskiego, położona była w XVII wieku w powiecie kcyńskim województwa kaliskiego. W latach 1975–1998 miejscowość należała województwa bydgoskiego. Według Narodowego Spisu Powszechnego (III 2011 r.) liczyła 176 mieszkańców. Jest 27. co do wielkości miejscowością gminy Żnin.

</doc>
<doc id="405918" url="https://pl.wikipedia.org/wiki?curid=405918" title="Wilczkowo (województwo mazowieckie)">
Wilczkowo (województwo mazowieckie)

Wilczkowo – wieś w Polsce położona w województwie mazowieckim, w powiecie płockim, w gminie Wyszogród.
W latach 1975–1998 miejscowość należała administracyjnie do województwa płockiego.
Na terenie wsi znajduje się Sala Królestwa zboru Wyszogród Świadków Jehowy.
We wsi funkcjonuje Skład Węgla Wilczkowo.

</doc>
<doc id="405919" url="https://pl.wikipedia.org/wiki?curid=405919" title="Wilczkowo (województwo warmińsko-mazurskie)">
Wilczkowo (województwo warmińsko-mazurskie)

Wilczkowo (niem. do 1945 "Wolfsdorf") – wieś w Polsce położona w województwie warmińsko-mazurskim, w powiecie lidzbarskim, w gminie Lubomino. W latach 1975–1998 miejscowość należała administracyjnie do województwa olsztyńskiego. Wieś znajduje się w historycznym regionie Warmia.
Historia.
We wsi znajduje się kościół pw. św. Jana Chrzciciela (filialny parafii Rogiedle), obsługiwany przez księży Salezjanów. Kościół był zbudowany w latach 1786-87 a konsekrowany przez biskupa warmińskiego Ignacego Krasickiego w 1789 r. Wystrój wnętrza pochodzi z XIX w.. Ołtarze wykonano w pracowni Chrystiana Beniamina Schultza.

</doc>
<doc id="405920" url="https://pl.wikipedia.org/wiki?curid=405920" title="Wilczkowo (powiat gryficki)">
Wilczkowo (powiat gryficki)

Wilczkowo (niem. "Völschenhagen") – wieś w Polsce położona w województwie zachodniopomorskim, w powiecie gryfickim, w gminie Gryfice, 7 km od Gryfic.
W latach 1975–1998 miejscowość należała administracyjnie do województwa szczecińskiego.

</doc>
<doc id="405921" url="https://pl.wikipedia.org/wiki?curid=405921" title="Wilczna (województwo mazowieckie)">
Wilczna (województwo mazowieckie)

Wilczna – wieś w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jakuba Apostoła w Skaryszewie.

</doc>
<doc id="405922" url="https://pl.wikipedia.org/wiki?curid=405922" title="Wilczna (województwo wielkopolskie)">
Wilczna (województwo wielkopolskie)

Wilczna – wieś w Polsce położona w województwie wielkopolskim, w powiecie słupeckim, w gminie Słupca.
W latach 1975–1998 miejscowość należała administracyjnie do województwa konińskiego.

</doc>
<doc id="405923" url="https://pl.wikipedia.org/wiki?curid=405923" title="Wilczogóra (województwo wielkopolskie)">
Wilczogóra (województwo wielkopolskie)

Wilczogóra (daw. "Wilcza Góra") – wieś w Polsce położona w województwie wielkopolskim, w powiecie konińskim, w gminie Wilczyn.
Do 1954 roku siedziba gminy Wilczogóra. W latach 1975–1998 miejscowość należała administracyjnie do województwa konińskiego.
W Wilczogórze urodził się artysta Antoni Szulczyński.

</doc>
<doc id="405924" url="https://pl.wikipedia.org/wiki?curid=405924" title="Wilczyce (województwo małopolskie)">
Wilczyce (województwo małopolskie)

Wilczyce – wieś w Polsce, położona w województwie małopolskim, w powiecie limanowskim, w gminie Dobra. Jest to jedna z najwyżej położonych miejscowości w Polsce.
W latach 1975–1998 miejscowość należała administracyjnie do województwa nowosądeckiego.
Historia.
Wilczyce zostały założone bardzo późno, bo dopiero pod koniec XVI wieku (Półrzeczki i Chyszówki zostały założone w tym samym czasie). Kolejni właściciele klucza dobrzańskiego, pozyskiwali teren pod osadnictwo karczując lasy. Na miejsce wyciętych lasów sprowadzano najczęściej wołoskich osadników. Wilczyce nie znalazły się w lustracjach z roku 1564 ani z roku 1581. Wspomniane są dopiero w Rejestrze Poborowym z 1629 roku jako Wilczyska i wykazuje cztery zrębki. W roku 1664 w inwentarzu wsi klucza dobrzeńskiego widnieje jako Wilczyce. Nazwa Wilczyska utrzymywała się w przekazie ustnym przez wiele lat, potwierdzenie możemy znaleźć w zeznaniach przedśmiertnych hetmana zbójnickiego Józefa Baczyńskiego złożonych na zamku krakowskim w 1736 roku. Zeznał on, że po swoim pobycie w Kasince udał się do wsi Wilczyska koło Dobrej, gdzie wraz z towarzyszami został schwytany za uprawianie procederu zbójnickiego.
W Rejestrze Poborowym z roku 1680 znajduje się potwierdzenie tego że właścicielami wsi jak i klucza dobrzańskiego byli Lubomirscy. Według tego rejestru były tu wtedy tylko 4 zagrody z rolami.
Wilczyce od XVI do XVII wieku tak naprawdę były tylko małym przysiółkiem pobliskiego Jurkowa. Wtedy wieś ta składała się z pojedynczych rodzinnych roli i paru zabudowań.
Położenie.
Wieś znajduje się na obszarze Beskidu Wyspowego. Położona jest w dolinie potoku Łostówka oraz na zboczach gór wznoszących się po obu stronach tej doliny. Po północnej stronie jest to Ćwilin i Mały Ćwilinek, po południowej Kiczorka, po zachodniej Ostra. Zabudowania miejscowości leżą na wysokości 550–700 m n.p.m. Doliną Łostówki wzdłuż potoku biegnie lokalna droga z Mszany Górnej przez Łostówkę i Wilczyce do Jurkowa. Od drogi tej, w Wilczycach na przełęczy między Ćwilinem a Kiczorką (ok. 667 m) odchodzi szosa w kierunku Łętowego.
Na terenie wsi znajduje się murowana kaplica pw. Maksymiliana Marii Kolbe należąca do parafii w Jurkowie, szkoła podstawowa im. Janusza Korczaka oraz droga różańcowa na Ćwilin upamiętniająca Jubileusz 2000-lecia Chrześcijaństwa, której pomysłodawcą był ówczesny proboszcz z Jurkowa Józef Puchała.

</doc>
<doc id="405925" url="https://pl.wikipedia.org/wiki?curid=405925" title="Wilczyce (województwo świętokrzyskie)">
Wilczyce (województwo świętokrzyskie)

Wilczyce – wieś w Polsce, położona w województwie świętokrzyskim, w powiecie sandomierskim, w gminie Wilczyce. Leży nad rzeką Opatówką. Siedziba gminy Wilczyce.
W latach 1975–1998 Wilczyce należały administracyjnie do województwa tarnobrzeskiego.
Prywatna wieś szlachecka położona była w drugiej połowie XVI wieku w powiecie sandomierskim województwa sandomierskiego. 
Historycznie położone są w Małopolsce, w ziemi sandomierskiej.
Odkrycia archeologiczne w Wilczycach.
W 1994 roku w strefie kulminacji lessowego wzgórza rozdzielającego dolinę Opatówki od bocznej doliny, w której zlokalizowane są Wilczyce odkryto pozostałości obozowiska paleolitycznych łowców. Stanowisko jest przypisywane kulturze magdaleńskiej i datowane na 15 000 – 16 000 lat temu. W obrębie pseudomorfozy klina lodowego znaleziono m.in. liczne narzędzia kamienne i kościane, oprawy z kości, naszyjnik z ponad stu przewierconych kłów lisa polarnego oraz kościaną pałeczkę zdobioną poprzecznymi rytami. Na szczególną uwagę zasługują wykonane z krzemienia lub kości symboliczne figurki kobiet. Stanowisko w Wilczycach jest jednym z najbogatszych stanowisk kultury magdaleńskiej w Polsce. Ekipą archeologiczną kierowała dr Hanna Kowalewska-Marszałek (1994), a następnie dr Jan Fiedorczuk z Instytutu Archeologii i Etnologii Polskiej Akademii Nauk. Całość wyników badań zestawił prof. dr hab. Romuald Schild współpracując z wieloosobowym, interdyscyplinarnym zespołem badawczym. Wyniki badań zostały opublikowane w monografii "Wilczyce. A Late Magdalenian Winter Hunting camp in Southern Poland".
Sport.
W Wilczycach działa klub piłki nożnej, "Huragan Wilczyce", występujący obecnie (sezon 2019/20) w B klasie, będącej ósmą, pod względem ważności, klasą męskich ligowych rozgrywek piłkarskich w Polsce. 

</doc>
<doc id="405926" url="https://pl.wikipedia.org/wiki?curid=405926" title="Wilczyniec (województwo zachodniopomorskie)">
Wilczyniec (województwo zachodniopomorskie)

Wilczyniec (dawniej niem. "Wilksfreude") – wieś w północno-zachodniej Polsce, położona w województwie zachodniopomorskim, w powiecie gryfickim, w gminie Płoty.
W latach 1975–1998 miejscowość należała administracyjnie do województwa szczecińskiego.
W 2002 roku wieś liczyła 3 mieszkalnych budynków, w nich 3 mieszkań ogółem, z nich 3 zamieszkane stale. Z 3 mieszkań zamieszkanych 1 mieszkanie wybudowano między 1945 a 1970 rokiem, 1 — między 1979 a 1988 rokiem i 1 — między 1989 a 2002, łącznie z będącymi w budowie.
Od 14 osób 3 było w wieku przedprodukcyjnym, 6 — w wieku produkcyjnym mobilnym, 4 — w wieku produkcyjnym niemobilnym, 1 — w wieku poprodukcyjnym. Od 12 osób w wieku 13 lat i więcej 2 mieli wykształcenie średnie, 5 — zasadnicze zawodowe, 4 — podstawowe ukończone i 1 — podstawowe nieukończone lub bez wykształcenia.
Od 2008 roku wieś współtworzy "Sołectwo Lisowo". Wcześniej Wilczyniec należał do Sołectwa Wyszogóra.
Ludność.
W 2011 roku w miejscowości żyło 17 osób, z nich 10 mężczyzn i 7 kobiet; 3 było w wieku przedprodukcyjnym, 10 — w wieku produkcyjnym mobilnym, 4 — w wieku produkcyjnym niemobilnym.

</doc>
<doc id="405927" url="https://pl.wikipedia.org/wiki?curid=405927" title="Wilczyn (województwo lubelskie)">
Wilczyn (województwo lubelskie)

Wilczyn – wieś w Polsce położona w województwie lubelskim, w powiecie bialskim, w gminie Biała Podlaska.
Wierni Kościoła rzymskokatolickiego należą do parafii Narodzenia Najświętszej Maryi Panny w Białej Podlaskiej.
W latach 1975–1998 miejscowość należała administracyjnie do województwa bialskopodlaskiego.
Na pograniczu wsi Grabanów i Wilczyna znajduje się zespół pałacowy, obecnie własność Lubelskiego Ośrodka Doradztwa Rolniczego w Końskowoli.
Historia.
Historia powstania folwarku w Grabanowie datuje się na koniec XVIII wieku. Założony on został na gruntach majątku Radziwiłłów w Roskoszy jako folwark pełniący rolę zaplecza rezydencji. Przez kolejne lata zmieniali się zarządcy folwarku i jego wygląd. U schyłku XVIII wieku folwark posiadał zwartą barokową kompozycję terenu. Od roku 1818 majątek znajdował się we władaniu Adama Wiepokojczyckiego. Około roku 1822 folwark grabanowski odkupił od Prokuratorii Masy Radziwiłłowskiej pan Popławski. Krótko po tym dobra te przeszły na własność rodziny Grabowskich, którzy przebudowali folwark wznosząc w miejsce budynków drewnianych murowane, ale jednocześnie nie naruszając zasadniczego szkieletu kompozycyjnego z końca XVIII wieku. W końcu XIX wieku dobra grabanowskie przeszły w ręce Szulców. Nie jest znane nazwisko projektanta dworu, ale przypuszczalnie był nim Franciszek Jaszczołd, architekt i twórca dworów w pobliskiej Roskoszy, Koroszczynie i Kobylanach.
W 1867 roku, w "Dzienniku Praw Królestwa Polskiego" pojawia się pierwsza wzmianka o wsi Wilczyn. Administracyjnie przynależała ona wtedy do gminy Sidorki, powiatu bialskiego i guberni siedleckiej (a w latach 1912-1915 – guberni chełmskiej).
Tom III Słownika Geograficznego Królestwa Polskiego, podaje że na terenie folwarku Grabanowskiego, w którego skład wchodził także Wilczyn, w 1827 r. znajdowało się 34 domostw i 233 mieszkańców, zaś w 1882 r. 46 domostw (w tym 6 murowanych, gorzelnia, młyn, deptak i cegielnia) i 326 mieszkańców.
W 1954 roku z terenu gminy Witulin utworzono gromadę w Wilczynie. W 1959 gromada Wilczyn przeszła pod zarządzanie Gromadzkiej Rady Narodowej w Białej Podlaskiej.
Radar.
1,35 km na zachód od miejscowości, znajduje się NATO-wski trójwspółrzędny radar dalekiego zasięgu typu Backbone – NUR-12M (TRD-1222).

</doc>
<doc id="405928" url="https://pl.wikipedia.org/wiki?curid=405928" title="Wilczyska (województwo lubelskie)">
Wilczyska (województwo lubelskie)

Wilczyska – wieś w Polsce, położona w województwie lubelskim, w powiecie łukowskim, w gminie Wola Mysłowska, na Wysoczyźnie Żelechowskiej, nad rzeką Wilgą.
W latach 1975–1998 wieś należała administracyjnie do województwa siedleckiego.
Wieś.
Wieś leży nad rzeką Wilgą. Mieszkańcy wyróżniają dwie części wsi:
W Wilczyskach znajduje się murowany dwór, który jeszcze do niedawna był siedzibą szkoły, obecnie dwór i teren wokół niego są własnością prywatną. W pobliżu dworu znajdują się pozostałości zamku. Wilczyska są siedzibą parafii Niepokalanego Serca Najświętszej Maryi Panny. Znajduje się tu kościół i cmentarz parafialny. Na terenie dawnego PGR znajdowała się w przeszłośći "Osada dla Osób Bezdomnych Monar-Markot".
Historia.
Parafia w Wilczyskach powstała na przełomie XIII i XIV wieku. Należały wówczas Wilczyska do ziemi stężyckiej w Małopolsce. W średniowieczu Wilczyska wchodziły w skład majątku żelechowskiego, którego właścicielami była rodzina Ciołków. 
Z roku 1458 pochodzi informacja o dziale dóbr po Andrzeju Ciołku z Żelechowa między jego synów. W wyniku tego podziału Wilczyska wraz z innymi miejscowościami przypadły Andrzejowi, który miał trzech synów — Jana, Andrzeja i Stanisława. W zapisce z 1499 r. figuruje jego brat Stanisław z Wilczysk, co wskazuje, że mogła tu już wtedy istnieć jego siedziba mieszkalna. Następnie w roku 1505 odnotowano, że dziedzicem Wilczysk był już jego brat, Jan Ciołek. 
Z 1505 roku pochodzą wzmianki o kościele w Wilczyskach. W roku 1569 dobra w Wilczyskach nadal były własnością Ciołków, którzy odprowadzali wtedy opłatę z 22 łanów i należały do dużych wsi, liczących ponad 250 mieszkańców. W rejestrze z 1576 roku odnotowano, że w Wilczyskach funkcjonowały cztery karczmy mające prawo ważenia piwa i dwa młyny wodne korzystające łącznie z pięciu kół. 
Między rokiem 1576 a 1595 majętność wilczyska znalazła się w rękach rodu Gostomskich. W 1595 roku dawny kościół katolicki był zborem ewangelików reformowanych, gdyż patron świątyni Stanisław Gostomski także był ewangelikiem, a ministrował w niej kalwinista Piotr Milicius. Po Stanisłąwie Gostomskim zmarłym w 1598 roku dobra przejął jego brat Hieronim Gostomski, który nieco wcześniej przeszedł na katolicyzm. Po nim majątek w 1609 roku otrzymał jego syn wojewoda inowrocławski Jan Gostomski z Leżenic. Na zamku Wilczyskach Jan Gostomski w okresie od 9 do 11 kwietnia 1617 r. podejmował parę królewską - Zygmunta III Wazę i Konstancję Habsburżankę, odprowadzających królewicza Władysława na wyprawę moskiewską, na którą Gostomski wystawił oddział 100 żołnierzy piechoty. Po śmierci Jana w 1623 roku odziedziczył dobra jego niepełnoletni syn Hieronim Franciszek Gostomski, który zmarł bezpotomnie pozostawiając żonę Mariannę z Gembickich (zm. 1670). Marianna w roku 1647 poślubiła kasztelana czernichowskiego Jana Odrzywolskiego, a w 1653 r. wojewodę podlaskiego Zbigniewa Ossolińskiego. Zamek znajdujący się w Wilczyskach został w 1655 lub 1657 roku zniszczony podczas potopu szwedzkiego. Ucierpiała również cała okolica, spalona i ograbiona przez najeźdźcę, wojna przyniosła także zarazę.
W 1759 roku wybudowano nowy, drewniany kościół pw. św. Feliksa i Adaukta staraniem ks. Józefa Umińskiego. Do 1792 roku Wilczyska należałby do generała Jerzego Lubomirskiego, a do 1825 roku do rodziny Wyssogota-Zakrzewskich, a następnie do rodziny Korzybskich. Kościół został przebudowany w 1881 roku, podczas gdy proboszczem był ks. Julian Sawicki. Kościół spłonął w 1954 r. Ówczesny proboszcz Bronisław Gromek zorganizował budowę nowej, murowanej świątyni. Pochowany jest w pobliżu kościoła.
W czasach królewskich a także podczas rozbiorów we wsi działał młyn wodny. Po II wojnie światowej przebudowany na motorowy.

</doc>
<doc id="405929" url="https://pl.wikipedia.org/wiki?curid=405929" title="Wilczyska (województwo małopolskie)">
Wilczyska (województwo małopolskie)

Wilczyska – wieś w Polsce w województwie małopolskim, w powiecie gorlickim, w gminie Bobowa. W latach 1975–1998 miejscowość należała administracyjnie do województwa nowosądeckiego.
Położenie.
Wilczyska leżą na Pogórzu Ciężkowickim, w dolinie Białej Dunajcowej, pomiędzy Bobową na północy a Grybowem na południu. Zabudowania wsi leżą na wysokości ok. 270–300 m n.p.m. na prawym brzegu rzeki. Przez wieś, wzdłuż doliny Białej, biegnie linia kolejowa Tarnów – Stróże oraz droga nr 981 Zborowice – Krynica-Zdrój.
Historia.
Wieś założona zapewne jeszcze w XIII w., wzmiankowana w 1335 roku. Od XIV w. była siedzibą rzymskokatolickiej parafii św. Stanisława Biskupa i Męczennika. Na przełomie XVI i XVII w. funkcjonowała tu kuźnica. Od końca XIX w. ośrodek ruchu ludowego.
W latach II wojny światowej aktywny ośrodek ruchu oporu, znany jako „partyzancka wieś”. Rankiem 29 sierpnia 1944 roku wieś została otoczona przez oddział 200 hitlerowców i spacyfikowana. Aresztowano wówczas 18 osób, w tym rodziny Wątróbskich i Baranów. 8 z nich po przesłuchaniach przez Gestapo zamordowane za działalność konspiracyjną na wzgórzu Matelanka koło Grybowa, pozostałe wywieziono do obozów zagłady.
27 marca 1945 roku zamordowani na wzgórzu Matelanka zostali ekshumowani pochowani w Wilczyskach gdzie odbył się uroczysty pogrzeb a siedem osób z Wilczysk, z rodzin Wątróbskich i Baranów oraz inspektora Batalionów Chłopskich Alojzego Wiatra. Na cmentarzu parafialnym w Wilczyskach znajduje się zbiorowa mogiła i pomnik ku czci pomordowanych.
Zabytki.
Obiekty wpisane do rejestru zabytków nieruchomych województwa małopolskiego

</doc>
<doc id="405930" url="https://pl.wikipedia.org/wiki?curid=405930" title="Wilkanowo (województwo lubuskie)">
Wilkanowo (województwo lubuskie)

Wilkanowo (dawna niem. nazwa "Wittgenau") – wieś w Polsce położona w województwie lubuskim, w powiecie zielonogórskim, w gminie Świdnica.
W latach 1975–1998 miejscowość należała administracyjnie do województwa zielonogórskiego.
Historia.
Wieś założona w połowie XIII wieku na karczunku leśnym, wzmiankowana w 1305 roku. W XIV wieku należała do rodu von Schunke, w późniejszym okresie do zielonogórskiego probostwa.
W roku 1938 Carl Adolph Pohlenz odkrył na terenie wsi pierwsze złoża węgla brunatnego, co dało początek zielonogórskiemu górnictwu. 
22 marca 1841 roku o godzinie 15.30 na pola w okolicy dzisiejszego Wilkanowa spadł meteoryt Wilkanówko.
22 marca 2002 roku w Wilkanowie postawiono głaz narzutowy z tablicą upamiętniającą upadek meteorytu.

</doc>
<doc id="405931" url="https://pl.wikipedia.org/wiki?curid=405931" title="Wilkanowo (województwo mazowieckie)">
Wilkanowo (województwo mazowieckie)

Wilkanowo – wieś w Polsce położona w województwie mazowieckim, w powiecie płockim, w gminie Mała Wieś.
Wieś szlachecka położona była w drugiej połowie XVI wieku w ziemi wyszogrodzkiej. Do 1948 roku miejscowość była siedzibą gminy Święcice. W latach 1975–1998 miejscowość należała administracyjnie do województwa płockiego.
Dawniej "Nawaksin". 

</doc>
<doc id="405932" url="https://pl.wikipedia.org/wiki?curid=405932" title="Wilkonice (województwo mazowieckie)">
Wilkonice (województwo mazowieckie)

Wilkonice – wieś w Polsce położona w województwie mazowieckim, w powiecie grójeckim, w gminie Błędów.
W latach 1975–1998 miejscowość należała administracyjnie do województwa radomskiego.
Linki zewnętrzne.
 

</doc>
<doc id="405933" url="https://pl.wikipedia.org/wiki?curid=405933" title="Wilkowa (województwo dolnośląskie)">
Wilkowa (województwo dolnośląskie)

Wilkowa (niem. "Wilkawe") – wieś w Polsce położona w województwie dolnośląskim, w powiecie trzebnickim, w gminie Prusice.
Podział administracyjny.
W latach 1975–1998 miejscowość należała administracyjnie do województwa wrocławskiego.
Nazwa.
Według Heinricha Adamy'ego nazwa miejscowości wywodzi się od polskiej nazwy drapieżnika "wilka". W swoim dziele o nazwach miejscowości na Śląsku wydanym w 1888 roku we Wrocławiu wymienia on najwcześniejszą nazwę wsi jako "Wilków" podając jej znaczenie "Wolfsdorf" czyli po polsku "Wieś wilków". Nazwa wsi została później fonetycznie zgermanizowana na "Wilkawe" i utraciła swoje pierwotne znaczenie.

</doc>
<doc id="405934" url="https://pl.wikipedia.org/wiki?curid=405934" title="Wilkowa (województwo świętokrzyskie)">
Wilkowa (województwo świętokrzyskie)

Wilkowa – wieś w Polsce położona w województwie świętokrzyskim, w powiecie staszowskim, w gminie Łubnice.
W latach 1975–1998 miejscowość należała administracyjnie do województwa tarnobrzeskiego.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Wilkowej zawarty w tabeli 1.

</doc>
<doc id="405935" url="https://pl.wikipedia.org/wiki?curid=405935" title="Wilkowice (województwo dolnośląskie)">
Wilkowice (województwo dolnośląskie)

Wilkowice – wieś w Polsce położona w województwie dolnośląskim, w powiecie wrocławskim, w gminie Żórawina.
Nazwa.
W 1295 w kronice łacińskiej "Liber fundationis episcopatus Vratislaviensis" miejscowość wymieniona jest jako "Wilcow" z informacją, że lokowano ją na prawie polskim "Wilcow habet dominus prepositus Oppoliensis et est ius polonicum". W roku 1382 miejscowość wymieniono jako "Wylkow".
Historia.
Fizyk Witelon od 1274 roku był kanonikiem Wrocławskiej kapituły katedralnej z nadanym przez Henryka IV Probusa uposażeniem w postaci wsi Wilkowice, co upamiętnia tablica w Żórawinie.
W latach 1975–1998 miejscowość należała administracyjnie do województwa wrocławskiego.

</doc>
<doc id="405936" url="https://pl.wikipedia.org/wiki?curid=405936" title="Wilkowice (województwo kujawsko-pomorskie)">
Wilkowice (województwo kujawsko-pomorskie)

Wilkowice – wieś w Polsce położona w województwie kujawsko-pomorskim, w powiecie włocławskim, w gminie Choceń.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 559 mieszkańców. Jest trzecią co do wielkości miejscowością gminy Choceń.

</doc>
<doc id="405937" url="https://pl.wikipedia.org/wiki?curid=405937" title="Wilkowice (powiat rawski)">
Wilkowice (powiat rawski)

Wilkowice – wieś w Polsce położona w województwie łódzkim, w powiecie rawskim, w gminie Rawa Mazowiecka.
Wieś szlachecka położona była w drugiej połowie XVI wieku w powiecie rawskim ziemi rawskiej województwa rawskiego. W latach 1975–1998 miejscowość należała administracyjnie do województwa skierniewickiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="405938" url="https://pl.wikipedia.org/wiki?curid=405938" title="Wilkowice (województwo świętokrzyskie)">
Wilkowice (województwo świętokrzyskie)

Wilkowice – wieś w Polsce położona w województwie świętokrzyskim, w powiecie sandomierskim, w gminie Klimontów.
Wieś leżąca w powiecie sandomierskim województwa sandomierskiego wchodziła w XVII wieku w skład kompleksu klimontowsko-ossolińskiego dóbr Zbigniewa Ossolińskiego. W latach 1975–1998 miejscowość należała administracyjnie do województwa tarnobrzeskiego.

</doc>
<doc id="405939" url="https://pl.wikipedia.org/wiki?curid=405939" title="Wilkowice (województwo zachodniopomorskie)">
Wilkowice (województwo zachodniopomorskie)

Wilkowice (kaszb. "Wilkòjce", niem. "Wilhelmine") – wieś w Polsce położona w województwie zachodniopomorskim, w powiecie sławieńskim, w gminie Postomino.
W latach 1975–1998 miejscowość należała administracyjnie do województwa słupskiego.
Inne miejscowości o nazwie Wilkowice: Wilkowice

</doc>
<doc id="405940" url="https://pl.wikipedia.org/wiki?curid=405940" title="Wilkowiczki (województwo kujawsko-pomorskie)">
Wilkowiczki (województwo kujawsko-pomorskie)

Wilkowiczki – wieś w Polsce położona w województwie kujawsko-pomorskim, w powiecie włocławskim, w gminie Choceń.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 462 mieszkańców. Jest piątą co do wielkości miejscowością gminy Choceń.

</doc>
<doc id="405941" url="https://pl.wikipedia.org/wiki?curid=405941" title="Wilkowiczki (województwo śląskie)">
Wilkowiczki (województwo śląskie)

Wilkowiczki (niem. "Klein Wilkowitz") – wieś sołecka w Polsce, położona w województwie śląskim, w powiecie gliwickim, w gminie Toszek.
W latach 1975–1998 wieś należała administracyjnie do województwa katowickiego.
Wierni Kościoła rzymskokatolickiego należą do parafii św. Katarzyny Aleksandryjskiej w Toszku.
Nazwa.
Nazwa miejscowości pochodzi od zdrobnienia polskiej nazwy zwierzęcia "Wilk". 
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Wilcovitz".
Polską nazwę "Wilkowiczki" oraz zgermanizowaną "Klein Wilkowitz" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku. Słownik geograficzny Królestwa Polskiego wydany pod koniec wieku XIX podaje polską nazwę miejscowości "Wilkowice małe" oraz niemiecką "Klein Wilkowitz".
W okresie hitlerowskiego reżimu w latach 1936-1945 nazwę miejscowości zmieniono na całkowicie niemiecką – "Wölfingen".
Integralne części wsi.
Mieszkańcy wsi wyróżniają jeszcze przysiółek Wilkowiczki, który nie figuruje w TERYT.
Turystyka.
Przez wieś przebiega szlak turystyczny:

</doc>
<doc id="405942" url="https://pl.wikipedia.org/wiki?curid=405942" title="Wilkowisko (województwo lubuskie)">
Wilkowisko (województwo lubuskie)

Wilkowisko (do 1945 ) – wieś w Polsce położona w województwie lubuskim, w powiecie żagańskim, w gminie Iłowa nad Lubatką w Puszczy Żagańskiej (Bory Dolnośląskie). 
W latach 1975–1998 miejscowość należała administracyjnie do województwa zielonogórskiego.

</doc>
<doc id="405943" url="https://pl.wikipedia.org/wiki?curid=405943" title="Wilkowisko (województwo małopolskie)">
Wilkowisko (województwo małopolskie)

Wilkowisko – wieś w Polsce, położona w województwie małopolskim, w powiecie limanowskim, w gminie Jodłownik. Jest największą wsią tej gminy.
W latach 1975–1998 wieś należała administracyjnie do województwa nowosądeckiego.
W Wilkowisku istnieje Zespół Szkół Publicznych im. Tadeusza Kościuszki, ochotnicza straż pożarna, parafia pw. św. Katarzyny Aleksandryjskiej, oraz od 2009 roku regionalny zespół „Wilkowicanie”.
Położenie.
Wilkowisko położone jest na południowym krańcu gminy Jodłownik. Rozciąga się wzdłuż potoku Tarnawka, który jest prawym dopływem Stradomki, u podnóża Świnnej Góry oraz Kostrzy.
Nazwa.
Nazwa wsi związana jest z dwiema legendami na jej temat:
Historia.
Wieś Wilkowisko powstała w średniowieczu – według miejscowych legend w VI wieku. Podobno osiedlić się miała wówczas w tej okolicy rodzina Wilków, przysłana tu wraz z innymi rodzinami w celu zasiedlenia okolic Szczyrzyca. Pierwsza pisemna wzmianka o miejscowości pochodzi z 1324, kiedy to król Władysław Łokietek oddał wieś i jej mieszkańców we władanie Piotrowi Kunickiemu. Jednocześnie zezwolił na dalsze osiedlanie na prawie niemieckim.
Parafia w Wilkowisku powstała w 1328, a pierwszy kościół (opisany przez Jana Długosza) powstał w latach 1337–1338. Do obecnych czasów budynków było kilka, a każdy kolejny niszczony był przez pożary.
Turystyka.
Na terenie Wilkowiska znajduje się kilka interesujących obiektów:

</doc>
<doc id="405944" url="https://pl.wikipedia.org/wiki?curid=405944" title="Wilkowo (województwo dolnośląskie)">
Wilkowo (województwo dolnośląskie)

Wilkowo – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość należała administracyjnie do województwa wrocławskiego.
Historia.
Wieś wzmiankowana po raz pierwszy w 1591 roku a jej nazwa pochodzi od właściciela o nazwisku Wilk. 
Turystyka rowerowa.
Przez miejscowość przebiega czerwony szlak rowerowy (tzw. pętla rowerowa wokół Powiatu Trzebnickiego).

</doc>
<doc id="405945" url="https://pl.wikipedia.org/wiki?curid=405945" title="Wilkowo (województwo kujawsko-pomorskie)">
Wilkowo (województwo kujawsko-pomorskie)

Wilkowo – wieś w Polsce położona w województwie kujawsko-pomorskim, w powiecie sępoleńskim, w gminie Sępólno Krajeńskie.
W latach 1975–1998 miejscowość należała województwa bydgoskiego. Według Narodowego Spisu Powszechnego (III 2011 r.) liczyła 181 mieszkańców. Jest szesnastą co do wielkości miejscowością gminy Sępólno Krajeńskie.

</doc>
<doc id="405946" url="https://pl.wikipedia.org/wiki?curid=405946" title="Wilkowo (województwo lubuskie)">
Wilkowo (województwo lubuskie)

Wilkowo (niem. "Wilkau", "Wilkowo Świebodzińskie") – wieś w Polsce, położona w województwie lubuskim, w powiecie świebodzińskim, w gminie Świebodzin, nad jeziorem Wilkowskim i przy trasach drogi krajowej nr 92 i linii kolejowej Poznań – Słubice. Wieś jest siedzibą sołectwa Wilkowo, w którego skład wchodzą również osady Krzemionka i Podjezierze. 
W latach 1945-54 siedziba gminy Wilkowo. W latach 1975–1998 miejscowość należała administracyjnie do województwa zielonogórskiego.
Zabytki.
Do wojewódzkiego rejestru zabytków wpisane są:

</doc>
<doc id="405947" url="https://pl.wikipedia.org/wiki?curid=405947" title="Wilkowo (województwo mazowieckie)">
Wilkowo (województwo mazowieckie)

Wilkowo – wieś w Polsce położona w województwie mazowieckim, w powiecie ciechanowskim, w gminie Opinogóra Górna. Pierwotnie własność szlachecka rodziny Wilkowskich, herbu Grzymała. Leży nad Soną dopyłwem Wkry.
Wieś szlachecka położona była w drugiej połowie XVI wieku w powiecie ciechanowskim ziemi ciechanowskiej. W latach 1975–1998 miejscowość należała administracyjnie do województwa ciechanowskiego.

</doc>
<doc id="405948" url="https://pl.wikipedia.org/wiki?curid=405948" title="Wilkowo (powiat kwidzyński)">
Wilkowo (powiat kwidzyński)

Wilkowo (niem. "Wilkau") – osada w Polsce położona w województwie pomorskim, w powiecie kwidzyńskim, w gminie Gardeja przy drodze wojewódzkiej nr 523.
W latach 1975–1998 miejscowość należała administracyjnie do województwa elbląskiego.

</doc>
<doc id="405949" url="https://pl.wikipedia.org/wiki?curid=405949" title="Wilkowo (województwo wielkopolskie)">
Wilkowo (województwo wielkopolskie)

Wilkowo – wieś w Polsce położona w województwie wielkopolskim, w powiecie szamotulskim, w gminie Duszniki.
Położenie.
Miejscowość leży przy lokalnej drodze Buk - Grzebienisko.
Historia.
Włost "z Wilkowa bukowskiego" został odnotowany w licznych sprawach sądowych z końca XIV wieku, od 1387 roku.
Pod koniec XIX wieku Wilkowo leżało w powiecie szamotulskim i w okręgu Duszniki. Miejscowość obejmowała obszar 108 ha, 6 domostw i 49 mieszkańców, z czego 37 było wyznania katolickiego. Dobra obejmowały 539 ha i gorzelnię parową.
W latach 1975–1998 miejscowość należała administracyjnie do województwa poznańskiego. W 2011 w Wilkowie mieszkały 223 osoby.
Osoby.
Z Wilkowa pochodził prof. Lech Krzyżaniak, archeolog.

</doc>
<doc id="405950" url="https://pl.wikipedia.org/wiki?curid=405950" title="Wilkowyja (województwo mazowieckie)">
Wilkowyja (województwo mazowieckie)

Wilkowyja – wieś w Polsce położona w województwie mazowieckim, w powiecie garwolińskim, w gminie Garwolin. 
Wieś królewska położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość należała administracyjnie do województwa siedleckiego. 
Wierni Kościoła rzymskokatolickiego należą do parafii św. Izydora w Marianowie.

</doc>
<doc id="405951" url="https://pl.wikipedia.org/wiki?curid=405951" title="Wilków (województwo małopolskie)">
Wilków (województwo małopolskie)

Wilków – wieś w Polsce położona w województwie małopolskim, w powiecie krakowskim, w gminie Kocmyrzów-Luborzyca.
Wieś opactwa benedyktynów tynieckich w powiecie proszowickim województwa krakowskiego w końcu XVI wieku. W latach 1975–1998 miejscowość należała administracyjnie do województwa krakowskiego.
Integralna część miejscowości: Kolonia.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="405952" url="https://pl.wikipedia.org/wiki?curid=405952" title="Wilków (województwo mazowieckie)">
Wilków (województwo mazowieckie)

Wilków – wieś w Polsce położona w województwie mazowieckim, w powiecie warszawskim zachodnim, w gminie Leszno. Leży przy drodze wojewódzkiej nr 580 łączącej Warszawę z Sochaczewem.
W latach 1975–1998 miejscowość należała administracyjnie do województwa warszawskiego.

</doc>
<doc id="405953" url="https://pl.wikipedia.org/wiki?curid=405953" title="Wilków (województwo śląskie)">
Wilków (województwo śląskie)

Wilków – wieś w Polsce, położona w województwie śląskim, w powiecie zawierciańskim, w gminie Irządze.
W latach 1975–1998 wieś należała administracyjnie do województwa częstochowskiego.

</doc>
<doc id="405954" url="https://pl.wikipedia.org/wiki?curid=405954" title="Wilków (województwo świętokrzyskie)">
Wilków (województwo świętokrzyskie)

Wilków – wieś w Polsce położona w województwie świętokrzyskim, w powiecie kieleckim, w gminie Bodzentyn.
W latach 1975–1998 miejscowość należała administracyjnie do województwa kieleckiego.
Położenie.
Wieś położona jest w Dolinie Wilkowskiej w Górach Świętokrzyskich. Bywa ona nazywana "doliną poetów ludowych", ze względu na tworzących tu Katarzynę Zaborowską, Marię Cedro-Biskupową, Jana Cedro oraz Rozalię i Wojciecha Grzegorczyków. Z miejscowości roztacza się widok na najwyższy szczyt Gór Świętokrzyskich Łysicę. W Wilkowie znajduje się zabytkowa kapliczka pw. Matki Boskiej Częstochowskiej oraz wiele pomników przyrody (głazy narzutowe).
W 2005 roku został oddany do użycia tzw. Zalew Wilkowski – sztuczny zbiornik wodny na rzece Lubrzance o funkcjach retencyjnej i rekreacyjnej.
Przez wieś przechodzi czerwony szlak rowerowy z Cedzyny do Nowej Słupi.

</doc>
<doc id="405955" url="https://pl.wikipedia.org/wiki?curid=405955" title="Wincentowo (powiat radziejowski)">
Wincentowo (powiat radziejowski)

Wincentowo – wieś w Polsce położona w województwie kujawsko-pomorskim, w powiecie radziejowskim, w gminie Piotrków Kujawski.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) liczyła 59 mieszkańców. Jest 29. co do wielkości miejscowością gminy Piotrków Kujawski.

</doc>
<doc id="405956" url="https://pl.wikipedia.org/wiki?curid=405956" title="Wincentówek (województwo lubelskie)">
Wincentówek (województwo lubelskie)

Wincentówek – wieś w Polsce położona w województwie lubelskim, w powiecie lubelskim, w gminie Bychawa.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Bychawa. Według Narodowego Spisu Powszechnego z roku 2011 wieś liczyła 182 mieszkańców.

</doc>
<doc id="405957" url="https://pl.wikipedia.org/wiki?curid=405957" title="Wincentówek (województwo mazowieckie)">
Wincentówek (województwo mazowieckie)

Wincentówek – wieś w Polsce położona w województwie mazowieckim, w powiecie nowodworskim, w gminie Leoncin.
W latach 1975–1998 miejscowość należała administracyjnie do województwa warszawskiego.

</doc>
<doc id="405958" url="https://pl.wikipedia.org/wiki?curid=405958" title="Winna Góra (województwo dolnośląskie)">
Winna Góra (województwo dolnośląskie)

Winna Góra (niem. "Karlsdorf-Weinberg") – wieś w Polsce położona w województwie dolnośląskim, w powiecie wrocławskim, w gminie Jordanów Śląski.
Podział administracyjny.
W latach 1975–1998 miejscowość należała administracyjnie do województwa wrocławskiego.
Demografia.
Według Narodowego Spisu Powszechnego (III 2011 r.) liczyła 50 mieszkańców. Jest najmniejszą miejscowością gminy Jordanów Śląski.

</doc>
<doc id="405959" url="https://pl.wikipedia.org/wiki?curid=405959" title="Winna Góra (województwo łódzkie)">
Winna Góra (województwo łódzkie)

Winna Góra – wieś w Polsce położona w województwie łódzkim, w powiecie skierniewickim, w gminie Słupia.
Historia.
W latach 1975–1998 miejscowość należała administracyjnie do województwa skierniewickiego.

</doc>
<doc id="405960" url="https://pl.wikipedia.org/wiki?curid=405960" title="Winna (województwo świętokrzyskie)">
Winna (województwo świętokrzyskie)

Winna – wieś w Polsce położona w województwie świętokrzyskim, w powiecie kieleckim, w gminie Łagów.
W latach 1975–1998 miejscowość należała administracyjnie do województwa kieleckiego.

</doc>
<doc id="405961" url="https://pl.wikipedia.org/wiki?curid=405961" title="Winna (województwo wielkopolskie)">
Winna (województwo wielkopolskie)

Winna – wieś w Polsce położona w województwie wielkopolskim, w powiecie średzkim, w gminie Zaniemyśl.
W latach 1975–1998 miejscowość należała administracyjnie do województwa poznańskiego.

</doc>
<doc id="405962" url="https://pl.wikipedia.org/wiki?curid=405962" title="Winnica (województwo dolnośląskie)">
Winnica (województwo dolnośląskie)

Winnica (niem. "Weinberg") – wieś w Polsce położona w województwie dolnośląskim, w powiecie legnickim, w gminie Krotoszyce. W latach 1975–1998 miejscowość administracyjnie należała do województwa legnickiego.
Geografia.
Wieś położona jest w odległości 6,5 km na południowy zachód od granic administracyjnych Legnicy oraz 4,5 km na południowy wschód od Krotoszyc, nad rzeką Nysa Szalona.
Historia.
Grunty, na których powstała Winnica, podobnie jak pobliska wieś Słup, w 1177 r. zostały przekazane przez Bolesława Wysokiego (za przyzwoleniem Mieszka III Starego) zakonowi cystersów z Lubiąża. W 1202 r. książę Henryk I Brodaty ufundował tu cystersom oddzielny folwark - grangię, zaś w 1217 r. przy folwarku powstała osada wiejska, która w 1316 r. została odkupiona od Bolesława III Rozrzutnego przez opata lubiąskiego Rudolfa. Podczas wojen husyckich w XV w., Winnica, podobnie jak Słup, została spalona. Odbudowana, swój ponowny rozkwit przeżywała w XVII i XVIII w. gdy dzięki staraniom opatów Nitschego i Brzucha powstały nowe zabudowania dworskie, a miejscowość podniesiono do rangi prepozytury klasztoru. Po sekularyzacji majątków klasztornych na terytorium ówczesnego Królestwa Pruskiego w 1810 r., do 1812 r. folwark prowadził proboszcz. W 1812 odkupił go kancelista z Lubiąża Carl Josef Otto. W połowie XIX w. wieś stała się własnością Marii Luizy Pauliny Hohenzollern-Hechigen. Posiadała wówczas pałac z parkiem, część gospodarczą, kuźnię, dwa młyny wodne, cegielnię, browar i gorzelnię.
W trakcie II wojny światowej zabudowania pocysterskie uległy znacznym zniszczeniom. Do dnia dzisiejszego zachowały się zabudowania mieszkalne i gospodarcze, m.in. dom zakonników z XVIII w. (w ruinie), budynki gospodarcze, mieszkalne, kuźnia oraz ruiny ogrodowego belwederu.
Zabytki.
Do wojewódzkiego rejestru zabytków wpisane są:
Komunikacja.
Do Winnicy można dojechać autobusami PKS oraz mikrobusami prywatnymi z Legnicy.
Turystyka.
Szlaki turystyczne.
Przez Winnicę przebiega oznakowany, zielony szlak turystyczny PTTK:
Ponadto, Winnica stanowi punkt początkowy zielonego szlaku rowerowego:

</doc>
<doc id="405963" url="https://pl.wikipedia.org/wiki?curid=405963" title="Winnica (województwo świętokrzyskie)">
Winnica (województwo świętokrzyskie)

Winnica – wieś w Polsce położona w województwie świętokrzyskim, w powiecie staszowskim, w gminie Połaniec.
W latach 1975–1998 miejscowość należała administracyjnie do województwa tarnobrzeskiego.
Historia.
Początki osadnictwa na terenie dzisiejszej Winnicy sięgają około 4 tysiąclecia p.n.e. – kultura pucharów lejkowych.
Najstarsze ślady osadnictwa udokumentowane wykopaliskami archeologicznymi datuje się na okres kultury łużyckiej (1300 – 400 p.n.e.)
W połowie XI wieku w ujścia rzeki Czarnej do Wisły powstał na prawym brzegu Czarnej gród (początki miejscowości Połaniec) Gród miał kształt wydłużonego owalu o wymiarach 105x70m przy wysokości ziemnego wału 10m. Zabudowę wnętrza grodu tworzyły pomieszczenia o charakterze gospodarczym i produkcyjnym usytuowane w pobliżu wału oraz ciągnące się rzędami poprzez majdan zabudowania mieszkalne. W części centralnej znajdował się „zamek” kasztelana – budowla naziemna, drewniana o solidnej konstrukcji. U podnóża wału i jego pobliżu usytuowane były magazyny oraz pracownie rzemieślnicze z paleniskami. Gród został 2-krotnie spalony, drugie spalenie (XIII w) było jednocześnie końcem jego funkcjonowania. Stanowisko archeologiczne zostało poważnie zniszczone podczas budowy wałów przeciwpowodziowych w dwudziestoleciu międzywojennym.
Bogaty materiał zabytkowy uzyskany podczas wykopalisk archeologicznych pozwala sądzić, że tutaj właśnie znajdował się wzmiankowany w źródłach pisanych pierwszy kasztelański gród połaniecki.
Równocześnie rozwija się osada na tzw. Winnej Górze materiał archeologiczny jest datowany na X – XI wiek oraz na XII -XIII wiek. Na Winnej Górze stał również pierwszy połaniecki kościół pod wezwaniem św. Katarzyny, wspomina o nim Jan Długosz w Kronikach w roku 1191. Kościół został rozebrany w roku 1786, obecnie na jego miejscu stoi krzyż i pamiątkowy obelisk.
W roku 1350 wielka powódź niszczy niżej położone zabudowania, miejscowość Połaniec zostaje przeniesiona na swoją obecną lokalizację. Prawdopodobnie można przyjąć tę datę jako początek funkcjonowania wsi Winnica jako osobnej osady.
W 1657 r. Stefan Czarniecki w pogoni za cofającym się Jerzym II Rakoczym stacjonował na miejscu dawnego dworu kasztelańskiego, wydał wówczas uniwersał do ludności przemyskiej.
Od 5 do 19 maja 1794 w korzystając z dogodnych warunków naturalnych sprzyjających możliwości fortyfikacji na terenie dzisiejszej wsi Winnica stacjonował Tadeusz Kościuszko. W 1795 roku, po III rozbiorze Polski, Winnica trafiła do zaboru austriackiego, a od 1815 r. do rosyjskiego.
10 lipca 1997 roku Winnica została częściowo zalana przez powódź tysiąclecia.
18 maja 2010 roku Winnica została częściowo zalana przez kolejna powódź.
We wsi znajdowała się samochodowa przeprawa promowa na Wiśle łącząca gminę Połaniec z gminą Borowa.
Dawne części wsi – obiekty fizjograficzne.
W latach 70. ubiegłego wieku przyporządkowano i opracowano spis lokalnych części integralnych dla Winnicy zawarty w tabeli 1.

</doc>
<doc id="405964" url="https://pl.wikipedia.org/wiki?curid=405964" title="Winniki (województwo mazowieckie)">
Winniki (województwo mazowieckie)

Winniki – wieś w Polsce położona w województwie mazowieckim, w powiecie nowodworskim, w gminie Nasielsk.
W latach 1975–1998 miejscowość należała administracyjnie do województwa ciechanowskiego.

</doc>
<doc id="405965" url="https://pl.wikipedia.org/wiki?curid=405965" title="Winniki (województwo zachodniopomorskie)">
Winniki (województwo zachodniopomorskie)

Winniki – wieś w Polsce położona w województwie zachodniopomorskim, w powiecie łobeskim, w gminie Węgorzyno, przy drodze krajowej nr 20 Stargard Szczeciński - Drawsko Pomorskie - Gdynia.
W latach 1945-54 siedziba gminy Winniki. W latach 1975–1998 miejscowość należała administracyjnie do województwa szczecińskiego.

</doc>
<doc id="405966" url="https://pl.wikipedia.org/wiki?curid=405966" title="Wioska (województwo kujawsko-pomorskie)">
Wioska (województwo kujawsko-pomorskie)

Wioska – wieś w Polsce położona w województwie kujawsko-pomorskim, w powiecie lipnowskim, w gminie Skępe.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 433 mieszkańców. Jest czwartą co do wielkości miejscowością gminy Skępe.
Zabytki.
Według rejestru zabytków NID na listę zabytków wpisany jest zespół dworski i folwarczny, z XIX w. i początku XX w., nr rej.: A/1387/1-12 z 3.12.1996

</doc>
<doc id="405967" url="https://pl.wikipedia.org/wiki?curid=405967" title="Wioska (województwo wielkopolskie)">
Wioska (województwo wielkopolskie)

Wioska – wieś w Polsce położona w województwie wielkopolskim, w powiecie grodziskim, w gminie Rakoniewice. Wioska leży przy drodze Boruja Kościelna – Rakoniewice. W okolicy znajdują się kompleksy leśne.
Historia.
W okresie Wielkiego Księstwa Poznańskiego (1815-1848) miejscowość wzmiankowana jako Wioska należała do wsi większych w ówczesnym powiecie babimojskim rejencji poznańskiej. Wioska należała do rakoniewickiego okręgu policyjnego tego powiatu i stanowiła siedzibę majątku Wioska, który należał wówczas do Gersdorfa. Według spisu urzędowego z 1837 roku Wioska liczyła 290 mieszkańców, którzy zamieszkiwali 16 dymów (domostw).
Pod koniec XIX wieku podlegała pod gminę Rakoniewice i powiat babimojski oraz parafię w Gninie. W Wiosce znajdowała się szkoła katolicka, a wieś liczyła wówczas 67 domostw i 618 mieszkańców, z czego 398 katolików. W użyciu była także nazwa Suchodębina. W okolicy były plantacje chmielu oraz gorzelnia. W latach 1975–1998 miejscowość należała administracyjnie do województwa poznańskiego.
Jezioro Wioska znajduje się również w gminie Rakoniewice, ale ok. 8 km na zachód od wsi.
Pałac we Wiosce.
Pałac zbudowano w 1880 r. w stylu eklektycznym, w końcu XIX w. dobudowano skrzydła boczne. Na elewacji ogrodowej umieszczono datę budowy. Pałac otoczony jest parkiem krajobrazowym (3,00 ha), na uwagę zasługują tutaj dęby o obwodach do 370 cm. Wśród zabudowań gospodarczych znajduje się spichlerz szachulcowy z 1848 r.

</doc>
<doc id="405968" url="https://pl.wikipedia.org/wiki?curid=405968" title="Wirów (województwo mazowieckie)">
Wirów (województwo mazowieckie)

Wirów – wieś w Polsce położona w województwie mazowieckim, w powiecie sokołowskim, w gminie Jabłonna Lacka. Leży na lewym brzegu Bugu.
W latach 1975–1998 miejscowość należała administracyjnie do województwa siedleckiego.
Wieś jest siedzibą rzymskokatolickiej parafii św. Antoniego Padewskiego.
W Wirowie urodziła się Leokadia Krajewska - znana jako "Lodzia milicjantka".

</doc>
<doc id="405969" url="https://pl.wikipedia.org/wiki?curid=405969" title="Wirów (województwo zachodniopomorskie)">
Wirów (województwo zachodniopomorskie)

Wirów (do 1945 r. niem. "Wierow") – wieś w Polsce położona w województwie zachodniopomorskim, w powiecie gryfińskim, w gminie Gryfino. Wieś położona jest w środkowej części gminy około 5 km od Gryfina, przy drodze powiatowej nr 1362. W latach 1975-1998 miejscowość należała administracyjnie do województwa szczecińskiego. 
We wsi zachował się kościół pw. św. Anny zbudowany na przełomie XIX/XX wieku w stylu neoromańskim. Jest to kościół filialny parafii w Wełtyniu. W pobliżu znajdują się dwa jeziora: Jezioro Wełtyń i Jezioro Wirowskie.
Historia.
Pierwsza wzmianka pochodzi z roku 1345. Wieś należała do cystersów z Kołbacza. Po sekularyzacji w 1628 r. przeszła na własność domeny kołbackiej. Dane statystyczne z 1628 r. wymieniają istnienie w Wirowie gospodarstwa młynarza, który uposażony był jednym łanem, 5 gospodarstw chłopskich, 3 pasterskich i 2 pracowników folwarcznych, każde półłanowe oraz rzemieślnika, który nie posiadał ziemi. W 1700 r. wieś posiadała 3 zasiedlone gospodarstwa. Z końcem XVIII wieku, oprócz wolnego sołtysa, istniało 6 chłopskich gospodarstw i jedno chałupnicze. Ponadto w tym czasie we wsi znajdował się kościół i szkoła. Mapa z 1822 r. potwierdza istnienie młyna. W latach 60. XIX w. Wirów był wsią kościelną (kościół filialny parafii w Sobieradzu) z ziemią sołtysią, 6 gospodarstwami chłopskimi, młynem, szkołą i kuźnią. W Wirowie było 20 domów mieszkalnych, 4 rzemieślnicze i 41 budynków przeznaczenia poza mieszkalnego, głównie gospodarskich. Po II wojnie światowej wieś o typowo chłopskim charakterze.

</doc>
<doc id="405970" url="https://pl.wikipedia.org/wiki?curid=405970" title="Wiry (województwo dolnośląskie)">
Wiry (województwo dolnośląskie)

Wiry (niem. "Groß Wierau", 1945–1946 "Wiry Duże") – wieś w Polsce położona w województwie dolnośląskim, w powiecie świdnickim, w gminie Marcinowice.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Położenie.
Wieś położona na wschodnim skraju Równiny Świdnickiej, na południowy zachód od u Masywu Ślęży oraz na północ od Wzgórz Kiełczyńskich, nad początkowym odcinkiem Czarnej Wody.
Historia.
Pierwsza wzmianka o miejscowości pochodzi z roku 1193 – 9 kwietnia papież Celestyn III potwierdził kanonikom regularnym z wrocławskiego Piasku ich własności, jedną z osad były "Viuri". W roku 1205 zgodnie prawem niemieckim, wprowadzonym przez Henryka Brodatego, we wsi utworzono urząd wójta. Wieś jest też wzmiankowana w łacińskim dokumencie z 1223 roku wydanym przez biskupa wrocławskiego Lorenza pod zlatynizowaną formą "Viri". Wzmiankowana w łacińskim dokumencie z 1250 roku wydanym przez papieża Innocentego IV w Lyonie gdzie zanotowana została w zlatynizowanej formie "Wiri".
W wyniku trzech wojen śląskich toczonych w latach 1740–1763 pomiędzy Austrią oraz Prusami, miejscowość wraz z całym Śląskiem znalazła się ostatecznie w granicach Prus.
Duże zniszczenia w czasie wojny trzydziestoletniej – m.in. zniszczenie klasztoru kanoników (byli właścicielami wsi aż do sekularyzacji w 1810 r.); odbudowa trwała do roku 1648. W roku 1825 we wsi były: 72 domy, sołectwo, kościół, szkoła, cegielnia i browar. Mieszkańcy hodowali owce i bydło oraz trudnili się tkactwem. W roku 1922 wieś należała do H. Rossdeutschera.
W roku 1959 odkryto złoża magnezytu. Magnezytom towarzyszą rzadkie minerały szlachetne. W celu udostępnienia złoża w latach 60. XX wieku uruchomiono kopalnię głębinową Wiry, która należała do Strzeblowskich Kopalń Surowców Mineralnych w Sobótce. Kopalnia znajduje się u podnóża góry Szczytnej (466 m n.p.m.), która wchodzi w skład Wzgórz Kiełczyńskich. Złoża mają długość około 4,5 km i ciągną się w kierunku zachodnim pod polami wsi Wiry, natomiast jedyna upadowa prowadząca do podziemi, której wejście znajduje się na wysokości 247 m n.p.m. oraz zabudowania techniczne położone są już na terenie wsi Wirki. Magnezyt był przerabiany w zakładach w Świdnicy.
Kopalnia działała do lipca 1996 roku, a jej likwidację rozpoczęto w 2004 roku. Później, w latach 2007–2013, z podziemi pobierano wodę, następnie butelkowaną i sprzedawaną jako woda mineralna „Ślężanka”. Poza budynkami zaadaptowanymi na rozlewnię pozostałe obiekty rozebrano. Na hałdach, gdzie gromadzony był materiał płonny, można znaleźć liczne chryzoprazy i chryzotyle. 
W 2017 roku część nieczynnych wyrobisk kopalni Wiry została udostępniona jako podziemna trasa turystyczna. Trasa została wytyczona upadową oraz wyrobiskami trzeciego i czwartego poziomu wydobywczego dawnej kopalni. Najgłębiej położone miejsce na trasie zwiedzania znajduje się na poziomie 144 m n.p.m., a więc ponad 100 m poniżej wejścia. W pierwszym roku (2017) podziemia Kopalni Wiry zwiedziło kilkaset osób.
Zabytki.
Do wojewódzkiego rejestru zabytków wpisane są:
Inne zabytki:

</doc>
<doc id="405971" url="https://pl.wikipedia.org/wiki?curid=405971" title="Wiry (wieś w województwie wielkopolskim)">
Wiry (wieś w województwie wielkopolskim)

Wiry – wieś w Polsce położona w województwie wielkopolskim, w powiecie poznańskim, w gminie Komorniki.
Od 1934 r. do roku 1954 Wiry znajdowały się w gminie Puszczykowo. 
W latach 1975–1998 miejscowość należała administracyjnie do województwa poznańskiego.
Według Stanisławy Zajchowskiej Wiry otrzymały prawo niemieckie w XIII w. Nie jest jednak znana data lokacji tej wsi. Najprawdopodobniej pierwszymi właścicielem była rodzina Łodziów i ich potomkowie. Najstarsza (pewna) wzmianka pochodzi dopiero z 1357 roku - Janusz Rogaliński herbu Łodzia zastawił biskupowi poznańskiemu wieś Wiry za 20 grzywien. Wieś ta u schyłku XIV wieku była już własnością rycerstwa.
Parafia w Wirach najprawdopodobniej powstała w 1260 roku i obejmowała swoim zasięgiem okoliczne miejscowości, w tym Dębiec (do lat 20. XX wieku).
W kościele św. Floriana z początku XX wieku odbywa się część koncertów Ogólnopolskiego Festiwalu Muzyki Organowej i Kameralnej - Komorniki.
Na terenie wsi znajduje się przystanek kolejowy Wiry.
W Wirach urodził się Władysław Mikołajczak (1894–1960), pułkownik piechoty Wojska Polskiego, kawaler Orderu Virtuti Militari.

</doc>
<doc id="405972" url="https://pl.wikipedia.org/wiki?curid=405972" title="Wistka (gmina Strzelce Wielkie)">
Wistka (gmina Strzelce Wielkie)

Wistka – wieś w Polsce położona w województwie łódzkim, w powiecie pajęczańskim, w gminie Strzelce Wielkie, nad Pisią.
Wieś duchowna Wisnka, własność Akademii Krakowskiej położona była w końcu XVI wieku w powiecie radomszczańskim województwa sieradzkiego.
W latach 1975–1998 miejscowość należała administracyjnie do województwa częstochowskiego.

</doc>
<doc id="405973" url="https://pl.wikipedia.org/wiki?curid=405973" title="Wistka (województwo mazowieckie)">
Wistka (województwo mazowieckie)

Wistka – wieś w Polsce położona w województwie mazowieckim, w powiecie przysuskim, w gminie Przysucha.
W latach 1975–1998 miejscowość należała administracyjnie do województwa radomskiego, a w latach 1946-1975 do województwa kieleckiego.
W obszar wsi wchodzi:
Na przełomie XIV i XV wieku wieś należała do Andrzeja zwanego Rzeszotko ze Skrzyńska (pisał się także z Wistki, Czerniewic, Konecka) herbu Łabędź, (zmarł około 1413 1414). Był marszałkiem dworu księcia płockiego Siemowita IV, podkomorzym sochaczewskim. 
Była to także prywatna wieś szlachecka, w drugiej połowie XVI wieku położona w powiecie radomskim województwa sandomierskiego. 
Wierni kościoła rzymskokatolickiego należą do parafii św. Wojciecha w Skrzyńsku.

</doc>
<doc id="405974" url="https://pl.wikipedia.org/wiki?curid=405974" title="Wiśniewa (województwo wielkopolskie)">
Wiśniewa (województwo wielkopolskie)

Wiśniewa – wieś w Polsce, położona w województwie wielkopolskim, w powiecie konińskim, w gminie Wilczyn.
W latach 1975–1998 wieś należała administracyjnie do województwa konińskiego.

</doc>
<doc id="405975" url="https://pl.wikipedia.org/wiki?curid=405975" title="Wiśniewko (województwo mazowieckie)">
Wiśniewko (województwo mazowieckie)

Wiśniewko – wieś w Polsce położona w województwie mazowieckim, w powiecie mławskim, w gminie Wiśniewo.
W latach 1975–1998 miejscowość należała administracyjnie do województwa ciechanowskiego.
Obok miejscowości przepływa rzeczka Seracz, dopływ Mławki.
Linki zewnętrzne.
 

</doc>
<doc id="405976" url="https://pl.wikipedia.org/wiki?curid=405976" title="Wiśniewko (województwo wielkopolskie)">
Wiśniewko (województwo wielkopolskie)

Wiśniewko – wieś w Polsce położona w województwie wielkopolskim, w powiecie wągrowieckim, w gminie Damasławek.
W latach 1975–1998 miejscowość należała administracyjnie do województwa pilskiego.

</doc>
<doc id="405977" url="https://pl.wikipedia.org/wiki?curid=405977" title="Wiśniewo (województwo łódzkie)">
Wiśniewo (województwo łódzkie)

Wiśniewo – wieś w Polsce położona w województwie łódzkim, w powiecie łowickim, w gminie Kiernozia.
W latach 1975–1998 miejscowość należała administracyjnie do województwa płockiego.

</doc>
<doc id="405978" url="https://pl.wikipedia.org/wiki?curid=405978" title="Wiśniewo (województwo podlaskie)">
Wiśniewo (województwo podlaskie)

Wiśniewo – wieś w Polsce położona w województwie podlaskim, w powiecie zambrowskim, w gminie Zambrów.
Wieś położona jest przy drodze krajowej nr 8 i na projektowanej trasie Via Baltica i drogi ekspresowej S8. Ze względu na dużą liczbę wypadków, wraz z obwodnicą pobliskiego Zambrowa (4 km na południowy zachód od Wiśniewa) budowana jest również obwodnica Wiśniewa. Obwodnica przetnie przy Wiśniewie drogę krajową nr 8, drogę do Grabówki oraz drogę do wsi Ćwikły-Krajewo, Ćwikły-Rupie i Kołaki Kościelne na granicy gmin Zambrów i Gmina Kołaki Kościelne.
Wierni kościoła rzymskokatolickiego należą do parafii Ducha Świętego w Zambrowie.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Długobórz.
Według Powszechnego Spisu Ludności z 1921 roku wieś zamieszkiwało 206 osób, 203 było wyznania rzymskokatolickiego, 3 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 26 budynków mieszkalnych. Miejscowość należała do parafii rzymskokatolickiej w Zambrowie. Podlegała pod Sąd Grodzki w Zambrowie i Okręgowy w Łomży; właściwy urząd pocztowy mieścił się w Zambrowie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
We wrześniu 1939 oddziały niemieckie dokonały pacyfikacji wsi. Część mieszkańców aresztowano i wywieziono do Zambrowa. W wyniku pacyfikacji zginęło kilku mieszkańców (trzy ofiary zidentyfikowano).
Do 1954 roku miejscowość należała do gminy Długobórz. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="405979" url="https://pl.wikipedia.org/wiki?curid=405979" title="Wiśniewo (powiat elbląski)">
Wiśniewo (powiat elbląski)

Wiśniewo – wieś w Polsce położona w województwie warmińsko-mazurskim, w powiecie elbląskim, w gminie Markusy, na obszarze Żuław Elbląskich.
W latach 1975–1998 miejscowość należała administracyjnie do województwa elbląskiego.

</doc>
<doc id="405980" url="https://pl.wikipedia.org/wiki?curid=405980" title="Wiśniewo (województwo wielkopolskie)">
Wiśniewo (województwo wielkopolskie)

Wiśniewo – wieś w Polsce położona w województwie wielkopolskim, w powiecie wągrowieckim, w gminie Wągrowiec.
W latach 1975–1998 miejscowość należała administracyjnie do województwa pilskiego.

</doc>
<doc id="405981" url="https://pl.wikipedia.org/wiki?curid=405981" title="Wiśniowa (województwo dolnośląskie)">
Wiśniowa (województwo dolnośląskie)

Wiśniowa (niem. "Rothkirschdorf") – wieś w Polsce położona w województwie dolnośląskim, w powiecie świdnickim, w gminie Świdnica.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Zabytki.
Do wojewódzkiego rejestru zabytków wpisany jest:

</doc>
<doc id="405982" url="https://pl.wikipedia.org/wiki?curid=405982" title="Wiśniowa (województwo małopolskie)">
Wiśniowa (województwo małopolskie)

Wiśniowa – wieś w Polsce, położona w województwie małopolskim, w powiecie myślenickim, w gminie Wiśniowa, w dolinie Krzyworzeki, pomiędzy kulminacjami Lubomira i Ciecienia w Beskidzie Wyspowym. W latach 1975–1998 wieś należała administracyjnie do województwa krakowskiego.
Historia.
Wieś została założona w 1550 roku na prawie wołoskim w dobrach zamku dobczyckiego. Niegdyś wydobywano tu rudę żelaza. W XVII w. wieś została spustoszona w czasie walk powstań kuruców oraz licznych powodzi. W okresie międzywojennym pracowały tu tartaki kuźne i folusze. Okolice Wiśniowej i sąsiednich wsi (Lipnik, Zasań, Glichów) były we wrześniu 1944 r. terenem walk oddziałów partyzanckich z Niemcami. 17–18 września okupant niemiecki dokonał pacyfikacji Wiśniowej, w której zamordowano 76 osób (w tym ok. 17 dzieci w wieku od 1 do 9 lat). W listopadzie i grudniu 1944 r., miejscowa ludność ocalała z masakry, była zmuszana do kopania okopów w pobliskim Szczyrzycu i dodatkowych dostaw zboża i ziemniaków (poza obowiązkowymi kontyngentami) dla wojska niemieckiego.
W pobliżu Wiśniowej, na szczycie Lubomiru znajduje się Obserwatorium Astronomiczne im. Tadeusza Banachiewicza na Lubomirze. W pierwszym obserwatorium, które działało na Lubomirze w latach 1922-1944 odkryte były dwie komety: C/1925 G1 (Orkisz) odkryta 3 kwietnia 1925 przez Lucjana Orkisza (była to pierwsza kometa odkryta przez Polaka) oraz C/1936 O1 (Kaho-Kozik-Lis) współodkryta 17 lipca 1936 przez Władysława Lisa (pracownika gospodarczego obserwatorium). Obie komety zostały upamiętnione w herbie Wiśniowej.
Demografia.
Poniższa demografia posiada dane z 2011

</doc>
<doc id="405983" url="https://pl.wikipedia.org/wiki?curid=405983" title="Wiśniówek (województwo podlaskie)">
Wiśniówek (województwo podlaskie)

Wiśniówek – wieś w Polsce położona w województwie podlaskim, w powiecie wysokomazowieckim, w gminie Wysokie Mazowieckie.
W latach 1975–1998 miejscowość należała administracyjnie do województwa łomżyńskiego.
Wierni kościoła rzymskokatolickiego należą do parafii św. Jana Chrzciciela w Wysokiem Mazowieckiem.
Historia.
W roku 1827 miejscowość liczyła 19 domów i 154 mieszkańców. 
W 1842 folwark "Wiśniówek" rozległy na 345 morgów. We wsi 18 osad, powierzchnia użytków rolnych wynosiła 51 morgów. Pod koniec XIX w. wieś i folwark "Wiśniówek", w powiecie "mazowieckim", gmina "Dzięciel", parafia Dąbrowa Wielka.
W roku 1921 wyszczególniono:

</doc>
<doc id="405984" url="https://pl.wikipedia.org/wiki?curid=405984" title="Wiśniówek (województwo warmińsko-mazurskie)">
Wiśniówek (województwo warmińsko-mazurskie)

Wiśniówek – osada w Polsce położona w województwie warmińsko-mazurskim, w powiecie iławskim, w gminie Susz, na Pojezierzu Iławskim.
W latach 1975–1998 miejscowość należała administracyjnie do województwa elbląskiego.

</doc>
<doc id="405985" url="https://pl.wikipedia.org/wiki?curid=405985" title="Wiśniówka (województwo lubelskie)">
Wiśniówka (województwo lubelskie)

Wiśniówka – wieś w Polsce położona w województwie lubelskim, w powiecie łukowskim, w gminie Stoczek Łukowski.
W latach 1975–1998 miejscowość należała administracyjnie do województwa siedleckiego.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Stoczku Łukowskim.

</doc>
<doc id="405986" url="https://pl.wikipedia.org/wiki?curid=405986" title="Wiśniówka (powiat kielecki)">
Wiśniówka (powiat kielecki)

Wiśniówka – wieś w Polsce położona w województwie świętokrzyskim, w powiecie kieleckim, w gminie Masłów.
Na terenie wsi (Wiśniówka Duża) zlokalizowany jest czynny zakład kowalski firmy "Młoty u Mietka”, w którym wydobywa się kwarcowy piaskowiec górnokambryjski służący do produkcji tłucznia. W pobliżu znajduje się zalane wyrobisko po innym nieczynnym kamieniołomie.
W Wiśniówce znajduje się również kościół parafialny pw. Matki Boskiej Częstochowskiej oraz szkoła podstawowa, której początki sięgają czasów II wojny światowej, kiedy to nauczycielka Szkoły Powszechnej w Dąbrowie zorganizowała zajęcia lekcyjne w Małej Wiśniówce bez wiedzy ówczesnych władz niemieckich. Lekcje odbywały się w prywatnym domu. Brało w nich udział ok. 80 uczniów, którzy uczyli się m.in. historii i geografii Polski.
Wiśniówka była prężnie rozwijającym się osiedlem robotniczym. Znajdowała się tu m.in. kapliczka, kino, szkoła, fryzjer męski i damski, boisko do piłki nożnej, szewc, a także ogrodzony park w którym odbywały się festyny.
Na początku II wojny światowej w okolicach miejscowości Niemcy zamordowali prezydenta Kielc Stefana Artwińskiego, który próbował ratować przed grabieżą majątek z miejskiego skarbca.
Na terenie wsi znajduje się skrzyżowanie drogi S7 z drogą krajową nr 73 (węzeł Kielce-Północ).
Przez wieś przebiega tor nieprzejezdnej linii kolejowej prowadzącej z Lekomina do czynnego kamieniołomu.
Dojazd z Kielc zapewniają autobusy komunikacji miejskiej linii nr 7.
W latach 1975–1998 miejscowość należała administracyjnie do województwa kieleckiego.

</doc>
<doc id="405987" url="https://pl.wikipedia.org/wiki?curid=405987" title="Witki (województwo warmińsko-mazurskie)">
Witki (województwo warmińsko-mazurskie)

Witki – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość należała administracyjnie do województwa olsztyńskiego.
Historia.
Wieś szlachecka na prawie chełmińskim założona w 1345 r. na 12 włókach. W latach 1415–1856 Witki należały do gminy miejskiej Bartoszyce.
W 1950 we wsi powstała szkoła, przeniesiona z Gałajn. Szkoła została zlikwidowana w 1973 r. (w ramach reformy szkolnictwa wiejskiego).
W spisie z 1983 r. wieś do celów statystycznych liczono razem z osadą Okopa. W 1983 r. w Witkach mieszkało 87 osób. W tym czasie była to wieś o zwartej zabudowie, składającej się z 14 domów. Ulice miały elektryczne oświetlenie. We wsi były 33 indywidualne gospodarstwa rolne, uprawiające łącznie 241 ha ziemi i hodujące 194 sztuki bydła (w tym 87 krów), 442 sztuki nierogacizny, 12 koni i 26 owiec.
Ludzie związani z miejscowością.
Ze wsi pochodzi poseł na sejm IV i V kadencji Adam Ołdakowski.

</doc>
<doc id="405988" url="https://pl.wikipedia.org/wiki?curid=405988" title="Witkowice (województwo łódzkie)">
Witkowice (województwo łódzkie)

Witkowice – wieś w Polsce położona w województwie łódzkim, w powiecie brzezińskim, w gminie Brzeziny.
W Słowniku Geograficznym Królestwa Polskiego i innych krajów słowiańskich z roku 1881 możemy między innymi przeczytać:
W latach 1975–1998 miejscowość należała administracyjnie do województwa skierniewickiego.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="405989" url="https://pl.wikipedia.org/wiki?curid=405989" title="Witkowice (województwo podkarpackie)">
Witkowice (województwo podkarpackie)

Witkowice – wieś w Polsce położona w województwie podkarpackim, w powiecie stalowowolskim, w gminie Radomyśl nad Sanem.
W latach 1975–1998 miejscowość należała administracyjnie do województwa tarnobrzeskiego.
Miejscowa ludność wyznania katolickiego przynależy do Parafii Wniebowzięcia Najświętszej Maryi Panny w Chwałowicach

</doc>
<doc id="405990" url="https://pl.wikipedia.org/wiki?curid=405990" title="Witkowice (województwo śląskie)">
Witkowice (województwo śląskie)

Witkowice – wieś w Polsce położona w województwie śląskim, w powiecie częstochowskim, w gminie Kłomnice. 
Na terenie miejscowości znajduje się szkoła podstawowa im. Jana Kochanowskiego.
Historia.
Majątek Witkowice kupił pod koniec XIX wieku śpiewak operowy Jan Reszke. Po jego śmierci w 1925 roku Witkowice odziedziczyła najstarsza córka jego brata Edwarda, Helena. Helena Döry (II-voto Grabowska) z Reszków (1889-1941) została pochowana w Garnku, gdzie na nagrobku znajduje się też inskrypcja poświęcona jej córce Irenie Grabowskiej (1932-48), która jest pochowana w Brzegu nad Odrą. 
Najstarsza córka Heleny, Maria Bilowicz odziedziczyła po śmierci swego dziadka majątek w Garnku gospodarząc w nim aż do czasu wyrzucenia jej z niego wraz z rodziną (troje małych dzieci) w marcu 1945 roku. Od tej pory miała zakaz powrotu do Garnka.
Po majątku w Witkowicach nie pozostał do dzisiaj żaden ślad.
W latach 1975–1998 miejscowość należała administracyjnie do województwa częstochowskiego. 
Parafia Kościoła rzymskokatolickiego.
W miejscowości znajduje się kościół św. Stanisława Biskupa Męczennika. Parafia została powołana w 1993 roku, znajduje się w archidiecezji częstochowskiej, w dekanacie Kłomnice.

</doc>
<doc id="405991" url="https://pl.wikipedia.org/wiki?curid=405991" title="Witkowo (województwo mazowieckie)">
Witkowo (województwo mazowieckie)

Witkowo – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość należała administracyjnie do województwa ciechanowskiego.

</doc>
<doc id="405992" url="https://pl.wikipedia.org/wiki?curid=405992" title="Witkowo (województwo pomorskie)">
Witkowo (województwo pomorskie)

Witkowo (kaszb. "Witkòwò") – wieś w Polsce, w województwie pomorskim, w powiecie słupskim, w gminie Smołdzino na Wybrzeżu Słowińskim.
W latach 1975–1998 miejscowość należała administracyjnie do województwa słupskiego.
W 2011 miejscowość liczyła 104 mieszkańców.
Historyczne warianty nazewnicze Witkowa.
Prefiks w nazwie miejscowości wskazuje na pochodzenie od nazwy osobowej "Witek/Witko". 

</doc>
<doc id="405993" url="https://pl.wikipedia.org/wiki?curid=405993" title="Witków (województwo lubelskie)">
Witków (województwo lubelskie)

Witków – wieś w Polsce położona w województwie lubelskim, w powiecie hrubieszowskim, w gminie Dołhobyczów. Leży przy drodze wojewódzkiej 844.
Demografia.
W latach 1975–1998 miejscowość należała administracyjnie do województwa zamojskiego. Wieś stanowi sołectwo gminy Dołhobyczów. Według Narodowego Spisu Powszechnego (III 2011 r.) liczyła 342 mieszkańców i była czwartą co do wielkości miejscowością gminy Dołhobyczów.
Historia.
We wsi od 1531 znajdowała się prawosławna cerkiew, w latach 1596-1875 unicka, a po likwidacji Kościoła unickiego przez władze rosyjskie ponownie prawosławna. Cerkiew w Witkowie została rozebrana podczas akcji polonizacyjno-rewindykacyjnej w 1938. W sąsiedztwie obiektu znajdował się prawosławny cmentarz, użytkowany do ok. 1939. Po tej dacie prawosławni mieszkańcy wsi założyli drugą nekropolię, użytkowaną do wysiedlenia ludności ukraińskiej. 

</doc>
<doc id="405994" url="https://pl.wikipedia.org/wiki?curid=405994" title="Witków (województwo lubuskie)">
Witków (województwo lubuskie)

Witków (niem. "Wittgendorf") – wieś w Polsce położona w województwie lubuskim, w powiecie żagańskim, w gminie Szprotawa, nad rzeczką Brzeźniczanką.
W latach 1975–1998 miejscowość należała administracyjnie do województwa zielonogórskiego.
Historia.
Wieś założona ok. 1220. W latach 60. i 70. XIX wieku oraz w 1938 odkryto tu groby z VI-IV w. p.n.e. Późniejsze badania dostarczyły wielu średniowiecznych zabytków m.in. znaleziono małe gotyckie rzeźby ceramiczne.
Demografia.
Liczba mieszkańców miejscowości w poszczególnych latach:
Zabytki.
Do wojewódzkiego rejestru zabytków wpisane są:

</doc>
<doc id="405995" url="https://pl.wikipedia.org/wiki?curid=405995" title="Witnica (województwo wielkopolskie)">
Witnica (województwo wielkopolskie)

Witnica – wieś w Polsce położona w województwie wielkopolskim, w powiecie konińskim, w gminie Rzgów.
W latach 1975–1998 miejscowość należała administracyjnie do województwa konińskiego.

</doc>
<doc id="405997" url="https://pl.wikipedia.org/wiki?curid=405997" title="Witnica (województwo zachodniopomorskie)">
Witnica (województwo zachodniopomorskie)

Witnica – (niem. "Vietnitz"), wieś w Polsce położona w województwie zachodniopomorskim, w powiecie gryfińskim, w gminie Moryń.
W latach 1975–1998 miejscowość należała administracyjnie do województwa szczecińskiego.
Historia.
Witnica to stara wieś pomorska o słowiańskim rodowodzie. Pierwsza wzmianka o miejscowości pochodzi z 1248 (wieś występuje pod nazwą "stagnum Vitenitz"). Z 1337 pochodzi informacja o istniejącym we wsi kościele oraz karczmie. W 1433 właścicielem wsi był rycerz von Strauss z Krajnika Dolnego. W wieku XVI, XVII i XVIII następowały bardzo częste zmiany właścicieli. Od 1780 majątek należał do starosty powiatu Chojna - von Sydow, a od 1800 (1828) do 1945 do rodziny von Oelsen. 
Po II wojnie światowej w miejscowości działał "Kombinat Państwowych Gospodarstw Rolnych Witnica" z bażantarnią i stadionem hippicznym.
Kościół Chrystusa Króla.
Kościół parafialny zbudowany został w końcu XIII w. z kostki granitowej. Jest to budowla salowa, orientowana, bez chóru. Pierwotnie kościół nie posiadał wieży (dobudowano ją w XV w. z kamienia i cegły). W przyziemiu wieży zachował się 3-uskokowy, portal ostrołukowy. Wykonany z cegły szczyt wschodni ozdobiony został blendami, sterczynami i niewielką, murowaną sygnaturką.
W 1830 kościół poddano gruntownemu remontowi, w czasie którego przemurowano otwory okienne oraz dobudowano kaplicę grobową. Nieco później (w 1911) dobudowano zakrystię. 
W dawnym murze cmentarnym otaczającym kościół zachowała się renesansowa bramka z drugiej połowy XVI w.
Kościół posiada unikalne w skali regionu wyposażenie, na które składa się:
Pałac.
Dwór w Witnicy został zbudowany po 1780 przez rodzinę von Sydow. Po pożarze, nowi właściciele - rodzina von Oelsen wzniosła w ok. 1840 okazały pałac w stylu neorenesansowym. Pałac otoczony był przez rozległy park o pow. ok. 20 ha. Po II wojnie światowej pałac i park był wzorowo utrzymany przez mający tu u swą siedzibę PGR (w parku był zwierzyniec i bażanciarnia). 
W 1990 pałac został strawiony przez pożar - do chwili obecnej nie został odbudowany i pozostaje w stanie ruiny. Również park jest obecnie mocno zaniedbany, rośnie w nim cypryśnik błotny, cisy srzewiaste, dwa gatunki żywotników, jaśminowce i bzy lilaki.
Naprzeciw pałacu zachował się duży zespół zabudowań gospodarczych wzniesionych w drugiej połowie XIX w.

</doc>
<doc id="405998" url="https://pl.wikipedia.org/wiki?curid=405998" title="Witosław (województwo kujawsko-pomorskie)">
Witosław (województwo kujawsko-pomorskie)

Witosław – wieś w Polsce położona w województwie kujawsko-pomorskim, w powiecie nakielskim, w gminie Mrocza.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 657 mieszkańców. Jest największą wsią gminy Mrocza.
Zabytki.
Według rejestru zabytków NID na listę zabytków wpisany jest zespół dworski, 1 poł. XIX w., nr rej.: A/224/1-6 z 10.06.1987:
Relikty dworu obronnego z XV lub XVI w., powstałego zapewne na miejscu wczesnośredniowiecznego grodu.

</doc>
<doc id="405999" url="https://pl.wikipedia.org/wiki?curid=405999" title="Witosław (województwo wielkopolskie)">
Witosław (województwo wielkopolskie)

Witosław – wieś w Polsce położona w województwie wielkopolskim, w powiecie leszczyńskim, w gminie Osieczna.
W okresie Wielkiego Księstwa Poznańskiego (1815-1848) miejscowość wzmiankowana jako Witosław należała do wsi większych w ówczesnym pruskim powiecie Kosten rejencji poznańskiej. Witosław należał do okręgu krzywińskiego tego powiatu i stanowił siedzibę majątku, którego właścicielem był wówczas (1846) Opitz. W skład majątku Witosław wchodziła także wieś Adamów. Według spisu urzędowego z 1837 roku Witosław liczył 139 mieszkańców, którzy zamieszkiwali 14 dymów (domostw).
W latach 1975–1998 miejscowość należała administracyjnie do województwa leszczyńskiego.
We wsi znajduje się eklektyczny pałac rodziny Opitzów z przełomu XIX i XX wieku, obecnie ośrodek apiterapii. Obiekt posiada niską wieżę i neobarokowy szczyt. Wokół pałacu rozpościera się park krajobrazowy z 2. połowy XIX wieku (2,1 ha) z pomnikowymi okazami platanów i dębów (najgrubsze mają obwody nawet 450 cm).
W pobliżu wsi znajdują się:
Zobacz też: Witosław, Witosławice

</doc>
<doc id="406000" url="https://pl.wikipedia.org/wiki?curid=406000" title="Witoszyn (województwo lubelskie)">
Witoszyn (województwo lubelskie)

Witoszyn – wieś w Polsce położona w województwie lubelskim, w powiecie puławskim, w gminie Kazimierz Dolny.
Wieś szlachecka położona była w drugiej połowie XV wieku w powiecie lubelskim województwa lubelskiego. W latach 1975–1998 miejscowość należała administracyjnie do województwa lubelskiego.
Historia.
Miejscowość wzmiankowana w źródłach w 1470 roku jako wieś szlachecka. Wymieniano ją jako należącą do dóbr celejowskich. W XVI wieku wzmiankowano, że właścicielem wsi był Kruszczowski i że we wsi znajdował się młyn. W XVII wieku właścicielem dóbr był Mateusz Chomicki. W XIX wieku w Witoszynie był młyn wodny, dwa folwarki i karczma.

</doc>
<doc id="406001" url="https://pl.wikipedia.org/wiki?curid=406001" title="Witoszyn (województwo lubuskie)">
Witoszyn (województwo lubuskie)

Witoszyn () – wieś w Polsce położona w województwie lubuskim, w powiecie żagańskim, w gminie Wymiarki. Leży w północnej części Borów Dolnośląskich.
W latach 1945-54 siedziba gminy Witoszyn. W latach 1975–1998 miejscowość należała administracyjnie do województwa zielonogórskiego.
Zabytki.
Do wojewódzkiego rejestru zabytków wpisane są:

</doc>
<doc id="406002" url="https://pl.wikipedia.org/wiki?curid=406002" title="Witowice (województwo dolnośląskie)">
Witowice (województwo dolnośląskie)

Witowice (niem. "Weigwitz") – wieś w Polsce położona w województwie dolnośląskim, w powiecie strzelińskim, w gminie Wiązów. 
Podział administracyjny.
Do roku 1945 wieś nosiła nazwę Weigwitz, potem – w okresie od roku 1945 do 1975, jak i po zmianach administracyjnych w Polsce W latach 1975–1998 – należała administracyjnie do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="406003" url="https://pl.wikipedia.org/wiki?curid=406003" title="Witowice (województwo małopolskie)">
Witowice (województwo małopolskie)

Witowice – wieś w Polsce położona w województwie małopolskim, w powiecie miechowskim, w gminie Charsznica.
W latach 1975–1998 miejscowość należała administracyjnie do województwa kieleckiego.
Witowice były w posiadaniu rodu Pieniążków, którymi przedstawicielami byli m.in.: Mikołaj Pieniążek (słow. Mikuláš Peniažek), w latach 1450–1474 podkomorzy i starosta krakowski, starosta sanocki, starosta spiski od 23 marca 1454, Stanisław Pieniążek, w latach 1474–1493 starosta sanocki oraz Jakub Pieniążek, od 1493 wojski sanocki, dziedzic Jaćmierza, starosta sanocki "locumtentes".
Wieś podzielona jest między trzy parafie. Z diecezji kieleckiej do parafii w Miechowie, Charsznicy oraz do parafii w Szreniawie będącej w diecezji sosnowieckiej.

</doc>
<doc id="406004" url="https://pl.wikipedia.org/wiki?curid=406004" title="Witowice (województwo świętokrzyskie)">
Witowice (województwo świętokrzyskie)

Witowice – wieś w Polsce, położona w województwie świętokrzyskim, w powiecie staszowskim, w gminie Bogoria.
W latach 1975–1998 miejscowość należała administracyjnie do województwa tarnobrzeskiego.
Wierni kościoła rzymskokatolickiego należą do parafii św. Wawrzyńca w Olbierzowicach.
Dawne części wsi – obiekty fizjograficzne.
W latach 70. ubiegłego wieku przyporządkowano i opracowano spis lokalnych części integralnych dla Witowic zawarty w tabeli 1.
Historia.
W drugiej połowie XVI wieku wieś Witowice należała do braci polskich (nazywanych arianami).
W 1578 roku wieś składała się z wielu części, podatki z wsi płacili właściciele:
W 1629 podatki z wsi płacili: Jan Deszyński, spadkobiercy Stanisława Krzesimowskiego, Wojciech Dzik, Walenty Krzesimowski za 0,25 łana – 1 złoty polski, Mikołaj Złocki, Wojciech Lipnicki.
Dwór w Witowicach został spalony w czasie wojny północnej (1700 - 1721). Z pożaru ocalał jedynie hebanowy krucyfiks znajdujący się obecnie w [Kościół św. Wawrzyńca w Olbierzowicach|kościele Św. Wawrzyńca w Olbierzowicach]. Zachowała się informacja o tym wydarzeniu:
""Gdy ostatni raz Szwedzi znajdowali się w Polszcze i onesz grasując palili wsi dwory, spalili też i dwór Witowski, która wieś jest teraz dziedziczna W.I.M. Pana Stanisława Moszyńskiego, Pisarza, Podstolego Sandomierskiego. Ten krucyfix, wisząc na ścianie drewnianej w szpiklerzu lub był jako jest z drzewa rznięty, przy spaleniu całego szpichlerza nienaruszony został. Przeniesiony potym do kościoła tego, długo wisiał na tęczy, aż dopiero przy pobożności I. Pana Stanisława Złotnickiego, który widział w ludziach wiele łask, doznających przy tym obrazie, w ołtarz jego sumptem wystawiony jest"."
W 1751 roku mały chłopczyk, Sebastian Kurpiel, został rozszarpany przez wilki.
W 1827 roku wieś z folwarkiem liczyła 24 domy i 105 mieszkańców. W 1863 roku jako właściciel wsi wymieniany jest lekarz Dowgiałło ze Staszowa, który zginął w walkach powstańców z armią rosyjską pod Jurkowicami.
Pod koniec XIX wieku, według „Słownika geograficznego Królestwa Polskiego”, wieś i folwark Witowice należały do powiatu sandomierskiego, gminy Górki i parafii Olbierzowice. Znajdowały się w odległości 26 wiorst od Sandomierza. W 1886 roku dobra witowickie, w skład których wchodził folwark Witowice i Józefów, liczyły 584 morgi. Folwark Witowice obejmował 257 mórg gruntów ornych i ogrodów, 10 mórg łąk, 44 morgi pastwisk oraz 5 mórg nieużytków. Składał się z dworu i 12 drewnianych budynków. Witowiccy chłopi (22 osadników) posiadali wówczas 155 mórg.
W 1893 roku wieś z folwarkiem liczyła 219 mieszkańców i 24 domy. Dwór obejmował 406 mórg gruntu, a chłopi posiadali 154 morgi. W 1929 roku połowa gruntów ornych należała do miejscowego folwarku, a druga połowa była rozparcelowana między miejscowych chłopów.
Przed rokiem 1929 we wsi została założona mleczarnia spółdzielcza i Kasa Stefczyka.
Dwór i folwark zostały zniszczone w trakcie II wojny światowej, podczas walk na [Przyczółek baranowsko-sandomierski|przyczółku sandomierskiem] w lecie 1944 roku.

</doc>
<doc id="406005" url="https://pl.wikipedia.org/wiki?curid=406005" title="Witowo (województwo kujawsko-pomorskie)">
Witowo (województwo kujawsko-pomorskie)

Witowo – wieś w Polsce położona w województwie kujawsko-pomorskim, w powiecie radziejowskim, w gminie Bytoń.
Podział administracyjny.
Wieś duchowna, własność seminarium włocławskiego, położona była w 1785 roku w powiecie radziejowskim województwa brzeskokujawskiego. W latach 1975–1998 miejscowość należała administracyjnie do województwa włocławskiego. Wieś sołecka (zobacz BIP).
Demografia.
Według Narodowego Spisu Powszechnego (III 2011 r.) liczyła 305 mieszkańców. Jest drugą co do wielkości miejscowością gminy Bytoń.
Historia.
Pierwsze wzmianki historyczne o wsi kujawskiej Witowo (dawny powiat nieszawski a następnie aleksandrowski), pochodzą z roku 1257, kiedy to z własności monarszej stała się własnością kościelną i weszła do dóbr biskupów kujawskich pod opieką Stolicy Apostolskiej. Jest to dawna posiadłość biskupów kujawskich. W roku 1339 we wsi Wieńcu spisany był akt rozgraniczenia dokonanego między Witowem, wsią biskupa kujawskiego, a przyległą wsią częściowej szlachty "Powołowicze" (dziś Powałkowice) (Kod. dypl. poi., II, 263). Kościół parafialny, pw. św. Andrzeja Apostoła, powstał tu zapewne już w XV w. 
Według registru poborowego powiatu lipnowskiego z roku 1564 wieś Witowo miała: 8 osadników, 3 zagrodników, 2 kołodziejów, młynarza; poddanych Lasockiego. Płacono 5 florenów 5 groszy 1 sol.(Pawiński, Wielkop., I, 329). Biskup Szaniawski przeznaczył wieś tę na uposażenie seminarium we Włocławku. 
Zabytki.
W Witowie znajduje się neogotycki kościół pw. św. Andrzeja Apostoła, zbudowany w latach 1899-1903 wg projektu Konstantego Wojciechowskiego, dzięki datkom i pracy wiernych pod kierownictwem ówczesnego proboszcza ks. Jana Szafrańskiego.
Struktura gruntów.
Powierzchnia gruntów ogółem wynosi 745,02 ha. W tym użytki rolne zajmują 708,96 ha (95,2%); grunty orne 652,13 ha (87,5% gruntów ogółem).
Krótki opis.
Witowo to region ściśle związany z tradycjami i zwyczajami Kujaw. Obszar Witowa to typowy krajobraz przyrodniczo-kulturowy, w którym dominuje rolnicze wykorzystanie przestrzeni przyrodniczej, wzbogacony pagórkami kremowymi Witowo Góry. Przez wieś przebiega droga wojewódzka nr 267 łącząca Inowrocław i Włocławek (poprzez gminy Bytoń i Osięciny) oraz droga powiatowa łącząca Witowo z historyczną miejscowością Płowce, położoną przy drodze krajowej nr 62.

</doc>
<doc id="406006" url="https://pl.wikipedia.org/wiki?curid=406006" title="Witowo (województwo podlaskie)">
Witowo (województwo podlaskie)

Witowo – wieś w Polsce położona w województwie podlaskim, w powiecie hajnowskim, w gminie Dubicze Cerkiewne.
Koło wsi znajduje się przystanek kolejowy i mijanka Witowo.
W latach 1975–1998 miejscowość należała administracyjnie do województwa białostockiego.
Wieś w 2011 roku zamieszkiwały 103 osoby.
Prawosławni mieszkańcy wsi należą do parafii Opieki Matki Bożej w Dubiczach Cerkiewnych, a
wierni kościoła rzymskokatolickiego do parafii Świętych Cyryla i Metodego w Hajnówce. 

</doc>
<doc id="406007" url="https://pl.wikipedia.org/wiki?curid=406007" title="Witowo (województwo warmińsko-mazurskie)">
Witowo (województwo warmińsko-mazurskie)

Witowo (niem. "Ittowen", w latach 1927–1945 "Gittau") – wieś w Polsce położona w województwie warmińsko-mazurskim, w powiecie szczycieńskim, w gminie Jedwabno. W latach 1975–1998 miejscowość należała administracyjnie do województwa olsztyńskiego. Leży na północno-wschodnim brzegu Jeziora Brajnickiego.
Historia.
Wieś założona około 1400 r., lokowana w roku 1450. W pobliżu znajduje się także majątek Witowo. W 2010 roku z okazji 600–lecia przed świetlicą odsłonięto głaz podarowany przez Waldemara Samsela prezesa Towarzystwa Przyjaciół Witowa z napisem "600 lat Witowa 1410-2010". 

</doc>
<doc id="406008" url="https://pl.wikipedia.org/wiki?curid=406008" title="Witów (województwo śląskie)">
Witów (województwo śląskie)

Witów – wieś w Polsce położona w województwie śląskim, w powiecie zawierciańskim, w gminie Irządze.
W latach 1975–1998 miejscowość należała administracyjnie do województwa częstochowskiego.

</doc>
<doc id="406009" url="https://pl.wikipedia.org/wiki?curid=406009" title="Władysławowo (powiat żniński)">
Władysławowo (powiat żniński)

Władysławowo – wieś w Polsce położona w województwie kujawsko-pomorskim, w powiecie żnińskim, w gminie Łabiszyn.
W latach 1975–1998 miejscowość należała województwa bydgoskiego. Według Narodowego Spisu Powszechnego (III 2011 r.) liczyła 401 mieszkańców. Jest szóstą co do wielkości miejscowością gminy Łabiszyn.

</doc>
<doc id="406010" url="https://pl.wikipedia.org/wiki?curid=406010" title="Władysławowo (województwo łódzkie)">
Władysławowo (województwo łódzkie)

Władysławowo – wieś w Polsce położona w województwie łódzkim, w powiecie brzezińskim, w gminie Jeżów.
W latach 1975–1998 miejscowość należała administracyjnie do województwa skierniewickiego.

</doc>
<doc id="406011" url="https://pl.wikipedia.org/wiki?curid=406011" title="Władysławowo (województwo warmińsko-mazurskie)">
Władysławowo (województwo warmińsko-mazurskie)

Władysławowo (niem. "Ellerwald I Trift") – wieś w Polsce położona w województwie warmińsko-mazurskim, w powiecie elbląskim, w gminie Elbląg. Leży na obszarze Żuław Elbląskich.
Miejscowość znajdowała się w pasie XVI i XVII-wiecznego osadnictwa mennonickiego-olęderskiego, którego pozostałością jest zachowany cmentarz mennonicki.
Wieś komornictwa zewnętrznego Elbląga w XVII i XVIII wieku. W latach 1975–1998 miejscowość należała administracyjnie do województwa elbląskiego.

</doc>
<doc id="406012" url="https://pl.wikipedia.org/wiki?curid=406012" title="Władysławowo (powiat nowotomyski)">
Władysławowo (powiat nowotomyski)

Władysławowo – wieś w Polsce położona w województwie wielkopolskim, w powiecie nowotomyskim, w gminie Lwówek.
Historia.
W okresie Wielkiego Księstwa Poznańskiego (1815–1848) miejscowość wzmiankowana jako Władysławowo należała do ówczesnego powiatu bukowskiego, który dzielił się na cztery okręgi (bukowski, grodziski, lutomyślski oraz lwowkowski). Władysławowo należało do okręgu lwowkowskiego i stanowiło część majątku Lwówek Zamek (niem. Neustadt), którego właścicielem był wówczas (1837) Antoni Łącki. W skład rozległego majątku Lwówek Zamek wchodziło łącznie 36 wsi. Według spisu urzędowego z 1837 roku Władysławowo było niezamieszkane (brak wzmianki o mieszkańcach).
W latach 1975–1998 miejscowość należała administracyjnie do województwa poznańskiego.
Siedziba pierwszego domu pomocy Fundacji Barka. Powstał w r. 1989 w opuszczonym budynku szkoły podstawowej.

</doc>
<doc id="406013" url="https://pl.wikipedia.org/wiki?curid=406013" title="Władysławów (powiat turecki)">
Władysławów (powiat turecki)

Władysławów – wieś w Polsce położona w województwie wielkopolskim, w powiecie tureckim, w gminie Władysławów. Siedziba gminy Władysławów. Prawa miejskie w latach 1727–1870 i 1919–1934.
Wieś położona jest wśród Pagórków Złotogórskich, będących północną częścią Wysoczyzny Tureckiej. pośrodku trójkąta miast Konin-Koło-Turek.
Historia.
Dawne miasto szlacheckie lokowane było na prawie miejskim w 1727 roku przez Jana Władysława Kretkowskiego, wojewodę chełmińskiego. Od 1728 roku Władysławów był w posiadaniu rodu Gurowskich.
Podstawą rozwoju Władysławowa było tkactwo. Pierwsza wzmianka o istnieniu cechu tkackiego pochodzi z 1738 roku. Osiedlili się tutaj wówczas tkacze z Czech i Saksonii.
Po II rozbiorze Polski, miasto przeszło do zaboru pruskiego, licząc około 520 mieszkańców i 72 domostwa. Mieszkańcy Władysławowa utrzymywali się głównie z rzemiosła, które obejmowało blisko 35 warsztatów.
Od 1807 roku miasto włączono w skład Księstwa Warszawskiego, zaś od 1815 roku wchodziło w skład Królestwa Polskiego. W XIX wieku rozwinęła się tu produkcja bryczek i wozów.
W 1870 roku Władysławów stracił prawa miejskie w wyniku reformy administracyjnej przeprowadzonej w Rosji. Prawa miejskie Władysławów odzyskał w 1919 roku, lecz utracił je ponownie w 1934 roku.
W latach 1975–1998 miejscowość należała administracyjnie do województwa konińskiego.
Zabytki.
W miejscowości zachował się XVIII-wieczny układ zabudowy. Interesujący zespół zabytków tworzą dawne domki tkaczy z przełomu XVIII i XIX wieku. Są to murowane budynki parterowe, kryte dachami naczółkowymi lub czterospadowymi. W niektórych zachowały się przelotowe sienie.
Na rynku wznosi się rokokowa figura świętego Jana Nepomucena z płaskorzeźbami świętych na cokole, pochodząca z 1751 roku.
Po przeciwległej stronie rynku w czterdziestą rocznicę wybuchu II wojny światowej, w 1979 roku, ustawiony został głaz narzutowy, upamiętniający poległych i pomordowanych w latach 1939–1945.
W eklektycznym budynku dawnego kościoła ewangelickiego z drugiej połowy XIX wieku mieści się obecnie Gminny Ośrodek Kultury.
Sport.
W miejscowości działa, założony w 1977 roku, Gminny Ludowy Klub Sportowy „Znicz Władysławów”, którego sekcja piłkarska uczestniczyła w rozgrywkach ligowych w latach 1977–1988, 1998–2013 i 2017–2022. W sezonach 2008/09 – 2012/13 zespół występował w konińskiej klasie okręgowej.

</doc>
<doc id="406014" url="https://pl.wikipedia.org/wiki?curid=406014" title="Włochów (województwo lubuskie)">
Włochów (województwo lubuskie)

Włochów ()– wieś w Polsce położona w województwie lubuskim, w powiecie żarskim, w gminie Przewóz.
W latach 1975–1998 miejscowość należała administracyjnie do województwa zielonogórskiego.

</doc>
<doc id="406015" url="https://pl.wikipedia.org/wiki?curid=406015" title="Włochów (województwo świętokrzyskie)">
Włochów (województwo świętokrzyskie)

Włochów – wieś w Polsce położona w województwie świętokrzyskim, w powiecie koneckim, w gminie Stąporków.
W latach 1975–1998 miejscowość należała administracyjnie do województwa kieleckiego.
Wierni kościoła rzymskokatolickiego należą do parafii św. Jacka i św. Katarzyny w Odrowążu.

</doc>
<doc id="406016" url="https://pl.wikipedia.org/wiki?curid=406016" title="Włochy (województwo opolskie)">
Włochy (województwo opolskie)

Włochy – wieś w Polsce położona w województwie opolskim, w powiecie namysłowskim, w gminie Domaszowice.
W latach 1975–1998 miejscowość należała administracyjnie do województwa opolskiego.
Nazwa.
W 1295 w kronice łacińskiej "Liber fundationis episcopatus Vratislaviensis" miejscowość wymieniona jest jako "Prziakowitz Gallicorum", "Prziacowitz Polonorum", "Prziacowitz" oraz "Prevacovici".
Historia.
Włochy są jedną z najstarszych miejscowości na terenie gminy Domaszowice. Pierwsza wiadomość o wsi pochodzi z 1245 roku. W swej bulli papież Innocenty IV zatwierdzając posiadłości biskupstwa wrocławskiego wymienił osadę pod nazwą Prevacovici (dzisiejsze Włochy). W roku 1271 biskup wrocławski Tomasz zawiadamiając arcybiskupa gnieźnieńskiego o najeździe księcia Bolesława z Krakowa, podaje wiadomość, że wojska najezdnicze wyrządziły duże szkody we wsi Prevacowici Gallicorum. Straty zostały oszacowane wówczas na ponad 20 grzywien. Skarga biskupa Tomasza wymienia dwie części wsi Prevacowici. Jedna zwała się Gallicerum (Galijską), drugą zwano Polonorum (Polską). Część młodsza, w której znajdował się kościół, zamieszkiwana była prawdopodobnie przez wallońskich tkaczy, tj. zromanizowanych Celtów, których stałymi siedzibami były obecna południowa Belgia i Luksemburg. Walonowie mogli przybyć do Włoch około połowy XIII wieku. Część tzw. polską zamieszkiwała ludność polska.
W czasie I wojny światowej na miejscowej plebanii mieszkał znany poeta śląski - dr Jan Nikodem Jaroń, który tu ukończył swe najbardziej znane dzieło, dramat pt. „Konrad Kędzierzawy” . Po I wojnie światowej mieszkańcy Włoch wysłali w listopadzie 1918 r. własnych delegatów na Sejm Dzielnicowy w Poznaniu, miejscowość reprezentowali: Franciszek Kuklok oraz wikary ks. Feliks Ździebło.
W czasie II wojny światowej, w styczniu 1945 r. do wsi weszli żołnierze Armii Czerwonej grabiąc i mordując mieszkańców wsi. Z rąk sowieckich żołnierzy śmierć poniosła m.in. elżbietanka siostra Gottliebe – Monika Frank
Proboszczowie Parafii Rzymskokatolickiej p.w. Wniebowzięcia Najświętszej Maryi Panny we Włochach.
Na przełomie XIX i XX w., ze względu na osobowość miejscowych duchownych, wieś stała się ważnym ośrodkiem polskości na tym terenie. W tym czasie posługę duszpasterską pełnili proboszczowie:

</doc>
<doc id="406017" url="https://pl.wikipedia.org/wiki?curid=406017" title="Włodki (województwo mazowieckie)">
Włodki (województwo mazowieckie)

Włodki – wieś w Polsce położona w województwie mazowieckim, w powiecie sokołowskim, w gminie Repki.
W latach 1975–1998 miejscowość należała administracyjnie do województwa siedleckiego.
W miejscowości znajduje się ruskie grodzisko datowane na XI - XII wiek. Jest to grodzisko pierścieniowate, o wymiarach 190 x 120 m, otoczone fosą szerokości 12 m. Wysokość wału wynosi od 2,5 do 4 m.
Wierni kościoła rzymskokatolickiego należą do parafii św. Wawrzyńca w Kożuchówku

</doc>
<doc id="406018" url="https://pl.wikipedia.org/wiki?curid=406018" title="Włodki (województwo podlaskie)">
Włodki (województwo podlaskie)

Włodki – wieś w Polsce położona w województwie podlaskim, w powiecie kolneńskim, w gminie Mały Płock.
Wierni kościoła rzymskokatolickiego należą do parafii Znalezienia Krzyża Świętego w Małym Płocku.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Rogienice.
Według Powszechnego Spisu Ludności z 1921 roku wieś zamieszkiwało 249 osób, 240 było wyznania rzymskokatolickiego a 9 mojżeszowego. Jednocześnie 249 mieszkańców zadeklarowało polską przynależność narodową. Były tu 49 budynki mieszkalne. Miejscowość należała do parafii rzymskokatolickiej w m. Mały Płock. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Mały Płock.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="406019" url="https://pl.wikipedia.org/wiki?curid=406019" title="Włodowice (województwo dolnośląskie)">
Włodowice (województwo dolnośląskie)

Włodowice (niem. "Walditz") – wieś w Polsce, położona w województwie dolnośląskim, w powiecie kłodzkim, w gminie Nowa Ruda.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Historia.
Pierwsze zapisy historyczne o wsi pochodzą już z wieku XIII. Wzmiankowana jest po raz pierwszy w łacińskim dokumencie z 1250 wydanym przez papieża Innocentego IV w Lyonie, gdzie zanotowana została w zlatynizowanej, staropolskiej formie "„Wlodovici”". Później zgermanizowana została na "Walditz", w wyniku czego straciła swoje pierwotne brzmienie. Po II wojnie światowej polska administracja nadała wsi polską nazwę "Włodowice".
Stillfriedowie z Włodowic.
Po wygaśnięciu męskiej linii von Donynów dobra noworudzkie wraz z Włodowicami w 1472 otrzymał Georg I von Stillfried und Rattonitz (zm. 1482), małżonek Anny von Donyn. Ponad sto lat później, w 1586 dobra te po swoich krewnych z Tłumaczowa przejął Henryk von Stillfried Starszy (1519-1615), który je podzielił. Włodowice Dolne (niem. "Niederwalditz") otrzymał jego trzeci syn – Henryk Młodszy i objął tutejszy dwór. W 1622 podczas wojny trzydziestoletniej Henryk Młodszy został napadnięty przez żołnierzy cesarskich i uwięziony w Kłodzku. Poniesione rany i tortury sprawiły, że zmarł. Posiadłości po nim przejął syn Jerzy. Kolejnym właścicielem Włodowic był hrabia Bernhard II, syn Bernharda I, który zmarł bezdzietnie w 1689. Dobra włodowickie przejęli Stillfriedowie z Drogosławia i były w ich rękach do XIX w.
Kultura.
W ramach Festiwalu Góry Literatury 8.07.2017 r. została otwarta "Droga chlebowa" na trasie Šonov – Włodowice, a w przysiółku wsi Rzędzina odbywają się spotkania z pisarzami, na których wystąpili: Swietłana Aleksijewicz, Ireneusz Grin, Magdalena Grzebałkowska, Karolina Korwin Piotrowska, Ewa Lipska, Radek Rak, Justyna Sobolewska, Andrzej Stasiuk, Małgorzata Szejnert, Monika Sznajderman, Adam Wajrak.
Edukacja.
Szkoła Podstawowa im. św. Wojciecha (Włodowice 25), budynek powstał w 1866 r. Po II wojnie światowej szkołę uruchomiono 1 października 1945; jej kierownikiem został Jan Szuwalski. 8 czerwca 2000 szkole nadano im. św. Wojciecha. Szkoła podstawowa jest częścią Zespołu Edukacyjnego Włodowice wraz z przedszkolem (Włodowice 50) i klasami gimnazjum (do 2019).

</doc>
<doc id="406020" url="https://pl.wikipedia.org/wiki?curid=406020" title="Włodowice">
Włodowice

Włodowice – miasto w Polsce, w województwie śląskim, w powiecie zawierciańskim, siedziba gminy Włodowice. 
Włodowice prawa miejskie uzyskały w 1386 roku, utraciły je 31 maja 1870 roku, a odzyskały je 1 stycznia 2023 roku. W latach 1867–1954 i od 1973 siedziba gminy Włodowice, natomiast w latach 1954–72 siedziba gromady Włodowice.
Nazwa.
Pierwsza wzmianka o miejscowości pochodzi z 1220 roku, z dokumentu biskupa krakowskiego Iwo Odrowąża, w którym wymieniona jest w formie "Wlodowycze". Później notowano też zapisy: "Wlodowici" (1250), "Wlodowicze" (1470–1480).
Nazwa miejscowości jest nazwą patronimiczną powstałą od nazwy osobowej "Włod", która z kolei utworzona została od imion złożonych typu "Włodzimir", "Włodzisław". 
Historia.
W dokumencie wydanym w 1220 roku przez biskupa krakowskiej Iwo Odrowąża Włodowice wymieniane są jako jedna z wsi książęcych oddających dziesięciny klasztorowi kanoników regularnych w Mstowie. Jeszcze w XIII wieku
miejscowość – a szczególnie tutejsza drewniana świątynia – została zniszczona w wyniku najazdów tatarskich.
Kościół został odbudowany w 1305 roku. W 1327 roku nastąpiła zmiana właściciela dóbr. Król Władysław Łokietek przejął Włodowice i Parkoszowice w zamian za przekazanie wówczas klasztorowi mstowskiemu wsi Komorniki, Morsko i Skarżyce. W 1386 roku Włodowice i Parkoszowice przeszły w posiadanie rodu Włodków herbu Sulima. Prawdopodobnie Włodowice dysponowały już wówczas prawami miejskimi, ale dokładna data ich nadania nie jest znana. Fakt ten należałoby datować – podobnie jak powstanie miejscowej parafii – na panowanie króla Kazimierza Wielkiego. Po roku 1373 parafia Włodowice, należąca do dekanatu lelowskiego, jest już odnotowywana w źródłach pisanych. 
W 1523 roku dobra włodowickie nabyli Bonerowie. W 1571 roku zamienili oni miejscowy kościół na zbór ariański. Świątynia została przywrócona Kościołowi katolickiemu w 1594 roku, po objęciu majątku we Włodowicach przez wojewodę krakowskiego Mikołaja Firleja. W 1629 roku poświęcono nowy kościół drewniany pod wezwaniem św. Bartłomieja, który uległ zniszczeniu podczas potopu szwedzkiego. W 1703 roku powstał nowy, murowany kościół.
W 1870 roku, w wyniku represji po powstaniu styczniowym, Włodowice utraciły prawa miejskie.
Włodowice leżą w Częstochowskim Obszarze Rudonośnym. W okolicy miejscowości znajdowała się kopalnia rud żelaza „Jan-Włodowice”. W latach 1945–1950 wchodziła w skład kopalni rejonu Borek. W roku 1950 kierownikiem kopalni był Władysław Girek. W latach 1975–1998 miejscowość należała administracyjnie do województwa częstochowskiego.
Odzyskanie praw miejskich (2023).
16 czerwca 2021 Rada Gminy Włodowice podjęła uchwałę odnośnie przeprowadzenia konsultacji z mieszkańcami w sprawie przywrócenia miejscowości Włodowice praw miejskich, utraconych ukazem carskim z 1869. Wójt gminy zarządził przeprowadzenie konsultacji w terminie 15 września – 15 listopada 2021. Z 5139 mieszkańców gminy uprawnionych do głosowania, udział w konsultacjach wzięły 1402 osoby, czyli 27,28% uprawnionych, z czego 1380 głosów było ważnych. Za nadaniem Włodowicom statusu miasta oddano 1258 głosów (91,15% ważnych głosów), 76 osób było przeciw (5,51%), a wstrzymało się 46 osób (3,33%). We Włodowicach na 1170 osób uprawnionych do udziału w konsultacjach, udział wzięło 355 osób (frekwencja 30,34%), z czego 3 głosy były nieważne. Za nadaniem statusu miasta było 299 osób (84,94% ważnych głosów), przeciwko były 34 osoby (9,66%), a wstrzymało się 19 głosujących (5,4%). 1 stycznia 2023 doszło do przywrócenia statusu miasta.
Pałac we Włodowicach.
We Włodowicach znajdują się ruiny pałacu wybudowanego w latach 1669–1681 przez kasztelana krakowskiego Stanisława Warszyckiego. Mimo iż był wielokrotnie przebudowywany, nie zatracił pierwotnego charakteru polskiego baroku. Wcześniej stał w tym miejscu drewniany dwór rodziny Firlejów, spalony podczas potopu szwedzkiego. 26 lipca 1683 roku podczas wyprawy na Wiedeń w pałacu przebywał król Jan III Sobieski. W XVIII w. pałac należał do rodziny Męcińskich, którzy zmienili wystrój wnętrz, nadając im wygląd klasycystyczny. 12 marca 1734 roku nocował tu król August III Sas. W XIX w. pałac przeszedł w ręce rodziny Poleskich. Uczestnik powstania styczniowego hrabia Michał Poraj Poleski utworzył tu wyższą szkołę agronomiczną z laboratorium chemicznym i fizycznym, obszerną biblioteką oraz kolekcją minerałów i okazów flory jurajskiej. Najprawdopodobniej na przełomie XIX i XX wieku dokonano przebudowy, która nadała pałacowi cechy neogotyckie. Na skutek XX-wiecznych pożarów oraz wieloletnich zaniedbań pałac znajduje się w stanie ruiny.

</doc>
<doc id="406021" url="https://pl.wikipedia.org/wiki?curid=406021" title="Włosienica (powiat oświęcimski)">
Włosienica (powiat oświęcimski)

Włosienica – wieś w Polsce położona w województwie małopolskim, w powiecie oświęcimskim, w gminie Oświęcim.
W tej wsi urodził się Józef Patelski.
Historia.
Pierwsza wzmianka pochodzi z 1285 z dokumentu lokacyjnego wsi "Sępnia", później Poręby Wielkiej.
W dokumencie sprzedaży księstwa oświęcimskiego Koronie Polskiej przez Jana IV oświęcimskiego wystawionym 21 lutego 1457 miejscowość wymieniona została jako "Włoszenycza".
Nazwę miejscowości w zlatynizowanej staropolskiej formie "Wloszyenycza" wymienia w latach (1470-1480) Jan Długosz w księdze "Liber beneficiorum dioecesis Cracoviensis".
W latach 1975–1998 miejscowość należała administracyjnie do województwa bielskiego.
Ochotnicza Straż Pożarna we Włosienicy.
We Włosienicy działa bardzo prężna Ochotnicza Straż Pożarna, która została założona w 1903 roku przez ówczesnego proboszcza wsi ks.Józefa Grudzińskiego. Od 1995 roku włączona jest w strukturę Krajowego Systemu Ratowniczo-Gaśniczego oraz znajduje się w Wojewódzkim Odwodzie Operacyjnym Małopolskiego Komendanta Wojewódzkiego PSP, Kompanii Pompowej „KRAK”. W trakcie uroczystości z okazji 100-lecia istnienia straży, które odbyły się w czerwcu 2003 roku, jednostka została odznaczona Złotym Znakiem Związku.
Na wyposażeniu jednostki znajdują się:
LKS „SYGNAŁ” Włosienica.
Klub pierwotnie jako Ludowy Zespół Sportowy (LZS) został założony w 1955 roku, później przekształcony w Ludowy Klub Sportowy (LKS). W miarę rozwoju klub otrzymał nazwę „Sygnał” i tak obecnie pełna nazwa klubu to Ludowy Klub Sportowy „Sygnał” Włosienica. Aktualnie zespół występuje w rozgrywkach oświęcimskiej A klasy do której wywalczył sobie awans w sezonie 2018/19. W swoich osiągnięciach ma występy m.in. w oświęcimskiej klasie A gdzie najwyżej zajął 4 miejsce. Klub ten słynie z bardzo dobrych szachistów, wielokrotnych mistrzów powiatu, którzy występowali także na zawodach rangi wojewódzkiej. W 2015 roku klub obchodził 60-lecie istnienia, a ponadto utworzył Szkółkę Piłkarską „Sygnał” której celem jest praca z dziećmi na treningach piłki nożnej dzięki której najmłodsi mogą podnosić swoje umiejętności sportowe.
Kościół pod wezwaniem Św. Michała Archanioła.
Pierwsza całkowicie pewna wiadomość o istnieniu kościoła we Włosienicy pochodzi z XV wieku, a zawdzięczamy ją ks. Długoszowi. Był to kościół drewniany pod wezwaniem Wszystkich Świętych. Na jego miejscu stoi obecnie plebania. Około 1520 r. pierwotny kościół uległ zniszczeniu, po czym odbudowano go ok. 1533 r. Budowę obecnego kościoła rozpoczęto w kwietniu 1843 r. Ogromną część kosztów wziął na siebie proboszcz oświęcimski ks. Michał Ślebarski, dlatego też od imienia proboszcza wybrano patrona nowego kościoła – św. Michała Archanioła, który jest dzisiaj pierwszorzędnym patronem parafii, a drugorzędnym – po zburzeniu kaplicy w Monowicach – św. Antoni z Padwy. Do tutejszej parafii św. Michała Archanioła należą mieszkańcy Włosienicy, Stawów Monowskich, Monowic i Dworów II.
W 1904 r. proboszczem parafii został ks.Józef Grudziński i duszpasterzem był przez 37 lat. Wtedy położono posadzkę, w kościele ustawiono główny ołtarz z drzewa modrzewiowego, a w 1910 r. kościół odmalował Aleksander Mroczkowski. Obecnie w kościele znajdują się pięknie brzmiące organy z dwoma manuałami i klawiaturą nożną, posiadają one ok. 30 głosów.

</doc>
<doc id="406022" url="https://pl.wikipedia.org/wiki?curid=406022" title="Włosienica (województwo pomorskie)">
Włosienica (województwo pomorskie)

Włosienica (niem. "Wloschnitz") – wieś kociewska w Polsce położona w województwie pomorskim, w powiecie tczewskim, w gminie Gniew przy drodze wojewódzkiej nr 377. Wieś wchodzi w skład sołectwa Pieniążkowo.
W latach 1975–1998 miejscowość należała administracyjnie do województwa gdańskiego.
W 1942 roku podczas okupacji niemiecka administracja nazistowska zastąpiła ukształtowaną historycznie nazwę "Wloschnitz" formą "Lossnitz".

</doc>
<doc id="406023" url="https://pl.wikipedia.org/wiki?curid=406023" title="Włosień (wieś)">
Włosień (wieś)

Włosień (niem. "Heidersdorf") – wieś w Polsce położona w województwie dolnośląskim, w powiecie lubańskim, w gminie Platerówka, która jest jedną z najmniejszych gmin w Polsce. Jest to największa miejscowość w gminie Paterówka. W starej dokumentacji Włosień funkcjonuje jako Włosień Dolny i Włosień Górny. Przez miejscowość płynie rzeka Włosienica.
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Demografia.
Według Narodowego Spisu Powszechnego (III 2011 r.) liczył 756 mieszkańców, z czego 49,5% stanowią kobiety, a 50,5% mężczyźni. Jest największą miejscowością gminy Platerówka.
Transport.
Przez wieś przebiega droga wojewódzka nr 358.
Transport publiczny.
We wsi znajduje się przystanek PKS. Na obrzeżach wsi znajduje się przystanek kolejowy Batowice Lubańskie.
Zabytki.
Do wojewódzkiego rejestru zabytków wpisane są następujące obiekty:
Przyroda.
W pobliżu wsi znajduje się góra pochodzenia wulkanicznego zwana Czubatką, która stanowi interesujący punkt geologiczny,a ze szczytu tej góry można dostrzec krajobraz drugiego wulkanu-zwanego górą Czapli.

</doc>
<doc id="406024" url="https://pl.wikipedia.org/wiki?curid=406024" title="Włosień (Babice)">
Włosień (Babice)

Włosień – przysiółek wsi Babice w Polsce położony w województwie małopolskim, w powiecie chrzanowskim, w gminie Babice. 
W latach 1975–1998 przysiółek należał administracyjnie do województwa katowickiego.

</doc>
<doc id="406025" url="https://pl.wikipedia.org/wiki?curid=406025" title="Włostowice (województwo lubuskie)">
Włostowice (województwo lubuskie)

Włostowice (do 1945 niem. "Roßnitz") – wieś w Polsce położona w województwie lubuskim, w powiecie żarskim, w gminie Trzebiel.
W latach 1975–1998 miejscowość należała administracyjnie do województwa zielonogórskiego.

</doc>
<doc id="406026" url="https://pl.wikipedia.org/wiki?curid=406026" title="Włostowice (województwo łódzkie)">
Włostowice (województwo łódzkie)

Włostowice – wieś w Polsce położona w województwie łódzkim, w powiecie łęczyckim, w gminie Piątek.
W latach 1339–1793 wieś leżała w granicach województwa łęczyckiego.
W latach 1975–1998 miejscowość należała administracyjnie do województwa płockiego.

</doc>
<doc id="406027" url="https://pl.wikipedia.org/wiki?curid=406027" title="Włostowice (województwo małopolskie)">
Włostowice (województwo małopolskie)

Włostowice – wieś w Polsce położona w województwie małopolskim, w powiecie proszowickim, w gminie Koszyce.
W 1595 roku wieś położona w powiecie proszowskim województwa krakowskiego była własnością kasztelana wiślickiego Mikołaja Ligęzy. W latach 1975–1998 miejscowość należała administracyjnie do województwa kieleckiego.
Integralne części miejscowości: Parcelacja, Stara Wieś.

</doc>
<doc id="406028" url="https://pl.wikipedia.org/wiki?curid=406028" title="Włostowo (województwo kujawsko-pomorskie)">
Włostowo (województwo kujawsko-pomorskie)

Włostowo – wieś w Polsce położona w województwie kujawsko-pomorskim, w powiecie mogileńskim, w gminie Jeziora Wielkie.
Podział administracyjny.
W latach 1975–1998 miejscowość należała województwa bydgoskiego.
Demografia.
Według Narodowego Spisu Powszechnego (III 2011 r.) liczyła 47 mieszkańców. Jest 23. co do wielkości miejscowością gminy Jeziora Wielkie.

</doc>
<doc id="406029" url="https://pl.wikipedia.org/wiki?curid=406029" title="Włostowo (województwo wielkopolskie)">
Włostowo (województwo wielkopolskie)

Włostowo – wieś w Polsce położona w województwie wielkopolskim, w powiecie średzkim, w gminie Środa Wielkopolska.
Wieś duchowna, własność kapituły katedralnej gnieźnieńskiej, pod koniec XVI wieku leżała w powiecie pyzdrskim województwa kaliskiego. W latach 1975–1998 miejscowość należała administracyjnie do województwa poznańskiego.

</doc>
<doc id="406030" url="https://pl.wikipedia.org/wiki?curid=406030" title="Włostów (województwo świętokrzyskie)">
Włostów (województwo świętokrzyskie)

Włostów – wieś sołecka w Polsce położona w województwie świętokrzyskim, w powiecie opatowskim, w gminie Lipnik. Leży przy drodze krajowej nr 9.
Przez wieś przechodzi zielony oraz niebieski szlak rowerowy do Opatowa.
Do niedawna we Włostowie funkcjonowała cukrownia założona w 1913 roku.
Historia.
Po raz pierwszy nazwa Włostów pojawiła się w akcie z 1362, w którym to wymieniono dziedzica wsi, Bernarda. Osada jest jednak znacznie starsza. Według tradycji miejscowy kościół ufundowany został przez Piotra Dunina i ochrzczono w nim Wincentego Kadłubka. Na obszarze wsi mieściło się prawdopodobnie targowisko, czego pamiątką jest nazwa jednego z pól – "Targowiska". Stąd też tak wczesna fundacja miejscowego kościoła. Znaczenie osadzie odebrał dopiero rozwój sąsiedniego Opatowa.
W połowie XV w. we Włostowie znajdował się już kościół murowany pw. św. Jana Chrzciciela. Dziedzicami wsi byli: Pełka, Jan Zbank i Iwon herbu Janina. Włostów miał 12 łanów kmiecych, oddających dziesięcinę archidiakonowi sandomierskiemu. Z niektórych pól dziesięcinę pobierał też miejscowy pleban. Do kościoła należały 4 łany, łąka, staw i trzy karczmy z rolą, oddające dziesięcinę archidiakonowi.
W 1578 Albert Wielicki płacił od 16 osadników, 8 łanów, 11 zagrodników z rolą, 2 zagrodników, 12 ubogich komorników i od jednego rzemieślnika. Pleban płacił od 1 osadnika, 1 łanu i 2 ubogich komorników. Hubliński płacił od 2 osadników, 1 łanu, 4 zagrodników z rolą, 5 ubogich komorników, 1 komornika oraz 1 rzemieślnika. Jan Pełka płacił od połowy łanu.
W XVII w. miejscowość związana z działalnością braci polskich. O związkach Włostowa z ruchem braci polskich świadczy zachowany do dziś zbór.
W 1827 Włostów miał 38 domów i 332 mieszkańców. Według Słownika geograficznego Królestwa Polskiego z lat 80. XIX w. we Włostowie był murowany kościół parafialny, gorzelnia, młyn wodny, 48 domów i 613 mieszkańców. Dziedzicem dóbr Włostów w 1881 był Michał Karski.
W latach 1975–1998 miejscowość należała administracyjnie do województwa tarnobrzeskiego.
Sport.
We Włostowie, od 1957 roku, działa klub piłki nożnej, "Cukrownik Włostów", występujący obecnie (sezon 2019/20) w B klasie, będącej ósmą, pod względem ważności klasą, męskich ligowych rozgrywek piłkarskich w Polsce.

</doc>
<doc id="406031" url="https://pl.wikipedia.org/wiki?curid=406031" title="Włóki (województwo dolnośląskie)">
Włóki (województwo dolnośląskie)

Włóki (niem. "Dreißighuben") – wieś w Polsce położona w województwie dolnośląskim, w powiecie dzierżoniowskim, w gminie Dzierżoniów.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Nazwa.
Najstarsze znane nam nazwy wsi: Dreyssighuben, wymieniona w 1765 r., i Dreißighuben, z 1816 r., pochodzą z okresu, kiedy Śląsk był pod panowaniem pruskim. Do końca II wojny światowej, w czasie władzy niemieckiej nadal nazywały się "Dreißighuben" ("trzydzieści mórg"). Nazwa ta pochodzi od miary "Włóka reńska = 30 mórg = 76.597,63 m²". Po II wojnie światowej, kiedy Śląsk przyłączono do Polski, w 1945 r., wieś otrzymała nazwę: Łuki, a w 1947 r.: Włóki.
Historia.
Pierwotnie wieś była kolonią Tuszyna, z czasem stała się własnością kapituły katedralnej we Wrocławiu. W roku 1785 właścicielami wsi byli baron von Siersdorf i baron von Hamm.

</doc>
<doc id="406032" url="https://pl.wikipedia.org/wiki?curid=406032" title="Włóki (województwo kujawsko-pomorskie)">
Włóki (województwo kujawsko-pomorskie)

Włóki – wieś sołecka w Polsce, położona w województwie kujawsko-pomorskim, w powiecie bydgoskim, w gminie Dobrcz.
Podział administracyjny.
W latach 1975–1998 miejscowość należała województwa bydgoskiego. 
Położenie.
Wieś Włóki położona jest ponad 21 km na północny wschód od centrum Bydgoszczy, przy trakcie gdańskim.
Etymologia.
Nazwa wsi wskazuje na jej rolniczy charakter. Włóka stanowiła jednostkę miary powierzchni gruntu rolniczego równą 30 morgom, czyli 16,8 ha. Tak, więc włóka oznacza ziemię o tej powierzchni. W przeszłości spotkać można było także nazwy tej wsi takie jak: "Sucow, Włoki, Włęki, Wlaky".
Demografia.
Według danych Urzędu Gminy Dobrcz (XII 2020 r.) sołectwo liczyło 310 mieszkańców.
Historia.
Początki samej wsi można odnaleźć w procesach osadniczych na tym terenie związanych z wyodrębnieniem dóbr biskupstwa włocławskiego przekazanych kanonika katedralnym. Teren, na którym powstała parafia włócka należał ongiś do kasztelani wyszogrodzkiej. Poświadczenie Włók do terytorium wyszogrodzkiego odnaleźć można w dokumencie kasztelana bydgoskiego. Wzmianki o Włókach pojawiały się w latach: 1256, 1286 i 1289. W 1280 roku Włóki są wymienione w układzie wyrażającym zgodę na dożywotnie władanie przez Mszczuja II kasztelanią wyszogrodzką. Włóki jako wieś lokowana była na prawie polskim. W 1315 roku wieś ta uzyskała "Schematismus der Geistlichkeit des Bisthums von Culm für das Jahr 1848, Culm 1848" zezwolenie na lokację na prawie niemieckim, natomiast sołectwo we wsi datowane jest na rok 1345. W 1489 roku lustracja poradlnego wykazała we wsi 6,5 łanów osiadłych, 4 łany sołtysie i pewną ilość łanów pustych.
W XIII wieku wieś stanowiła własność klasztoru koronowskiego. Prawa własności były jednak naruszane przez okoliczne rycerstwo. W 1305 roku dowiadujemy się, że książę "Przemysław Ziemomysław" na prośbę opata byszewskiego przywrócił klasztorowi część Trzęsacz zajętą przez najeźdźców. Należy się domyślać, że owymi najeźdźcami byli właściciele Gądecza. W 3 lata po tych zajściach (rok 1308) urzędnicy książęcy dokonali limitacji dóbr między Trzęsaczem a Gądeczem. Potwierdzenie przynależności dóbr Włóki "“ine district Bydgostiensi”" do klasztoru koronowskiego potwierdza rejestr pogłównego z roku 1583. Wieś w 2. połowie XVI wieku obejmowała 15,5 łana. Nie są to dane zbyt dokładne, gdyż według "“Inwentarza dóbr klasztoru koronowskiego 1564-1565”" wieś miała 31 łanów: 12 gospodarstw po 2 łany, 1 gospodarstwo 3-łanowe i 1 sołectwo 4-łanowe.
W 1772 roku wieś znalazła się w zaborze pruskim, pozostając pod pruskim panowaniem do końca pierwszej wojny światowej. Wyjątek stanowił tu okres Księstwa Warszawskiego. W wyniku decyzji wersalskich Włóki znalazły się w obrębie niepodległego państwa polskiego. Warto podkreślić tu wpływ sytuacji geopolitycznej po aneksji tych ziem przez Prusy. Polityka pruska spowodowała zmianę w sytuacji narodowościowej tych ziem. Okolice Bydgoszczy zaczęły zapełniać się kolonistami niemieckimi. Temu zjawisku towarzyszyła także zła sytuacja ludności polskiej prześladowanej w ramach germanizacji. Repolonizacja tych ziem zaczęła się po Wielkiej Wojnie (1914-1918). Z okresu zaborów mamy szczegółowe dane o strukturze narodowościowo-wyznaniowej Włók. W roku 1894 wieś ta liczyła 236 mieszkańców, z czego 194 osoby były katolikami. Nie posiadamy z tego okresu danych o ludności ewangelickiej we Włókach jednak możemy się domyślać jej istnienia z racji dużej reprezentacji ewangelików w okolicznych osadach. Nawet do około 50%, jak to miało miejsce w Trzęsaczu. W tym wypadku struktura wyznaniowa ma wyraźne przełożenie na strukturę narodowościową.
W XIX wieku Włóki obejmowały obszar 491 ha. W tym czasie podobnie jak w wiekach wcześniejszych ludność trudniła się niemal w 100% rolnictwem. Wojny światowe podobnie jak w całym kraju były dla Włók okresem strat. Wielu mieszkańców zmuszonych było walczyć w obcych armiach. Po roku 1945 zmieniła się ostateczni struktura wyznaniowa i narodowościowa wsi. Włóki uległy repolonizacji. Czasy powojenne zmieniły także położenie ludności. Wiele osób zaczęło pracę w PGR i dynamicznie rozwijającej się Bydgoszczy. Obecnie ludność tej wsi w coraz większym stopniu jest zależna od pracy w mieście.
Na terenie wsi zlokalizowany jest nieczynny cmentarz ewangelicki.
Zabytki.
Według rejestru zabytków NID na listę zabytków wpisany jest drewniany kościół parafialny pw. św. Marii Magdaleny z XVII w., nr rej.: A/777 z 8.06.1955; w latach 2017-2018 podany renowacji.
Miejsce pamięci narodowej.
Na skrzyżowaniu drogi krajowej nr 5 i wojewódzkiej nr 256 znajduje się miejsce pamięci narodowej w formie cmentarza wojennego oraz pomnika. W tym miejscu 3 września 1939 roku stoczono całodzienną walkę, w której poległo ok. 90 żołnierzy 23 pułku piechoty z Włodzimierza Wołyńskiego, a ok. 300 zostało rannych. Wojska niemieckie, atakujące wtedy od rana, do godz. 16 nie zdołały przerwać polskiej linii obrony. Dopiero wtedy, nadchodząc z lewej flanki, zagrozili oskrzydleniem polskich obrońców, co spowodowało wydanie rozkazu do odwrotu na południe. Wówczas jeden z żołnierzy, uzbrojony w karabin maszynowy zajął stanowisko na drzewie i osłaniał ogniem odwrót towarzyszy. Wykonał swoje zadanie, przypłacając je życiem.
Poległych żołnierzy pochowano na miejscu obok pomnika. Podczas ekshumacji 25 kwietnia 1947 roku wydobyto z masowych grobów 43 ciała, z których zidentyfikowano 5. Byli to:
W styczniu 1945 roku podczas walk zginęło ośmiu żołnierzy 8 pułku piechoty. Byli to:
Staraniem mieszkańców wsi Włóki, Trzeciewiec, Aleksandrowo, Dobrcz, Borówno, Kotomierz, Nieciszewo, Trzęsacz, Trzebień, Wudzynek i Zalesie dnia 21 września 1947 roku nastąpiło uroczyste odsłonięcie pomnika. Pomnik przedstawia na wysokim cokole żołnierza odzianego w mundur z okresu kampanii wrześniowej, dzierży w dłoni wieniec laurowy, w drugiej zaś sztandar z wizerunkiem Matki Boskiej Częstochowskiej. U dołu umieszczona jest tablica w formie otwartej księgi z tekstem: „Bohaterom walk o niepodległość w latach 1939-1945 – Wdzięczni rodacy gm. Dobrcz w czerwcu 1947 roku”. Nad tablicą umieszczony był stylizowany krzyż walecznych, na którym wznosił się biały orzeł. Został on usunięty przez władze komunistyczne podczas remontu prowadzonego przez Gminę Dobrcz w latach 60. XX wieku i przywrócony w r. 2008.
W 2018, w związku z budową drogi ekspresowej S5, w pobliżu Włók wydobyto z ziemi cztery szkielety poległych polskich żołnierzy, prawdopodobnie służących w składzie II batalionu 23. Pułku Piechoty. Biorąc pod uwagę wysuniętą lokalizację grobu względem zabudowań wsi przypuszcza się, że jeden z nich był ostatnim oborńcą miejscowości w 1939 roku. Szczątki żołnierzy pochowano pod pomnikiem w lipcu 2018. Jednocześnie odkryto też pochówki 11 żołnierzy Wehrmachtu.

</doc>
<doc id="406033" url="https://pl.wikipedia.org/wiki?curid=406033" title="Włóki (województwo mazowieckie)">
Włóki (województwo mazowieckie)

Włóki – wieś w Polsce położona w województwie mazowieckim, w powiecie płockim, w gminie Bulkowo. 
Wieś szlachecka położona była w drugiej połowie XVI wieku w ziemi wyszogrodzkiej. W latach 1975–1998 miejscowość należała administracyjnie do województwa płockiego.
20 grudnia 1866 roku urodził się tu Jan Wiktor Zawidzki – fizykochemik, m.in. profesor Uniwersytetu Jagiellońskiego i Warszawskiego. Rodzinne groby Zawidzkich znajdują się na pobliskim cmentarzu w Daniszewie.

</doc>
<doc id="406034" url="https://pl.wikipedia.org/wiki?curid=406034" title="Wodziczna (województwo mazowieckie)">
Wodziczna (województwo mazowieckie)

Wodziczna – (dawniej również "Wodziczno") wieś w Polsce położona w województwie mazowieckim, w powiecie grójeckim, w gminie Mogielnica.
W roku 1340 ks. Trojden I nadał m.in. tę "świeżo założoną" wieś, notowaną wówczas jako "vocziczna", niejakiemu Pakosławowi. Wieś szlachecka Wodziczno położona była w drugiej połowie XVI wieku w powiecie grójeckim ziemi czerskiej województwa mazowieckiego. Znajduje się tutaj dwór z początku XIX wieku.
W latach 1975–1998 wieś należała administracyjnie do województwa radomskiego.
Wieś dzieli się na Wodziczne i Wodziczne Kolonie
Przez wieś przebiega droga wojewódzka nr 728.

</doc>
<doc id="406035" url="https://pl.wikipedia.org/wiki?curid=406035" title="Wodziczna (województwo wielkopolskie)">
Wodziczna (województwo wielkopolskie)

Wodziczna (niem. "Fürheim") – wieś (dawniej miasto) w Polsce położona w województwie wielkopolskim, w powiecie kępińskim, w gminie Trzcinica.
Historia.
Miejscowość historycznie należy do ziemi wieluńskiej i związana była z Wielkopolską. Ma metrykę średniowieczną i istnieje co najmniej od XV wieku. Możliwe, że istniała wcześniej. Odnotowana po raz pierwszy około roku 1400 jako wieś opustoszała.
Została odnotowana w historycznych dokumentach prawnych, własnościowych i podatkowych. W 1452 Henryk z Poździenic zapisał żonie Annie 400 florenów m.in. na połowie Trzcinicy i Wodzicznej w ziemi wieluńskiej. Wodziczna uzyskała lokację miejską około 1550 roku, zdegradowana po 1577 roku. Około 1577 w dokumentach miejscowość nazwana miastem lokowanym „łac. ex nova radice”. W 1670 odnotowana jako wieś leżącą w parafii Trzcinica, zamieszkana dawniej przez 12 kmieci.
W latach 1975–1998 miejscowość należała administracyjnie do województwa kaliskiego.
W Wodzicznej znajduje się kościół posiadający tytuł Sanktuarium Matki Bożej Nieustającej Pomocy w dekanacie trzcinickim, który to tytuł został nadany 12 września 2007 roku przez biskupa Stanisława Napierałę.
Wewnątrz kościoła znajduje się obraz Matki Boskiej Nieustającej Pomocy sprowadzony w roku 1894.
We wsi znajduje się również pomnik przyrody – ok. stuletnia lipa drobnolistna (wysokość ok. 13 m, obwód 420 cm).

</doc>
<doc id="406036" url="https://pl.wikipedia.org/wiki?curid=406036" title="Wojciechowice (województwo dolnośląskie)">
Wojciechowice (województwo dolnośląskie)

Wojciechowice (niem. "Königshain") – wieś w Polsce położona w województwie dolnośląskim, w powiecie kłodzkim, w gminie Kłodzko.
Położenie.
Wojciechowice to bardzo duża wieś łańcuchowa o długości około 5,5 km leżąca na pograniczu Gór Bardzkich i Kotliny Kłodzkiej, na zachód od Kłodzka, na wysokości około 320–460 m n.p.m.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Historia.
Pierwsza wzmianka o Wojciechowicach pochodzi z 1324 roku, ale wcześniej istniał tu folwark. W roku 1340 był tu wapiennik, a w 1362 roku kościół. W roku 1473 część wsi ucierpiała w pożarze. W roku 1626 fragment wsi kupili jezuici z Kłodzka. Około 1715 roku na pobliskiej Mariańskiej Górce wzniesiono kaplicę, a w pierwszej połowie XIX wieku kalwarię i miejscowość stała się popularnym celem pielgrzymów i turystów. Poniżej kalwarii była gospoda ze stawem i łódkami do wynajęcia, a w centrum browar z kolejną gospodą oraz wieża widokowa o wysokości dwudziestu metrów. W 1840 roku było tu 155 budynków, w tym: kościół, szkoła katolicka, 3 młyny wodne, olejarnia, browar, 3 gorzelnie i 5 potażarni. W 1939 roku wieś liczyła 903 mieszkańców.
Po 1945 roku Wojciechowice były początkowo wsią rolniczą, następnie przekształciła się w wieś podmiejską. Pomimo ustabilizowanej sytuacji ludnościowej trzykrotnie zmalał odsetek ludności utrzymującej się z pracy w rolnictwie. W 1978 roku było tu 106 gospodarstw rolnych, w 1988 roku ich liczba zmalała do 79.
Zabytki.
Do wojewódzkiego rejestru zabytków wpisany jest obiekt:
Inne zabytki:

</doc>
<doc id="406037" url="https://pl.wikipedia.org/wiki?curid=406037" title="Wojciechowice (województwo mazowieckie)">
Wojciechowice (województwo mazowieckie)

Wojciechowice – wieś w Polsce położona w województwie mazowieckim, w powiecie piaseczyńskim, w gminie Góra Kalwaria.
W latach 1975–1998 miejscowość należała administracyjnie do województwa warszawskiego.

</doc>
<doc id="406038" url="https://pl.wikipedia.org/wiki?curid=406038" title="Wojciechowo (województwo mazowieckie)">
Wojciechowo (województwo mazowieckie)

Wojciechowo – wieś w Polsce położona w województwie mazowieckim, w powiecie żuromińskim, w gminie Siemiątkowo.
W latach 1975–1998 miejscowość należała administracyjnie do województwa ciechanowskiego.

</doc>
<doc id="406039" url="https://pl.wikipedia.org/wiki?curid=406039" title="Wojciechowo (województwo pomorskie)">
Wojciechowo (województwo pomorskie)

Wojciechowo – wieś w Polsce położona w województwie pomorskim, w powiecie lęborskim, w gminie Wicko.
W latach 1975–1998 miejscowość położona była w województwie słupskim.
Inne miejscowości o nazwie Wojciechowo

</doc>
<doc id="406040" url="https://pl.wikipedia.org/wiki?curid=406040" title="Wojciechowo (województwo warmińsko-mazurskie)">
Wojciechowo (województwo warmińsko-mazurskie)

Wojciechowo – osada w Polsce położona w województwie warmińsko-mazurskim, w powiecie lidzbarskim, w gminie Orneta.
W latach 1975–1998 miejscowość należała administracyjnie do województwa elbląskiego.
Osada znajduje się w historycznym regionie Warmia.

</doc>
<doc id="406041" url="https://pl.wikipedia.org/wiki?curid=406041" title="Wojciechówka (województwo świętokrzyskie)">
Wojciechówka (województwo świętokrzyskie)

Wojciechówka – wieś w Polsce położona w województwie świętokrzyskim, w powiecie opatowskim, w gminie Ożarów.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="406042" url="https://pl.wikipedia.org/wiki?curid=406042" title="Wojciechówka (województwo wielkopolskie)">
Wojciechówka (województwo wielkopolskie)

Wojciechówka – wieś w Polsce, w województwie wielkopolskim, w powiecie kaliskim, w gminie Żelazków.
W latach 1975–1998 miejscowość należała administracyjnie do województwa kaliskiego.

</doc>
<doc id="406043" url="https://pl.wikipedia.org/wiki?curid=406043" title="Wojciechów (wieś w gminie Przedbórz)">
Wojciechów (wieś w gminie Przedbórz)

Wojciechów – wieś w Polsce, położona w województwie łódzkim, w powiecie radomszczańskim, w gminie Przedbórz.
W latach 1975–1998 miejscowość należała administracyjnie do województwa piotrkowskiego.
Wierni Kościoła rzymskokatolickiego należą do parafii św. Aleksego w Przedborzu.

</doc>
<doc id="406044" url="https://pl.wikipedia.org/wiki?curid=406044" title="Wojciechów (województwo mazowieckie)">
Wojciechów (województwo mazowieckie)

Wojciechów – wieś w Polsce położona w województwie mazowieckim, w powiecie radomskim, w gminie Jastrzębia.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii Zwiastowania Najświętszej Marii Panny w Jastrzębi.

</doc>
<doc id="406045" url="https://pl.wikipedia.org/wiki?curid=406045" title="Wojciechów (województwo wielkopolskie)">
Wojciechów (województwo wielkopolskie)

Wojciechów – wieś w Polsce położona w województwie wielkopolskim, w powiecie tureckim, w gminie Kawęczyn.
W latach 1975–1998 miejscowość należała administracyjnie do województwa konińskiego.

</doc>
<doc id="406046" url="https://pl.wikipedia.org/wiki?curid=406046" title="Wojcieszyce (województwo dolnośląskie)">
Wojcieszyce (województwo dolnośląskie)

Wojcieszyce – wieś w Polsce położona w województwie dolnośląskim, w powiecie karkonoskim, w gminie Stara Kamienica przy drodze krajowej nr 3.
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Zabytki.
Do wojewódzkiego rejestru zabytków wpisane są obiekty:

</doc>
<doc id="406047" url="https://pl.wikipedia.org/wiki?curid=406047" title="Wojcieszyce (wieś w województwie lubuskim)">
Wojcieszyce (wieś w województwie lubuskim)

Wojcieszyce (niem. "Wormsfelde") – licząca niespełna tysiąc mieszkańców popegeerowska wieś sołecka o średniowiecznym rodowodzie, w pobliżu Gorzowa Wlkp., w Polsce, województwie lubuskim, powiecie gorzowskim, gminie Kłodawa.
W latach 1975–1998 miejscowość należała administracyjnie do województwa gorzowskiego.
Położenie.
Z punktu widzenia regionalizacji fizycznogeograficznej Wojcieszyce znajdują się w megaregionie Pozaalpejska Europa Środkowa, prowincji Niż Środkowoeuropejski, podprowincji Pojezierze Południowobałtyckie, makroregionie Pojezierze Południowopomorskie i wchodzącym w jego skład mezoregionie Równina Gorzowska. Jest to teren o charakterze wyżynnym, ukształtowany pod wpływem procesów glacjalnych najmłodszego, bałtyckiego zlodowacenia, porośnięty gęstymi lasami, gdzie występują liczne jeziora. Wśród utworów geologicznych na terenie wsi i wokół niej przeważają gliny zwałowe, ich zwietrzeliny oraz piaski i żwiry lodowcowe.
Zasadnicza część wsi (tzw. "Stara Wieś") jest ulokowana nad Jeziorem Wojcieszyckim, 7,5 km w linii prostej na północny wschód od centrum Gorzowa Wielkopolskiego. Od granicy miasta dzielą ją w linii prostej 2,5 km przez rozległe pola, natomiast znajdujące się w budowie "Osiedle Południowe" graniczy z nim bezpośrednio. Pola ciągną się również na wschód, aż do wsi Różanki. Od zachodu granicę z sołectwem Kłodawa stanowi struga Srebrna, wypływająca z jeziora Ostrowite i wpadająca do Kłodawki. Granica północna przebiega skrajem Puszczy Gorzowskiej, najbliższa miejscowość Łośno jest odległa o 6,5 km w linii prostej. Granica południowo-wschodnia opiera się na drodze krajowej nr 22. Odległość do najbliższego przejścia granicznego w Kostrzynie nad Odrą wynosi 51 km w linii prostej i 60 km drogami.
Obszar, w którym znajdują się Wojcieszyce, należy do strefy klimatu umiarkowanego, na pograniczu dzielnicy pomorskiej i lubuskiej. Rejon ten zaliczany jest do najcieplejszych w Polsce. Wiatry wieją przeważnie z kierunku zachodniego i południowo-zachodniego. Temperatury w latach 1981 – 2000 wahały się od -24,6 °C do +37,4 °C. Czas trwania pokrywy śnieżnej w okresach od listopada do kwietnia przekracza 25 dni. Liczba dni z mrozem i przymrozkami nie przekracza 90 do 100, a okres wegetacyjny trwa przez 200 – 215 dni. Początek fenologicznej wiosny (rozkwitanie roślin, których liście i kwiaty rozwijają się równocześnie) wypada pomiędzy 30 kwietnia a 10 maja. Początek wczesnej jesieni (pełnia kwitnienia wrzosów i dojrzewanie owoców kasztanowca) wypada pomiędzy 10 a 15 września.
Średnia roczna temperatura z wielolecia wynosi +8,0 °C, średnia temperatura w okresie zimowym +2,3 °C, w okresie letnim +13,9 °C. Średnia temperatura stycznia kształtuje się na poziomie -1,5 °C, a temperatura lipca +17,7 °C. Przeciętna ilość opadów waha się w granicach 500–600 mm rocznie. Skrajne wartości opadów występują w lipcu (ok. 80 mm) i lutym (ok. 30 mm). Średnia liczba dni w roku z opadem śnieżnym wynosi 34 dni. Pierwszy opad śnieżny występuje średnio w drugiej połowie listopada, a ostatni w pierwszej połowie kwietnia. Średnia liczba dni pochmurnych wynosi około 150 rocznie, z czego najwięcej przypada na miesiące zimowe.
Większość powierzchni sołectwa zajmują pola uprawne III, IV i V klasy bonitacyjnej, które należą do najlepszych użytków rolnych w gminie. Jezioro Wojcieszyckie posiada 570 m długości, 210 m szerokości, głębokość 8 metrów i powierzchnię 10,5 ha. Do jego północnego brzegu przylega "Obszar Chronionego Krajobrazu nr 2 Puszcza Barlinecka", jednak lasy zaczynają się nieco ponad kilometr dalej na północ. Dominują w nich drzewostany sosnowe, bukowe, dębowe i mieszane, a w bogatych i różnorodnych siedliskach występuje bogata flora i fauna zwierząt kręgowych i bezkręgowych, w tym 142 gatunki ptaków. Niedaleko Wojcieszyc znajdują się miejsca gniazdowania dużych ptaków drapieżnych z rodziny jastrzębiowatych – orlika krzykliwego oraz kani rudej. W samej wsi, na terenie dawnego cmentarza ewangelickiego, jest park o powierzchni 0,74 ha; jego drzewostan tworzą m.in. świerk pospolity i żywotnik olbrzymi.
Dąb szypułkowy ("Quercus robur") rosnący na terenie parku. Obwód na wysokości 1,3 m – 432 cm, wysokość 28 m..
Głaz z napisem gotykiem "Wanschen-1932", zlokalizowany przy ogrodzeniu szkółki w pobliżu leśniczówki Dzicz. Data ustanowienia: 2006-06-20..
Układ przestrzenny.
Wieś posiada zróżnicowane funkcje i równie mocno zróżnicowaną zabudowę. Na historyczny układ wsi ulicowo-placowej z nadal widocznym zarysem nawsia nałożyła się w drugiej połowie XX w. zabudowa wielorodzinna w postaci dwu i pięciokondygnacyjnych bloków mieszkalnych wraz z zespołem garaży i ciepłownią (nieczynną), zlokalizowana w północno-wschodniej części wsi (rejon ulic Osiedlowej i Strzeleckiej). Na terenie pofolwarcznym oraz przylegających doń od wschodu i zachodu obszarach (w tym dawnego parku przydworskiego) wybudowano kilka obiektów gospodarskich i technicznych o znacznych rozmiarach. Efekty tych poczynań negatywnie kształtują krajobraz wsi, zwłaszcza że teren pofolwarczny (dawnej bazy Stacji Hodowli Roślin) jest słabo wykorzystywany i mocno zaniedbany. W obowiązującym "Studium uwarunkowań i kierunków zagospodarowania przestrzennego gminy Kłodawa" znajduje się stwierdzenie, że „z całą pewnością w Wojcieszycach potrzebne są działania rewitalizacyjne, które poprawiłyby ten wizerunek”.
Główną osią komunikacyjną wsi jest ulica Wspólna, stanowiąca odcinek równoleżnikowej drogi asfaltowej z Kłodawy do Różanek. Ważną rolę odgrywają również trzy inne drogi wychodzące z centrum wsi. Na północ prowadzi ul. Strzelecka, która zaraz po skończeniu się zwartej zabudowy przechodzi w drogę gruntową do Łośna. Na południowy wschód, do skrzyżowania z drogą krajową nr 22 i dalej do wsi Wawrów w gminie Santok, wiedzie ul. Parkowa. Stanowi ona główną drogę dojazdową do Gorzowa Wlkp. i zastąpiła w tej roli ulicę Polną oraz jej przedłużenie w kierunku południowo-zachodnim, które jest obecnie drogą gruntową, przejezdną tylko dla rowerów.
Obiekty tworzące infrastrukturę społeczną: GOK, świetlica wiejska, przedszkole, punkt lekarski i stadion, są skoncentrowane we wschodniej części wsi. Jeszcze dalej na wschód znajduje się kompleks ogródków działkowych. W centrum wsi, na otoczonej murem ćwierćhektarowej działce, stoi średniowieczny kościół. W jego sąsiedztwie są słabo zagospodarowane tereny zielone oraz przystanek komunikacji autobusowej. Około 100 metrów na południe znajduje się mocno zaniedbany park z lapidarium, w którym zgromadzono resztki nagrobków.
Przy drogach wytyczonych przed 1945 rokiem, tj. ulicach Wspólnej, Parkowej, Polnej, Strzeleckiej i Kasztanowej, rozciąga się zabudowa o charakterze zagrodowym. W latach 80 XX w. zaczęło się rozwijać jednorodzinne budownictwo mieszkaniowe przy nowo wytyczanych ulicach: Sportowej, a potem Jeziornej i Krętej. Odbywa się to w dość powolnym tempie, dzięki czemu Wojcieszyce, w odróżnieniu od sąsiednich wsi, nie wykazują tendencji do przekształcania się w suburbium Gorzowa Wlkp. W niedalekiej przyszłości sytuacja zacznie się po części zmienić, bowiem rozpoczęła się zabudowa tzw. Osiedla Południowego, rozległego terenu 3 km od centrum wsi, przy skrzyżowaniu ul. Parkowej z drogą nr 22, na którym wyznaczono ponad 90 działek mieszkaniowych i usługowo – mieszkaniowych. W jego sąsiedztwie, przy samej granicy z miastem, znajduje się salon samochodowy firmy "Toyota". Około 30 działek budowlanych zostało wytyczonych na wschód oraz na południe od ul. Krótkiej, jednak żadna z nich nie została jeszcze zagospodarowana.
Niedaleko od południowych zabudowań wsi znajduje się teren o powierzchni ok. 30 ha po farmie krów mlecznych, której budynki zostały wyburzone w roku 2011. Jego aktualne przeznaczenie, to „usługi komercyjne”. Po drugiej stronie drogi (ul. Parkowej) został wytyczony obszar o powierzchni ok. 25 ha, co do którego Rada Gminy wyraziła zgodę na włączenie do Kostrzyńsko-Słubickiej Specjalnej Strefy Ekonomicznej i zleciła opracowanie dla niego miejscowego planu zagospodarowania przestrzennego. Nieco później została podjęta uchwała o przystąpieniu do opracowanie miejscowego planu zagospodarowania przestrzennego pozostałej części wsi.
Toponimia.
Pierwszy znany zapis nazwy dzisiejszej wsi Wojcieszyce – "Wormesuelde" znajduje się w Katastrze Nowomarchijskim, rejestrze sporządzonym w 1337 r. dla celów podatkowych na polecenie margrabiego Brandenburgii Ludwika Starszego. W roku 1351 została ona zapisana jako "Wormesvelde", w 1435 "Wormesfelde", w 1460 "Wurmszfelde", w 1586 "Wormsfelde". Etymologia niemieckiej nazwy nie jest jasna, może ona oznaczać zarówno „Zarobaczone Pole” (od Wurm = robak), jak i „Wormackie Pole” (od Worms = Wormacja, miasta nad Renem).
Polska nazwa nie ma związku etymologicznego z niemiecką. Została nadana w roku 1945 przez podkomisję poznańską Komisji Ustalania Nazw Miejscowości na podstawie propozycji Stanisława Kozierowskiego.
"Wojcieszyckie", niem. "Haus See bei Wormsfelde" lub "Wolmsferser See". Na niemieckiej mapie sztabowej z roku 1936, a także na odręcznie wykonanym przez byłą mieszkankę planie wsi, użyto nazwy skróconej "Haus-S". Nazwa polska jest kalką językową i również pochodzi od nadjeziornej miejscowości.
"Srebrna", niem "Silberfliess" – struga przepływająca na północ i zachód od "Starej Wsi". Polska nazwa jest kalką językową niemieckiej.
Historia.
Najstarsze stwierdzone ślady penetracji grup ludzkich w okolicach Wojcieszyc sięgają mezolitu (8300/8200 – 4500/4300 p.n.e.). Wśród znalezisk z neolitu (4500/4300 -1700 p.n.e.) udało się wyróżnić wytwory społeczności kultury pucharów lejkowatych i kultury amfor kulistych. Stwierdzono istnienie osad oraz licznych cmentarzysk kultury łużyckiej z epoki brązu (1100 – 650 p.n.e.) oraz epoki żelaza (650 – 400r p.n.e.).
Następnym etapem dziejów Wojcieszyc, znajdującym odzwierciedlenie w materiale archeologicznym, było wczesne średniowiecze. Zabytki z tego okresu (VIII – XII w ne), to kilka fragmentów ceramiki naczyniowej, znalezionych w trakcie badań powierzchniowych. Przy trakcie handlowym z Landsberga nad Wartą (dzisiejszego Gorzowa Wielkopolskiego) na Pomorze Zachodnie istniała osada, na skraju której ukryto skarb pomiędzy 1261 a 1290 rokiem. Pozwala to sądzić, że wieś została założona wcześniej, niż wskazują na to źródła pisane (1337 r.) oraz że była pierwotnie zamieszkiwana przez ludność słowiańską.
Do połowy XIII w. tereny nad dolną Wartą należały do księstwa wielkopolskiego i wchodziły w skład państwa polskiego. Później znalazły się w składzie Nowej Marchii, powstałej w wyniku ekspansji margrabiów z dynastii askańskiej na ziemie pogranicza zachodniopomorsko-wielkopolskiego. Najwcześniejszymi znanymi właścicielami Wormsfelde, które już wtedy były wsią dużą, posiadającą 64 łany ziemi, była rycerska rodzina von Rakow. Na początku XV w. stanowiły (razem z Różankami, Janczewem i Santokiem) część majątku rodziny von Strauss.
W roku 1654 mocno zniszczoną w wyniku wojny trzydziestoletniej wieś kupił Jan Weitzmann. W 1714 jej właścicielem został polski szambelan dworu Żychliński, w 1715 r. należała do polskiego generała-majora von der Marwitza, a w 1718 do Ludwika von Burgsdorfa. W 1736 r. Wormsfelde kupił margrabia Heinrich Friedrich von Schwedt. Po jego śmierci w 1788 r. majątek przeszedł w ręce Leopolda Fryderyka von Anhalt-Dessau i od tego czasu należał do rodu Anhalt jako część ordynacji. W 1907 domenę Wormsfelde wydzierżawił Otto Schleusener, a w 1921 Jan Schleusener. W 1929 r. doszło we wsi do wielkiego pożaru.
W roku 1945, w wyniku Układu Poczdamskiego, wieś znalazła się w granicach państwa polskiego i uzyskała nazwę Wojcieszyce. Powojenny rozwój był mocno związany ze Stacją Hodowli Roślin.
Zabytki i archeologia.
W wojewódzkim rejestrze zabytków widnieje kościół filialny pw. Podwyższenia Krzyża Świętego o cechach romańsko-gotyckich oraz barokowych. Orientowany, jednoprzestrzenny, usytuowany w centralnej części wsi na prostokątnej działce otoczonej murem. Kamienny korpus powstał na przełomie XIII i XIV wieku, w początkach XVIII wieku została dobudowana apsyda oraz wieża o konstrukcji ryglowej.
Zespół folwarczny znajduje się w środkowo-zachodniej części wsi, pomiędzy drogą Kłodawa-Różanki (ul. Wspólną) a jeziorem. Wjazd na teren założenia usytuowany jest niesymetrycznie po stronie południowej. Obiekty gospodarcze, które powstały w początkach XX w., wyznaczają prostokątny kształt podwórza folwarcznego. Od strony północnej jego przestrzeń domyka dominująca bryła dworu. Teren nieznacznie obniża się w kierunku północnym, a w sąsiedztwie dworu wyraźnie opada ku jezioru. Po stronie wschodniej podwórza zachowała się dawna droga brukowana.
W części północnej, pomiędzy dworem a obiektami gospodarczymi, przebiega droga wewnętrzna w kierunku wschód – zachód. Po stronie wschodniej prowadzi ona do gorzelni (o pierwotnej zdolności produkcyjnej 100 tys. litrów spirytusu rocznie) wybudowanej w roku 1924 oraz do bazy sprzętu technicznego z lat 70 XX w. Po stronie zachodniej wiedzie do współczesnych obiektów inwentarskich. W przeszłości znajdował się tam sad dochodzący do jeziora, ale według mapy z 1893 roku w tym miejscu znajdowały się już obiekty gospodarcze (stodoła i stajnia). Na początku XX w. wybudowano na ich miejscu nowe, wykorzystując częściowo fundamenty.
Jeszcze dalej na zachód rozciągał się park, który został zlikwidowany w latach siedemdziesiątych XX w. Postawiono tam oborę, stodołę i magazyn techniczny. W kolejnym dziesięcioleciu zmieniono pokrycia dachowe spichlerza i mieszkania oraz obory, wymieniono również tynki zewnętrzne dworu. W 1993 r. przeprowadzono remont gorzelni.
Dwór (tzw. pałacyk) składa się z dwóch części – pierwotnej, zbudowanej w 1907 r. z przeznaczeniem na mieszkanie dzierżawcy folwarku (domeny) oraz dobudowanej w czasie II Wojny Światowej. Część zachodnia jest dwukondygnacyjna, podpiwniczona, z dachem mansardowym; w narożu południowo-wschodnim znajduje się wieża na rzucie koła, nakryta dachem stożkowym. Drzwi osadzone są w portalu o mocnym gzymsie profilowanym. Od strony północnej znajduje się aneks z werandą. Część wschodnia – parterowa, także podpiwniczona, przykryta dwuspadowym dachem. Dwór otoczony jest parkanem z dawnymi filarkami. W pierwszym powojennym dziesięcioleciu były tam mieszkania służbowe, sala widowiskowa (gdzie odbywały się potańcówki i zebrania) oraz stołówka. W latach sześćdziesiątych lub siedemdziesiątych przebudowano salę na biura.
Po II Wojnie Światowej na terenie pofolwarcznym mieściła się baza PGR, a od lat 60 – SHR. Po jego likwidacji zabudowania znalazły się we władaniu Agencji Nieruchomości Rolnych i zostały wydzierżawione. Po roku 2010 dwór jest wykorzystywany jako hotel robotniczy dla pracowników sezonowych z Ukrainy. Zabudowania gospodarcze są wykorzystywane w niewielkiej części i to tylko okresowo, wobec czego popadają w zaniedbanie.
W ewidencji Wojewódzkiego Urzędu Ochrony Zabytków znajduje się 149 stanowisk archeologicznych z terenu wsi rozumianego jako obręb ewidencyjny. Są to najczęściej osady, cmentarzyska i obozowiska z różnych okresów historycznych. W wojewódzkim rejestrze zabytków widnieje 7 stanowisk, głównie osad z okresu wpływów rzymskich, a także średniowiecza i neolitu
Pierwsze ślady osadnictwa pochodzą z okresu halsztackiego (650-400 rok p.n.e.). W 1927 zostało odkryte cmentarzysko ciałopalne z grupy górzyckiej, zawierające 9 popielnic, żelazny nóż oraz brązową szpilę. Kolejne cmentarzysko z okresu kultury łużyckiej odkryto w roku 1976 na lewym brzegu rzeczki Srebrnej. Rok wcześniej na terenie wsi został odnaleziony skarb składający się z 248 monet: denarów, oboli i brakteatów guziczkowych, wybitych w mennicach brandenburskich, anhaltskich, czeskich, krzyżackich, szwedzkich i polskich, ukryty poza ówczesną osadą lub na jej skraju.
Ludność.
Co najmniej do połowy XV wieku Wojcieszyce (Wormsfelde) były zamieszkiwane przez ludność słowiańską, o czym świadczy wytoczenie w roku 1441 miejscowemu proboszczowi Mikołajowi procesu za głoszenie kazań po polsku. W późniejszym czasie uległa ona germanizacji. Pierwsze, w miarę kompletne dane liczbowe o mieszkańcach, pochodzą z roku 1809, kiedy to w 33 gospodarstwach domowych żyło 289 „dusz”. Wśród nich było 11 chłopów, 12 zagrodników, 13 komorników, 1 chałupnik, kowal, młynarz, smolarz oraz królewski podleśniczy.
Po zakończeniu II Wojny Światowej dotychczasowi mieszkańcy zostali w całości wysiedleni lub wcześniej uciekli przed frontem na zachód. Do roku 1946 stacjonowała we wsi jednostka armii radzieckiej, jednak już w październiku 1945 zaczęli osiedlać się Polacy, głównie przesiedleńcy zza Buga. Większość z nich objęła opuszczone gospodarstwa, niektórzy podjęli pracę w dawnym folwarku, zarządzanym od 1947 przez Państwowe Nieruchomości Ziemskie. Przyrost ludności wsi w latach pięćdziesiątych był w dużej mierze związany ze sprowadzaniem pracowników sezonowych (głównie z rejonów sieradzkiego, rzeszowskiego, kieleckiego i siedleckiego), z których część pozostała w Wojcieszycach na stałe.
Według danych Narodowego Spisu Powszechnego w roku 2002 Wojcieszyce liczyły 894 mieszkańców, z których 230 było w wieku przedprodukcyjnym, 576 w wieku produkcyjnym i 88 w wieku poprodukcyjnym. 20 mieszkańców (w tym 6 kobiet) miało wykształcenie wyższe, 145 (w tym 90 kobiet) średnie zawodowe, ogólnokształcące lub policealne, 250 (w tym 111 kobiet) zasadnicze zawodowe, 302 (w tym 157 kobiet) podstawowe ukończone, 28 (w tym 19 kobiet) podstawowe nieukończone lub nie miało żadnego wykształcenia. Spośród 576 osób w wieku produkcyjnym, 139 było biernych zawodowo, pracowało 303, a 121 było bezrobotnych.
Kolejny Narodowy Spis Powszechny Ludności i Mieszkań przeprowadzony w roku 2011 odnotował 956 mieszkańców, w tym 485 mężczyzn i 471 kobiet. W wieku przedprodukcyjnym było 205 osób, w wieku produkcyjnym 604 osoby (w tym w wieku produkcyjnym mobilnym 400, a w niemobilnym 204) i 97 osób w wieku poprodukcyjnym.
Przez ponad 30 lat losy wielu mieszkańców były związane z państwowym rolnictwem, a jego likwidacja po roku 1989 wywołała zjawiska bezrobocia i wykluczenia społecznego. W znacznej liczbie przypadków uległy one utrwaleniu. W połowie 2015 roku 15,7% mieszkańców wsi korzystało z różnych form pomocy społecznej. Spośród objętych nią 149 osób, 25 prowadziło jednoosobowe gospodarstwa domowe, 12 żyło w gospodarstwach dwuosobowych, a pozostali w gospodarstwach liczących 3 i więcej członków. Otrzymywali oni zasiłki z tytułu niepełnosprawności, stałe lub okresowe, celowe na żywność, opał, leki itp., a także nieodpłatne usługi opiekuńcze, porady, pomoc w załatwianiu spraw urzędowych. 36 dzieci korzystało z bezpłatnych posiłków w swoich szkołach.
Typowe dla tzw. wsi popegeerowskiej problemy społeczno-ekonomiczne łagodził program aktywizacyjny, prowadzony w latach 1991–2004 przez Agencję Własności Rolnej Skarbu Państwa (m.in. kolonie dla dzieci i stypendia edukacyjne), a także położenie wsi w sąsiedztwie sporego miasta, w którym istniały większe szanse zarobku. Bliskość granicy państwa sprzyja podejmowaniu pracy sezonowej oraz emigracji zarobkowej do krajów zachodnioeuropejskich, która nasiliła się po wstąpieniu Polski do Unii Europejskiej w 2004 r. Poprawę przyniosło również polepszenie się koniunktury gospodarczej w kraju, a zwłaszcza na lokalnym rynku pracy (tj. w regionie gorzowskim).
Aktywność społeczna.
Społeczność wsi charakteryzuje duża otwartość, zarówno w relacjach wewnętrznych, jak i na zewnątrz, brak większych napięć i konfliktów, dobre doświadczenia współpracy ludzi z różnych środowisk, wysoki stopień tolerancji w kwestiach obyczajowych, religijnych i politycznych. Przykładem zbiorowych działań na większa skalę i trwałych rezultatach było wybudowanie latach 60 XX w. w czynie społecznym budynku nowej szkoły, a na przełomie lat 70 i 80 stadionu piłkarskiego z pawilonem mieszczącym m.in. szatnie. Wybitne osiągnięcie, jak na miejscowość tej wielkości, stanowił awans i utrzymywanie się przez kilka sezonów drużyny piłkarskiej ZLKS „SHR” w III lidze państwowej oraz doprowadzenie jej do 1/8 finału Pucharu Polski. Współczesnymi przykładami może być organizowanie czynów społecznych przez Radę Sołecką i koło PZW, a także wymiana bruku przed kościołem staraniem Rady Kościelnej. Do negatywów zaliczyć należy jednostkowe, ale powtarzające się akty wandalizmu, polegające na niszczeniu mienia społecznego oraz wyrzucaniu śmieci w miejscach do tego nie przeznaczonych.
W roku 2011 grupa mieszkańców opracowała projekt "Planu odnowy miejscowości Wojcieszyce na lata 2011 – 2018". Został on przyjęty przez zebranie wiejskie i po sporych perturbacjach zatwierdzony przez Radę Gminy Kłodawa. Dokument zakłada poprawę stanu infrastruktury społecznej wsi, uładzenie terenów zielonych przy wykorzystaniu pracy społecznej, a także „poszukiwanie dla Wojcieszyc nowego modelu rozwoju, który może polegać m.in. na przekształceniu uzbrojonych, a niewykorzystywanych terenów b. SHR w obszary przemysłowe”.
Wieś Wojcieszyce oraz osada leśna Wojcieszyce i zabudowania Leśnictwa Dzicz stanowią sołectwo Wojcieszyce działające w oparciu o statut nadany przez Radę Gminy Kłodawa. Sołtysem od roku 2019 jest Ewelina Juszczyk. W skład Rady Sołeckiej wchodzą: Grażyna Gadzicka, Grzegorz Głodek, Patrycja Grabarek, Irena Kęska, Rafał Kobus, Dariusz Makasów, Paweł Markiewicz, Elwira Pałka, Henryk Sikora, Robert Wasilewski i Anna Sinkowska.
Sołectwo zarządza i korzysta ze składników mienia komunalnego, przekazanych uchwałą Rady Gminy, w postaci działki o powierzchni 0,33 ha i znajdującego się na niej budynku dawnej szkoły o powierzchni użytkowej ok. 250 m3 zaadaptowanego na świetlicę. Dysponuje środkami finansowymi wyodrębnionymi w budżecie gminy jako fundusz sołecki. Ich wysokość w roku 2020 określono na 47 259,30 zł, a na rok 2021 na 53 597,80 zł. Decyzje o wykorzystaniu środków stojących do dyspozycji sołectwa podejmują mieszkańcy zgromadzeni na zebraniach wiejskich. W tym trybie są przyjmowane kalendarze imprez, przewidujące po kilkanaście przedsięwzięć w ciągu roku, organizowanych z reguły połączonymi siłami kilku podmiotów społecznych
W wyborach do Rady Gminy Kłodawa przeprowadzonych w roku 2019 w Wojcieszycach zostały utworzone okręgi wyborcze nr 8 i 9, posiadające łącznie 2 mandaty. Uzyskali je Henryk Brzana i Andrzej Korona.
www.wojcieszyce.info powstała w maju 2010 r. Posiada rozbudowany dział informacyjny i galerie, publikuje bieżące wiadomości z życia wsi i umożliwia ich komentowanie. W roku 2013 zdobyła II miejsce w konkursie na najlepszą wiejską stronę internetową „SOŁECTW@ w sieci” zorganizowanym przez Krajowe Stowarzyszenie Sołtysów pod patronatem Ministra Administracji i Cyfryzacji.
Mieszkania.
Według Narodowego Spisu Powszechnego Ludności i Mieszkań przeprowadzonego w roku 2002 według stanu na 20 maja 2002 godz. 24:00, w Wojcieszycach było 70 budynków mieszkalnych, z których wszystkie posiadały podłączenie do wodociągu, 66 kanalizację i 51 centralne ogrzewanie. Znajdowało się w nich 240 mieszkań zamieszkanych (w tym 237 na stałe) oraz 9 niezamieszkanych. Powierzchnia użytkowa mieszkań wynosiła 1.6140 m2. Jedno mieszkanie było jednoizbowe, 12 dwuizbowych, 55 trzyizbowych, 121 czteroizbowych, 48 posiadało pięć i więcej izb.
Najwięcej, bo 85 mieszkań miało powierzchnię 60–79 m2, 46 mieszkań powierzchnię w granicach 50–59 m2, 31 mieszkań 30–39 m2, 30 mieszkań 40–49 m2, 18 mieszkań 120 i więcej m2, 16 – 100–119 m2 i 11 mieszkań powierzchnię w granicach 80–99 m2. Spośród 890 mieszkańców, 9 dysponowało powierzchnią poniżej 7,0 m2 na osobę, 152 – 7,0-9,9 m2/osobę, 289 – 10,0-14,9 m2/osobę, 203 – 15,0-19,9 m2/osobę, 125 – 20,0-29,9 m2/osobę, 112-30,0 i więcej m2/osobę.
W budynkach powstałych przed 1918 rokiem znajdowało się 25 mieszkań o powierzchni 2.256 m2, z okresu 1918-1944 pochodziło 18 mieszkań o powierzchni 1.981 m2. W latach 1945-1970 zbudowano 15 mieszkań liczących 821 m2, latach 1971 – 1978 powstało 37 mieszkań o powierzchni 1.883 m2. Najwięcej, bo aż 82 mieszkania i 4.728 m2 przybyło w okresie 1979 – 1988. Od roku 1989 do 2002 przyrost wyniósł 32 mieszkania (łącznie z będącymi w budowie) i 2.859 m2. W latach 2002-2007 nie wybudowano ani jednego mieszkania, natomiast od 2008 do 2014 r. oddano do użytku 17 mieszkań o powierzchni 1.482 m2.
164 lokali mieszkalnych znajduje się w budynkach wielorodzinnych: siedmiu czteropiętrowych blokach z wielkiej płyty mieszczących po 20 mieszkań oraz trzech jednopiętrowych budynkach po 8 mieszkań. Powstały one jako inwestycje Stacji Hodowli Roślin i były przeznaczone dla jej pracowników. W latach dziewięćdziesiątych większość pracowników zlikwidowanej SHR wykupiła swoje mieszkania po ulgowych cenach, pozostałe zostały skomunalizowane. W rezultacie w 2002 r. 226 mieszkań stanowiło własność osób fizycznych, a 11 gminy. W tym czasie działała jeszcze kotłownia osiedlowa, która ogrzewała i zasilała w ciepłą wodę 131 mieszkań, ale została niebawem zlikwidowana.
W roku 2009 powstało 7 mieszkań socjalnych w parterowym obiekcie o konstrukcji modułowej, wybudowanym ze środków gminy Kłodawa.
Infrastruktura społeczna.
działa od roku 1985, mieści się w piętrowym budynku z lat siedemdziesiątych XX w. przy ul. Wspólnej 45.
mieści się przy ul. Osiedlowej 6, w obiekcie typowym, zbudowanym na przełomie lat 70 i 80 XX w.
mieści się przy ul. Wspólnej 66 w parterowym obiekcie wybudowanym w latach 1962-64 w czynie społecznym (przy dużym wkładzie pracy mieszkańców) z przeznaczeniem na szkołę. Po jej likwidacji na początku XXI wieku budynek został oddany w użytkowanie sołectwu Wojcieszyce i poddany remontowi, który był prowadzony etapami, ciągnął się przez kilka lat i został definitywnie zakończony w roku 2014. Posiada jedną salę o powierzchni 68,8 m3, dwie sale po 36,5 m3, kuchnię, sanitariaty. Na działce o powierzchni 0,33 ha znajduje się również boisko do siatkówki plażowej, utwardzony podest do tańca, miejsce na ognisko i magazynek gospodarczy.
Przez pięć dni w tygodniu prowadzone są zajęcia świetlicowe dla dzieci, systematycznie odbywają się spotkania Klubu Seniora, próby zespołu wokalnego, zebrania, imprezy okolicznościowe.
Punkt lekarski mieści się przy ul. Wspólnej 45. Jest czynny dwa dni w tygodniu (wtorki i czwartki), przyjmuje lekarz rodzinny oraz pediatra.
mieści się przy ul. Sportowej 2. Jest zarządzany i wykorzystywany przez Klub Piłkarski "Progres" Gorzów Wlkp. Rozgrywa na nim mecze również drużyna GKS SHR Wojcieszyce. Boisko główne o wymiarach 100x70 m posiada instalację do podlewania. Poza nimi na stadionie znajduje się boisko treningowe o wymiarach 100x80 m oraz pawilon sportowy, mieszczący szatnie, siłownię, magazyn i salkę klubową.
znajduje się przy ul. Osiedlowej w sąsiedztwie bloków mieszkalnych. Zajmuje działkę o powierzchni 0,19 ha. Jest ogrodzony, ale słabo wyposażony.
znajduje się na południowo-wschodnim brzegu jeziora, kilkaset metrów od zabudowań wsi. Jest niewielka, wyposażona w kilka ławek, posiada wyznaczone miejsce na ognisko. Korzystają z niej głównie mieszkańcy.
Infrastruktura techniczna.
Na początku lat sześćdziesiątych XX w. Stacja Hodowli Roślin zbudowała wodociąg dla potrzeb zakładu, a po pewnym czasie przyłączyli się do niego mieszkańcy wsi. Pod koniec 70 lat powstała oczyszczalnia ścieków, która obsługiwała mieszkania znajdujące się w blokach oraz przedszkole, szkołę, Dom Socjalny i pawilon sportowy. Sieć kanalizacyjna, a także wodociągowa, która była zasilana z ujęcia znajdującego się przy drodze nr 1406F i obejmowała praktycznie całą wieś, została na początku roku przejęta przez Przedsiębiorstwo Wodociągów i Kanalizacji w Gorzowie Wlkp. Wkrótce potem wybudowano kolektor łączący wieś siecią PWiK z i zrezygnowano z lokalnego ujęcia wody. Również miejscowa oczyszczalnia ścieków uległa likwidacji w związku z realizacją programu rozbudowy sieci kanalizacyjnej w mieście Gorzowie Wlkp. i sąsiednich miejscowościach, dofinansowanego z Funduszu Spójności Unii Europejskiej. Kolejny etap rozwoju sieci kanalizacyjnej nastąpił w roku 2014 w ramach projektu „Uporządkowanie gospodarki wodno-ściekowej na obszarze Związku Celowego Gmin MG-6”.
W rezultacie tych inwestycji sieć wodociągowa na terenie wsi ma długość 5.679 m. Sieć kanalizacji sanitarnej 7.425 m, z tego 4.136 m kanalizacji grawitacyjnej i 3.289 m tłocznej. Istnieje pilna potrzeba ich rozbudowy na terenach, gdzie rozwija się budownictwo mieszkaniowe, tzn. na Osiedlu Południowym i przy ul. Krętej.
Zaopatrzenie w energie elektryczną zapewnia ENEA S.A Wydział Usług Dystrybucji Gorzów Wlkp. Miejscowość jest zasilana linią średniego napięcia, na jej terenie działają dwa transformatory.
Sieć gazowa została wybudowana po roku 2002 przez EWE energia sp. z o.o., która dostarcza do odbiorców indywidualnych gaz ziemny wysokometanowy E (GZ-50), pobierany ze stacji 760240 w Kłodawie należącej do Wielkopolskiej Spółki Gazownictwa sp. z o.o. Znaczna część mieszkańców korzysta z gazu butlowego propan-butan.
Pod koniec lat siedemdziesiątych XX w. została zbudowana osiedlowa kotłownia węglowa, zapewniająca ogrzewanie i zaopatrzenie w ciepłą wodę bloków mieszkalnych, stołówki, przedszkola, szkoły i GOK. Po przejęciu przez Spółdzielnię Mieszkaniową "Trzynastka" na początku lat 90, została dostosowana do spalania oleju opałowego. Okazało się to rozwiązaniem nietrafnym, gdyż spowodowało znaczny wzrost kosztów. Wobec rezygnowania kolejnych odbiorców i przechodzenie na ogrzewanie indywidualne, około roku 2003 kotłownia została wyłączona i zlikwidowana.
We wsi znajduje się centrala telefoniczna firmy Orange Polska S.A. połączona linią światłowodową z centralą nadrzędną w Gorzowie Wlkp. Urządzenia w niej zamontowane pozwalają na korzystanie z internetu (ADSL). Taką możliwość stwarzają również łącza bezprzewodowe firmy NVVI Internet Marketing z Gorzowa Wlkp.
Sygnał wszystkich operatorów sieci komórkowej GSM jest dobrze lub dość dobrze odbierany na prawie całym terenie miejscowości.
Przez Wojcieszyce przebiegają dwie drogi powiatowe:
Znajdują się one w złym stanie technicznym. Posiadają ograniczona nośność, bitumiczne nawierzchnie są spękane, przez co tworzą się w nich wyrwy.
Kolejne dwie drogi publiczne:
również znajdują się w zarządzie Powiatu Gorzowskiego, ale nie zostały skategoryzowane. Posiadają bardzo zaniedbane nawierzchnie gruntowe i są okresowo trudno przejezdne.
Miejscowości wchodzące w skład gminy Kłodawa są obsługiwane przez przedsiębiorstwo PKS Gorzów Wlkp. Sp. z o.o. w Gorzowie Wlkp. Przez Wojcieszyce przebiegają linie:
Gospodarka.
Co najmniej od początków XVIII wieku podstawę ekonomiczną wsi stanowiła gospodarka wielkoobszarowa. W 1946 r. władze polskie przejęły od Armii Czerwonej około 800 ha ziemi, zabudowania folwarczne i pałacyk. Początkowo zarządzały nimi Państwowe Nieruchomości Ziemskie; w 1949 utworzono Zespół Państwowych Gospodarstw Rolnych, do którego włączono również gospodarstwa z Różanek, Kłodawy, Gralewa i Wawrowa. W roku 1956 Poznańska Hodowla Roślin przejęła gospodarstwa w Wojcieszycach, Różankach oraz Kłodawie i powołała Stację Hodowli Roślin z siedzibą w Wojcieszycach z zadaniem tworzenia nowych odmian oraz produkcji kwalifikowanego materiału siewnego. W latach siedemdziesiątych zakład przeszedł do Zielonogórskiego Przedsiębiorstwa Hodowli Roślin i Nasiennictwa. W 1978 r. rozpoczęły się duże inwestycje: wybudowano fermę na 500 krów przy drodze do Gorzowa Wlkp. (do tego czasu obory znajdowały się na terenie starego folwarku), na miejscu dziewiętnastowiecznych czworaków postawiono bloki mieszkalne. Powstało zakładowe przedszkole, pawilon sportowy, stołówka i dom socjalny dla pracowników, których było w tym czasie ponad 230.
Pod koniec lat osiemdziesiątych XX wieku wojcieszycka Stacja Hodowli Roślin była dużym, nowoczesnym i produktywnym zakładem rolnym, gospodarującym na ok. 2,5 tys. ha. Część produkcyjna przynosiła znaczne zyski, które pozwalały na wypłacanie pracownikom godziwych pensji oraz inwestowanie w rozwój. Wskutek zmian politycznych oraz społeczno-ekonomicznych, zachodzących po roku 1989, nastąpiło pogorszenie zewnętrznych warunków działania. Drastycznie okrojono finansowanie postępu biologicznego, przedsiębiorstwo znalazło się w tzw. pułapce kredytowej. Próbą wyjścia z sytuacji była restrukturyzacja gospodarstwa. SHR wyzbyła się ziemi i zabudowań w Różankach oraz w Kłodawie, a także obiektów nieprodukcyjnych: 280 mieszkań, kotłownię i inne urządzenia komunalne przekazała Spółdzielni Mieszkaniowej "Trzynastka", zaś przedszkole, dom socjalny (w którym mieścił się GOK), boisko i pawilon sportowy – gminie. Znacznie zredukowała zatrudnienie: spośród zatrudnionych w owym czasie 154 pracowników wymówienie otrzymało 67.
W 1993 roku zakład przejęła w dzierżawę na 10 lat spółka z o.o. pod nazwą "SHR Przedsiębiorstwo Rolno-Handlowe", założona przez 24 byłych pracowników przedsiębiorstwa państwowego. Do 1998 osiągała zyski z uprawy ziemi oraz hodowli bydła mlecznego i jałówek. W kolejnych latach susze mocno obniżyły plony, a w dodatku spadły ceny skupu i wzrosły koszty produkcji. W listopadzie 2002 skończyła się 10-letnia umowa dzierżawy i 27 pracowników spółki straciło pracę, AWRSP wystawiła ziemie oraz budynki na przetarg. Nowym dzierżawcą został właściciel Zakładu Ogrodniczego "Różanki", oddalonego kilka kilometrów od Wojcieszyc. Skoncentrował się on ma produkcji roślinnej; budynki farmy zostały rozebrane, a obiekty na terenie pofolwarcznym w większości są niewykorzystywane.
We wsi istnieje ok. 7 gospodarstw indywidualnych, które stanowią dla swoich właścicieli główne źródło dochodów, jednak rolnictwo przestało być nim dla większości mieszkańców. Najważniejszym źródłem utrzymania jest praca najemna w przedsiębiorstwach oraz instytucjach zlokalizowanych w pobliskim mieście Gorzowie Wlkp. Duże znaczenie ma emigracja zarobkowa, a także tzw. samozatrudnienie, o czym świadczą dane statystyczne zawarte w poniższej tabeli, wskazujące na bardzo znaczną przewagę niewielkich podmiotów: na 75 istniejących w roku 2014 aż 67 to osoby fizyczne, prowadzące działalność gospodarczą. Tylko jeden podmiot zatrudniał więcej, niż 9 osób.
Stosunkowo niewiele podmiotów gospodarczych, posiadających siedzibę w Wojcieszycach, jest nastawionych głównie na zaspokajanie miejscowego popytu: dwa sklepy spożywczo-przemysłowe i warsztat samochodowy, zakłady usług leśnych. Gospodarstwo agroturystyczne, firmy świadczące usługi transportowe, budowlane, instalatorskie, czy finansowe, muszą siłą rzeczy szukać klientów poza wsią. Salon samochodowy Toyoty oraz komis samochodowy zostały ulokowane na obrzeżach sołectwa, w bliskim sąsiedztwie miasta.
Zmniejszenie zatrudnienia, a potem upadek Stacji Hodowli Roślin, wywołały proces ekonomicznej degradacji wsi. Jest on pogłębiany przez politykę władz gminy polegającą na zaniżaniu wydatków na Wojcieszyce w porównaniu z innymi miejscowościami. Choć ich ludność stanowi 12,5% zaludnienia Gminy Kłodawa, w latach 2007-2014 przypadło na nie zaledwie 8,3% nakładów inwestycyjnych gminy. Wyniosły one na 1 mieszkańca 4.873 zł, co stanowi 63,8% przeciętnych wydatków na mieszkańca gminy (7.634 zł).
Przez kilka lat był forsowany projekt wybudowania niewielkiego lotniska na polach w trójkącie wyznaczonym przez Różanki, "Osiedle Południowe" i "starą wieś" Wojcieszyce. Wzbudził on jednak opory i został odrzucony w referendum gminnym większością 52,27% (a w przypadku Wojcieszyc 62,77%) głosów mieszkańców okolicznych wsi, zaniepokojonych potencjalnymi zagrożeniami spowodowanymi przez tę inwestycję.
Innym kierunkiem myślenia jest stworzenie warunków dla ulokowania na terenie wsi przedsiębiorstw przemysłowych lub logistycznych. Na jego realność wskazują podjęte w roku 2014 uchwały Rady Gminy Kłodawa w sprawie włączenia do Kostrzyńsko-Słubickiej Specjalnej Strefy Ekonomicznej wyznaczonych obszarów i opracowania dla nich miejscowego planu zagospodarowania.
Oświata.
W 1875 r. przy drodze do Różanek (obecnie ul. Wspólna 48) wybudowano szkołę z jedną salą lekcyjną, w której na dwie zmiany uczyło się osiem klas. W roku 1937 została zbudowana nowa szkoła (obecnie ul. Wspólna 64). Również ona mieściła jedną izbę lekcyjną oraz mieszkanie dla nauczyciela nazwiskiem Weber, który opiekował się klasami V-VIII. W "starej szkole" pozostały klasy I-IV pod pieczą Bruno Schacka.
Organizatorką i pierwszą kierowniczką polskiej szkoły była Jadwiga Beutler. W pierwszych latach powojennych lekcje odbywały się w budynku szkolnym z roku 1875 lub znajdującej się w sąsiedztwie sali wiejskiej, później zostały przeniesione do szkoły zbudowanej w roku 1937 i obejmowały klasy I-IV.
Na początku lat sześćdziesiątych do szkoły uczęszczało około osiemdziesięciu uczniów, dlatego jedna klasa uczyła się w sali klubokawiarni RUCH, mieszczącej się w budynku pierwszej szkoły niemieckiej. W 1962 rozpoczęto budowę nowej szkoły w czynie społecznym, w ramach ogólnopolskiej akcji Tysiąc Szkół na Tysiąclecie Państwa Polskiego. W roku 1964 został oddany do użytku parterowy budynek, mieszczący trzy izby lekcyjne oraz spory hol, w którym odbywały się lekcje wf. W starej szkole zorganizowano przedszkole, mieściło się w niej nadal mieszkanie nauczycielskie.
W roku 1973 wojcieszycka szkoła i przedszkole zostały włączone w struktury Zbiorczej Szkoły Gminnej w Kłodawie jako filie. W roku 1980 rozpoczęło działalność przedszkole przyzakładowe Stacji Hodowli Roślin, wobec czego zlikwidowano placówkę przyszkolną. W 1985 r. szkoła ponownie stała się samodzielną jednostką z klasami I-VI (uczniowie klas VII i VIII dojeżdżali do szkoły w Kłodawie). W takiej formie funkcjonowała do końca roku szkolnego 2000/2001, kiedy to została zlikwidowana z powodu malejącej liczby uczniów.
Przez kilka lat istniał w Wojcieszycach zamiejscowy oddział Zespołu Szkół w Różankach, w którym uczyły się dzieci z klas I-III. Ten sam status posiadało również przedszkole, które w międzyczasie stało się placówką samorządową. Obie jednostki mieściły się w jednym budynku byłego przedszkola zakładowego, jednak lekcje wychowania fizycznego nadal odbywały się w holu szkoły z roku 1964, który otrzymała w użytkowanie Rada Sołecka. Pogłębiający się niż demograficzny był główną przyczyną likwidacji szkoły w Wojcieszycach nawet w tak okrojonych wymiarach; od tego czasu wszystkie dzieci są dowożone specjalnym autobusem do szkoły podstawowej oraz gimnazjum w odległych o około 3 km Różankach.
Oddział przedszkolny przy szkole podstawowej nie posiadał odpowiednich warunków lokalowych, więc ze środków Stacji Hodowli Roślin rozpoczęto pod koniec lat 70 budowę nowoczesnego obiektu, w którym znalazły się dwie obszerne sale, szatnie, zaplecze kuchenne i sanitarne oraz mieszkanie służbowe. W roku 1980 uruchomiono przedszkole przyzakładowe, którego pierwszym dyrektorem została Teresa Hajduk. Na początku lat dziewięćdziesiątych, w związku z likwidacją SHR jako przedsiębiorstwa państwowego, przedszkole zostało przejęte przez Gminę Kłodawa i zmieniło nazwę na "Przedszkole Gminne w Wojcieszycach".
W roku 2000 placówka utraciła samodzielność organizacyjną i stała się oddziałem Zespół Szkół w Różankach. Odzyskała ją w 2013 roku w następstwie uchwały Rady Gminy w Kłodawie o utworzeniu publicznego przedszkola w Wojcieszycach z oddziałem zamiejscowym w Różankach. Jego Dyrektorem została Joanna Grymuza.
Placówka, która przyjęła nazwę „Wesoła Gromada”, prowadzi po dwie grupy w każdej z miejscowości, liczące maksymalnie do 25 dzieci każda. W latach 2013-2014 budynek w Wojcieszycach został poddany gruntownemu remontowi.
Kultura.
powstał 1 stycznia 1985 r. w wyniku porozumienia Naczelnika Gminy Kłodawa z dyrektorem Stacji Hodowli Roślin o wspólnym prowadzeniu działalności kulturalnej, na mocy którego gmina przejęła obiekt wybudowany kilka lat wcześniej z przeznaczeniem na przyzakładowy Dom Socjalny. Organizatorem i pierwszym dyrektorem była Regina Korona. W początkowym okresie działalność skupiała się na sekcjach zlokalizowanych w Wojcieszycach: muzycznej, plastycznej, fotograficznej, teatralnej oraz na sprawowaniu opieki nad zespołami amatorskimi, działającymi w pozostałych wsiach, m.in. w Kłodawie, Różankach, Santocku i Łośnie. W 1996 r. GOK został przekształcony w "Gminny Ośrodek Kultury i Sportu" (GOKiS), w jego struktury włączono Wielosekcyjny Klub Sportowy. W roku 1999 doszły zadania związane z turystyką oraz wydawaniem czasopisma gminnego „Kłodawskie Wieści”. W roku 2003 dokonano kolejnych zmian w statucie, tym razem polegających na wyłączeniu zadań i obowiązków dotyczących sportu oraz turystyki, co oznaczało powrót do "organizowania i prowadzenia działalności kulturalnej w imieniu Gminy Kłodawa".
Po roku 2000 jest widoczne dążenie do możliwie równomiernego objęcia działalnością GOK terenu całej gminy. Placówce zostały podporządkowane świetlice dziecięce (działające w dziesięciu sołectwach) i powierzona wiodąca rola w organizowaniu cyklicznych imprez gminnych (m.in. "Kłodawska Majówka" i dożynki) oraz zajęć pozaszkolnych w trakcie ferii zimowych i wakacji (m.in. polsko-niemiecki obóz integracyjny w Lipach).
GOK współorganizuje festyny sołeckie w Wojcieszycach oraz w innych wsiach, wspiera sześć zespołów śpiewaczych (w tym wojcieszyckie „Echo”), posiada sekcje: taneczną, filmową, plastyczną i sportową (gra w bule), z których część prowadzi działalność poza siedzibą Ośrodka. Działalność statutowa jest finansowana z budżetu Gminy Kłodawa, a dużą część środków pozyskiwana z Euroregionu Pro Europa Viadrina oraz organizacji Polsko-Niemiecka Współpraca Młodzieży. Od połowy roku 2011 dyrektorem GOK jest Jarosław Pikuła.
łączy funkcje upowszechniania kultury, organizacji czasu wolnego dzieci i młodzieży oraz opiekuńcze i wychowawcze. Jest prowadzona przez zatrudnioną w GOK instruktorkę Halinę Parafińską, która korzysta ze wsparcia kilkuosobowej grupy rodziców. Zajęcia odbywają się w pomieszczeniach świetlicy wiejskiej od poniedziałku do piątku w godzinach 16oo – 19oo. Uczestnicy biorą udział w warsztatach artystycznych, imprezach tematycznych, dyskotekach, grach i zabawach sportowo-rekreacyjnych, w czynach społecznych, a także w wycieczkach. Mają do dyspozycji komputery z dostępem do internetu przekazane przez stowarzyszenie Wojcieszyce XXI, stół do tenisa stołowego oraz tzw. piłkarzyki. Przeciętna frekwencja wynosi ok. 30 osób, okresowo bywa znacznie większa.
Gminna Biblioteka Publiczna w Kłodawie posiada w Wojcieszycach wypożyczalnię książek społecznie prowadzoną przez Halinę Parafińską.
powstał w sierpniu 2012 roku. Poczałkowo działał jako chór kościelny, ale już po kilku miesiącach zadebiutował w repertuarze świeckim. Składa się z 12 osób, kierownikiem oraz akompaniatorem jest Zbigniew Tarasewicz. W repertuarze zespołu znajdują się pieśni i piosenki patriotyczne, ludowe, okolicznościowe oraz religijne, wykonywane przy akompaniamencie keyboardu.
„Echo” aktywnie uczestniczy w życiu lokalnej społeczności, występuje na imprezach organizowanych przez sołectwo oraz gminę. Jest zapraszane do występów na imprezach rangi powiatowej i wojewódzkiej. W roku 2015 zostało zakwalifikowane do udziału w XXIII Ogólnopolskim Festiwalu Grup Śpiewaczych „Ziemia i Pieśń” w Szprotawie i zdobyło trzecie miejsce w plebiscycie "Najpopularniejszy Zespół Śpiewaczy w województwie lubuskim", zorganizowanym przez Gazetę Lubuską
składa się z kilku dziewcząt uprawiających taniec nowoczesny. Ćwiczy ze zmiennym natężeniem, występuje głównie na imprezach lokalnych.
Sport.
Gminny Klub Sportowy „SHR” Wojcieszyce w sezonie 2014/2015 uczestniczył w rozgrywkach Klasy A grupy Gorzów Wielkopolski I. Prezesem jest Daniel Kaniewski, trenerem Paweł Białasek. W roku 2014 klub liczył 64 członków. Pracowało 3 trenerów, ćwiczyły 64 osoby, w tym 2 kobiety. 18 i mniej lat miało 24 zawodników.
Historia klubu sięga roku 1948, w którym powstał Ludowy Zespół Sportowy. Pod koniec 1958 stał się on klubem przyzakładowym miejscowej Stacji Hodowli Roślin. ZLKS SHR Wojcieszyce największe sukcesy sportowe osiągał w latach 80 XX w. m.in. dzięki wzmocnieniu drużyny przez studentów gorzowskiej filii AWF w Poznaniu. W tym czasie klub powołał własne przedsiębiorstwo remontowo-budowlane, którego zyski finansowały wydatki na sport i pozwoliły na utworzenie sekcji bridża sportowego. Działalność gospodarcza wygasła w początkach lat 90, w tym czasie zanikła współpraca z AWF. Likwidacja Stacji Hodowli Roślin oznaczała konieczność poszukiwania nowych rozwiązań organizacyjnych i ekonomicznych. W roku 1995 nastąpiło połączenie z klubem piłkarskim z sąsiednich Różanek, które utrzymało się do roku 2002. W międzyczasie z klubu odeszły sekcje bridżowa oraz kulturystyczna. Słynnym wychowankiem klubu jest Zenon Burzawa - były król strzelców Ekstraklasy w barwach Sokoła Pniewy i wieloletni zawodnik Stilonu Gorzów Wielkopolski.
Na placu przy świetlicy wiejskiej znajduje się boisko do siatkówki plażowej. Jest ono wykorzystywane do celów rekreacyjnych, a sporadycznie do rozgrywania amatorskich turniejów na poziomie gminnym. W roku 2011 przy plaży zostało przygotowane drugie takie boisko, jednak okazało się niepotrzebne i szybko uległo degradacji.
W latach 90 XX w. Grzegorz Siwak własnym sumptem wykonał podstawowe urządzenia i sprzęt dla siłowni, która została urządzona w jednym z pomieszczeń pawilonu sportowego. Przez kilka lat funkcjonowała sekcja kulturystyczna GKS „SHR”, ale wobec narastających problemów finansowych i organizacyjnych wyszła ze struktur klubu. Działa jednak nadal jako grupa nieformalna, skupiająca kilka osób ćwiczących po kilka razy w tygodniu.
Turystyka i rekreacja.
Przez wieś przebiegają oznaczone szlaki turystyczne:
Wojcieszyce często znajdują się na trasie pieszych i rowerowych wycieczek mieszkańców Gorzowa, wędrujących drogą gruntową, łącząca osiedle Górczyn w Gorzowie Wlkp. z Wojcieszycami lub drogami powiatowymi przez Kłodawę do Różanek lub Gorzowa Wlkp. W sezonie wędkarze licznie nawiedzają jezioro Wojcieszyckie; niewielka plaża przy północno-wschodnim brzegu jest wykorzystywana głównie przez mieszkańców.
Stylizowane na średniowieczny zamek gospodarstwo agroturystyczne, prowadzone przez Ernesta Krystkiewicza, dysponuje 32 miejscami noclegowymi oraz zapleczem kuchennym.
Wyznania.
We wsi znajduje się rzymskokatolicki kościół filialny pw. Podniesienia Krzyża Świętego należący do parafii pw. Świętego Stanisława Kostki w Różankach. Proboszczem jest ks. Tomasz Dobrowolski.

</doc>
<doc id="406048" url="https://pl.wikipedia.org/wiki?curid=406048" title="Wojcieszyce (województwo świętokrzyskie)">
Wojcieszyce (województwo świętokrzyskie)

Wojcieszyce – wieś w Polsce, położona w województwie świętokrzyskim, w powiecie sandomierskim, w gminie Łoniów.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="406049" url="https://pl.wikipedia.org/wiki?curid=406049" title="Wojcieszyn (województwo dolnośląskie)">
Wojcieszyn (województwo dolnośląskie)

Wojcieszyn – wieś w Polsce położona w województwie dolnośląskim, w powiecie złotoryjskim, w gminie Pielgrzymka, na Pogórzu Kaczawskim w Sudetach. Przez wieś przepływa rzeka Skora.
Podział administracyjny.
W latach 1975–1998 miejscowość należała administracyjnie do województwa legnickiego.
Nazwa.
W zapisach historycznych wieś pojawiła się w roku 1268 jako "villa Alberti", nazwa sugeruje więc, iż założycielem był Albert (Wojciech), być może rycerz św. Jadwigi. W roku 1333 używano nazwy "Alberti villa", w roku 1414 "Albrechtsdorf", a od 1441 roku "Olbrechtsdorf". Nazwa "Ulbersdorf" pojawiła się w roku 1726 i była używana aż do zakończenia II wojny światowej. W roku 1945 miejscowość nazwano "Olbrachtowem"; a od roku 1946 używana jest nazwa Wojcieszyn.
Historia.
Pierwsze wzmianki o wsi pochodzą z roku 1268, niektóre źródła podają nawet datę wcześniejszą – 1245 rok. W XIII w. prawdopodobnie istniał już we wsi kościół, choć po raz pierwszy w dokumentach wzmiankowany jest dopiero w roku 1335. W latach 1645-1732 właścicielami miejscowości był ród von Mauschwitz. Wojcieszyn był wówczas dużą wsią składającą się z czterech posiadłości. W 1771 r. właścicielem wsi został starosta powiatu głogowskiego, baron George Oswald von Czettritz und Neuhaus. 
Zabytki.
Do wojewódzkiego rejestru zabytków wpisane są:
Turystyka.
W 2015 roku w ramach akcji „Wioski z Pomysłem” ustawiono we wsi miniaturowe wiatraki oraz 12 tematycznych tablic informacyjnych w ramach dwóch ścieżek turystycznych „Don Kichot i przyjaciele” oraz „Walki i przygody Don Kichota”. Motywami zaczerpniętymi z Don Kichota został pomalowany również przystanek autobusowy znajdujący się niedaleko Kościoła p.w. św. Szczepana.

</doc>
<doc id="406050" url="https://pl.wikipedia.org/wiki?curid=406050" title="Wojcieszyn (województwo lubelskie)">
Wojcieszyn (województwo lubelskie)

Wojcieszyn – wieś w Polsce położona w województwie lubelskim, w powiecie lubelskim, w gminie Bełżyce.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Bełżyce. Według Narodowego Spisu Powszechnego z roku 2011 wieś liczyła 204 mieszkańców.

</doc>
<doc id="406051" url="https://pl.wikipedia.org/wiki?curid=406051" title="Wojcieszyn (województwo mazowieckie)">
Wojcieszyn (województwo mazowieckie)

Wojcieszyn – wieś w Polsce położona w województwie mazowieckim, w powiecie warszawskim zachodnim, w gminie Stare Babice. 
Wieś duchowna Wocieszino położona była w drugiej połowie XVI wieku w powiecie błońskim ziemi warszawskiej województwa mazowieckiego. W latach 1975–1998 miejscowość należała administracyjnie do województwa warszawskiego.
Przez wieś kursuje linia 719 i 729 łącząc wieś ze stolicą. Kursuje także linia podmiejska L-6.
Wieś graniczy z Kampinoskim Parkiem Narodowym.

</doc>
<doc id="406052" url="https://pl.wikipedia.org/wiki?curid=406052" title="Wojcieszyn (województwo zachodniopomorskie)">
Wojcieszyn (województwo zachodniopomorskie)

Wojcieszyn – wieś sołecka w Polsce położona w województwie zachodniopomorskim, w powiecie goleniowskim, w gminie Nowogard.
W latach 1975–1998 miejscowość należała administracyjnie do województwa szczecińskiego.

</doc>
<doc id="406053" url="https://pl.wikipedia.org/wiki?curid=406053" title="Wojkowice (województwo dolnośląskie)">
Wojkowice (województwo dolnośląskie)

Wojkowice – wieś w Polsce położona w województwie dolnośląskim, w powiecie wrocławskim, w gminie Żórawina.
W latach 1975–1998 miejscowość należała administracyjnie do województwa wrocławskiego.
Historia.
Wieś wzmiankowana w roku 1309 jako " Wetcowicz", a w roku 1331 "Wethcowicz", dwa lata później, w roku 1333 pojawia się nazwa "Weckowicz". Od końca XIII wieku do roku 1331 właścicielem wsi był ród Kolner. Później we władaniu księcia wrocławskiego Henryka VI, a po roku 1333
wieś była własnością wrocławskiego mieszczanina Alberta z Kątów.

</doc>
<doc id="406054" url="https://pl.wikipedia.org/wiki?curid=406054" title="Wojków (województwo łódzkie)">
Wojków (województwo łódzkie)

Wojków – wieś w Polsce położona w województwie łódzkim, w powiecie sieradzkim, w gminie Błaszki, w odległości 8 km na południe od Błaszek. 
Wieś arcybiskupstwa gnieźnieńskiego w powiecie sieradzkim województwa sieradzkiego w końcu XVI wieku. Za II RP siedziba gminy Gruszczyce. W latach 1975–1998 miejscowość należała administracyjnie do województwa sieradzkiego.
Historia.
Pierwsza wzmianka o wsi (z 1357 r.) dotyczy potwierdzenia przez króla Kazimierza Wielkiego własności dla arcybiskupów gnieźnieńskich, w których posiadaniu był Wojków do II rozbioru Polski. Na cmentarzu (przy głównej alejce) zachował się w stanie szczątkowym grób powstańców z partii Wincentego Pągowskiego, zabitych przez Rosjan w okolicy dworu we Wrzącej w dniu 16 listopada 1863 r. z następującym napisem na głazie: „Grób powstańców z oddziału Wincentego Pągowskiego poległych we Wrzącej 16 XI 1863 r. w walce z Rosjanami o wolną Polskę: Wincenty Pągowski lat 24 z Kucharek, Piotr Andrzejczak lat 20 z Ostrowa Wlkp., Walerian Bilski lat 20, Chrzanowski lat 26, Roman Engelman lat 25 z Kalisza, Jan Kamiński lat 21 z Charłupi Wielkiej, «Kazimierek» lat 24, Kubarkiewicz lat 28, Wojciech Lepel lat 23 ze Zmyślonej, Karol Linger ze Zduńskiej Woli, Konstanty Mankowski lat 24 z Turska, Konstanty Milecki lat 22 z Warszawy, Podciechowski lat 22 z Rudnik, Paweł Szewczyński lat 27 z Kościelnej Wsi, Teofil Winkler lat 27, Michał Wiśniewski lat 25 z Minziowa oraz czterech nieznanych powstańców z wieku 24–30 lat. Historia to pamięć i groby”. Pierwszy kościół był tu już w początkach XV w. Obecnie stoi tu neogotycki kościół Niepokalanego Poczęcia NMP, wzniesiony w 1904–1908 r. w miejsce poprzedniego, drewnianego, z 1646 r., restaurowanego od podstaw w 1756 r. (fundacji abp. Macieja Łubieńskiego), zniszczonego przez pożar. Barokowe wyposażenie pochodzi częściowo z poprzedniego kościoła.
Napis na tablicy pamiątkowej na cmentarzu, z której cytat jest powyżej, został zmieniony.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:
 przez wieś wiedzie szlak rowerowy.

</doc>
<doc id="406055" url="https://pl.wikipedia.org/wiki?curid=406055" title="Wojków (województwo podkarpackie)">
Wojków (województwo podkarpackie)

Wojków – wieś w Polsce, położona w województwie podkarpackim, w powiecie mieleckim, w gminie Padew Narodowa.
W 1568 roku Wojków kupił kasztelan śremski Rafał Leszczyński. W 1629 roku właścicielem wsi położonej w powiecie sandomierskim województwa sandomierskiego był Rafał Leszczyński. W latach 1975–1998 miejscowość należała administracyjnie do województwa tarnobrzeskiego.
W miejscowości tej znajduje się zabytkowa kapliczka, którą zbudowano w 1908 roku. Do 2008 roku funkcjonowała również szkoła. Obecnie w szkole odbywa się nauka gry na gitarze oraz ma zostać otwarta pierogarnia. Znajduje się tu również kąpielisko „Balaton”, na które co sezon przyjeżdżają turyści z całego regionu..
W 1899 w Wojkowie urodził się Jan Kuhl (zm. 1982), profesor Politechniki Śląskiej, twórca śląskiej szkoły badań surowców mineralnych.

</doc>
<doc id="406056" url="https://pl.wikipedia.org/wiki?curid=406056" title="Wojnowice (wieś w województwie łódzkim)">
Wojnowice (wieś w województwie łódzkim)

Wojnowice – wieś w Polsce położona w województwie łódzkim, w powiecie radomszczańskim, w gminie Gidle.
W latach 1975–1998 miejscowość należała administracyjnie do województwa częstochowskiego.

</doc>
<doc id="406057" url="https://pl.wikipedia.org/wiki?curid=406057" title="Wojnowice (województwo opolskie)">
Wojnowice (województwo opolskie)

Wojnowice (, ) – wieś w Polsce położona w województwie opolskim, w powiecie głubczyckim, w gminie Kietrz.
Nazwa.
Nazwę miejscowości etymolodzy wywodzą od słowiańskiego imienia osobowego "Wojan". Słowiańska końcówka "-wice" wskazuje na nazwę patronomiczną oznaczającą "osadę Wojana". Miejscowość wymieniona jest po raz pierwszy w roku 1294 jako "Woianowicz", w 1377 "Woinowicz" oraz "Wonowicz".
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Woinowic" oraz zgermanizowaną - "Wanowitz". 1936-1945 "Hubertusruh".
Historia.
Historycznie miejscowość leży na tzw. "polskich Morawach", czyli na obszarze dawnej diecezji ołomunieckiej. Po raz pierwszy wzmiankowane zostały w 1294, kiedy należało do wydzielonego w 1269 czeskiego Margrabstwa Moraw księstwa opawskiego, które co najmniej od końca XV wieku było już uważane za część Górnego Śląska.
Po wojnach śląskich znalazła się w granicach Prus i powiatu głubczyckiego. Pomimo nazwy pochodzenia słowiańskiego była już wówczas niemieckojęzyczna. W granicach Polski od końca II wojny światowej.
W latach 1975–1998 miejscowość należała administracyjnie do województwa opolskiego.

</doc>
<doc id="406058" url="https://pl.wikipedia.org/wiki?curid=406058" title="Wojnowice (województwo śląskie)">
Wojnowice (województwo śląskie)

Wojnowice (dodatkowa nazwa w j. ) – wieś w Polsce położona w województwie śląskim, w powiecie raciborskim, w gminie Krzanowice. Wieś leży na lewym brzegu Psiny, na Górnym Śląsku.
Historia.
Miejscowość po raz pierwszy wzmiankowano w 1370 i prawdopodobnie już wtedy była rozwiniętą wsią z własną parafią. Wieś politycznie znajdowała się początkowo w granicach piastowskiego (polskiego) księstwa raciborskiego, będącego od 1327 lennem Królestwa Czech. W 1475 roku w łacińskich statutach "Statuta Synodalia Episcoporum Wratislaviensium" miejscowość wymieniona jest w zlatynizowanej staropolskiej formie "Woynowicz". Po wojnach śląskich wieś znalazła się w granicach Prus. Od 1818 w powiecie raciborskim.
Historycznie Wojnowice był osadą graniczną diecezji wrocławskiej, położone na zachód od Wojnowic i na południe od Psiny Samborowice leżały już w diecezji ołomunieckiej. Tradycyjnie posługiwano się tu śląskim dialektem, jednak z silnymi wpływami gwar laskich. W 1936 roku zmieniono dotychczasową nazwę na "Weihendorf O.S.".
W granicach Polski od końca II wojny światowej. W latach 1975–1998 miejscowość należała administracyjnie do województwa katowickiego.
Zabytki.
W miejscowości znajdują się obiekty wpisane do rejestru zabytków:
Turystyka.
Obiektem przyciągającym najwięcej turystów jest XIX-wieczny Pałac w Wojnowicach.

</doc>
<doc id="406059" url="https://pl.wikipedia.org/wiki?curid=406059" title="Wojnowo (województwo lubuskie)">
Wojnowo (województwo lubuskie)

Wojnowo (niem. "Woynowo", 1934-45 "Reckenwalde") – wieś w Polsce położona w województwie lubuskim, w powiecie zielonogórskim, w gminie Kargowa.
Historia.
W 1623 Wojnowo stało się własnością cystersów z Obry, którzy na wieś wymienili znajdujący się w ich posiadaniu Ruchocki Młyn. Podczas kasacji (sekularyzacji) klasztoru w Obrze w 1796 roku Wojnowo oraz Stare i Nowe Kramsko zostały podarowane Unruhowi. Opat z przejętego przez władze pruskie klasztoru zamieszkał w Wojnowie.
W okresie Wielkiego Księstwa Poznańskiego (1815-1848) miejscowość wzmiankowana jako Wojnowo należała do wsi większych w ówczesnym powiecie babimojskim rejencji poznańskiej. Wojnowo należało do babimojskiego okręgu policyjnego tego powiatu i stanowiło odrębny majątek Wojnowo, który należał do miasta Celichów (Sulechów). Według spisu urzędowego z 1837 roku Wojnowo liczyło 118 mieszkańców, którzy zamieszkiwali 17 dymów (domostw). Wzmiankowana była również karczma Wojnowo, gdzie mieszkało w 1837 roku 6 osób.
W latach 1975–1998 miejscowość należała administracyjnie do województwa zielonogórskiego.
Zabytki.
Do wojewódzkiego rejestru zabytków wpisany jest:

</doc>
<doc id="406060" url="https://pl.wikipedia.org/wiki?curid=406060" title="Wojnowo (województwo warmińsko-mazurskie)">
Wojnowo (województwo warmińsko-mazurskie)

Wojnowo (dawniej Ekiertowo, niem. "Eckertsdorf") – wieś w Polsce, położona w województwie warmińsko-mazurskim, w powiecie piskim, w gminie Ruciane-Nida. Siedziba sołectwa Wojnowo.
W latach 1975–1998 wieś należała administracyjnie do województwa suwalskiego.
Od 1 stycznia 1973 r. wieś należała do powiatu piskiego (wcześniej, przez ponad 150 lat w powiecie mrągowskim). 
Wieś starowierska nad rzeką Krutynią, założona w 1832 r.
Historia.
Wieś założona na prawie dziedziczenia w 1832 r. przez rosyjskich starowierów (staroobrzędowców).
Staroobrzędowcy, którzy rozpoczęli osiedlanie się w Prusach od 1831 r., osiedlili się we wsiach Onufryjewo, Ukta, Zameczek, Iwanowo, Piaski). Pierwszego zakupu ziem nad rzeką Krutynią w pobliżu jeziora Duś dokonano 2 grudnia 1831 i było to 1504 morgów pruskich lasu. Głównym nabywcą tych terenów był brat Jefima Borysowa, Sidor Borysow (Sławikow), mieszkający przed przyjazdem do Prus w Posejance w Suwalskiem. Po stłumieniu powstania w Polsce, zjawił się on tam z pozostałymi współtowarzyszami i przystąpił do zakładania wsi, . Jednak Sidor Borysow, na pamiątkę wsi w powiecie rzeżyckim, w guberni witebskiej (ówczesna Rosja), w której w 1778 się urodził, nazwał ją Wejnowem.
W grudniu 1831 staroobrzędowcy zakupili również grunty na lewym brzegu Krutyni na północ od Wojnowa, gdzie powstały z czasem następujące wsie: Gałkowo (od staroruskiego słowa "galiat" – radować się, niem. Galkowen), Mościska (Ignatowo, zwane też Nikołajewo, Nikolaihorst) od imienia jednego z czterech osadników, Zameczek (Schlößchen) i w 1840 Iwanow (Iwanowen). Na północny wschód od Wojnowa trzynastu staroobrzędowców przyjechało ze wsi Jury, Wilczego, Poliszewo i Ignacego. Osiedli oni na 722 morgach 27 prętach ziemi dając zgodnie z aktem kupna – sprzedaży z 1 kwietnia 1832 początek wsi Ładne Pole (Schoenfeld), nazwanej później Śwignajno Małe. Wieś ta powstała na północny wschód od Wojnowa.
Staroobrzędowcy nabyli w różnym czasie łącznie 5047 morgów leśnego gruntu za sumę 24 084 talarów. W sumie wyznawcy starej wiary prawosławnej założyli jedenaście wsi w powiecie mrągowskim. Osadników zwalniano od opłaty podatków w ciągu pierwszych sześciu lat, ale nie przyznano im przywileju wolnego wyrębu lasów. Nie uzyskali też zwolnienia od obowiązku służby wojskowej aż do trzeciego pokolenia. Jedynie staroobrzędowcy z pierwszego pokolenia, którzy nabyli ziemię na swoje imię, byli wolni od poboru do wojska. Ponieważ przeważnie grunty formalnie kupował jeden delegowany staroobrzędowiec, więc ci wszyscy, którzy od niego otrzymywali swoje parcele, tracili prawo do zwolnienia ze służby wojskowej. W 1842 roku w wieku poborowym było w Wojnowo 61 osób. Z miejscową administracją osadnicy porozumiewali się w języku polskim, który opanowali w czasie pobytu w Królestwie Polskim. Przy zawieraniu umów towarzyszył im polski tłumacz przysięgły – Skopnik. Starowiercy na Mazurach, zanim pobudowali molenny, modlili się w wybranych domach odpowiednio przystosowanych do tego celu.
W 1839 r. we wsi były 34 domy z 298 mieszkańcami. W tym czasie Wojnowo było siedzibą proboszcza prawosławnego (istniała już cerkiew z dzwonnicą). W 1862 r. nastąpiło wydzielenie wsi Wojnowo spod administracji leśnej i ustanowienie jej samodzielną gminą wiejską. W 1876 r. powstała we wsi jednoklasowa szkoła z niemieckim językiem nauczania. W szkole pracowało trzech nauczycieli i uczyło się 118 dzieci, łącznie z dochodzącymi z Zameczka. Około 1900 r. Wojnowo nie było już wsią wyłącznie starowierów, była bowiem w połowie zamieszkała przez Mazurów.
W 1935 r. ówczesne władze niemieckie nadały urzędową nazwę wsi jako Eckersdorf, na cześć nadleśniczego Eckerta. Później, przez pewien czas, Wojnowo nazywano również "Ekiertowo". W 1939 r. w Wojnowie mieszkało 605 osób. W czasie drugiej wojny światowej (1939-1945) w Wojnowie mieścił się niemiecki obóz pracy przymusowej dla jeńców wojennych.
W 1973 r. do sołectwa Wojnowo (gmina Ukta, powiat piski) należało także wybudowanie Majdan ("Maudannen").
Budowle religijne.
W 1837 staroobrzędowcy mieli już świątynię w Ładnym Polu. Zbudowali ją mieszkańcy wsi Ładne Pole, Osiniak i Piotrowo. Została wzniesiona z surowych okrąglaków i pokryta słomą. Przed wejściem dostawiono dzwonnicę z ośmiokońcowym krzyżem, do której wchodziło się z przedsionka świątyni. Pod dwuspadowym daszkiem zawieszone były początkowo "biła" – drewniane i metalowe, a potem dzwony. Ostatnie nabożeństwo odbyło się w niej w 1915. W 1935 molennę rozebrano.
W 1846 wybudowano w Wojnowie większą cerkiew z dzwonnicą o wymiarach: 10 m długości, 6 m szerokości, i 5 m wysokości. Daszek na dzwonnicy był czterospadowy i wchodziło się do niej z zewnątrz po specjalnej drabinie, żeby uruchomić trzy dzwony. Na tylnej części dachu molenny, na kwadratowej podstawie umieszczona została kopulasta wieżyczka z ośmiokońcowym krzyżem wysokości 12 m. Po pożarze w 1921 wybudowano z czerwonej cegły nową świątynię, zewnątrz przypominającą kościół ewangelicki, ale wnętrze jej, istniejące do dziś, jest typowe dla cerkwi wyznawców starej wiary prawosławnej. Istnieje również do dzisiaj zespół budynków klasztornych z XIX wieku.

</doc>
<doc id="406061" url="https://pl.wikipedia.org/wiki?curid=406061" title="Wojnowo (województwo wielkopolskie)">
Wojnowo (województwo wielkopolskie)

Wojnowo – wieś w Polsce położona w województwie wielkopolskim, w powiecie poznańskim, w gminie Murowana Goślina.
Wieś szlachecka Woinowo położona była w 1580 roku w powiecie poznańskim województwa poznańskiego. W latach 1975–1998 miejscowość administracyjnie należała do województwa poznańskiego.
W 1325 r. arcybiskup poznański Jan Doliwa, fundując parafię Gać, zaliczył do niej Wojnowo. Wieś była w posiadaniu Trezerów, Korytowskich, ostatecznie Kolski sprzedał ją hrabiemu Tyszkiewiczowi. W 1580 r. współwłaścicielem Wojnowa był Jan Paprocki. Przed laty była tu gorzelnia parowa. Funkcjonują tu: plac sportowy i dwa sklepy. W zachodniej części wsi znajduje się kaplica pw. św. Jana Chrzciciela. Przy drodze do Łopuchowa ciągnie się aleja lipowa, mająca ok. 1,5 kilometrów długości.
Zobacz też: Wojnowo, Wojnów

</doc>
<doc id="406062" url="https://pl.wikipedia.org/wiki?curid=406062" title="Wojnowo (województwo zachodniopomorskie)">
Wojnowo (województwo zachodniopomorskie)

Wojnowo – wieś w Polsce położona w województwie zachodniopomorskim, w powiecie szczecineckim, w gminie Szczecinek.
W 2011 roku wieś liczyła 136 mieszkańców

</doc>
<doc id="406063" url="https://pl.wikipedia.org/wiki?curid=406063" title="Wojnówka (województwo mazowieckie)">
Wojnówka (województwo mazowieckie)

Wojnówka – wieś w Polsce położona w województwie mazowieckim, w powiecie mławskim, w gminie Wiśniewo.
Miejscowość jest siedzibą rzymskokatolickiej parafii św. Stanisława Kostki należącej do dekanatu mławskiego.
W latach 1975–1998 miejscowość należała administracyjnie do województwa ciechanowskiego.
Obok miejscowości przepływa rzeczka Seracz, dopływ Mławki.
Linki zewnętrzne.
 

</doc>
<doc id="406064" url="https://pl.wikipedia.org/wiki?curid=406064" title="Wojnówka (województwo podlaskie)">
Wojnówka (województwo podlaskie)

Wojnówka – wieś w Polsce położona w województwie podlaskim, w powiecie hajnowskim, w gminie Dubicze Cerkiewne.
W latach 1975–1998 miejscowość administracyjnie należała do województwa białostockiego.
Prawosławni mieszkańcy wsi należą do parafii Podwyższenia Krzyża Pańskiego w Werstoku, a wierni kościoła rzymskokatolickiego do parafii św. Zygmunta w Kleszczelach.
Wieś w 2011 roku zamieszkiwały 53 osoby.

</doc>
<doc id="406065" url="https://pl.wikipedia.org/wiki?curid=406065" title="Wojnów (województwo mazowieckie)">
Wojnów (województwo mazowieckie)

Wojnów – wieś w Polsce położona w województwie mazowieckim, w powiecie siedleckim, w gminie Mordy.
W latach 1975–1998 miejscowość należała administracyjnie do województwa siedleckiego.
W Wojnowie urodził się polityk, dyplomata i były wiceminister Andrzej Ilczuk.
Wierni Kościoła rzymskokatolickiego należą do parafii Parafia św. Michała Archanioła w Mordach.
W miejscowości działa założona w 1953 roku jednostka ochotniczej straży pożarnej. Jednostka jest w posiadaniu lekkiego samochodu gaśniczego GLM 8 Ford Transit z 1997 roku.
Od 2022 roku jednostka otrzymała od OSP Mordy samochód gaśniczy Star 244.

</doc>
<doc id="406066" url="https://pl.wikipedia.org/wiki?curid=406066" title="Wojnów (województwo świętokrzyskie)">
Wojnów (województwo świętokrzyskie)

Wojnów – wieś w Polsce położona w województwie świętokrzyskim, w powiecie staszowskim, w gminie Oleśnica.
W latach 1975–1998 miejscowość należała administracyjnie do województwa kieleckiego.

</doc>
<doc id="406067" url="https://pl.wikipedia.org/wiki?curid=406067" title="Wojny (województwo mazowieckie)">
Wojny (województwo mazowieckie)

Wojny – wieś w Polsce położona w województwie mazowieckim, w powiecie płońskim, w gminie Załuski.
Prywatna wieś szlachecka położona była w drugiej połowie XVI wieku w powiecie zakroczymskim ziemi zakroczymskiej województwa mazowieckiego. W latach 1975–1998 miejscowość należała administracyjnie do województwa ciechanowskiego.

</doc>
<doc id="406068" url="https://pl.wikipedia.org/wiki?curid=406068" title="Wojny (województwo warmińsko-mazurskie)">
Wojny (województwo warmińsko-mazurskie)

Wojny – wieś w Polsce położona w województwie warmińsko-mazurskim, w powiecie piskim, w gminie Biała Piska. W latach 1975–1998 miejscowość należała administracyjnie do województwa suwalskiego.
Historia.
Wieś powstała w ramach kolonizacji Wielkiej Puszczy. Wcześniej był to obszar Galindii. Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w język staropolskim), z obowiązkiem służby rycerskiej (zbrojnej). Wieś wzmiankowana już w 1452 r., lokowana przez Z"ygfryda Flach von Schartzburga" w 1471 r., na 27 łanach na prawie magdeburskim, obejmujących częściowo dobra wsi Włosty, z obowiązkiem dwóch służb zbrojnych. Przywilej otrzymali bracia Rakowscy – Gierzymił, Mikołaj i Janik. W XV w. wieś wymieniana w dokumentach pod nazwą "Voynen, Woynen".

</doc>
<doc id="406069" url="https://pl.wikipedia.org/wiki?curid=406069" title="Wojsławice (wieś w województwie lubelskim)">
Wojsławice (wieś w województwie lubelskim)

Wojsławice – wieś w Polsce położona w województwie lubelskim, w powiecie chełmskim, w gminie Wojsławice. Leży u źródeł rzeki Wojsławki (prawy dopływ Wieprza), na obszarze Działów Grabowieckich. 
Wieś jest siedziba gminy Wojsławice. Dawniej miasto; uzyskały lokację miejską przed 1466 rokiem, zdegradowane w 1869 roku. W latach 1975–1998 miejscowość należała administracyjnie do województwa chełmskiego.
Miejscowość w 2014 roku liczyła 1289 mieszkańców.
Historia.
Osadnictwo w okolicach Wojsławic rozpoczęło się w okresie neolitu. Świadczy o tym kamienny grób skrzynkowy odkryty na polach wsi Poniatówka w 1934 roku, pochodzący z połowy pierwszego tysiąclecia p.n.e. W Wojsławicach znajdowano toporki, grociki z krzemienia, groby popielnicowe i wczesnośredniowieczne kurhany. Istnieją przypuszczenia, że zamek w Wojsławicach został wzniesiony w miejscu wcześniejszego grodu.
Najstarsza odnaleziona pisana wzmianka o Wojsławicach pochodzi z albumu studentów Akademii Krakowskiej z 1404 roku – zapisani są tam bracia Andreas, Nicolas, Johannes Roslay de Voyslawycze dioec. Chelmensis.
W roku 1434 pojawia się wzmianka o Wojsławicach jako wsi należącej do katolickiej parafii kumowskiej.
Królewską wieś Wojsławice nadał Władysław Jagiełło na własność Janowi Ligęzie Czyżowskiemu herbu Półkozic, kasztelanowi krakowskiemu. Wtedy właśnie, około roku 1440, Wojsławice otrzymały prawa miejskie. Czyżowski ufundował drewniany kościół Najświętszej Maryi Panny i Wszystkich Świętych. Powstał również warowny zamek położony ok. 500 m na południowy wschód od miasta, na niedużym wzniesieniu, tuż za dawnym stawem.
W roku 1445 odnotowana jest pierwsza wzmianka o wojsławickich Żydach
W 1466 roku zwołano tu sejmik ziemi chełmskiej, co świadczy o tym, że było to dobrze rozwinięte miasto.
W 1490 roku Wojsławice najechali Tatarzy i częściowo zniszczyli.
W 1497 roku zatrzymał się na zamku wielki mistrz krzyżacki Jan von Tieffen, idący z pomocą królowi Janowi Olbrachtowi w wyprawie wołoskiej.
Następnie Wojsławice przeszły w drodze spadku w ręce Jakuba Zakliki.
Od 1499 roku były w posiadaniu Hieronima Zaklika Czyżowskiego herbu Topór. Zwolnił on mieszkańców na 10 lat od obowiązków względem miasta i pomógł w odbudowie. W 1508 roku potwierdził przywileje lokacyjne. W akcie powtórzenia lokacji miejskiej mowa jest o istniejącym w Wojsławicach kościele oraz trzech cerkwiach prawosławnych – św. Eliasza, św. Onufrego i św. Praksedy.
Od XVI w. w Wojsławicach funkcjonowała gmina żydowska, a Żydzi stanowili około 20% mieszkańców miasta. W 1531 r. synagoga wojsławicka płaciła 15 florenów podatku. Fakt, iż w 1576 r. Żydzi płacili już 60 florenów, wskazuje, że wojsławicka gmina żydowska, podobnie jak całe miasteczko rozwijało się w bardzo dynamicznie.
W 1629 roku miasto przeszło we władanie Janusza Tyszkiewicza – wojewody kijowskiego, a następnie jego spadkobierców.
W 1636 roku z powodu pożaru spłonęły 64 domy. W XVII wieku w aktach grodzko-chełmskich odnotowano, że właścicielem Leszczan, Wólki Leszczańskiej i prawdopodobnie Maziarni był Andrzej Michał Kuropatnicki mieszkający we dworze w Wojsławicach. Kolejnym właścicielem miasta był Stefan Stanisław Czarniecki. W 1703 roku Wojsławice dziedziczy jego córka Zofia Aniela Potocka, żona Michała Potockiego – wojewody wołyńskiego.
W 1717 roku miejscowość zamieszkiwało 37% Żydów. Dzielnica żydowska usytuowana była w centrum miasta, w południowej części rynku.
W 1761 przybyła do miasta żydowska sekta frankistów. W 1761 roku wygnano z Wojsławic ortodoksyjnych Żydów w wyniku oskarżenia o mord rytualny. Frankiści zdziesiątkowani czarną ospą ostatecznie opuścili miasto w 1763 roku. Ortodoksyjni Żydzi ponownie mogli się tu osiedlać od 1780 roku. Przy placu targowym, na południe od rynku, została stworzona dzielnica żydowska. W 1780 roku powstała tam murowana bożnica, którą rozebrano w 1981 roku. W 1890 roku zbudowano obok druga bożnicę. Na terenie gminy znajdowały się dwa cmentarze. W 1928 roku w Wojsławicach zamieszkiwało już 57% Żydów.
W 1779 roku miasto otrzymała w spadku Humbelina z Potockich Kurdwanowska. Ponieważ chciała szybko odbudować strawione kolejnym pożarem miasto zezwoliła na ponowne osiedlenie się Żydów, dając im szereg ulg.
Zadłużone przez dzieci Humbeliny dobra odkupił Wojciech Poletyło, kasztelan chełmski, twórca magnackiej fortuny zwanej potocznie „państwem wojsławickim. W rękach tej rodziny pozostały aż do 1923 roku. Poletyłowie powiększali majątek skupując sąsiednie wsie i rozwijając gospodarkę rolną.
W pierwszej połowie XIX wieku Alojzy Poletyło, senator Królestwa Kongresowego rozbudował dwór oraz zbudował browar, gorzelnię, octownię, fabrykę sukna i fabrykę narzędzi rolniczych. We wsi Huta funkcjonowały: huta szkła i piec wapienniczy. Miasto było bardzo zaniedbane: ulice i rynek nie posiadały bruków, brak studni, zabudowa wyłącznie drewniana, chaotyczna, typu wiejskiego.
W 1863 roku oddział wojsk rosyjskich dokonał napadu na miasteczko. Splądrowano i zniszczono pałac Poletyłów.
13 stycznia 1870 r. pozbawiono Wojsławice praw miejskich.
W 1915 roku wieś stała się terenem działań wojennych. W najbliższej okolicy zginęło w walkach ok. 1400 żołnierzy rosyjskich i niemieckich. Kolejny pożar strawił część rynku, ulice Chełmską i Krasnystawską. Podupadł też majątek Poletyłów.
Na początku lat dwudziestych majątek Poletyłów został rozparcelowany. Folwark rozpadł się, a park został wycięty.
Przed II wojną światową Wojsławice liczyły ok. 3200 mieszkańców, w skład których wchodzili: Polacy, Żydzi i Ukraińcy.
W 1932 roku powstały w Wojsławicach dwie komórki KPP.
W czasie kampanii wrześniowej przez Wojsławice przechodziły liczne oddziały wojska polskiego ze składu Frontu Północnego idące z rejonu Chełma na południe, w stronę Zamościa i Tomaszowa, m.in. grupa operacyjna kawalerii gen. Andersa po walkach w rejonie Sawina. W Majdanie Ostrowskim 20 września 1939 roku stacjonowała 41 dywizja piechoty gen. W. Piekarskiego, przeprowadzając reorganizację.
25 maja 1940 roku SS rozstrzelało 12 osób, a 100 wywieziono do Niemiec. Wymordowano całkowicie miejscową ludność żydowską.
W Wojsławicach powstała siatka AK i BCh. W 1941 roku zorganizowano we wsi komórkę organizacji komunistycznej „Czerwona Partyzantka” (1942 rok, działał oddział pod dowództwem „Jurka”). W okolicy działała również grupa partyzancka dowodzona przez Konstantego Mastalerza ps. Stary (bitwa pod Nowym Folwarkiem – czerwiec 1942, 10 kwietnia 1944 roku zniszczenie niemieckiego urzędu pocztowego, inne akcje: likwidacja posterunków policji, urzędów gminnych i mleczarni kontyngentowych). W 1943 roku, w akcji prowadzonej przez Witolda Fałkowskiego ps. Wik, zniszczono urząd gminny w Wojsławicach, spalono wykazy kontyngentowe i rozbito mleczarnię.
17 kwietnia 1944 roku oddziały AK, BCh i AL, pod dowództwem por. Witolda Fałkowskiego „Wika” i komendanta miejscowego rejonu AK, stoczyły bitwę o Wojsławice. Zginął tu dowódca grupy partyzantów radzieckich major Nikołaj Fiodorow, odznaczony pośmiertnie gwiazdą Bohatera Związku Radzieckiego i Krzyżem Virtuti Militari oraz awansowany do stopnia podpułkownika. Była to najpoważniejsza akcja zbrojna na terenie powiatu chełmskiego w czasie okupacji. W hołdzie partyzantom, którzy polegli w bitwie o Wojsławice wystawiono pomnik przy ulicy Uchańskiej, obok domu kultury.
Wojsławice zostały wyzwolone 24 lipca 1944 roku przez oddziały 3 Armii Gwardyjskiej I Frontu Ukraińskiego.
8 marca 1945 roku grupa „Sokoła” dokonała w lesie wojsławickim zasadzki na grupę operacyjną z Komendy Powiatowej MO w Chełmie. W walce zginęło 6 milicjantów (dla upamiętnienia poległych, w 1969 r., wmurowano tablicę pamiątkową w budynku Urzędu Gminy). Po wojnie na terenie gminy działały oddziały UPA.
W 1947 roku Wojsławice zostały zelektryfikowane. Natomiast w 1962 roku zbudowano wodociąg.
Powstał również ośrodek zdrowia przy ulicy Uchańskiej, który kilka lat temu został zamknięty.
W 1957 roku wzniesiono na gruzach pałacu Poletyłów szkołę, która funkcjonuje do dziś.
12 maja 1985 roku gmina została odznaczona Orderem Krzyża Grunwaldu III klasy&lt;ref name="WPH4/1985"&gt;&lt;/ref&gt;.
Przy ulicy Uchańskiej, jest wybudowany w 1968 roku Gminny Dom Kultury.
W Wojsławicach mieści się również regionalna Izba Pamięci w Gminnym Centrum Kultury gdzie są eksponaty z dziedziny archeologii, historii i etnografii. W lipcu 2003 roku z Izby Pamięci w skradziono siedem obrazów pochodzących z XVIII-XX w.
Architektura.
Układ.
W środku Wojsławic znajduje się czworokątny rynek. Zabudowany jest budynkami drewnianymi i murowanymi ustawionymi kalenicowo. W kilku budynkach zachowały się jeszcze podcienie. We wsi został zachowany dawny układ urbanistyczny, w którym rynek spełnia funkcje handlowe i usługowe, a ulice podmiejskie mają charakter wiejski.
Chałupy.
Wojsławicka chałupa posiada ściany z bali w zrąb na węgły z ostatkami. Dachy są czterospadowe lub z półszczytem górnym, kryte słomą. Również stodoły i obory mają czterospadowe dachy. Im starsza chałupa to dach jest bardziej stromy (do ok. 60 stopni). Gospodarstwa mają zabudowę typu okólnikowego, czyli budynki tworzą zwarty czworobok z dziedzińcem wewnątrz.
Zabytki.
Odsłonięty jest jedynie fragment muru fundamentowego z cegły gotyckiej oraz widoczne są resztki wałów. Jest tutaj również zasypane gruzem wejście do piwnic. W 1794 roku istniał tu park i zespół pałacowy Poletyłów z końca XVIII wieku utrzymany w stylu klasycystycznym. Park zniszczono w okresie międzywojennym a pałac zdewastowano w 1958 roku i zbudowano budynek szkoły. Naprzeciwko szkoły istnieją jeszcze resztki zabudowań folwarcznych. Obecnie wzgórze jest użytkowane jako sad. Wiosną roku 2006 Stowarzyszenie Panorama Kultur ustawiło na powierzchni wzgórza makietę wczesnośredniowiecznego grodu obronnego, która posłużyła jako scenografia pokazów walk i obyczajów wczesnośredniowiecznych podczas Dni Jakuba Wędrowycza.

</doc>
<doc id="406070" url="https://pl.wikipedia.org/wiki?curid=406070" title="Wojsławice (województwo mazowieckie)">
Wojsławice (województwo mazowieckie)

Wojsławice – wieś w Polsce położona w województwie mazowieckim, w powiecie radomskim, w gminie Gózd.
W latach 1975–1998 miejscowość należała administracyjnie do województwa radomskiego.
Miejsce urodzenia polskiego duchownego, biskupa Pawła Sochy, obecnie rezydującego w diecezji zielonogórsko-gorzowskiej.
Wierni Kościoła rzymskokatolickiego należą do parafii św. Józefa Oblubieńca Najświętszej Maryi Panny w Kuczkach.

</doc>
<doc id="406071" url="https://pl.wikipedia.org/wiki?curid=406071" title="Wojsławice (województwo opolskie)">
Wojsławice (województwo opolskie)

Wojsławice (niem. "Woislawitz", 1936–1945 "Kirchlindem")– wieś w Polsce, położona w województwie opolskim, w powiecie kluczborskim, w gminie Byczyna, nad rzeką Prosną, 6 km na wschód od Byczyny.
W latach 1975–1998 miejscowość należała administracyjnie do województwa opolskiego.
Infrastruktura.
Najbliższy przystanek kolejowy znajduje się w Byczynie. Do miejscowości możliwy jest też dojazd autobusami z Byczyny i Kluczborka.
Miejscowość jest zwodociągowana, przez podłączenie do wodociągu Kastel.
Od czerwca 1947 r. w miejscowości działa jednostka OSP.
Nazwa.
Nazwa miejscowości wywodzi się od staropolskiego imienia Wojsław oznaczającego "sławnego wojownika". Topograficzny podręcznik Górnego Śląska z 1865 roku notuje miejscowość pod polską nazwą "Woisławice" oraz zgermanizowaną "Woislawitz"'.
Historia.
Pierwsze wzmianki o miejscowości pochodzą z 1155 r. Pierwotnie Wojsławice należały do biskupa wrocławskiego. W 1241 r. miejscowość została zniszczona podczas najazdu mongolskiego. W 1383 r. Wojsławice stanowiły wraz z Sierosławicami całość, co zostało stwierdzone dokumentem księcia brzeskiego Ludwika I. Kolejnym właścicielem miejscowości była rodzina von Frankenberg.
W pierwszej połowie XVII w. Wojsławice nabył Ludwik Strasznik. Kolejnym właścicielem była rodzina von Baldwin, a następnie, od połowy XVIII w., rodzina von Gladis. W 1744 r. miejscowość otrzymała herb, przedstawiający orła w locie i rogi jelenia. W 1807 r. w miejscowości stacjonowali Francuzi, utrzymywani przez miejscową ludność. Właścicielem Wojsławic był w tym czasie Paweł von Berg. W 1855 r. majątek o wielkości 281 hm² (ha) nabył wyższy urzędnik podatkowy z Saksonii, Ludwik von Jordan. Po nim właścicielem był jego syn Karol. W XVII i XVIII w. w skład majątku wchodziły 2 młyny na rzece Prośnie.
27 maja 1936 r. w miejsce nazwy Woislawitz wprowadzono nazwę Kirchlinden. 18 stycznia 1945 r. z Wojsławic i sąsiednich miejscowości (Borek, Roszkowice i Sierosławice) wyruszyły kolumny ewakuacyjne w liczbie ok. 1000 ludzi i 180 wozów. Uciekinierzy, po przekroczeniu Odry w okolicy Brzegu, udali się w kierunku Sudetów. 2 marca tego samego roku 120 osób dotarło nad granicę niemiecko-czeską (reszta zginęła albo uległa rozproszeniu). Część uciekinierów powróciła następnie do Wojsławic, które w tym czasie były już zasiedlane osadnikami i repatriantami.
Kościół.
Pierwszy kościół w miejscowości był drewniany. W 1877 r. w jego miejscu wybudowano obecny kościół murowany z cegły i kamienia. Do maja 1989 r. był to kościół ewangelicki, a później rzymskokatolicki. Został konsekrowany 17 września 1994 r. i jest filią parafii w Roszkowicach. Wokół kościoła znajduje się cmentarz.

</doc>
<doc id="406072" url="https://pl.wikipedia.org/wiki?curid=406072" title="Wojsławice (województwo śląskie)">
Wojsławice (województwo śląskie)

Wojsławice – wieś w Polsce położona w województwie śląskim, w powiecie myszkowskim, w gminie Koziegłowy.
Wieś biskupstwa krakowskiego w księstwie siewierskim w końcu XVI wieku. W latach 1975–1998 miejscowość należała administracyjnie do województwa częstochowskiego.
Nazwa.
Nazwa należy do grupy nazw patronomicznych i pochodzi od staropolskiego imienia założyciela miejscowości Wojsława. Imię to złożone z członów Woj- („wojownik”) i -sław („sława”). Oznacza „tego, który zdobywa sławę w wojnach”, „sławnego wojownika”. Niemiecki językoznawca Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Woyslawice" podając jej znaczenie "„Dorf des Woislaw”" czyli po polsku "„Wieś Wojsława”".
Nazwę miejscowości w zlatynizowanej formie "Woyslawycze" wymienia w latach (1470-1480) Jan Długosz w księdze "Liber beneficiorum dioecesis Cracoviensis". Z miejscowością wiąże się nazwisko Jana Koziegłowskiego wymienianego przez Długosza jako właściciela miejscowości.
Historia.
Wieś należąca do parafii Koziegłowy. Po raz pierwszy pod nazwą Woysławycze wymieniono ją w spisie miejscowości dekanatu bytomskiego, diecezji krakowskiej w 1439 r. W „Liber beneficiorum” Jan Długosz napisał: „Są tu łany kmiece, z których pobierana jest dziesięcina snopowa i konopna. Dziedzicem Jest Jan Koziegłowski”.
Dziedzice koziegłowscy tymi dobrami swobodnie rozporządzali. W 1495 r. na zamku koziegłowskim wystawiony był dokument na staw w Wojsławicach dla kościoła w Koziegłowach. Mieszkańcy do 1519 r., tj. do chwili sprzedaży dóbr koziegłowskich biskupowi krakowskiemu Janowi Konarskiemu swoje powinności wykonywali na rzecz kościoła i dziedzica w Koziegłowach. Z lustracji dóbr pobiskupich, sporządzonej w 1790 r. dowiadujemy się, że w Wojsławicach byt folwark z jednym domem i 221 morgami ziemi. Natomiast „Słownik geograficzny” podaje, że w 1827 r. było tu 39 domów, 254 mieszkańców oraz 770 mórg ziemi, należącej do dóbr rządowych.
Z opowiadań najstarszych mieszkańców np. Romualda Zarychty dowiadujemy się, że we wsi, sąsiadującej ze Śląskiem, rząd carski nie zdążył przeprowadzić mobilizacji na początku I wojny światowej. Ale niektórzy mężczyźni – urlopowani żołnierze – zostali wcieleni do armii rosyjskiej, np. Bolesław Buła. W Wojsławicach działała organizacja „Strzelec”, którą zorganizował Jan Pietrusiak. Wieś mocno ucierpiała podczas I wojny światowej. Gdy Niemcy zaczęli okupować gminę rekwirowali w wiosce płody rolne, nawet przeznaczone na siew.
W okresie międzywojennym istniała tutaj dwuklasowa szkoła elementarna we własnym budynku drewnianym, z jedną izbą lekcyjną i mieszkaniem dla nauczyciela. Z Wojsławicach mieszkał przez wiele lat Feliks Duda (urodzony w Gniazdowie), który reprezentował, jako poseł, ziemię koziegłowską w pierwszym powojennym Sejmie Ustawodawczym RP. W czasie II wojny światowej za napad na niemieckiego sołtysa żandarmi zastrzelili 3 mieszkańców: Stanisława Cubra, Romana Czerwika i Jana Górę. Niemcy zamknęli szkołę elementarną. Krótko uczył w niej niemiecki nauczyciel o nazwisku Nowak. Po zakończeniu II wojny światowej, za organizację nauczania zabrała się Maria Gorzelak. Już w 1949 r. wybudowano nową szkołę, która służy dzieciom do dziś. W nowej szkole kierownikiem została Maria Skrobarczyk. W 1959 r. podniesiono stopień organizacyjny do klasy VI. Uczyło w niej 3 nauczycieli. Starsze dzieci klasę VII kończyły w Koziegłowach. Długie lata przepracowała tu nauczycielka, a zarazem kierowniczka szkoły – mgr Helena Nita.

</doc>
<doc id="406073" url="https://pl.wikipedia.org/wiki?curid=406073" title="Wojszyn (województwo dolnośląskie)">
Wojszyn (województwo dolnośląskie)

Wojszyn – wieś w Polsce położona w województwie dolnośląskim, w powiecie głogowskim, w gminie Pęcław.
W latach 1975–1998 wieś należała administracyjnie do województwa legnickiego.
Nazwa.
W roku 1295 w kronice łacińskiej "Liber fundationis episcopatus Vratislaviensis" (pol."Księdze uposażeń biskupstwa wrocławskiego") miejscowość wymieniona jest w zlatynizowanej formie "Weyschin".

</doc>
<doc id="406074" url="https://pl.wikipedia.org/wiki?curid=406074" title="Wojszyn (województwo lubelskie)">
Wojszyn (województwo lubelskie)

Wojszyn – wieś w Polsce położona w województwie lubelskim, w powiecie puławskim, w gminie Janowiec. W latach 1975–1998 miejscowość należała administracyjnie do ówczesnego województwa lubelskiego.
Południowo-wschodnią granicę wsi wyznacza rzeka Wisła, która oddziela Wojszyn od Kazimierza Dolnego.
W Wojszynie znajduje się remiza OSP. Do 2000 istniała także szkoła.
W 2013 roku w Wojszynie planowana była budowa boiska wielofunkcyjnego (w ramach rządowego programu „Orlik”) oraz urządzenie placu zabaw dla dzieci i skwerku dla spotkań młodzieży (nie zrealizowano).
Wieś królewska położona była w drugiej połowie XVI wieku w powiecie lubelskim województwa lubelskiego.
Wierni Kościoła rzymskokatolickiego należą do parafii św. Stanisława Biskupa i św. Małgorzaty w Janowcuj.

</doc>
<doc id="406075" url="https://pl.wikipedia.org/wiki?curid=406075" title="Wola Lubecka (województwo małopolskie)">
Wola Lubecka (województwo małopolskie)

Wola Lubecka – wieś w Polsce położona w województwie małopolskim, w powiecie tarnowskim, w gminie Ryglice. Liczy ona niespełna 1000 mieszkańców. Przez miejscowość przepływa mały potok – Wolanka. Najwyższym wzniesieniem wsi jest góra Kokocz (434 m n.p.m.). Wola Lubecka sąsiaduje z miejscowościami: Zalasowa, Zwiernik, Joniny, Lubcza.
W latach 1975–1998 miejscowość należała administracyjnie do województwa tarnowskiego.
Sport.
W 2000 roku w Woli Lubeckiej został założony drugi w gminie klub piłkarski LKS Wola Lubecka. W 2001 r. rozpoczął rozgrywki w B klasie. Mecze cieszyły się bardzo dużym zainteresowaniem. Szczególne emocje towarzyszyły pojedynkom derbowym z drużyną KS Ryglice. Rygliczanie będący zlepkiem zawodników z całej gminy często nie potrafili stawić czoła mniejszej Woli Lubeckiej. W późniejszych latach klub pozyskał trenera Andrzeja Cegielskiego, który poprowadził drużynę do awansu do A klasy. LKS Wola Lubecka pozyskała wówczas sponsora, który związany był też z Tarnovią Tarnów. W wyniku tego zmieniła się nazwa zespołu na Wola Lubecka/Tarnovia II.

</doc>
<doc id="406076" url="https://pl.wikipedia.org/wiki?curid=406076" title="Wola Lubecka (województwo świętokrzyskie)">
Wola Lubecka (województwo świętokrzyskie)

Wola Lubecka – wieś w Polsce, położona w województwie świętokrzyskim, w powiecie jędrzejowskim, w gminie Wodzisław.
W latach 1975–1998 miejscowość należała administracyjnie do województwa kieleckiego.
Historia.
Lubecka Wola w XIX wieku wieś w powiecie jędrzejowskim, gminie i parafii Nawarzyce. Według Towarzystwa Kredytowego Ziemskiego, w drugiej połowie XIX wieku wieś wchodziła w skład dóbr Lubcza, posiadała 15 osad z gruntem 162 morgi .

</doc>
<doc id="406077" url="https://pl.wikipedia.org/wiki?curid=406077" title="Wolanów (województwo mazowieckie)">
Wolanów (województwo mazowieckie)

Wolanów (dawniej też: "Wola Kowalska", "Wola Świętej Doroty") – wieś w Polsce położona w województwie mazowieckim, w powiecie radomskim, w gminie Wolanów. Siedziba gminy Wolanów. Dawniej miasto. W latach 1975–1998 miejscowość należała administracyjnie do województwa radomskiego.
We wsi znajduje się parafia rzymskokatolicka św. Doroty, której pierwotny drewniany kościół, uznany za zabytek sztuki ludowej, został przeniesiony do Muzeum Wsi Radomskiej. 
Przez wieś przebiega trasa drogi wojewódzkiej nr 733 oraz droga krajowa nr 12. 
Historia.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. 
Wolanów został założony przez Ignacego Jankowskiego w 1773 r. na gruntach wsi Wola. Prawa miejskie nadał osadzie król Stanisław August Poniatowski. Prawa te Wolanów utracił w 1869.

</doc>
<doc id="406078" url="https://pl.wikipedia.org/wiki?curid=406078" title="Wolany (województwo dolnośląskie)">
Wolany (województwo dolnośląskie)

Wolany (niem. "Wallisfurth") – wieś w Polsce położona w województwie dolnośląskim, w powiecie kłodzkim, w gminie Szczytna, w zachodniej części Kotliny Kłodzkiej.
Położenie.
Wolany to duża wieś łańcuchowa o długości około 3 km leżąca pomiędzy Szalejowem Górnym na południowym wschodzie i Niwą na północy, na wysokości około 340–370 m n.p.m.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Historia.
Na terenie Wolan znaleziono rzymskie monety z około III wieku, co świadczy o wiodącym tędy szlaku handlowym – jednej z odnóg szlaku bursztynowego. Sama miejscowość została wymieniona w 1350 roku jako posag żony von Glubosa. Na początku XV wieku część wsi należała do kanoników regularnych z Kłodzka, którzy tworzyli tu alodium. Po wojnie trzydziestoletniej Wolany zostały własnością rodziny Wallisów. Ci wybudowali tu ogromną rezydencję, która spłonęła w 1827 roku. W roku 1840 miejscowość kupił hrabia von Falkenhausen, we wsi były wówczas: dwa folwarki, kilka młynów wodnych, tartak, gorzelnia, browar, olejarnia i wytwórnia octu. W roku 1855 Falkenhausenowie zbudowali nowy pałac, który uległ zniszczeniu w 1978 roku.
Nazwa.
Niemiecka nazwa miejscowości pochodzi od jej dawnego właściciela, cesarskiego feldmarszałka, hrabiego Georga Oliviera von Wallisa – potomka szlachty irlandzkiej. W roku 1735 za zezwoleniem cesarza zmieniono nazwę z Wernersdorf na Wallisfurth.
Demografia.
Według Narodowego Spisu Powszechnego (III 2011 r.) Wolany liczyły 646 mieszkańców. Są one największą miejscowością gminy Szczytna.
Zabytki.
Do wojewódzkiego rejestru zabytków wpisane są:
zabytki nieistniejące:

</doc>
<doc id="406079" url="https://pl.wikipedia.org/wiki?curid=406079" title="Wolany (województwo mazowieckie)">
Wolany (województwo mazowieckie)

Wolany – kolonia w Polsce położona w województwie mazowieckim, w powiecie żuromińskim, w gminie Siemiątkowo.
W latach 1975–1998 miejscowość należała administracyjnie do województwa ciechanowskiego.

</doc>
<doc id="406080" url="https://pl.wikipedia.org/wiki?curid=406080" title="Wola Rafałowska (województwo mazowieckie)">
Wola Rafałowska (województwo mazowieckie)

Wola Rafałowska – wieś w Polsce, położona w województwie mazowieckim, w powiecie mińskim, w gminie Mrozy.
Do 1954 roku siedziba wiejskiej gminy Kuflew. W latach 1975–1998 miejscowość należała administracyjnie do województwa siedleckiego. Wieś należy do parafii Mrozy. W miejscowości jest wielobranżowy sklep.
Historia.
Określenie „Wola” w nazwach wsi mazowieckich występowało często już w XV wieku. Wsie te tworzono na prawach niemieckich, w celu zagospodarowania rolniczego gruntów leśnych. W początkowym dwudziestoletnim okresie mieszkańcy tych osad (z reguły ludność wolna – niekiedy napływowi koloniści, zwykle niemieccy) byli zwolnieni od wszelkich ciężarów z tytułu nadanych działów ziemi, od takich obciążeń, jak czynsze, podatki i inne opłaty.
Niektórzy identyfikują istniejącą do dziś miejscowość „Wola Rafałowska” z notowaną już w XVI wieku „Ruską” – lub „Rudzką Wolą”, gdzie „w 1576 r. Adam Oborski, właściciel Kuflewa, miał 3 łany ziemi”. Natomiast na XIX-wiecznej mapie (z 1831 r.) wieś ta występuje pod nazwą „Budy”. Nazwę „Budy”, można kojarzyć z miejscem zabudowanym, z budowlą, z siedliskiem, miejscem osiedlenia budników, gdzie wykarczowano pas lasu, aby mogły powstać pierwsze budynki. Drugi człon nazwy: „Rafałowska” można wywodzić od imienia szlachcica Rafała, który osiadł w tym miejscu wraz z rodziną i służbą. Można dodać, że aż do czasów powojennych (do 1954 roku), gmina Kuflew miała swoją siedzibę nie w Kuflewie, lecz właśnie w Woli Rafałowskiej.
Według danych z 1888 roku miejscowość „Wola Rafałowska” obejmowała wieś i folwark. Liczyła ona 252 mieszkańców, zaś powierzchnia znajdujących się tam użytków rolnych wynosiła 401 mórg (224,5 ha) dworskich i 614 mórg (343,8 ha) chłopskich.
Przed I wojną światową i w okresie międzywojennym – ze względu na swe walory krajobrazowe i przyrodnicze – Wola Rafałowska cieszyła się zainteresowaniem wielu twórców kultury, zwłaszcza literatów i artystów malarzy, którzy przyjeżdżali tu na wakacje, letniska, plenery itp. Do gości odwiedzających Wolę Rafałowską należeli (w różnych okresach) np.: Wojciech Gerson, Henryk Piątkowski, Anna Berentowa, Zdzisław Jasiński, Bronisław Kowalewski, Henryk Grombecki, Stanisław Masłowski z żoną Anielą i synem Maciejem. W Woli Rafałowskiej (gdzie w lecie gościł niemal corocznie w latach od 1903 do 1924 – początkowo u rodziny Cyranów, a następnie – u Józefa Kalinowskiego) powstały bardzo liczne studia krajobrazowe i dekoracyjne Stanisława Masłowskiego (głównie akwarelowe, takie, jak „Gryka”, „Łubin, „Maki”, „Chojar”, „Sosna” „Malwa” i wiele innych). 
Spośród prac Henryka Grombeckiego na szczególną uwagę zasługuje studium portretowe jednego z miejscowych gospodarzy, u którego zamieszkiwał zatytułowane: „Jeziórski” datowane na lata 1916-1920 i reprodukowane w cytowanej pracy Macieja Masłowskiego. W Woli Rafałowskiej powstało też wiele innych dzieł malarskich tego artysty – pejzażowych i portretowych, jak np.: „Pejzaż patetyczny”, „Zmierzch”, „Anastazja”, „Orliński”, „Szare życie”, liczne studia i notaty pejzażowe maki, sosny, czworaki, zagrody.
W 1945 roku w Woli Rafałowskiej odbyła się ceremonia wyjścia Armii Krajowej z konspiracji.
W materiałach wspomnieniowych dotyczących okupacji niemieckiej (od 1939 do 1944 roku) i zbrodni NKWD i krajowych służb bezpieczeństwa po wejściu armii czerwonej (od 1944 roku) – Wola Rafałowska jest określana jako jedna „z najpatriotyczniejszych i najlepiej zakonspirowanych wsi powiatu Mińska Mazowieckiego”. W związku z tym należy podkreślić udział mieszkańców Woli Rafałowskiej w odbiciu więźniów obozu NKWD w Rembertowie w nocy 20/21 maja 1945 r. W akcji tej pod dowództwem ppor. „Wichury” – Edwarda Wasilewskiego uczestniczył również 12-osobowy oddział dywersyjny z pobliskich Mrozów prowadzony przez ppor. „Wichra” – Edmunda Świderskiego (przy łącznej liczbie 44 partyzantów). Wśród nich znaleźli się dwaj mieszkańcy Woli Rafałowskiej: Czesław Zatorski (ps. „Bagut”) i Władysław Kaczorowski (ps. „Kaczor”). Zob.: http://www.polskieradio.pl/39/156/Artykul/1129552,Rozbicie-obozu-NKWD-w-Rembertowie (dostęp: 23 maja 2017).
Zabytki.
W Woli Rafałowskiej znajduje się zabytkowa przydrożna kapliczka, ufundowana w 1851 roku – w dwudziestolecie powstania listopadowego, co upamiętniło czynny udział miejscowej ludności w tym powstaniu. Kapliczka jest drewnianą czworoboczną konstrukcją zrębową, oszalowaną (deskowaną), z czterospadowym (namiotowym) dachem krytym gontem, zwieńczonym kutym krzyżem żelaznym. Oprócz drzwi wejściowych umieszczonych we frontowej ścianie elewacyjnej, oszklonych w górnej ich części, w ścianach bocznych znajdują się dwa okrągłe oszklone okulusy.
Ponadto wśród zabudowań wiejskich zachowały się nieużytkowane obecnie obiekty, takie jak: chałupy z XIX w i żuraw studzienny.

</doc>
<doc id="406081" url="https://pl.wikipedia.org/wiki?curid=406081" title="Wola Rafałowska (województwo podkarpackie)">
Wola Rafałowska (województwo podkarpackie)

Wola Rafałowska – wieś w Polsce, położona w województwie podkarpackim, w powiecie rzeszowskim, w gminie Chmielnik. Przy drodze wojewódzkiej 877.
Wieś położona w powiecie przemyskim, była własnością Jana Klemensa Branickiego, jej posiadaczem był Stanisław Czermiński, została spustoszona w czasie najazdu tatarskiego w 1672 roku. W latach 1975–1998 wieś należała administracyjnie do województwa rzeszowskiego.
Siedziba parafii Świętej Trójcy i Podwyższenia Krzyża Świętego, należącej do dekanatu Tyczyn, diecezji rzeszowskiej.

</doc>
<doc id="406082" url="https://pl.wikipedia.org/wiki?curid=406082" title="Wola (województwo mazowieckie)">
Wola (województwo mazowieckie)

Wola – wieś w Polsce położona w województwie mazowieckim, w powiecie płońskim, w gminie Czerwińsk nad Wisłą.
Wieś duchowna położona była w drugiej połowie XVI wieku w powiecie sąchockim ziemi ciechanowskiej województwa mazowieckiego. W 1785 roku wchodziła w skład klucza czerwińskiego biskupstwa płockiego.
W latach 1975–1998 miejscowość należała administracyjnie do województwa płockiego.

</doc>
<doc id="406083" url="https://pl.wikipedia.org/wiki?curid=406083" title="Wola (województwo śląskie)">
Wola (województwo śląskie)

Wola – wieś w Polsce położona w województwie śląskim, w powiecie pszczyńskim, w gminie Miedźna, podzielona na 3 jednostki pomocnicze: sołectwo Wola, sołectwo Wola I i sołectwo Wola II.
Wola zajmuje 16,23 km² powierzchni. Trzy sołectwa liczą 7815 mieszkańców (według stanu na 29 października 2015 r.). W związku z powyższym jest to największa miejscowość gminy Miedźna biorąc pod uwagę zajmowaną powierzchnię oraz pod względem liczby mieszkańców.
Początki Woli według Ludwika Musioła sięgają połowy XV wieku. Również źródła kościelne potwierdzają jego tezę, datując pierwszą wzmiankę o Woli na rok 1441 lub 1469. Pierwsza pewna wzmianka pochodzi z 1517 roku, w sporządzonym po czesku dokumencie sprzedaży księstwa pszczyńskiego jako "wes Wole".
Położenie.
Wola leży w Kotlinie Oświęcimskiej, w dolinie Wisły. Wschodnią granicę Woli wytycza rzeka Wisła. Od średniowiecza rozgranicza w tym miejscu Śląsk z ziemią krakowską. Za rzeką znajduje się miejscowość Harmęże, a dalej w kierunku północno-wschodnim, niespełna 5 km w linii prostej, rozciąga się Brzezinka. W okresie okupacji niemieckiej podczas II Wojny Światowej w Harmężach istniał podobóz KL Auschwitz – Harmense, natomiast w Brzezince część obozu koncentracyjnego Auschwitz-Birkenau. Północnym sąsiadem, za rzeką Korzyniec, jest wieś Jedlina, należąca obecnie do gminy Bojszowy. Od zachodu, za kompleksem lasów wolskich, rozciąga się wieś Międzyrzecze, należąca do tej samej gminy, co wcześniej wymieniona Jedlina. Południowym sąsiadem Woli jest nieduża wieś Gilowice.
Nazwa.
Nazwa miejscowości wywodzi się od słowa wolność i w średniowieczu w języku staropolskim miała właśnie takie znaczenie. Nazwa jest pozostałością przywileju wolnizny nadanego przez właściciela ziemi na określony czas (czasem nawet do 20 lat, jeśli teren na którym lokowano wieś wymagał dużego nakładu pracy), a zwalniającego z wszelkich powinności, służb czy opłat na rzecz dziedzica. Dopiero po wspomnianym okresie dziedzic zaczynał pobierać opłaty na swoją korzyść. W dokumentach w całej Polsce po raz pierwszy miejscowości z Wolą w nazwie lub tylko o takiej nazwie znajdziemy w połowie XIII wieku, natomiast wsi o takiej nazwie lokowano najwięcej w XIV wieku, co wiązało się z przyjęciem do użytku lokacyjnego miast i wsi prawa magdeburskiego.
Historia.
Początki miejscowości.
21 lutego 1517 roku we Frysztacie książę Kazimierz II cieszyński wraz z synem Wacławem sprzedał Aleksemu Thurzo z Betlemfalwy i jego powiernikom – ks. Stanisławowi Thurzo, biskupowi ołomunieckiemu oraz ks. Janowi Thurzo, biskupowi wrocławskiemu za 40000 złotych węgierskich cztery miasta (Pszczyna, Bieruń, Mysłowice i Mikołów) i pięćdziesiąt wsi (m.in. "wes Wole") tworzących komorę pszczyńską wraz z zamieszkującą ją ludnością. Umowa została poręczona przez 16 mężów zaufania wymienionych w dokumencie z imienia i nazwiska oraz potwierdzona przez nich pieczęciami. Datę sprzedaży ziemi pszczyńskiej przyjmuje się za początek funkcjonowania pszczyńskiego państwa stanowego, którego Wola była nierozerwalną częścią. W dokumencie wymieniona jest również "krczma v Wieze s mythem mostniem a skladnym y spletnym." Zdaniem części badaczy był to przysiółek należący do Woli, który miał znajdować się na północ od wsi niedaleko stawu Wierznik. Natomiast XIX wieczny kronikarz Henryk Wilhelm Fryderyk Schaeffer dodaje, że Wieża znajdowała się na głównej drodze krakowskiej – ważnym szlaku handlowym. Dzięki komorze celnej w przysiółku Wieża panowie pszczyńscy zmonopolizowali na terenie Śląska handel solą wielicką. Pierwszy raz w dokumentacji panów pszczyńskich o Wieży wspomniano na początku XV wieku. Wiadomo, że znajdowała się tam karczma z wyszynkiem trunków, a na moście na Wiśle pobierano myto wodne i mostowe, które było stałym dochodem panów pszczyńskich. Warto zaznaczyć, że utrzymanie mostu w dobrym stanie było powinnością mieszkańców Woli. Znany jest również dokument Jana II Żelaznego z 1423 roku, który nadał przywilej warzenia piwa w Wieży sołtysowi z Woli o nazwisku Rozmus. Mieszkańcy Woli oraz Wieży wspólnie uczęszczali do kościoła w Miedźnej. Dopiero po wiekach przynależności do parafii w Miedźnej samodzielna parafia powstała w 1870.
Po 1914 roku.
Do zakończenia I wojny światowej miejscowość leżała w granicach Cesarstwa Niemieckiego. W wyniku działań rewolucyjnych w Niemczech i rozkładowi Cesarstwa na ziemiach zaboru pruskiego, także w prowincji śląskiej, Naczelna Rada Ludowa zorganizowała wybory do Polskiego Sejmu Dzielnicowego, który obradował w Poznaniu w dniach 3–5 grudnia 1918 roku. Delegatem wybranym w Woli i okolicznych miejscowościach był Franciszek Rozmus, odnotowany jako delegat z Lędzin. Inni mieszkańcy miejscowości włączyli się w działalność Towarzystwa Gimnastycznego „Sokół”, nawiązując kontakt z organizacją w Mysłowicach. W tym okresie wykształciła się grupa osób skupiona wokół Franciszka Rozmusa i Władysława Janosza działająca na rzecz przyłączenia Woli i ziemi pszczyńskiej do Polski. Mieszkańcy Woli angażowali się w organizację powstań śląskich oraz brali w nich czynny udział. Na polecenie Polskiej Organizacji Wojskowej Górnego Śląska na krótko przed wybuchem I powstania śląskiego Sylwester Janosz i Ludwik Wojciech przewozili w rejon Raciborza materiały wybuchowe, które miały posłużyć do wysadzenia mostów na Odrze. Po wybuchu I powstania śląskiego 17 sierpnia miejscowi członkowie POW G.Śl. podzieleni na trzy grupy rozbroili placówkę Grenzschutzu, a następnie wraz z ujętymi jeńcami przeprawili się przez Wisłę do Polski. Następnie powstańcy pod dowództwem Franciszka Rozmusa, Franciszka Pawełko i Władysława Janosza powrócili na teren Woli i dwa razy odpychali siły niemieckie od miejscowości. Dopiero kolejny nocny atak Niemców przyniósł im sukces i powstańcy wycofali się za Wisłę do Harmęż, skąd ostrzeliwali pozycje niemieckie. Mimo prób nie udało im się ponownie odbić wsi. Jednym z efektów I powstania było usunięcie z terenów spornych Grenzschutzu. W rękach niemieckich pozostała jednak policja – "Sipo". Podczas II powstania śląskiego powstańcy ponownie rozbili siły niemieckie na terenie Woli i zajęli wieś. Mieszkańcy Woli czynnie wzięli udział również w plebiscycie opowiadając się za przyłączeniem do Polski. Kolejne III powstanie śląskie doprowadziło do podjęcia ostatecznej decyzji przez Komisję Międzysojuszniczą, a co za tym idzie przez Radę Ambasadorów i ziemia pszczyńska wraz z Wolą znalazła się w granicach Polski. Od odzyskania niepodległości w 1918 roku granica na Górnym Śląsku w wyniku walk w czasie powstań śląskich oraz przeprowadzonego plebiscytu ukształtowała się w październiku 1921 roku, kiedy to faktycznie ziemia pszczyńska znalazła się w II Rzeczypospolitej, choć akt prawny nadający ramy województwa śląskiego został przygotowany i ogłoszony dużo wcześniej. Mowa o Ustawie Konstytucyjnej z dnia 15 lipca 1920 roku. Stan ten trwał do 1939 roku i wybuchu II Wojny Światowej. Po przegranej wojnie obronnej 1939 roku, w tym bitwy pszczyńskiej, ziemia pszczyńska została anektowana przez III Rzeszę do Okręgu Rzeszy Śląsk. Następnie od 1941 do czasu wyzwolenia ziemi pszczyńskiej Wola znajdowała się w Okręgu Rzeszy Górny Śląsk w rejencji katowickiej. Już w 1944 PKWN wydał Dekret o trybie powołania władz administracji ogólnej I i II instancji. W wyniku tego na ziemiach wyzwolonych powrócił podział administracyjny II Rzeczypospolitej, a Wola znalazła się w województwie śląskim. W wyniku kolejnej reformy w 1952 roku Wola weszła w skład województwa katowickiego, jako część gromady z siedzibą w Miedźnej. W latach 1975–1998 miejscowość należała administracyjnie do województwa katowickiego, podlegając bezpośrednio pod Gminę Miedźna. W wyniku reformy z 1999 roku Gmina Miedźna, a co za tym idzie Wola, znalazła się administracyjnie na terenie województwa śląskiego. Reforma z 1999 roku przywróciła trzystopniowy podział administracyjny umieszczając gminę Miedźna w powiecie pszczyńskim.
Oświata.
W Woli znajdują się:
Gospodarka.
Największym ośrodkiem przemysłowym na terenie Woli od 1985 roku była Kopalnia Węgla Kamiennego „Czeczott”, od 1 lipca 2000 roku w związku z restrukturyzacją został przyłączony do Kopalni Węgla Kamiennego „Piast” i funkcjonował jako Ruch II. 29 lipca 2005 roku zakończono wydobycie węgla w tym rejonie. W dawnych wyrobiskach kopalni Czeczott utworzono podziemny zbiornik retencyjny gromadzący zasolone wody dołowe z wyrobisk okolicznych kopalń.
Po zamknięciu kopalni w Woli udało się powstałą próżnię wypełnić innymi zakładami pracy. Na dzień dzisiejszy na terenie miejscowości funkcjonują m.in. Pszczyński Asfalt Sp. z o.o., Variohaus PL Sp. z o.o. czy Technologie Laserowe Sp. z o.o. Dodatkowo na terenie miejscowości znajduje się Katowicka Specjalna Strefa Ekonomiczna – Podstrefa Tyska.
W miejscowości swoją działalność prowadzi PKO Bank Polski oraz Bank Spółdzielczy w Miedźnej – Oddział w Woli. Mocno rozwinięta jest również sieć sklepów wielkopowierzchniowych. W Woli znajduje się Tesco, Biedronka, Dino, Netto oraz drogeria Rossmann. Działają również liczne mniejsze sklepy oraz placówki usługowe.
Sport i rekreacja.
W Woli znajduje się kompleks sportowo-rekreacyjny. W skład tegoż kompleksu wchodzi „Moje Boisko – Orlik 2012”, boisko sportowe z nawierzchnią trawiastą wraz z zapleczem technicznym i trybunami oraz kryta pływalnia.
Ponadto w Woli znajdują się dwa kluby sportowe: piłkarski LKS Sokół Wola założony 28 maja 1954 roku. Założycielami klubu byli Ludwik Niesyto, Sylwester Urbańczyk, Urban Rozmus, Alojzy Rozmus i Józef Rozmus, który został też pierwszym prezesem klubu z Woli. Obecnie występuje on w Klasie Okręgowej Zina 2018/2019 w grupie: Katowice I. W barwach Sokoła występował m.in. Dariusz Grzesik (zdobywca Superpucharu Polski z GKS Katowice oraz trzykrotny zdobywca Pucharu Polski – dwa razy z GKS Katowice, raz z Ruchem Chorzów). Wieloletnim działaczem, w tym prezesem, LKS Sokół Wola był Henryk Kula. Aktualnie pełni on funkcję prezesa Śląskiego Związku Piłki Nożnej.
Drugim klubem jest zapaśniczy GKS Piast Wola, założony pod nazwą GKS Czeczott Wola w roku 1990. Zapaśnicy z Woli swoje największe sukcesy święcili na przełomie wieków, kiedy masowo zdobywali medale mistrzostw Polski w różnych kategoriach wagowych, wygrywając dzięki temu również klasyfikacje drużynowe całych mistrzostw. Na dzień dzisiejszy GKS Piast Wola skupia się na szkoleniu juniorów oraz kobiet, odnosząc na tym polu liczne sukcesy. W barwach klubu z Woli występowali m.in. Marek Garmulewicz, wielokrotny mistrz Polski, mistrz Europy, medalista mistrzostw Świata, uczestnik IO w Barcelonie, Atlancie, Sydney i Atenach. Podczas IO w Sydney, będąc reprezentantem górniczego klubu z Woli, uzyskał swoje najlepsze miejsce na olimpijskim turnieju zajmując 4 lokatę. W barwach GKS występowali również Michał Małkiewicz (medalista mistrzostw Polski, reprezentant Polski na mistrzostwach Świata i Europy), Witold Biskup (medalista mistrzostw Polski), Jacek Buczko (medalista mistrzostw Polski, zawodnik MMA – walczył m.in. dla federacji KSW) czy Maciej Miksa (medalista mistrzostw Polski). Działaczem, trenerem oraz prezesem GKS przez lata był Witold Ciemierz, aktualny wiceprezes ds. sędziowskich Polskiego Związku Zapaśniczego.
Trzecim klubem jest Uczniowski Klub Sportowy (Stowarzyszenie Piłkarsko–Siatkarskie) w Woli.
Przez Wolę przebiegają trzy trasy rowerowe: Międzynarodowa Trasa Rowerowa GREENWAYS, Wiślana Trasa Rowerowa i Lokalna Trasa Rowerowa.

</doc>
<doc id="406084" url="https://pl.wikipedia.org/wiki?curid=406084" title="Wola Zaleska (województwo łódzkie)">
Wola Zaleska (województwo łódzkie)

Wola Zaleska – wieś w Polsce położona w województwie łódzkim, w powiecie poddębickim, w gminie Zadzim.
W latach 1975–1998 miejscowość należała administracyjnie do województwa sieradzkiego.

</doc>
<doc id="406085" url="https://pl.wikipedia.org/wiki?curid=406085" title="Wola Zaleska (województwo podkarpackie)">
Wola Zaleska (województwo podkarpackie)



</doc>
<doc id="406086" url="https://pl.wikipedia.org/wiki?curid=406086" title="Wolęcin (województwo kujawsko-pomorskie)">
Wolęcin (województwo kujawsko-pomorskie)

Wolęcin – wieś w Polsce położona w województwie kujawsko-pomorskim, w powiecie lipnowskim, w gminie Kikół.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 228 mieszkańców. Jest trzynastą co do wielkości miejscowością gminy Kikół.

</doc>
<doc id="406087" url="https://pl.wikipedia.org/wiki?curid=406087" title="Wolęcin (województwo opolskie)">
Wolęcin (województwo opolskie)

Wolęcin (dodatkowa nazwa w j. niem. Wollentschin) – wieś w Polsce położona w województwie opolskim, w powiecie oleskim, w gminie Radłów.
W latach 1975–1998 miejscowość należała administracyjnie do województwa częstochowskiego.
Nazwa.
Heinrich Adamy wywodził nazwę bezpośrednio od polskiej nazwy wół - "von wol = Ochs". W swoim dziele o nazwach miejscowości na Śląsku wydanym w 1888 roku we Wrocławiu jako pierwotną nazwę wymienia ją w polskiej formie "Wolencin" podając jej znaczenie "Ochsendorf" - "Wieś wołów". Niemcy zgermanizowali nazwę miejscowości na "Wollentschin" w wyniku czego utraciła ona swoje pierwotne znaczenie.
Ze względu na polskie pochodzenie w okresie nazistowskiego reżimu w latach 1936-1945 niemiecka administracja III Rzeszy zmieniła nazwę miejscowości na nową, całkowicie niemiecką "Wollendorf".
Geografia.
Na zachód od wsi Wolęcin znajdują się źródła rzeki Prosny.

</doc>
<doc id="406088" url="https://pl.wikipedia.org/wiki?curid=406088" title="Wolica (powiat pruszkowski)">
Wolica (powiat pruszkowski)

Wolica – wieś w Polsce położona w województwie mazowieckim, w powiecie pruszkowskim, w gminie Nadarzyn.
Wieś szlachecka położona była w drugiej połowie XVI wieku w powiecie błońskim ziemi warszawskiej województwa mazowieckiego. W latach 1975–1998 miejscowość należała administracyjnie do województwa warszawskiego.

</doc>
<doc id="406089" url="https://pl.wikipedia.org/wiki?curid=406089" title="Wolica (województwo wielkopolskie)">
Wolica (województwo wielkopolskie)

Wolica (dawniej "Wola Miejska") – wieś w Polsce, w województwie wielkopolskim, w powiecie kaliskim, w gminie Godziesze Wielkie.
W latach 1975–1998 miejscowość należała administracyjnie do województwa kaliskiego. 
We wsi znajduje się Wojewódzki Specjalistyczny Zespół Zakładów Opieki Zdrowotnej Chorób Płuc i Gruźlicy, założony 1 maja 1953.
Wolica jest największą pod względem liczby mieszkańców wsią w gminie Godziesze Wielkie (2012).

</doc>
<doc id="406090" url="https://pl.wikipedia.org/wiki?curid=406090" title="Wolnica (województwo lubelskie)">
Wolnica (województwo lubelskie)

Wolnica – wieś w Polsce położona w województwie lubelskim, w powiecie lubelskim, w gminie Jabłonna.
Wieś stanowi sołectwo gminy Jabłonna. Według Narodowego Spisu Powszechnego z roku 2011 wieś liczyła 47 mieszkańców.
W latach 1975–1998 miejscowość należała administracyjnie do województwa lubelskiego.
Historia.
W wieku XIX obecna Wolnica nosiła nazwę Majdan-Wolnica wieś w ówczesnym powiecie lubelskim i gminie Piotrków "(obecnie Piotrków Pierwszy i Piotrków Drugi)".

</doc>
<doc id="406091" url="https://pl.wikipedia.org/wiki?curid=406091" title="Wolnica (województwo warmińsko-mazurskie)">
Wolnica (województwo warmińsko-mazurskie)

Wolnica (niem. "Freimarkt") – wieś w Polsce położona w województwie warmińsko-mazurskim, w powiecie lidzbarskim, w gminie Lubomino. W latach 1975–1998 miejscowość należała administracyjnie do województwa olsztyńskiego. Wieś znajduje się w historycznym regionie Warmia. 2013 rok był rokiem jubileuszowym, 20 lipca odbyły się uroczyste obchody 660-lecia wsi.
Historia.
Wieś lokowana w 1353 roku na 60 łanach (po około 17 ha), założona przez wójta warmińskiego Henryka Lutra pod nazwą Freimarkt. Zasadźcą i pierwszym sołtysem był Werner. Nie dane było mu długo zarządzać wsią, gdyż zmarł bardzo wcześnie. W związku z tym biskup warmiński Jan z Miśni dnia 19 lutego 1353 roku przekazał obowiązki sołtysa wdowie po Werneke Małgorzacie wraz z synami Johannesem (Jan) i Nikolausem (Mikołaj). Na polecenie biskupa zarządzono ponowne pomiary ziemi. Okazało się, że była większa o 1 łan i wynosiła 61 łanów. Powierzchnię podzielono na 6 części, co było zaczątkiem wsi Wolnica ("Freimarkt"). Po śmierci wdowy Margaret synowie Jan i Mikołaj podzielili majątek łanów, należących do sołtysa na dwie części. Pierwszy otrzymał 2,5 łana, drugi natomiast 3,5 łana. Na początku XV wieku ten mniejszy dział był w posiadaniu niejakiego Simona Fluge, natomiast większy należał do niejakiego Johannes Storzenbecker. Obydwaj gospodarze odsprzedali po jednej części swojego majątku szpitalowi św. Ducha w Ornecie. W ciężkich czasach wojennych XV stulecia czynsz z łanów nie był płacony, dlatego też szpital 20 stycznia 1505 roku został zobowiązany uregulować swoją należność. Bracia Flugges nie mogli się z przedstawicielami szpitala porozumieć. W końcu wziął sprawy w swoje ręce biskup Watzenrode (1489-1512) i nakazał co następuje: "gospodarze Flugge muszą zapłacić szpitalowi 18 marek lekkich monet". Biskup Watzenrode był człowiekiem wspaniałomyślnym i rozłożył im dług na raty po 1 marce, tak długo aż zostanie spłacony.
Po roku 1656 Wolnica miała dwóch sołtysów, a liczba gospodarstw spadła do 11. W tym czasie władza regionalna przekazała obydwu naczelnikom dalsze 2 łany nieużytków, za które to musieli zapłacić po 25 marek. Kolejny łan ziemi zapisał im biskup Jan Stefan Wydżga (1659–1679). Zapis ten był zatwierdzony przez biskupa Adama Stanisława Grabowskiego (1741–1766) w dniu 8 marca 1743. 10 stycznia 1722 mieszkańcy Wolnicy dowiedzieli się o znacznym powiększeniu ich powierzchni, mianowicie biskup Teodor Potocki (1711–1723) zapisał im ogromny staw o powierzchni około 9 łanów, za co płacili rocznie 18 guldenów podatku. Staw ten został osuszony i użytkowany jako łąka. W tym czasie areał Wolnicy wynosił 80,5 łana (1369,61 hektarów).
Tak jak w czasie wojny 1414 tak i wojna trzynastoletnia (1454–1466) nie oszczędziła Wolnicy. Podobnie nie oszczędziła wioski wojna zakonna w 1520 roku. W roku 1587 było zasiedlonych jedynie 18 gospodarstw.
Ponieważ przez Wolnicę prowadziła główna trasa Lidzbark Warmiński – Orneta, to mieszkańcy mogli często widywać wysokich dostojników, podróżujących przez ich wieś. Tak np. po południu 6 lipca 1718 roku oglądali pruskiego króla Fryderyka Wilhelma I. Przez wieś przejeżdżali też dostojnicy kościelni w drodze do katedry we Fromborku.
Kościół w Wolnicy.
Dokładna data zbudowania kościoła w Wolnicy nie jest znana. Istniał on już przez rokiem 1353 i posiadał 2 łany ziemi w ramach uposażenia parafii. Kościół ten podlegał kościołowi w Bieniewie. Proboszcz kościoła w Bieniewie zobowiązany był w każdą niedzielę i święto celebrować przynajmniej dwie msze. Z Wolnicy proboszcz, w ramach uposażenia, pobierał 1/10 żyta i 1/10 owsa. Od roku 1581 istnienie kościoła w Wolnicy nie było więcej odnotowywane, tak samo jak i w roku 1622. Być może był zniszczony. Wymienione 2 łany ziemi były administrowane do roku 1945 przez kościół w Bieniewie. Ziemia ta była wydzierżawiana co 4-5 lat. Za dzierżawę proboszcz pobierał opłatę w wysokości 1,5 centnara żyta z morgi ziemi. Kościół był konsekrowany pw. św. Michała, a imię to nosiła wybudowana później kaplica, w której jeden raz w roku, w dniu wspomnienia św. Michała celebrowana była msza, natomiast przynajmniej w co czwartą niedzielę odmawiany był różaniec.
Kaplica w Wolnicy wybudowana została w roku 1842. Jest to prostokątna budowla, murowana i otynkowana z drewnianą wieżyczką na sygnaturkę. Wnętrze kaplicy nakryte jest pozornym sklepieniem kolebkowym. Nieduży barokowy ołtarz wykonany został w XVIII wieku. W ołtarzu znajdują się obrazy św. Michała Archanioła i Trójcy Świętej.
Szkoła.
W krótkim czasie od założenia wsi, powstała też prawdopodobnie szkoła. Szkoła ta początkowo posiadała najpierw jedną, później dwie klasy. Około roku 1800 uczył w niej nauczyciel o nazwisku Lemke. Nauczał on również dzieci z sąsiednich wsi. Nauczycielowi ówczesna gmina Wolnica dała do dyspozycji 20 morgów ziemi z żywym i martwym inwentarzem. Ziemia ta należała do szkoły aż do 1945 roku. Jako następca nauczyciela Lemke, obowiązki przejął niejaki P. Grunberg. Około roku 1904-1905 szkoła otrzymała drugiego nauczyciela (o nazwisku Kukla), który uczył w klasach 3-4. Ponieważ w czasie przybywało coraz więcej dzieci zdecydowano w gminie o wybudowaniu nowego budynku szkolnego. Zrealizowano to w roku 1908. W tym też czasie szkoła otrzymała nową nauczycielkę (Neubauer), która później zastąpiona została przez panią Packheiser. W roku 1937 szkoła została wyremontowana i rozbudowywana. Liczba uczących się dzieci w roku 1945 wynosiła 173.
Wiatrak we wsi.
Wiatrak we wsi zbudowany został na wzór holenderski około roku 1862 przez niejakiego Augusta Filla. Wyposażony był w trzy śrutownice (żarna). Z usług młynarza korzystali także gospodarze z innych wsi. Wiatrak ten swoim wyglądem i budową był bardzo podziwiany i licznie odwiedzany. Po śmierci jego właściciela wdowa wyszła powtórnie za mąż za brata Frauza Filla, ten jednak pozostawił wiatrak w spadku synowi Gustawowi. W roku 1928 wiatrak przeszedł w ręce jego brata Bruno (Bruno Fill był bardzo pilnym i zaradnym młynarzem). Po paru latach dokupił Bruno obok wiatraka 6 morgów ziemi, na której to wybudował budynek mieszkalny wraz zabudowaniami gospodarskimi. Ciągle coś ulepszał. W dni bezwietrzne napędzał swoje maszyny motorem spalinowym o mocy 25 KM, a później silnikiem elektrycznym. W sąsiednich wsiach zdobył sobie duże uznanie, a tym samym dużo klientów. W roku 1945 wiatrak i obejścia gospodarskie zostały zniszczone przez czerwonoarmistów w czasie ostrzału artyleryjskiego.
Szosa i drogi wiejskie.
Szosę i utwardzone drogi wiejskie zaczęto budować około roku 1900. Było to związane z dobrą koniunkturą gospodarczą wsi. Drogi były budowane ręcznie i zaprzęgami konnymi, drogi były budowane w kierunkach Lidzbarka Warmińskiego, Ornety i Dobrego Miasta. Drogi te były do roku 1945 w bardzo dobrym stanie.
Poczta.
W roku 1910 przejął Otto Gehermann od swoich rodziców gospodarkę wielkości 42 morgów ziemi. W swoim domu miał też urządzone miejsce zbiórki rzeczy pocztowych, które to też on przejął. W tym czasie wszystkie listy i paczki pocztowe były przywożone do Wolnicy z Lubomina. Dawniejszy doręczyciel pocztowy Neuwald musiał też obsługiwać sąsiednie wioski. Po wybudowaniu w roku 1905 linii kolejowej Orneta-Lidzbark Warmiński, miejsce zbiórki zostało przekształcone na agenturę pocztową. Poczta główna znajdowała się w Ornecie. Od tego czasu poczta przewożona była koleją. Do rozwożenia poczty zatrudniono jeszcze jednego listonosza. Pocztę tę prowadził Otto Gehrmann wraz z żoną i córkami do roku 1945. Był on ostatnim właścicielem tej posiadłości.
Elektryfikacja wsi.
Wioska zelektryfikowana została w roku 1926. Do sieci elektrycznej zostały podłączone: szkoła, poczta, niektóre gospodarstwa wiejskie. Dworzec kolejowy i części wsi otrzymały oświetlenie dróg. Część gospodarstw rolnych i zakładów, które nie mogły pozwolić sobie na zelektryfikowanie, musiały w dalszym ciągu pracować przy pomocy silników spalinowych.
Słodownia z roku 1820.
W roku 1820 urządził w swej posiadłości Ferdinand Mathern słodownię. Zakład ten był uznawany jako "Browar Wiejski". Produkowane w nim piwo było bardzo słabe (niskoalkoholowe). Piwo te było chętnie pite podczas zbiorów (żniw) i było zwane "Szemper Bier". Ferdinand Mather zmarł na skutek wypadku. Żona po nim, z domu Arendt, wyszła za mąż za niejakiego Krugera, którego nazywano też Malzer-Kruger. Z biegiem czasu browar stał się nierentownym i został w roku 1900 zlikwidowany. W roku 1921 kupił Kruger od Hugo Schlesinger parę morgów ziemi, które to w całości przepisał synowi Andreasowi w roku 1922. Córka Johanna wyszła za Antota Kuhna i w roku 1919 opuściła dom rodzinny. Po śmierci żony w 1922 Kruger podzielił swoje gospodarstwo. Dom mieszkalny, z należnym do niego polem, sprzedał młynarzowi Fillowi, ten odsprzedał jego część gospodarzowi Ottonowi Stefenowi. Stefen wybudował na tej posiadłości dom, w którym urządzona została placówka policyjna w roku 1928. Kruger zmarł w 1929.
Tartak.
Po wybudowaniu linii kolejowej, a tym samym otrzymaniu lepszych możliwości połączeniowych, niejaki Bormann wybudował tartak w roku 1905, na swoim gospodarstwie o powierzchni 98 morgów ziemi. W tym czasie Tartak posiadał takie maszyny jak: piła tarczowa, maszyna parowa do napędzania maszyn jak i prowadnicy. Drzewo do tartaku dowożone było z pobliskich nadleśnictw zaprzęgami konnymi, ponieważ drogi były nie najlepsze. W roku 1912 Bormann odsprzedał tartak Josefowi Bucholtzowi. Jako dobry handlowiec i przedsiębiorca, powiększył swój tartak o dalsze maszyny takie jak: heblarki, piły, motory spalinowe. Tak też można było już u niego kupić heblowane deski i kantówki. Liczba zatrudnionych robotników wynosiła 10–14 ludzi. Drzewo zużywane było do budowy: szop, stajni, obór, budynków mieszkalnych i gospodarczych. Było wysyłane również do budowy statków aż do Hamburga.
Rozbudowa linii kolejowej.
W roku 1904-1905 wieś Wolnica otrzymała lepsze połączenie z miastami Orneta i Lidzbark Warmiński poprzez rozbudowę linii kolejowej. Bardzo dużo na ten temat dyskutowano, ponieważ niektórzy rolnicy nie chcieli odsprzedać części swojej ziemi pod tę rozbudowę. Jednak po dokładnym tłumaczeniu korzyści i przychodów, wynikających z tego przedsięwzięcia, mieszkańcy zgodzili się na przeprowadzenie inwestycji. Po otrzymaniu odszkodowania, mieszkańcy wsi pozostawili ziemię do dyspozycji Dyrekcji Kolei Żelaznej w Królewcu. Stacja kolejowa w Wolnicy została oddana do użytku w latach 1905-1906. Poprzez otwarcie stacji kolejowej mieszkańcy gminy otrzymali lepsze możliwości dokonywania zakupów w takich miastach jak: Orneta, Dobre Miasto i Lidzbark Warmiński. Cena biletu w tamtych czasach kosztowała 60-80 ówczesnych fenigów. Również dla gospodarzy dużym ułatwieniem było wybudowanie rampy załadowniczej, wykorzystywanej w handlu bydłem i trzodą. Stacja kolejowa umożliwiała ekspansję gospodarczą miejscowego tartaku, ponieważ od wówczas można było przeładować i wysłać większe ilości obrobionego drzewa.
Karczma.
Do roku 1800 poprzedni właściciele knajpy nie są znani. Około roku 1800 karczma ta była w posiadaniu niejakiego Franza Thatera. Był on bardzo długo gospodarzem tej karczmy. Po jego śmierci następcą karczmy był jego syn Leonard. Około roku 1920 odsprzedał on karczmę Poschmannowi. Ten jednak umarł na skutek odniesionych ran wojennych a właścicielami zostają żona i dzieci. Wdowa po Poschmanie wychodzi powtórnie za mąż za niejakiego Jude. Jude był już właścicielem jednej karczmy. W roku 1921 karczma zostaje odsprzedana dla Thaddasa Huhna, on jednak umarł w roku 1940, a spadkobierczyniami zostały dwie jego córki: Theresia i Martha Huhn. One też gospodarowały na gospodarce o powierzchni 42 morgów. W roku 1936 karczma została rozbudowana jako budynek dwupiętrowy. W rozbudowanej karczmie urządzone zostały pokoje gościnne. Karczmę nazywano też hotelem wiejskim i tutaj odbywały się piękne coroczne festyny. 

</doc>
<doc id="406092" url="https://pl.wikipedia.org/wiki?curid=406092" title="Wołczyn (województwo zachodniopomorskie)">
Wołczyn (województwo zachodniopomorskie)

Wołczyn (niem. "Kinderfreude") – wieś w Polsce położona w województwie zachodniopomorskim, w powiecie pyrzyckim, w gminie Lipiany.
W latach 1975–1998 miejscowość należała administracyjnie do województwa szczecińskiego.

</doc>
<doc id="406093" url="https://pl.wikipedia.org/wiki?curid=406093" title="Wołowiec (województwo małopolskie)">
Wołowiec (województwo małopolskie)

Wołowiec () – wieś w Polsce, położona w województwie małopolskim, w powiecie gorlickim, w gminie Sękowa.
Wieś królewska starostwa bieckiego w powiecie bieckim województwa krakowskiego w końcu XVI wieku. W latach 1975–1998 w województwie nowosądeckim.
Inne informacje.
W Wołowcu mieszka polski pisarz Andrzej Stasiuk oraz pisarka Monika Sznajderman, znajduje się też tam prowadzone przez nich Wydawnictwo Czarne.

</doc>
<doc id="406094" url="https://pl.wikipedia.org/wiki?curid=406094" title="Worowice (województwo mazowieckie)">
Worowice (województwo mazowieckie)

Worowice – wieś w Polsce położona w województwie mazowieckim, w powiecie płockim, w gminie Bulkowo.
W latach 1975–1998 miejscowość należała administracyjnie do województwa płockiego.
Historia.
Worowice, wzmiankowane już w początkach XV wieku, wówczas w posiadaniu drobnej szlachty herbu Pomian. Wieś szlachecka położona była w drugiej połowie XVI wieku w ziemi wyszogrodzkiej. Na przełomie XIX i XX wieku własność Mościckich i Przedpełskich, od 1911 roku Szemplińskich. Ostatnim właścicielem majątku był Antoni Szempliński.
Obecny dwór wzniesiono ok. 1900 roku dla rodziny Przedpełskich. Charakter jego architektury można określić jako architekturę typu letniskowego lub typu willi szwajcarskiej. Jest to obiekt drewniany, oszalowany, na kamiennej podmurówce, składający się z części ozdobionej dwukondygnacyjną werandą. Dwór otacza dość duży park założony w 1904 roku i przekształcony w latach 1924-25 z kasztanowcową aleją dojazdową, szpalerami i kilkoma okazami starodrzewu (brzozy, sosny wejmutki, akacje, a wśród nich rzadkie na tym terenie iglicznie).
Linki zewnętrzne.
 

</doc>
<doc id="406095" url="https://pl.wikipedia.org/wiki?curid=406095" title="Worowice (województwo świętokrzyskie)">
Worowice (województwo świętokrzyskie)

Worowice – wieś w Polsce, położona w województwie świętokrzyskim, w powiecie ostrowieckim, w gminie Waśniów.
Historia.
Według dokumentu z 1328 własność biskupów lubuskich. W 1380 w dokumencie sądu opatowskiego pojawił się "Dominicus hacres de Worowo" – może jednak chodzić o Worów pod Grójcem. W XV wieku według Długosza wieś należała do biskupów lubuskich i miała 6 łanów kmiecych, z których jeden należał do kościoła św. Krzyża na Łysej Górze. Dziesięcinę o wartości 6 grzywien oddawano plebanowi w Mominie. Łanów sołtysich i folwarku w Worowicach nie było.
Według rejestru poborowego powiatu sandomierskiego z 1578 wieś należała do klasztoru świętokrzyskiego. Mikołaj Radziwiłł płacił tu od 9 osadników, 4½ łanów i jednego komornika.
W 1827 Worowice miały 9 domów i 75 mieszkańców. Według Słownika geograficznego Królestwa Polskiego w latach 80. XIX wieku było tu 6 domów, 99 mieszkańców i 284 mórg ziemi.
W latach 1975–1998 miejscowość należała administracyjnie do województwa kieleckiego.

</doc>
<doc id="406096" url="https://pl.wikipedia.org/wiki?curid=406096" title="Janowo (powiat starogardzki)">
Janowo (powiat starogardzki)

Janowo – wieś kociewska w Polsce położona w województwie pomorskim, w powiecie starogardzkim, w gminie Starogard Gdański, przy drodze wojewódzkiej nr , w kierunku południowym od Starogardu Gdańskiego. W 2018 roku wieś liczyła 490 mieszkańców.
Do 1954 w granicach Starogardu Gdańskiego. W latach 1975–1998 miejscowość należała administracyjnie do województwa gdańskiego.
Do 7 marca 1945 roku obecna wieś należała do majątku Owidz. Po zakończeniu wojny nastąpiła parcelacja ziemi, co stało się początkiem dzisiejszej wsi.
W 2007 roku w Janowie reaktywowano koło gospodyń wiejskich.

</doc>
<doc id="406097" url="https://pl.wikipedia.org/wiki?curid=406097" title="Woźniki (województwo małopolskie)">
Woźniki (województwo małopolskie)

Woźniki – wieś w Polsce, położona w województwie małopolskim, w powiecie wadowickim, w gminie Tomice. Według danych ze stycznia 2004 wieś liczy 1213 mieszkańców.
Woźniki są dość znanym ośrodkiem wikliniarstwa.
Historia.
Woźniki są jedną z najstarszych wsi powiatu wadowickiego, założoną w XII wieku.
Do tutejszej parafii Wniebowzięcia NMP przez kilka stuleci (do XVIII wieku) należała parafia Ofiarowania Najświętszej Maryi Panny w Wadowicach.

</doc>
<doc id="406098" url="https://pl.wikipedia.org/wiki?curid=406098" title="Wójcice (Otmuchów)">
Wójcice (Otmuchów)

Wójcice (niem. "Woitz") – część miasta Otmuchów w Polsce położona w województwie opolskim, w powiecie nyskim, w gminie Otmuchów.
Wieś Wójcice przyłączono do miasta 1 stycznia 2018.
W latach 1975–1998 miejscowość należała administracyjnie do województwa opolskiego.
Położenie geograficzne i administracyjne.
Miejscowość położona jest w granicach administracyjnych gminy Otmuchów, na terenie powiatu nyskiego na Przedgórzu Sudeckim, w Obniżeniu Otmuchowskim, w południowej części województwa opolskiego nad Nysą Kłodzką między sztucznymi zbiornikami wodnymi: Jeziorem Nyskim i Jeziorem Otmuchowskim, przy drodze krajowej nr 46, która na tym odcinku łączy także Górny Śląsk z ziemią kłodzką.
Wójcice położone są w paśmie wzniesień przebiegających na północ od Nysy do Otmuchowa, tzw. Pagórów Otmuchowsko-Nyskich pozostałych po zlodowaceniu środkowopolskim.
Ogólna powierzchnia Wójcic wynosi 1011,20 ha w tym:
Dominującym utworem glebowym w Wójcicach są piaski gliniaste lekkie, co jest jednym z atutów wpływających na możliwości rozwojowe wsi, albowiem występują tu znaczne, udokumentowane zasoby surowców mineralnych, a w szczególności kruszyw naturalnych i budowlanych. W południowej części wsi znajdują się zakłady eksploatacji kruszywa naturalnego.
Miejscowość Wójcice charakteryzuje się zróżnicowanymi warunkami mikroklimatycznymi, co związane jest ze zróżnicowaniem rzeźby terenu i obecnością wielkopowierzchniowych ekosystemów wodnych. Wyróżnikiem wioski jest bliskość Jeziora Nyskiego, które jest miejscem gniazdowania wielu gatunków ptaków (bączka, cyranki, remiza, dziwonii, mewy czarnogłowej), jak również odpoczynku w okresie wiosennym i jesiennym licznych gatunków przelotnych ptaków wodnych i błotnych, między innymi dzikich kaczek i gęsi. Z uwagi na występowanie rzadkich gatunków ptaków jezioro uznawane jest za ostoję ptactwa wodnego o randze europejskiej. Stwierdzono tu obecność rzadkich gatunków ptaków takich jak: ostrygojad, brodziec pławny, czajka towarzyska. Na północ od wsi, w ścianie piaskowni, występuje kolonia jaskółki brzegówki. Wody jeziora są bogate w sandacze, okonie, sumy i szczupaki.
Szczególnie cennym okazem flory, uznanym przez Wojewódzkiego Konserwatora Przyrody za pomnik przyrody, jest dąb szypułkowy rosnący niedaleko jeziora. Całą okolicę jeziora objęto ochroną prawną w formie Obszaru Chronionego Krajobrazu „Otmuchowsko-Nyskiego” oraz zaliczono ją do obszarów, które spełniają kryteria ostoi przyrody sieci Natura 2000.
Z brzegów jeziora rozciąga się widok na pobliskie Góry Opawskie, Jesionki z Pradziadem, Góry Złote i Bardzkie ze Śnieżnikiem. Przez miejscowość przebiega trasa rowerowa, która prowadzi od Nysy do Otmuchowa i dalej, a szlak ten nazywa się: „Rowerem wokół Jeziora Nyskiego”.
W Wójcicach jest 236 budynków mieszkalnych, w których mieszka 848 osób. Pod względem układu przestrzennego jest to typowa ulicówka, ze zwartą zabudową po obu stronach dwóch, biegnących przez całą miejscowość dróg, oraz rozbudowującymi się na obrzeżach nowymi osiedlami.
W centrum wsi znajdują się najważniejsze obiekty użyteczności publicznej takie jak: szkoła, przedszkole, kościół, sklepy, remiza strażacka, sala sportowa, park wiejski.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanych formach "Woyczicz" oraz "Woysczicz" w szeregu wsi w rejonie Otmuchowa lokowanych na prawie polskim "iure polonico".
Zapisane w języku łacińskim nazwy "Woyczicz" oraz "Woysczicz" są zniekształceniem staropolskiego słowiańskiego imienia jej założyciela Wojciecha. Imię to składa się z dwóch członów "woj" – "wojownik" oraz "ciech" – "cieszyć się" i oznacza „ten, któremu walka sprawia radość”. Zgermanizowana forma nazwy polskiej niemiecka nazwa "Woitz" wywodzi się od zdrobniałego derywatu imienia Wojciech – "Wojtek" oraz pochodnych tego imienia w języku niemieckim jak: Woitke, Witke, Voitke, Voytke, Woytke, Vogtke, Wogtke, Woetke, Wötke oraz Woyzeck. Miejscowość została wymieniona w dokumencie wydanym w 1332 roku w Otmuchowie w staropolskiej formie "Woytycz" wymieniając Mikołaja z Wójcic.
Polską nazwę "Wojciechowo" na nazwę miejscowości oraz niemiecką "Woitz" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku. Damrot w swojej książce wymienia również starsze nazwy z łacińskich dokumentów "Woyticz" z 1145 oraz czeską wersję "Wojtice".
Słownik geograficzny Królestwa Polskiego wydany w latach 1880–1902 notuje nazwę wsi pod polskimi nazwami "Wojcice" i wcześniejszą z 1418 "Woyczycz" oraz niemiecką "Woitz".
W okresie hitlerowskiego reżimu w latach 1936–1945 nazwę miejscowości zmieniono na całkowicie niemiecką "Eichenau O.S."
Historia.
Według źródeł historycznych Wójcice założone zostały w XIII w. (lata 1240–1260), ale już w 600 roku znajdowały się na tych terenach małe grupy pochodzenia słowiańskiego, które napłynęły ze wschodu jako myśliwi, rybacy, zbieracze. W 1155 r. papież Hadrian IV potwierdza przynależność Kasztelanii Otmuchów, do której należała osada Woitz – Wójcice, do biskupstwa wrocławskiego.
15 czerwca 1495 r. biskup wrocławski Jan Roth nakazał urzędowo, aby mieszkańcy, którzy jeszcze używają języka polskiego nauczyli się w ciągu pięciu lat języka niemieckiego. Zarządzenie germanizacyjne głosiło: "(...) surowy nakaz i zarządzenie dla mieszkańców i chłopów całej gminy Wójcice, należącej do zamku wokół i przy Otmuchowie położonej (...) ażeby używały niemieckiego języka i trzymały się go. Dotąd bowiem używają one prawie wyłącznie obcej, polskiej mowy i dlatego nie mogą przedstawić swoich potrzeb i porozumiewać się z naszymi urzędnikami inaczej jak przez tłumaczy (...) Zarządził książęca mość łaskawość tymże wójciczanom, którzy mówią po polsku i dotychczas posługują się językiem polskim, ażeby w ciągu najbliższych 5 lat nauczyli się i używali języka niemieckiego, powstrzymywali się od polskiego i nie postępowali inaczej".
Podczas wojny trzydziestoletniej osada Wójcice uległa zniszczeniu, zachował się jedynie stary kościół. W 1826 roku zaczęto budowę szkoły na terenie tzw. „ogrodu przykościelnego”. W następnym czterdziestoleciu Wójcice dopadały klęski epidemii cholery i powodzi z powodu wylewania Nysy Kłodzkiej w 1829 r. oraz cztery razy w 1860 r. Z tego powodu, rok później rozpoczęto prace nad regulacją rzeki Nysy.
W 1876 r. mieszkańcy wsi angażują się w budowę linii kolejowej, a 1.05.1901 r. zostaje otwarta osobowa stacja kolejowa. W tym czasie funkcjonuje już cukrownia w Otmuchowie i pierwszy bank (1880 r.). W 1906 r. w osobnym pomieszczeniu wydzielonym z gospody wiejskiej zaczyna swoją działalność poczta. W 1919 r. otworzono mleczarnię, a dwa lata później wieś została zelektryfikowana, w 1923 r. założono jednostkę Ochotniczej Straży Pożarnej. Miejscowość liczyła wtedy 275 domów mieszkalnych i 1021 mieszkańców.
Po zakończeniu działań wojennych, na skutek rozpętanej i przegranej przez Niemców II wojny światowej i umów międzynarodowych wieś znalazła się w granicach państwa polskiego. Tutejsi Niemcy wyjechali do Niemiec, a przybyli przesiedleńcy z miejscowości Łopatyn (dawne województwo tarnopolskie). Przywieźli oni ze sobą słynący cudami obraz Matki Boskiej Łopatyńskiej. Obecnie znajduje się on w miejscowym kościele.
Zabytki, architektura.
Do wojewódzkiego rejestru zabytków wpisane są:
inne zabytki:
Miejscowość charakteryzuje się różnorodnością zabudowy, bowiem znajdują się w niej przedwojenne, rodzinne zabudowania mieszkalno-gospodarcze, jak również współczesne o zróżnicowanym stylu domy willowe.
Rolnictwo.
Wieś nie ma charakteru typowo rolniczego. Zmieniające się uwarunkowania społeczno-gospodarcze sprawiły, że dla większości mieszkańców rolnictwo przestało być bazą ekonomiczną zapewniającą wystarczające warunki utrzymania. Powierzchnia gruntów ornych nie zmniejszyła się, lecz mniejsze gospodarstwa pozbywają się ziemi najczęściej dzierżawiąc ją większym. Gospodarstwa te produkują przede wszystkim pszenicę, rzepak, ziemniaki, kukurydzę, śladowe ilości buraków i innych zbóż. Hodowla zwierząt prawie zanikła, jedynie 3–4 rolników hoduje krowy lub świnie.
Przemysł.
W Wójcicach zlokalizowana jest kopalnia surowców mineralnych, która eksploatuje złoża położone na dnie zbiornika retencyjnego, usytuowanego w pradolinie rzeki Nysa Kłodzka.
Zespół Szkolno-Przedszkolny.
W Wójcicach znajduje się szkoła podstawowa i przedszkole tworzące Zespół Szkolno-Przedszkolny, który swoją siedzibę ma w budynku dawnej szkoły podstawowej, wybudowanym w 1826 r. W 1945 r. budynek ten, prawie nienaruszony działaniami wojennymi, przejęły władze polskie. Naukę szkolną rozpoczęło wówczas 150 uczniów.
Ochotnicza Straż Pożarna.
Ochotnicza Straż Pożarna działa od 1946 r. W 1970 r. wybudowano nową remizę strażacką, w której znalazła się również sala przeznaczona na zebrania, szkolenia, a także na imprezy towarzyskie. W 1979 roku drużyna z Wójcic wraz z trenerem Marianem Janczym reprezentowała Polskę na III Międzynarodowych Zawodach Młodych Strażaków, które odbywały się w Soczi nad Morzem Czarnym – zdobyła tam I miejsce. Również w 1982 roku strażacy z Wójcic brali udział w Międzynarodowych Zawodach Młodych Pożarników odbywających się w Czechosłowacji.
W maju 2008 roku OSP Wójcice została wcielona do krajowego systemu ratowniczo-gaśniczego.
LZS Wójcice.
We wsi działa Ludowy Zespół Sportowy Wójcice; drużyna piłki nożnej gra obecnie w klasie A. Największymi sukcesami zespołu była kilkukrotna gra w klasie A oraz występ w finale pucharu polski na szczeblu okręgowym. Barwy zespołu to czerwono-czarne. Działa również drużyna juniorów, grająca w klasie A.

</doc>
<doc id="406099" url="https://pl.wikipedia.org/wiki?curid=406099" title="Wójcin (województwo zachodniopomorskie)">
Wójcin (województwo zachodniopomorskie)

Wójcin (niem. "Waitendorf") – osada w Polsce położona w województwie zachodniopomorskim, w powiecie pyrzyckim, w gminie Warnice.
W latach 1975–1998 miejscowość należała administracyjnie do województwa szczecińskiego.
Wieś Wójcin powstała w XVI w. Początkowo funkcjonowała jako folwark Barnim "G", którego właścicielem była rodzina von Billerbeck. W roku 1819 związku z separacją gruntów folwark oddzielono, nadając mu nazwę "Thiedensfelde" (od nazwiska ówczesnego właściciela Georga Thiede). W tym samym roku wybudowano dwór i towarzyszące mu zabudowania gospodarskie. W 1852 r. pożar strawił cały folwark. W tymże roku nowy właściciel (Herman v.Boltenstern) podjął się natychmiast odbudowy dworu w stylu nowoczesnej willi, przekomponowano park oraz przebudowano zespół budynków folwarcznych. W roku 1863 majątek otrzymał nazwę "Waitendorf", która obowiązywała do roku 1945. 

</doc>
<doc id="406100" url="https://pl.wikipedia.org/wiki?curid=406100" title="Wójtostwo (powiat piotrkowski)">
Wójtostwo (powiat piotrkowski)

Wójtostwo – wieś w Polsce położona w województwie łódzkim, w powiecie piotrkowskim, w gminie Sulejów.
W latach 1975–1998 miejscowość należała administracyjnie do województwa piotrkowskiego.

</doc>
<doc id="406101" url="https://pl.wikipedia.org/wiki?curid=406101" title="Wójtostwo (województwo wielkopolskie)">
Wójtostwo (województwo wielkopolskie)

Wójtostwo – wieś w Polsce położona w województwie wielkopolskim, w powiecie poznańskim, w gminie Pobiedziska, nad jeziorem Wójtostwo. Należy do sołectwa Promno.
W latach 1975–1998 miejscowość należała administracyjnie do województwa poznańskiego.

</doc>
<doc id="406102" url="https://pl.wikipedia.org/wiki?curid=406102" title="Wójtowice (województwo dolnośląskie)">
Wójtowice (województwo dolnośląskie)

Wójtowice (niem. "Voigtsdorf b. Habelschwerdt") – wieś w Polsce położona w województwie dolnośląskim, w powiecie kłodzkim, w gminie Bystrzyca Kłodzka.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Położenie.
Wójtowice to wieś łańcuchowa leżąca na wschodnim stoku Górach Bystrzyckich, na zachód od Bystrzycy Kłodzkiej, na wysokości około 435-720 m n.p.m. Przez miejscowość przepływa niewielka rzeka Bystrzyca Łomnicka, dopływ Nysy Kłodzkiej.
Historia.
Pierwsza wzmianka o Wójtowicach pochodzi z 1357 roku, ale przypuszczalnie miejscowość istniała już w roku 1318. Do końca XV wieku wieś była własnością wójta Bystrzycy, potem została włączona do królewszczyzny. W XVIII wieku w górnej części Wójtowic powstało wolne sołectwo. W 1840 roku były tu: cztery młyny wodne, tartak, olejarnia, gorzelnia i szesnaście warsztatów rzemieślniczych (w tym osiem tkackich). W drugiej połowie XIX wieku w miejscowości powstały dwie gospody do obsługi turystów i pielgrzymów, w jednej z nich znajduje się obecnie ośrodek wypoczynkowy „Pod Dębem”. W obu gospodach były łącznie 33 miejsca noclegowe. W roku 1882 wieś została dotknięta katastrofalną ulewą i gradobiciem, w wyniku których zostały całkowicie zniszczone dwa budynki, kilkanaście innych zostało uszkodzonych i zginęło kilka osób. Po 1945 roku Wójtowice pozostały wsią rolniczą, zanikła natomiast funkcja letniskowa. W 1970 roku było tu 36 gospodarstw rolnych.
Zabytki.
Do wojewódzkiego rejestru zabytków wpisany jest obiekt:
Inne zabytki:

</doc>
<doc id="406103" url="https://pl.wikipedia.org/wiki?curid=406103" title="Wójtowice (województwo opolskie)">
Wójtowice (województwo opolskie)

Wójtowice (niem. Voigtsdorf) – wieś w Polsce położona w województwie opolskim, w powiecie brzeskim, w gminie Grodków.
W latach 1975–1998 miejscowość należała administracyjnie do województwa opolskiego.

</doc>
<doc id="406104" url="https://pl.wikipedia.org/wiki?curid=406104" title="Wójtówka (województwo dolnośląskie)">
Wójtówka (województwo dolnośląskie)

Wójtówka (dawniej niem. "Voigtsdorf b. Bad Landeck") – wieś w Polsce położona w województwie dolnośląskim, w powiecie kłodzkim, w gminie Lądek-Zdrój.
Położenie.
Wójtówka to niewielka wieś łańcuchowa leżąca w Górach Złotych, na północ od Lądka-Zdroju, w dolinie Borówkowego Potoku, na wysokości około 470-600 m n.p.m.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Historia.
Dokument wydany na początku XIV wieku przez króla Jana Luksemburskiego wzmiankuje Wójtówkę jako część państwa karpieńskiego. W 1641 roku właścicielem wsi stał się Siegmundow Hoffmanow von Lichtenstein, a w roku 1736 jego spadkobiercy sprzedali Wójtówkę miastu Lądek-Zdrój. Około 1840 roku Wójtówka była ośrodkiem gminy baptystów dla całego hrabstwa kłodzkiego. Nabożeństwa odbywały się tu w prywatnym domu, a w chrzty w stawie. W latach pięćdziesiątych XIX wieku część baptystów wywędrowała do Ameryki, a pozostali przyłączyli się do ewangelików. W drugiej połowie XIX wieku Wójtówka nadal pozostała wsią rolniczą. Ze względu na malowniczość otoczenia stała się celem wycieczek kuracjuszy z Lądka. Największą liczbę ludności Wojtówki odnotowano w 1871 roku (201 osób). Po 1945 roku miejscowość została zasiedlona tylko częściowo. W 1978 roku było tu 16 gospodarstw rolnych, w 1988 roku ich liczba zmalała do 6.
Zabytki.
Jedynym zabytkiem Wójtówki jest kościół filialny św. Antoniego wzniesiony w 1854 roku. We wnętrzu jest dzwon z 1799 roku oraz ołtarz, figury i droga krzyżowa pochodzące z XIX wieku. 
Szlaki turystyczne.
 Dolną część Wójtówki przecina Główny Szlak Sudecki im. Mieczysława Orłowicza, w tym fragmencie trasy prowadzący z Lądka-Zdroju przez Jawornik Wielki do Złotego Stoku.
 – przez Wójtówkę przebiega niebieski szlak rowerowy Lądek Zdrój – Wójtówka – Wrzosówka – Lądek Zdrój.

</doc>
<doc id="406105" url="https://pl.wikipedia.org/wiki?curid=406105" title="Wólka-Folwark (województwo mazowieckie)">
Wólka-Folwark (województwo mazowieckie)

Wólka-Folwark – wieś w Polsce położona w województwie mazowieckim, w powiecie wyszkowskim, w gminie Rząśnik.
W latach 1975–1998 miejscowość należała administracyjnie do województwa ostrołęckiego.

</doc>
<doc id="406106" url="https://pl.wikipedia.org/wiki?curid=406106" title="Wólka-Folwark (województwo podlaskie)">
Wólka-Folwark (województwo podlaskie)

Wólka-Folwark – wieś w Polsce położona w województwie podlaskim, w powiecie suwalskim, w gminie Bakałarzewo.
W latach 1975–1998 miejscowość należała administracyjnie do województwa suwalskiego.
Historia.
Nazwa Wólka pochodzi z niemieckiego "Weiler" i oznacza osada, osiedle, mała wola. 
Podczas II wojny światowej wieś nie odnotowała dużych strat. 7.12.1945 roku w Wólce Folwark było 15 gospodarstw gdzie mieszkało 124 Polaków. Obszar gruntów wynosił 247,2 ha. Miejscowość należała wówczas administracyjnie do gminy Wólka z siedzibą w Bakałarzewie.

</doc>
<doc id="406107" url="https://pl.wikipedia.org/wiki?curid=406107" title="Wólka Grodziska (województwo mazowieckie)">
Wólka Grodziska (województwo mazowieckie)

Wólka Grodziska – wieś w Polsce położona w województwie mazowieckim, w powiecie grodziskim, w gminie Grodzisk Mazowiecki.
Za Królestwa Polskiego istniała gmina Wólka Grodziska.
W latach 1975–1998 miejscowość należała administracyjnie do województwa warszawskiego.

</doc>
<doc id="406108" url="https://pl.wikipedia.org/wiki?curid=406108" title="Wólka Grodziska (województwo podkarpackie)">
Wólka Grodziska (województwo podkarpackie)

Wólka Grodziska – wieś w Polsce, położona w województwie podkarpackim, w powiecie leżajskim, w gminie Grodzisko Dolne.
W latach 1975–1998 wieś należała administracyjnie do województwa rzeszowskiego.
Historia.
Powstała pod koniec XVI wieku. Pierwsze wzmianki o istnieniu wsi wyodrębnionej z Grodziska pojawiły się w regestrach poborowych, które zapisali poborcy podatkowi ziemi przemyskiej z 1589 roku. Wieś wraz z Grodziskiem należała do "klucza przeworskiego" i posiadała 2 łanów kmiecych, 17 ogrodników i 4 komorników biednych.
W 1621 roku wieś została nazwana Zimny Potok - "Grodziska Wola seu alias Zimni Potok". W 1651 i 1658 roku wieś była wzmiankowana jako "Grodziska Wola" i należała do "klucza przeworskiego" ("własność szlachecka Jerzego Sebastiana Lubomirskiego").
Wieś położona w powiecie przemyskim, była własnością Barbary Lubomirskiej, została spustoszona w czasie najazdu tatarskiego w 1672 roku. 
W 1674 roku wieś była wzmiankowana jako "Grocziska Wola", w której było 39 domów.
Od marca 1870 roku wieś posiadała połączenie pocztowe w ramach urzędu pocztowego w Grodzisku. W okresie międzywojennym, do roku 1930 miejscowość posiadała status gminy wiejskiej.
Mieszkańcy wsi żywo kultywują zwyczaje wielkanocnych straży grobowych, zwanych także turkami.
Kościół.
19 czerwca 1971 dekretem bpa Ignacego Tokarczuka została erygowana parafia "pw. św. Maksymiliana Marii Kolbego". Jesienią 1971 roku przystąpiono do budowy murowanego kościoła, który został poświęcony 14 listopada 1971 roku przez bpa Tadeusza Błaszkiewicza. 14 sierpnia 2011 roku abp Józef Michalik dokonał konsekracji kościoła.
Oświata.
W 1906 roku w Wólce Grodziskiej powstała szkoła ludowa 1-klasowa.
3 maja 2001 roku na zebraniu założycielskim powstało Stowarzyszenie Rozwoju Wsi Wólka Grodziska. Powstanie stowarzyszenia było wynikiem zrywu rodziców, którzy sprzeciwili się likwidacji szkoły 6-klasowej i przekształceniu jej w szkołę 3-letnią. Rodzice mając na względzie bezpieczny rozwój swoich dzieci założyli stowarzyszenie. Początki działalności stowarzyszenia były bardzo trudne, mimo wielu problemów z uzyskaniem pozwoleń na prowadzenie szkoły rodzice się nie poddali.
1 września 2001 roku rozpoczęła działalność Społeczna Szkoła Podstawowa w Wólce Grodziskiej, z klasami IV-VI. Klasy młodsze były dalej prowadzone przez władze samorządowe. Dalsze starania rodziców i ludzi dobrej woli przyczyniły się do przejęcia całej szkoły 6-klasowej z przedszkolem.

</doc>
<doc id="406109" url="https://pl.wikipedia.org/wiki?curid=406109" title="Wólka Nadbużna (województwo mazowieckie)">
Wólka Nadbużna (województwo mazowieckie)

Wólka Nadbużna – wieś w Polsce, położona w województwie mazowieckim, w powiecie sokołowskim, w gminie Ceranów. Leży na lewym brzegu Bugu.
W latach 1975–1998 miejscowość należała administracyjnie do województwa siedleckiego.
Mieszkańcy wyznania rzymskokatolickiego należą do parafii Niepokalanego Poczęcia NMP w Ceranowie.

</doc>
<doc id="406111" url="https://pl.wikipedia.org/wiki?curid=406111" title="Wólka Nadbużna (województwo podlaskie)">
Wólka Nadbużna (województwo podlaskie)

Wólka Nadbużna – wieś w Polsce położona w województwie podlaskim, w powiecie siemiatyckim, w gminie Siemiatycze.
Według Powszechnego Spisu Ludności z 1921 roku Wólka Nadbużna liczyła 20 domów i zamieszkiwana była przez 114 osób (58 kobiet i 56 mężczyzn). Większość mieszkańców miejscowości (w liczbie 110 osób) zadeklarowała wówczas wyznanie prawosławne, a 4 pozostałe osoby podały wyznanie rzymskokatolickie. Podział religijny mieszkańców miejscowości odzwierciedlał ich strukturę narodowościową, gdyż 110 osób podało narodowość białoruską, a pozostałe 4 osoby zgłosiły narodowość polską. W okresie międzywojennym miejscowość znajdowała się w powiecie bielskim.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Siemiatyczach.

</doc>
<doc id="406112" url="https://pl.wikipedia.org/wiki?curid=406112" title="Wólka Orłowska (województwo lubelskie)">
Wólka Orłowska (województwo lubelskie)

Wólka Orłowska – wieś w Polsce położona w województwie lubelskim, w powiecie krasnostawskim, w gminie Izbica.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Izbica. Według Narodowego Spisu Powszechnego (III 2011 r.) wieś liczyła 568 mieszkańców.
Szlaki turystyczne.
 Szlak Tadeusza Kościuszki

</doc>
<doc id="406113" url="https://pl.wikipedia.org/wiki?curid=406113" title="Wólka Orłowska (województwo warmińsko-mazurskie)">
Wólka Orłowska (województwo warmińsko-mazurskie)

Wólka Orłowska – osada w Polsce położona w województwie warmińsko-mazurskim, w powiecie nidzickim, w gminie Nidzica.
Od jesieni 1944 w miejscowości, przy kopaniu rowów przeciwczołgowych, pracowali skierowani tu przez nazistów niemieckich jeńcy wojenni ze stalagu I B w Królikowie (6 osób).
W latach 1975–1998 miejscowość należała administracyjnie do województwa olsztyńskiego.
Na północny zachód od wsi leży Jezioro Wóleckie.

</doc>
<doc id="406114" url="https://pl.wikipedia.org/wiki?curid=406114" title="Wólka Piaseczna (województwo mazowieckie)">
Wólka Piaseczna (województwo mazowieckie)

Wólka Piaseczna – wieś w Polsce położona w województwie mazowieckim, w powiecie wyszkowskim, w gminie Długosiodło.
Wierni kościoła rzymskokatolickiego należą do parafii św. Rocha w Długosiodle.
Historia.
W latach 1921–1931 wieś leżała w województwie białostockim, w powiecie ostrowskim, w gminie Długosiodło.
Według Powszechnego Spisu Ludności z 1921 roku wieś zamieszkiwało 113 osób w 20 budynkach mieszkalnych. Miejscowość należała do parafii rzymskokatolickiej w Długosiodle. Podlegała pod Sąd Grodzki w Ostrowi i Okręgowy w Łomży; właściwy urząd pocztowy mieścił się w Długosiodle.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład dystryktu warszawskiego Generalnego Gubernatorstwa.
W latach 1975–1998 miejscowość należała administracyjnie do województwa ostrołęckiego.

</doc>
<doc id="406115" url="https://pl.wikipedia.org/wiki?curid=406115" title="Wólka Piaseczna (województwo podlaskie)">
Wólka Piaseczna (województwo podlaskie)

Wólka Piaseczna – wieś w Polsce położona w województwie podlaskim, w powiecie monieckim, w gminie Goniądz.
Na przełomie sierpnia i września 1944 wieś spacyfikowały oddziały Wehrmachtu. Część mieszkańców wywieziono na roboty przymusowe a 8 osób zamordowano (ustalono nazwiska ofiar). Budynki rozebrano lub spalono, inwentarz zrabowano.
W latach 1975–1998 miejscowość należała administracyjnie do województwa łomżyńskiego.
Wierni kościoła rzymskokatolickiego należą do parafii Wniebowstąpienia Pańskiego w Osowcu.

</doc>
<doc id="406116" url="https://pl.wikipedia.org/wiki?curid=406116" title="Wólka Plebańska (województwo lubelskie)">
Wólka Plebańska (województwo lubelskie)

Wólka Plebańska – wieś w Polsce położona w województwie lubelskim, w powiecie bialskim, w gminie Biała Podlaska.
Wierni Kościoła rzymskokatolickiego należą do parafii św. Anny w Białej Podlaskiej.
W latach 1975–1998 miejscowość należała administracyjnie do województwa bialskopodlaskiego.
W miejscowości znajduje się cmentarz prawosławny pochodzący z II poł. XIX wieku
Przez miejscowość przepływa niewielka rzeka Rudka, dopływ Krzny.

</doc>
<doc id="406117" url="https://pl.wikipedia.org/wiki?curid=406117" title="Wólka Plebańska (województwo świętokrzyskie)">
Wólka Plebańska (województwo świętokrzyskie)

Wólka Plebańska – wieś w Polsce położona w województwie świętokrzyskim, w powiecie koneckim, w gminie Stąporków.
W latach 1975–1998 miejscowość należała administracyjnie do województwa kieleckiego.
Wólka Plebańska jest punktem końcowym czarnego szlaku turystycznego prowadzącego z Rezerwatu przyrody Skałki Piekło.
Wierni kościoła rzymskokatolickiego należą do parafii św. Jacka i św. Katarzyny w Odrowążu.

</doc>
<doc id="406118" url="https://pl.wikipedia.org/wiki?curid=406118" title="Wólka Smolana (województwo mazowieckie)">
Wólka Smolana (województwo mazowieckie)

Wólka Smolana – wieś w Polsce położona w województwie mazowieckim, w powiecie sochaczewskim, w gminie Brochów. Leży na terenie Kampinoskiego Parku Narodowego. 
W 1926 r. powstała tu Ochotnicza Straż Pożarna, która w 2016 roku obchodziła 90-lecie istnienia. Na wyposażeniu OSP 639[M]93 - GBA 2,5/25 na podwoziu Renault Midliner M210 w zabudowie firmy Warzaszek - inzyneria samochodów specjalnych 
Do 1954 roku siedziba wiejskiej gminy Łazy. W latach 1975–1998 miejscowość należała administracyjnie do województwa warszawskiego.

</doc>
<doc id="406119" url="https://pl.wikipedia.org/wiki?curid=406119" title="Wólka Smolana (województwo świętokrzyskie)">
Wólka Smolana (województwo świętokrzyskie)

Wólka Smolana – wieś w Polsce położona w województwie świętokrzyskim, w powiecie koneckim, w gminie Smyków.
W latach 1975–1998 miejscowość należała administracyjnie do województwa kieleckiego.
Przez miejscowość przepływa niewielka rzeka Czarna Taraska dopływ Czarnej.
Przez wieś przechodzi czerwony szlak turystyczny z rezerwatu przyrody Diabla Góra do Łącznej.
Wierni Kościoła rzymskokatolickiego należą do parafii Matki Bożej Częstochowskiej w Miedzierzy.

</doc>
<doc id="406120" url="https://pl.wikipedia.org/wiki?curid=406120" title="Wólka Tarnowska (województwo lubelskie)">
Wólka Tarnowska (województwo lubelskie)

Wólka Tarnowska – wieś w Polsce położona w województwie lubelskim, w powiecie chełmskim, w gminie Wierzbica.
Wierni Kościoła rzymskokatolickiego należą do parafii św. Stanisława w Wereszczynie lub do parafii Niepokalanego Serca NMP w Syczynie.
W latach 1975–1998 miejscowość należała administracyjnie do województwa chełmskiego. Według Narodowego Spisu Powszechnego (III 2011 r.) liczyła 489 mieszkańców i była trzecią co do wielkości miejscowością gminy Wierzbica.
W latach 1954–1959 Wólka Tarnowska była siedzibą Gromady.

</doc>
<doc id="406121" url="https://pl.wikipedia.org/wiki?curid=406121" title="Wólka Tarnowska (województwo mazowieckie)">
Wólka Tarnowska (województwo mazowieckie)

Wólka Tarnowska dawniej też Wola Tarnowska – wieś w Polsce położona w województwie mazowieckim, w powiecie kozienickim, w gminie Magnuszew.
Wieś szlachecka Wola Tarnowska położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii św. Jana Chrzciciela w Magnuszewie.

</doc>
<doc id="406122" url="https://pl.wikipedia.org/wiki?curid=406122" title="Wólka (powiat niżański)">
Wólka (powiat niżański)

Wólka – wieś w Polsce położona w województwie podkarpackim, w powiecie niżańskim, w gminie Harasiuki.
W latach 1975–1998 miejscowość należała administracyjnie do województwa tarnobrzeskiego.
W miejscowości znajduje się cmentarz wojenny z I i II wojny światowej usytuowany przy głównej drodze przechodzącej przez miejscowość, trasa z Krzeszowa do Biłgoraja. Prawdopodobnie przed postawieniem obecnego ogrodzenia zajmował większy teren. Spoczywają tu żołnierze polegli w I i II wojnie światowej.

</doc>
<doc id="406123" url="https://pl.wikipedia.org/wiki?curid=406123" title="Wólka (województwo śląskie)">
Wólka (województwo śląskie)

Wólka – wieś w Polsce położona w województwie śląskim, w powiecie częstochowskim, w gminie Koniecpol.
W latach 1975–1998 miejscowość należała administracyjnie do województwa częstochowskiego.

</doc>
<doc id="406124" url="https://pl.wikipedia.org/wiki?curid=406124" title="Wólka (województwo wielkopolskie)">
Wólka (województwo wielkopolskie)

Wólka – wieś w Polsce położona w województwie wielkopolskim, w powiecie słupeckim, w gminie Strzałkowo.
W latach 1975–1998 miejscowość należała administracyjnie do województwa konińskiego.
We wsi znajduje się zabytkowy zespół pałacowy z XIX wieku. Składa się z:
Na terenie wsi znajduje się przystanek kolejowy.

</doc>
<doc id="406125" url="https://pl.wikipedia.org/wiki?curid=406125" title="Wólka Zaleska (województwo mazowieckie)">
Wólka Zaleska (województwo mazowieckie)

Wólka Zaleska – wieś w Polsce położona w województwie mazowieckim, w powiecie pułtuskim, w gminie Pokrzywnica.
W latach 1975–1998 miejscowość należała administracyjnie do województwa ciechanowskiego.

</doc>
<doc id="406126" url="https://pl.wikipedia.org/wiki?curid=406126" title="Wólka Zaleska (województwo podlaskie)">
Wólka Zaleska (województwo podlaskie)

Wólka Zaleska – wieś w Polsce położona w województwie podlaskim, w powiecie bielskim, w gminie Wyszki.
W latach 1921 – 1934 wieś należała do gminy Topczewo.
Według Powszechnego Spisu Ludności z 1921 roku wieś zamieszkiwało 86 osób, wśród których 81 było wyznania rzymskokatolickiego, a 5 mojżeszowego. Jednocześnie 81 mieszkańców zadeklarowało polską przynależność narodową, a 5 żydowską. Było tu 18 budynków mieszkalnych.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Stanisława w Topczewie.

</doc>
<doc id="406127" url="https://pl.wikipedia.org/wiki?curid=406127" title="Wroniawy (województwo łódzkie)">
Wroniawy (województwo łódzkie)

Wroniawy – wieś w Polsce położona w województwie łódzkim, w powiecie sieradzkim, w gminie Goszczanów.
W latach 1975–1998 miejscowość należała administracyjnie do województwa sieradzkiego.

</doc>
<doc id="406128" url="https://pl.wikipedia.org/wiki?curid=406128" title="Wroniawy (województwo wielkopolskie)">
Wroniawy (województwo wielkopolskie)

Wroniawy – wieś w Polsce położona w województwie wielkopolskim, w powiecie wolsztyńskim, w gminie Wolsztyn.
Historia.
Wieś istnieje co najmniej od XIV wieku. W 1314 roku dokumenty łacińskie notują niejakiego "Buckfalusa" z Wronowa.
W 1580 miejscowość liczyła 6 łanów powierzchni, z czego sołtys posiadał 2,2 łana. Mieszkało w niej także 2 zagrodników oraz 2 komorników. Wieś położona była wówczas w powiecie kościańskim województwa poznańskiego.
W XVIII wieku dobra wroniawskie leżały w Rzeczypospolitej Obojga Narodów i należały do rodu Gajewskich z Wolsztyna, którzy zakupili je w 1793 roku. Po rozbiorach Polski miejscowość znalazła się w zaborze pruskim. W okresie Wielkiego Księstwa Poznańskiego (1815-1848) miejscowość wzmiankowana jako Wroniawy należała do wsi większych w ówczesnym powiecie babimojskim rejencji poznańskiej.
W początku XIX wieku Antonina z Gajewskich (1790–1866) wniosła majątek ten jako swoje wiano wychodząc za mąż za Stanisława Platera polskiego historyka, geografa, tłumacza, pioniera polskiej i światowej statystyki, kartografa oraz encyklopedystę. Wroniawy należały wówczas do wolsztyńskiego okręgu policyjnego tego powiatu i stanowiły siedzibę majątku Wroniawy, który należał do Antoniny Platerowej z domu Gajewskiej.
Według spisu urzędowego z 1837 roku Wroniawy liczyły 535 mieszkańców, którzy zamieszkiwali 29 dymów (domostw).
W XIX-wiecznym Słowniku geograficznym Królestwa Polskiego miejscowość wymieniona jest jako wieś leżąca w powiecie babimojskim. Dzieliła się na dwie części wiejską oraz dworską. Według słownika pod koniec XIX wieku część wiejska liczyła 68 domów, w których mieszkało 533 mieszkańców z czego 519 katolików i liczyła 330 hektarów powierzchni. Część dworska miała 20 domów z 287 mieszkańcami z czego 279 wyznania katolickiego. Miejscowość wraz z polami zajmowała 2118 hektarów i przynosiła dochód w wysokości 11 573 marek. We wsi znajdowała się miejscowa szkoła katolicka oraz gorzelnia o napędzie parowym. Słownik notuje nazwy części wsi oraz pól: "Glinki", "Pastewnik", "Przewóz","Piaski", "Góry", a także wzgórza "Winnica" i "Białe Góry".
W latach 1975–1998 miejscowość należała administracyjnie do województwa zielonogórskiego.
We Wroniawach znajduje się kościół pw. Miłosierdzia Bożego (działa od 1988 roku, poświęcony w 2010), dom wczasowy, biblioteka oraz szkoła podstawowa.

</doc>
<doc id="406129" url="https://pl.wikipedia.org/wiki?curid=406129" title="Wronin (województwo małopolskie)">
Wronin (województwo małopolskie)

Wronin – wieś w Polsce położona w województwie małopolskim, w powiecie proszowickim, w gminie Koniusza.
Wieś położona w końcu XVI wieku w powiecie proszowskim województwa krakowskiego była własnością klasztoru kanoników regularnych Świętego Ducha w Krakowie. W latach 1975–1998 miejscowość należała administracyjnie do województwa krakowskiego.
Historia.
Nazwa wsi pochodzi od przezwiska Wrona lub Wronek, które nosił założyciel wsi. Trudno określić, kiedy to miało miejsce, gdyż przed 1222 rokiem biskup krakowski Iwo Odrowąż, założywszy szpital (przytułek) dla ubogich na Prądniku pod Krakowem i osadziwszy przy nim braci szpitalnych św. Ducha, nadał mu jako uposażenie dwie wsie: Wronin Wielki i Wronin Mały („villam ronin utramque Majorem scilicet et Minorem...”). Wcześniej jednak Wronin należał do biskupów krakowskich. Wieś zatem mogła istnieć już w X–XI wieku. W roku 1306 Władysław I Łokietek przeniósł Wronin (Wronin Wielki) na prawo niemieckie.
Jan Długosz w Liber Beneficiorum (1470–80) podaje, że wieś należy do klasztoru św. Ducha na Prądniku (w Krakowie) i we wsi było 14 łanów kmiecych, z których każdy dawał po 2 grzywny czynszu i odrabiał jeden dzień pańszczyzny w tygodniu własnym wozem lub pługiem. W zamian należało płacić po 3 grzywny czynszu. Dodatkowo z każdego łanu oddawano po 30 jaj, po mierze żyta i dwie miary owsa, 4 kapłony i 4 grosze. W tym czasie jeden łan rozdzielono między karczmarza z karczmy i 3 zagrodników. Zagrodnicy ci odrabiali po jednym dniu pieszo tygodniowo. Czynszu nie płacili. Dziesięcinę kmiecie oddawali do prebendy Karniowskiej w kanonii krakowskiej, ale z folwarku dziesięcinę pobierał zakon św. Ducha. Ponadto we wsi był folwark klasztorny.
Zgodnie z rejestrem poborowym z roku 1581 klasztor płacił pobór od 8 ½ łana kmiecego, 3 zagrodników z rolą, 4 komorników z bydłem i 6 komorników bez bydła.
Do końca XIX wieku Wronin należał do parafii pw. św. Mikołaja w Czulicach, a obecnie do parafii pw. Wniebowzięcia NMP w Biórkowie Wielkim. Również od wczesnego średniowiecza do połowy XV wieku wieś znajdowała się pod jurysdykcją kasztelana brzeskiego, a od końca XV wieku do 1795 roku Wronin należał do powiatu proszowickiego.
Rejestr poborowy województwa krakowskiego z roku 1629 informuje, że Krzysztof Łoś oddał w imieniu właściciela — braci zakonu św. Ducha z Krakowa, pobór ze wsi od 8 ¼ łana kmiecego, 3 zagród z rolą, 4 komorników z bydłem i 6 komorników bez bydła. Łącznie pobór ze wsi wynosił 42 floreny i 8 groszy. Rejestr z roku 1680 nie wykazał prawie żadnych zmian, ubył tylko ¼ łanu kmiecego. Pobór wyniósł 380 florenów i 12 groszy.
W latach 1783–1792 Wronin, wspólnie z Wrońcem i zabudowaniami karczmy Opalona przy drodze do Proszowic, należał do dóbr szpitala św. Ducha w Krakowie. Dobra te obejmowały łącznie 39–40 domów (dwa dwory i dwa folwarki, 2 karczmy (w tym: karczma Opalona z 2 zabudowaniami i 10 mieszkańcami, z których 4–6 osób to Żydzi). Ponadto w dobrach tych było 5 zagród kmiecych, 25 zagród zagrodników z rolą, 1 zagroda chałupnika z tzw. ogrodem, 3 komorników i 1 rzemieślnik. Łącznie było tu 154–184 osób (w tym: 4–10 Żydów). W dworach mieszkało 6 przedstawicieli szlachty. Sam Wronin liczył 27–30 domów (w tym dwór i folwark, karczma, browar (prowadzony przez rodzinę żydowską) i 3 zagrody kmieci, kuźnia z kowalem i 21 zagród zagrodników i 1–2 chałupników) i mieszkało tu 80–100 osób.
W roku 1827 wieś liczyła 34 gospodarstwa (domy) i 245 mieszkańców. Około roku 1880 folwark poduchowny mający 782 morgi (łącznie z wronieckim) nabył na licytacji za 72400 srebrnych rubli niejaki Suchecki. W roku 1883 folwark ten obejmował 516 mórg gruntów ornych i ogrodów, 47 mórg łąk, 11 mórg pastwisk, 61 mórg lasu i zarośli i 24 morgi nieużytków oraz placów. Dwór i zabudowania folwarczne składały się z 1 budynku murowanego i 13 drewnianych.
Od 1 połowy XIX wieku do połowy XX wieku Wronin należał do gminy Wierzbno.
Znajduje się tam ochotnicza straż pożarna, kaplica, boisko do piłki nożnej, oraz sala dyskotekowa.
Patronem kaplicy jest Święty Florian.

</doc>
<doc id="406130" url="https://pl.wikipedia.org/wiki?curid=406130" title="Wronin (województwo opolskie)">
Wronin (województwo opolskie)

Wronin (dodatkowa nazwa w j. niem. Wronin, 1936-45 "Vierraben") – wieś w Polsce, położona w województwie opolskim, w powiecie kędzierzyńsko-kozielskim, w gminie Polska Cerekiew.
W latach 1975–1998 miejscowość należała administracyjnie do województwa opolskiego.
Nazwa.
Według Heinricha Adamy'ego nazwa wywodzi się od polskiej nazwy ptaka "„wrony”". W swoim dziele o nazwach miejscowych na Śląsku wydanym w 1888 roku we Wrocławiu jako nazwę najstarszą wymienia "„Wronow”" podając jej znaczenie "„Krahendorf”" czyli w języku polskim "„Wieś wron”".
Opis.
We Wroninie znajduje się Zespół Szkolno - Przedszkolny, do którego uczęszczają dzieci z okolicznych wiosek.
Ponadto istnieją dwa samoobsługowe sklepy Spożywczo-Przemysłowe (Delicja oraz Młyn-Pol), Przychodnia Lecznicza, Ochotnicza Straż Pożarna, Punkt Kasowy Banku Spółdzielczego, Rolnicza Spółdzielnia Produkcyjna oraz prywatna hodowla koni.
We Wroninie mieści się plac zabaw położony przy Zespole Szkolno - Przedszkolnym oraz boisko, na którym mecze swe rozgrywa drużyna LZS Fortuna Witosławice.
Historia.
Wieś powstała w 1294.
Komunikacja.
Układ drogowy.
Przez Wronin przechodzi ważna droga wojewódzka:
421.
Linki zewnętrzne.
Zespół Szkolno - Przedszkolny we Wroninie

</doc>
<doc id="406131" url="https://pl.wikipedia.org/wiki?curid=406131" title="Wronka (województwo mazowieckie)">
Wronka (województwo mazowieckie)

Wronka – wieś w Polsce położona w województwie mazowieckim, w powiecie żuromińskim, w gminie Lubowidz.
Wierni Kościoła rzymskokatolickiego należą do parafii św. Wawrzyńca w Starym Dłutowie.
W latach 1975–1998 miejscowość należała administracyjnie do województwa ciechanowskiego.

</doc>
<doc id="406132" url="https://pl.wikipedia.org/wiki?curid=406132" title="Wronka (województwo warmińsko-mazurskie)">
Wronka (województwo warmińsko-mazurskie)

Wronka (niem. "Klein Wronnen", 1938–1945 "Kleinwarnau") – wieś w Polsce położona w województwie warmińsko-mazurskim, w powiecie giżyckim, w gminie Giżycko.
W latach 1975–1998 miejscowość należała administracyjnie do województwa suwalskiego.

</doc>
<doc id="406133" url="https://pl.wikipedia.org/wiki?curid=406133" title="Wronki (województwo warmińsko-mazurskie)">
Wronki (województwo warmińsko-mazurskie)

Wronki (niem. "Fronicken", do 1938 r. "Wronken") – wieś w Polsce, położona w województwie warmińsko-mazurskim, w powiecie oleckim, w gminie Świętajno.
W latach 1975–1998 miejscowość należała administracyjnie do województwa suwalskiego.
Nazwa.
16 lipca 1938 r. w miejsce nazwy Wronken wprowadzono nazwę Fronicken. 12 listopada 1946 r. nadano miejscowości polską nazwę Wronki.
Historia.
Miejscowość została założona przed 1600 rokiem, prawdopodobnie jeszcze w czasach wielkiej kolonizacji księcia Albrechta Hohenzollerna. W tym czasie do chłopów czynszowych należało 18 włók, a do sołtysa – 2. Na przełomie XVIII i XIX w. Wronki były wsią królewską. W 1875 r. otwarto w miejscowości szkołę; w okresie dwudziestolecia międzywojennego zatrudniała ona jednego nauczyciela i jedną nauczycielkę.
W 1933 r. w miejscowości mieszkały 342 osoby, a w 1939 r. – 457 osób. W 1938 r. we Wronkach mieszkały 342 osoby.
Nieoficjalna część miejscowości – Wesołowo (niem. Kleinfronicken), została założona w 1565 r. na prawie lennym w wyniku nadania Ambrożemu Kolbitzerowi 28 włók lasu.
Zabytki.
Do rejestru zabytków Narodowego Instytutu Dziedzictwa wpisany jest:

</doc>
<doc id="406134" url="https://pl.wikipedia.org/wiki?curid=406134" title="Wronowice (województwo lubelskie)">
Wronowice (województwo lubelskie)

Wronowice – wieś w Polsce, położona w województwie lubelskim, w powiecie hrubieszowskim, w gminie Werbkowice. Leży nad rzeką Huczwą. 
Wieś jest sołectwem w gminie Werbkowice. 
W latach 1975–1998 wieś należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 247 mieszkańców i była trzynastą co do wielkości miejscowością gminy Werbkowice.
Historia.
Wronowice, w roku 1482 pisano jako Wronowycze. Wieś położona historycznie w staropolskim powiecie bełskim. W roku 1439 w dokumentach notowany jest rycerz Sdrod z Wronowa jako poręczający pożyczkę zaciągniętą u Świętosława, rządcy z Telatyna. W 1564 wieś stanowiła własność rodu Turkowickich i Nurzyńskich. Seweryn Uruski w swym herbarzu na jej ówczesnego dziedzica wskazuje Stanisława Miłoszewskiego łowczego bełskiego. Wieś posiadała podówczas 3 1/4 łana gruntów uprawnych. W 1629 Wronowice należą do Macieja Borzęckiego wojskiego bełskiego. Według Słownika geograficznego Królestwa Polskiego z roku 1895 wieś i folwark w powiecie hrubieszowskim, gminie Miętkie, parafii Tyszowice, odległe 15 wiorst od Hrubieszowa, około 1886 mają dwa młyny wodne. Według spisu miast, wsi, osad Królestwa Polskiego w roku 1827 było tu 41 domów i 237 mieszkańców. W r. 1886 dobra Wronowice składały się z folwarków Wronowice i Kożuchy oraz przyległości Leśniczówka. Rozległość dominalna wynosiła 1290 mórg w tym: gruntów ornych i ogrodów mórg 607, łąk mórg 180, pastwisk mórg 187, lasów mórg 253, nieużytków mórg 163. Budynków murowanych było 3, drewnianych 25, las nieurządzony. Wieś Wronowice posiadała wówczas osad 29 z gruntem mórg 343; wieś Kożuchy posiadały osad 9, gruntu mórg 28.

</doc>
<doc id="406135" url="https://pl.wikipedia.org/wiki?curid=406135" title="Wronowice (województwo łódzkie)">
Wronowice (województwo łódzkie)

Wronowice – wieś w Polsce położona w województwie łódzkim, w powiecie łaskim, w gminie Łask. W latach 1975–1998 miejscowość należała administracyjnie do województwa sieradzkiego. 
Jest to stara wieś powstała zapewne w XIV w. należąca do erygowanej w 1356 r. parafii w Łasku. W XVIII w. powstał tu folwark. Obok stał niewielki dworek. Na pocz. XX w. zbudowano tu gorzelnię. Ocalała w niej część urządzeń z okresu jej powstania. Po wojnie do lat 90. XX w. była własnością PGR. Obecnie jest własnością prywatną i produkuje alkohol z ziemniaków lub zbóż. Po dawnym założeniu dworskim została tylko aleja grabowa – pomnik przyrody, obok okazałe pomnikowe trzy dęby. We Wronowicach 1 lutego 1863 r. oddział powstańczy Józefa Tampickiego i ks. Józefa Czajkowskiego starł się z Rosjanami i uległ rozproszeniu.

</doc>
<doc id="406136" url="https://pl.wikipedia.org/wiki?curid=406136" title="Wronowice (województwo małopolskie)">
Wronowice (województwo małopolskie)

Wronowice – wieś w Polsce położona w województwie małopolskim, w powiecie nowosądeckim, w gminie Łososina Dolna. W latach 1975–1998 miejscowość należała administracyjnie do województwa nowosądeckiego.

</doc>
<doc id="406137" url="https://pl.wikipedia.org/wiki?curid=406137" title="Wronowo (województwo mazowieckie)">
Wronowo (województwo mazowieckie)

Wronowo – wieś w Polsce położona w województwie mazowieckim, w powiecie makowskim, w gminie Karniewo.
W latach 1975–1998 miejscowość należała administracyjnie do województwa ciechanowskiego.
Linki zewnętrzne.
 

</doc>
<doc id="406138" url="https://pl.wikipedia.org/wiki?curid=406138" title="Wronowo (województwo podlaskie)">
Wronowo (województwo podlaskie)

Wronowo – wieś w Polsce położona w województwie podlaskim, w powiecie suwalskim, w gminie Raczki.
W latach 1975–1998 miejscowość należała administracyjnie do województwa suwalskiego.

</doc>
<doc id="406139" url="https://pl.wikipedia.org/wiki?curid=406139" title="Wronów (województwo dolnośląskie)">
Wronów (województwo dolnośląskie)

Wronów – wieś w Polsce położona w województwie dolnośląskim, w powiecie górowskim, w gminie Niechlów.
Podział administracyjny.
W latach 1975–1998 miejscowość należała administracyjnie do województwa leszczyńskiego.

</doc>
<doc id="406140" url="https://pl.wikipedia.org/wiki?curid=406140" title="Wronów (województwo opolskie)">
Wronów (województwo opolskie)

Wronów () – wieś w Polsce, położona w województwie opolskim, w powiecie brzeskim, w gminie Lewin Brzeski.
W latach 1975–1998 miejscowość należała administracyjnie do województwa opolskiego.
Zabytki.
Do wojewódzkiego rejestru zabytków wpisany jest:

</doc>
<doc id="406141" url="https://pl.wikipedia.org/wiki?curid=406141" title="Wronów (województwo świętokrzyskie)">
Wronów (województwo świętokrzyskie)

Wronów – wieś w Polsce położona w województwie świętokrzyskim, w powiecie ostrowieckim, w gminie Waśniów.
Historia.
Wieś notowana w XV wieku. Według Jana Długosza role folwarczne, należące tu do kilku dziedziców, oddawały dziesięcinę plebanowi z Waśniowa. Łany kmiece natomiast biskupowi krakowskiemu. W 1578 Kalikst Michowski płacił tu od 5 osadników, 1¼ łanu kmiecego, 5 zagrodników z rolą i 3 ubogich komorników
W 1827 było tu 15 domów i 89 mieszkańców. Według Słownika geograficznego Królestwa Polskiego w 1886 wieś miała 24 domy i 188 mieszkańców. Wronów należał do parafii Waśniów i gminy Boksyce. Miejscowy folwark miał powierzchnię 334 mórg, z czego grunty orne i ogrody zajmowały 235 mórg, łąki – 18, lasy – 24, pastwiska – 1 morgę, a nieużytki – 56. Na folwarku było 12 budynków drewnianych. Ziemi włościańskiej było we Wronowie 251 mórg
W latach 1975–1998 miejscowość należała administracyjnie do województwa kieleckiego.
Zabytki.
Zespół dworski, wpisany do rejestru zabytków nieruchomych (nr rej.: A.628/1-5 z 12.12.1957 i z 28.02.2013):

</doc>
<doc id="406142" url="https://pl.wikipedia.org/wiki?curid=406142" title="Wronów (powiat pleszewski)">
Wronów (powiat pleszewski)

Wronów – wieś w Polsce położona w województwie wielkopolskim, w powiecie pleszewskim, w gminie Gizałki, przy drodze wojewódzkiej 443.
W latach 1975–1998 miejscowość należała administracyjnie do województwa kaliskiego.
Według miejscowych przekazów nazwa wsi pochodzi od dużej ilości wron mających gniazda w okolicy. Około roku 1890 obok Wronowa był folwark, którym zarządzał Dymecki. .
Przed I wojną światową we wsi działały 3 wiatraki, obecnie zachował się jeden, datowany na połowę XIX w. Wiatrak został przerobiony na elektryczny, dlatego nie ma śmigieł. We Wronowie, tak jak i w innych okolicznych miejscowościach, stoją budynki z rudy darniowej.
We Wronowie funkcjonuje Jednostka Ochotniczej Straży Pożarnej. Powstała w roku 1926 i jest jedną z najstarszych jednostek na terenie gminy Gizałki. Obecnie jednostka liczy 28 członków czynnych, posiada samochód pożarniczy Star 244 GBAM oraz podstawowy sprzęt. .

</doc>
<doc id="406143" url="https://pl.wikipedia.org/wiki?curid=406143" title="Wróble (województwo kujawsko-pomorskie)">
Wróble (województwo kujawsko-pomorskie)

Wróble – wieś w Polsce, położona w województwie kujawsko-pomorskim, w powiecie inowrocławskim, w gminie Kruszwica.
Podział administracyjny.
W latach 1975–1998 miejscowość należała województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 125 mieszkańców. Jest 35. co do wielkości miejscowością gminy Kruszwica.
Historia wsi.
Prehistoria.
Ślady osadnictwa na terenie Wróbli sięgają neolitu. Według ustaleń archeologów lotniczych - pod powierzchnią ziemi znajdują się minimum 3 budynki oraz liczne jamy zasobowe.
Średniowiecze.
Wróble to dawna wieś rycerska.
Wiek XVI.
W XVI wieku (w dokumentach z 1560 roku) wieś wymieniana jest jako część składowa parafii w Piaskach. Najprawdopodobniej znano ją pod nazwą "Wróblewo". W roku 1557 gospodarstwo Stanisława Dorza wykupił Jan Niemojewski z Niemojewa- jeden z przywódców reformacji. Byli tam jeszcze Dorz Wiktor, Waryn i Feliks, którzy mieli ½ łana ziemi oraz zagrodnicy: Piotr Masteński miał 2 łany, Szymon Masteński ½ łana i Wawrzyn Masteński ½ łana. Przez pewien czas daninę w postaci dziesięciny ze wsi pobierali wikariusze kruszwiccy.
Wieki XVIII i XIX.
W wyniku I rozbioru Polski z 1772 roku Wróble znalazły się w Królestwie Pruskim, w latach 1807-1815 należały do Księstwa Warszawskiego. W połowie XIX wieku wieś miała powierzchnię 742 ha, 7 domów i 170 mieszkańców. Z ogólnej liczby mieszkańców było 149 katolików. Znajdował się tutaj duży majątek ziemski (z pałacem i parkiem) początkowo prowadzony przez Grabskiego, potem przejęty przez administrację niemiecką. W 1896 roku położono kamienny bruk.
Wiek XX.
W 1905 rozparcelowano część majątku, dając tym samym ziemię pod osadnictwo niemieckie (12 domostw). Mieszkańcy Wróbli mieli parafię i szkołę katolicką w Piaskach, a parafię ewangelicką w Kruszwicy i szkołę ewangelicką w Bródzkach. W 1929 roku 2-krotnie rozparcelowano majątek między miejscowych chłopów. Ostatnim administratorem był Lipowicz.
Międzywojnie.
W 1918 roku powstała OSP (przejęła sprzęt urzędu celnego w Paprosie). Już wcześniej otwarto szkołę podstawową. Ze środków gminnych powstał dom socjalny. We wsi znajdowały się także sady należące do kruszwickiej winiarni Henryka Makowskiego. W latach 1929-1931 zamieszkiwała tutaj ekscentryczna hrabina Karolina Kalinowska, następnie pałac przejęli Aniela i Piotr Kłyskowie z Poznania. Od 1936 roku w pałacu zamieszkał ostatni przedwojenny burmistrz Kruszwicy - Stanisław Borowiak. 
II wojna światowa.
Po wybuchu wojny (wojska niemieckie wkroczyły tutaj 6 września), Wróble znalazły się na terenach wcielonych do III Rzeszy - w Kraju Warty. W czasie trwania kampanii wrześniowej zginęli: M. Tadzik, L. Lemanik; w wyniku egzekucji: J. Świecz, J. Kabat. Opinie cywilów niemieckich z Pieck oszczędziła tego losu późniejszemu dyrektorowi szkoły i wieloletniemu komendantowi OSP - Janowi Walińskiemu. Zniszczono pierwotną figurę św. Antoniego, figurę Matki Boskiej przed podobnym losem ochronił, przechowując ją A. Wąsowski. Nazwę wsi zmieniono na Sperlingshoff. 31 lipca 1940 roku większość mieszkańców (właścicieli gospodarstw) wysiedlono do Generalnego Gubernatorstwa. Kilku innych mieszkańców nie powróciło, ginąc na wysiedleniu m.in. od chorób. 
Okres powojenny.
We wsi działał kowal, a także działalność prowadził punkt dentystyczny. W latach 70. z powodu małej liczby uczniów (poniżej 20) zamknięto szkołę, obecnie przeznaczono ją na mieszkania i świetlicę wiejską. Przez okres PRL-u funkcjonowała zlewnia mleka. Życie kulturalne organizowała miejscowa OSP poprzez organizacje obchodów uroczystości narodowych, zabaw tanecznych i działalność teatru amatorskiego.
Współczesność.
Współcześnie dzieci z Wróbli korzystają ze szkoły podstawowej we Woli Wapowskiej. Mieszkańcy Wróbli uczestniczyli czynnie w jej rozbudowie. Najwięcej cegiełek na budowę szkoły wykupili: Jan Głowacki i Paweł Kanarek. Najbliższe gimnazjum znajduje się w Bachorcach, szkoła ponadgimnazjalna w Kruszwicy. W 2004 roku miejscowy pałac spłonął. We Wróblach przez pewien czas mieszkał trener Pawła Nastuli - Wojciech Borowiak, z którym judoka zdobył złoty medal olimpijski w 1996 roku.
Położenie.
W granicach sołectwa Wróble znajduje się także miejscowość Wolany (2 rodziny). Przez wieś przebiega linia kolejowa nr 131 Chorzów Batory – Tczew (najbliższa stacja kolejowa - Karczyn, około 2 km na północ) oraz gazociąg. W odległości 2 km na zachód znajduje się jezioro Tryszczyń.
Zabytki i pomniki przyrody.
We wsi znajdują się dwie przydrożne kapliczki z XIX w.: Matki Boskiej i św. Antoniego oraz krzyże drewniane: postawiony w 1945 roku oraz w 1957 roku (Wolany). W parku znajdują się 2 pomniki przyrody: buk zmiennobarwny i lipa o obwodzie 360 cm. Nieopodal znajdują się pozostałości przedwojennego niemieckiego cmentarza dla ofiar cholery (lokalizacji polskiego odpowiednika bliżej nie ustalono).

</doc>
<doc id="406144" url="https://pl.wikipedia.org/wiki?curid=406144" title="Wróble (województwo podlaskie)">
Wróble (województwo podlaskie)

Wróble – wieś w Polsce położona w województwie podlaskim, w powiecie wysokomazowieckim, w gminie Wysokie Mazowieckie.
Wierni kościoła rzymskokatolickiego należą do parafii św. Jana Chrzciciela w Wysokiem Mazowieckiem.
Historia.
W roku 1827 miejscowość liczyła 21 domów i 144 mieszkańców. 
Pod koniec XIX w. wieś w powiecie "mazowieckim", gmina Wysokie Mazowieckie, parafia "Kulesze".
W roku 1921 we wsi naliczono 19 budynków z przeznaczeniem mieszkalnym oraz 102. mieszkańców (49. mężczyzn i 53 kobiety). Wszyscy podali narodowość polską i wyznanie rzymskokatolickie.
W latach 1975–1998 miejscowość należała administracyjnie do województwa łomżyńskiego.

</doc>
<doc id="406145" url="https://pl.wikipedia.org/wiki?curid=406145" title="Wróble (województwo warmińsko-mazurskie)">
Wróble (województwo warmińsko-mazurskie)

Wróble – osada w Polsce położona w województwie warmińsko-mazurskim, w powiecie ostródzkim, w gminie Grunwald.
W latach 1975–1998 miejscowość należała administracyjnie do województwa olsztyńskiego.

</doc>
<doc id="406146" url="https://pl.wikipedia.org/wiki?curid=406146" title="Wróblewo (województwo dolnośląskie)">
Wróblewo (województwo dolnośląskie)

Wróblewo – wieś w Polsce położona w województwie dolnośląskim, w powiecie wołowskim, w gminie Wołów.
Podział administracyjny.
W latach 1975–1998 miejscowość należała administracyjnie do województwa wrocławskiego.
Krótki opis.
Mała miejscowość położona przy kompleksie leśnym należącym do Nadleśnictwa Wołów. We Wróblewie znajduje się dom leśniczego, prywatna stajnia oraz przydrożna kapliczka. Pozostałe zabudowania to domy mieszkalne. Mieszkańców Wróblewa obejmuje parafia w Pełczynie.
Demografia.
Według Narodowego Spisu Powszechnego (III 2011 r.) liczyło 17 mieszkańców. Jest najmniejszą miejscowością gminy Wołów.
Komunikacja.
W roku 2008 do wsi doprowadzono asfaltową drogę ze wsi Pełczyn. Na tej trasie kursuje jedynie autobus szkolny.

</doc>
<doc id="406147" url="https://pl.wikipedia.org/wiki?curid=406147" title="Wróblewo (powiat mławski)">
Wróblewo (powiat mławski)

Wróblewo – wieś w Polsce położona w województwie mazowieckim, w powiecie mławskim, w gminie Radzanów.
Wierni Kościoła rzymskokatolickiego należą do parafii św. Rocha w Radzanowie.
W latach 1975–1998 miejscowość należała administracyjnie do województwa ciechanowskiego. Wróblewo posiada własną jednostkę Ochotniczej Straży Pożarnej, Szkołę Podstawową im.Stefana Wyszyńskiego oraz ośrodek rekreacyjno-sportowy rozlegający się na 3ha na którego terenie są 2 boiska do gry, plac zabaw dla dzieci, stanowiska dla wędkarzy, plaża oraz piękny stwa. Wieś ta jest dość rozbudowana, liczba mieszkańców przekracza 200 osób łącznie z ludnością zamieszkującą kolonie tj. Tartak Wróblewo oraz Budy Wróblewskie. Miejscowość położona jest na wzniesieniach Mławskich 24 km od trasy E7.

</doc>
<doc id="406148" url="https://pl.wikipedia.org/wiki?curid=406148" title="Wróblewo (województwo pomorskie)">
Wróblewo (województwo pomorskie)

Wróblewo (niem. "Sperlingsdorf") – wieś w Polsce położona w województwie pomorskim, w powiecie gdańskim, w gminie Suchy Dąb na obszarze Żuław Gdańskich. 
Wieś należąca do Żuław Steblewskich terytorium miasta Gdańska położona była w drugiej połowie XVI wieku w województwie pomorskim. W latach 1945-1998 miejscowość nieprzerwanie należała do województwa gdańskiego.
Zabytki.
Według rejestru zabytków NID na listę zabytków wpisane są:
XVI-wieczny kościół pw. Wniebowzięcia NMP znajduje się nad brzegiem Motławy. Od 2009 znajdują się tu fotograficzne kopie malowanych skrzydeł ołtarza głównego (obecnie w Muzeum Narodowym w Gdańsku), nadrukowane na deskę.

</doc>
<doc id="406149" url="https://pl.wikipedia.org/wiki?curid=406149" title="Wróblowice (województwo małopolskie)">
Wróblowice (województwo małopolskie)

Wróblowice – wieś w Polsce, położona w województwie małopolskim, w powiecie tarnowskim, w gminie Zakliczyn.
W latach 1975–1998 miejscowość należała administracyjnie do województwa tarnowskiego.
W 1385 roku Spytek Melsztyński (zm. 1399), który był rzecznikiem następstwa na tronie polskim Jadwigi Andegaweńskiej i jej małżeństwa z Władysławem Jagiełłą, uzyskał od niej jako królowej prawo przeniesienia swoich dóbr na prawo magdeburskie. Wśród nich wymieniono m.in. Wróblowice. Dawniej Wróblowice dzieliły się na Wróblowice Górne ("Superior") i Wróblowice Dole ("Inferior"), ale wspólnie należące do parafii Opatkowice (później Zakliczyn). W 1419 roku ich właścicielem był Mikołaj Rogalec z Wróblowic herbu Strzemię. Natomiast w połowie XV wieku wieś Wróblowice Górne była własnością Jakuba i Jana herbu Strzemię. Miała zagrody z rolą i 2 folwarki rycerskie. Wróblowice Dolne, których właścicielem był p. Tasicki herbu Pierzchała, miały 5 łanów kmiecych, folwarki rycerski. Ok. XVI wieku obie wsie zostały połączone. Wówczas w 1581 roku ich właścicielem był Stanisław Kowalewski.
Bitwa pod Wróblowicami w 1939 r..
W ramach wojny obronnej we wrześniu 1939 r. 24 Dywizja Piechoty pod dowództwem płk dypl. Bolesława Marii Krzyżanowskiego w początkowym okresie wojny pozostawała w odwodzie Naczelnego Wodza. 3 września 1939 r. przydzielono ją do odwodu południowego "Tarnów" Armii "Karpaty" (GO "Jasło") i skierowano do rejonów wyładowczych w Tarnowie i Dębicy. Miała obsadzić linię Pilzno-Szynwałd-Tuchów.
6 września 1939 r. dywizja jeszcze koncentrowała się w rejonie Tarnowa. Za zadanie miała obronę dolnego Dunajca po Zakliczyn w celu utworzenia drugiej linii obronnej, na zapleczu wycofującej się Armii "Kraków". Od samego rana 6 września dywizja prowadziła ciężkie walki, odrzucając natarcie niemieckiej 4 Dywizji Lekkiej pod Wróblowicami. Pod wieczór do dywizji dotarł rozkaz dowódcy Armii gen. Kazimierza Fabrycego odwrotu nad odległą o 40 km Wisłokę, osłaniając główny szlak komunikacyjny na Lwów, który był osią działania niemieckich wojsk XXII Korpusu gen. Ewalda von Kleista.

</doc>
<doc id="406150" url="https://pl.wikipedia.org/wiki?curid=406150" title="Wrząca Wielka (województwo dolnośląskie)">
Wrząca Wielka (województwo dolnośląskie)

Wrząca Wielka – wieś w Polsce położona w województwie dolnośląskim, w powiecie górowskim, w gminie Wąsosz.
Podział administracyjny.
W latach 1975–1998 miejscowość należała administracyjnie do województwa leszczyńskiego.

</doc>
<doc id="406151" url="https://pl.wikipedia.org/wiki?curid=406151" title="Wrząca Wielka (województwo wielkopolskie)">
Wrząca Wielka (województwo wielkopolskie)

Wrząca Wielka – wieś w Polsce położona w województwie wielkopolskim, w powiecie kolskim, w gminie Koło. W latach 1975–1998 miejscowość należała administracyjnie do województwa konińskiego.
Informacje ogólne.
Wieś położona 7 km na północny wschód od Koła przy drodze wojewódzkiej nr 270 do Włocławka. Najwcześniejsza wzmianka o wsi pochodzi z 1394 r. Była własnością szlachecką. Należała do rodziny Sokołowskich herbu Pomian. We wsi mieści się obecnie agencja pocztowa (kod: 62-600), przychodnia lekarska i Szkoła Podstawowa im. Tony Halika.
Pałac.
Klasycystyczny pałac został wybudowany zapewne na przełomie XVIII i XIX wieku. Kryty jest dachem czterospadowym. Budynek murowany, otynkowany. Zwrócony frontem ku zachodowi. Parterowy z użytkowym poddaszem, czterokolumnowym portykiem zwieńczonym trójkątnym frontonem od frontu i pozornym trzyosiowym ryzalitem z tarasem od ogrodu. W tym samym czasie powstały stojące obok zabudowania gospodarcze. Od 1945 roku w pałacu Szkoła Podstawowa. W niedużym parku, położonym przy pałacu, wznoszą się niewielkie ruiny późnośredniowiecznego rycerskiego dworu obronnego. Powstał on zapewne w XV wieku. Do dziś zachowały się dwie kondygnacje budowli, której przyziemie posiada bardzo grube mury (do 2 metrów).
Kościół.
Neoromański kościół św. Jakuba Apostoła wybudowany został w 1888 roku. Poprzedni kościół drewniany pochodził z 1777 r. i pochodził z fundacji Rocha i Agnieszki Śliwickich. Wewnątrz dzisiejszej świątyni trzy wczesnobarokowe ołtarze z początku XVII wieku, przeniesione tutaj z kościoła Podwyższenia Krzyża Świętego w Kole. Ołtarz główny z rzeźbami świętych Piotra i Pawła, i aniołów oraz obrazem Matki Boskiej z Dzieciątkiem w sukienkach drewnianych, zapewne z XVII wieku. Chrzcielnica barokowa z marmuru.
Sport.
Na początku czerwca rozpoczęto budowę kompleksu boisk „Moje Boisko – Orlik 2012”. Termin otwarcia wyznaczono na 29 sierpnia 2010 roku. Od 2006 roku Wrząca posiada amatorską drużynę złożoną głównie z mieszkańców wsi, która rozgrywa swoje mecze z różnymi drużynami z gminy Koło.Reprezentacja szkoły w unihokeja jest obecnie mistrzem powiatu Kolskiego.

</doc>
<doc id="406152" url="https://pl.wikipedia.org/wiki?curid=406152" title="Wrząca (województwo mazowieckie)">
Wrząca (województwo mazowieckie)

Wrząca – wieś w Polsce położona w województwie mazowieckim, w powiecie gostynińskim, w gminie Gostynin.
Wieś szlachecka położona była w drugiej połowie XVI wieku w powiecie gostynińskim ziemi gostynińskiej województwa rawskiego. W latach 1975–1998 miejscowość należała administracyjnie do województwa płockiego.

</doc>
<doc id="406153" url="https://pl.wikipedia.org/wiki?curid=406153" title="Wrząca (województwo pomorskie)">
Wrząca (województwo pomorskie)

Wrząca (kaszb. "Wrãca", niem. "Franzen") – wieś w Polsce, położona w województwie pomorskim, w powiecie słupskim, w gminie Kobylnica.
W miejscowości znajduje się przystanek kolejowy Wrząca Pomorska. Wieś sołecka liczącą 455 mieszkańców (30 czerwca 2009) usytuowana w odległości około 9 km w kierunku południowo-zachodnim od Słupska. Sołectwo zostało założone w 1945 roku i swoim obszarem obejmuje wieś Wrząca, która jest siedzibą organów sołectwa. Na terenie wsi działa Wiejski Dom Kultury, filia Biblioteki Publicznej Gminy Kobylnica oraz Ochotnicza Straż Pożarna, której prężnie działająca jednostka włączona jest do Krajowego Systemu Ratowniczo-Gaśniczego. We wsi dwa sklepy spożywczo-przemysłowe oraz rolnicze gospodarstwo wielkotowarowe. Atrakcją turystyczną jest szereg szachulcowych chałup z połowy XIX w, zespół folwarczny i młyn. W czerwcu 2009 r. wieś obchodziła 600 lecie lokalizacji.
Rys historyczny
Nazwa niemiecka wsi używana do 1945 roku brzmiała "Franzen". Nazwę tę wywodzi się od zniemczonej formy imienia Franz. Pierwsze wzmianki o miejscowości pochodzą z początku XV w. Dawniej znajdowały się tu dwa dobra rycerskie. Do XVII w. Wrząca była miejscowością lenną. W XVI w. właścicielem Wrzącej był von Below, w XVII w. należała do von Puttkamera i von Krockowa, w 1705 r. majątek posiadał Jürgen Dawid von Kamecke, w 1742 r. nabyła go rodzina von Schiebelstein, w 1773 r. w posiadanie całego majątku wszedł Heinrich Joachim Reinhold von Krockow, od 1811 r. właścicielem był Christian Eggert Neuman, a folwark był dzierżawiony. W 1861 r. dobra kupił Heinrich Freichel. W tym czasie w okręgu dworskim było 703 ha ziemi, a na jego terenie zamieszkiwało 245 osób. Na przełomie trzeciego i czwartego ćwierćwiecza XIX w. dobra Wrząca i Zbyszewo (po niemiecku "Reinscholdsfelde") zakupił Heinrich von Puttkamer, majątek w tym czasie obejmował łącznie około 3000 mórg. W 1885 r. zamieszkiwało tu 260 osób. W 1892 r. jako właściciel dawnych dóbr rycerskich figuruje Otto von Puttkamer. Do folwarku należał wówczas obszar 379 ha, w tym 292 ha stanowiły pola i sady, 32 ha łąki, a 55 ha pastwiska. Stan inwentarza to: 22 konie, 65 sztuk bydła i 500 owiec.
Na przełomie XIX i XX w. uruchomiono we Wrzącej gorzelnię, zaś w 1905 r. cały majątek odziedziczył Otto von Puttkamer (imiennik ojca), który wcześniej przez 30 lat dzierżawił Zagórki. Do majątku, którego właścicielem pozostał do 1945 r. należały folwarki Wrząca i Zbyszewo, żyło w nim 290 mieszkańców. W 1914 r. do folwarku należał obszar 391 ha. Składał się on z 332 ha pół i sadów, 45 ha łąk, 12 ha pastwisk, 2 ha lasów. Inwentarz żywy liczył 27 koni, 100 sztuk bydła, 150 sztuk owiec i 30 sztuk trzody chlewnej.
Po II wojnie światowej w obiektach zespołu dworsko-parkowo-folwarcznego utworzono Państwowe Gospodarstwo Rolne. Na początku lat 90. gospodarstwo przejęła Agencja Własności Rolnej Skarbu Państwa w Koszalinie. Od 1994 r. obiekty gospodarcze nabył prywatny właściciel.
Zespół dworsko-parkowo-folwarczny składa się z trzech części: dworsko-parkowej, gospodarczej oraz kolonii mieszkalnej robotników folwarcznych. Część dworsko-parkowa zlokalizowana jest po stronie zachodniej założenia. Po stronie południowo-wschodniej otacza ją zespół obiektów gospodarczych, od zachodu łąki z niewielkimi grupami drzew, od południa gospodarstwa zagrodowe. Dwór położony był na skraju parku po stronie południowo-wschodniej i kompozycyjnie związany był z sąsiadującymi obiektami gospodarczymi - zamykał przestrzeń podwórza po stronie północno-zachodniej. Posiadał bryłę parterową, w kształcie wydłużonego prostopadłościanu nakrytego dwuspadowym dachem. Po frontowej, południowo-wschodniej stronie elewacja była symetryczna, poprzedzona werandą z tarasem, powyżej znajdowała się wystawka, po lewej stronie obiektu usytuowane było skrzydło oficyny. Ściany posiadały konstrukcję pruskiego muru. Dwór rozebrano w latach siedemdziesiątych ubiegłego stulecia.
Część gospodarstwa zajmuje południową stronę założenia, a kolonia mieszkalna robotników folwarcznych znajduje się po wschodniej jego stronie, przy drodze do Kuleszewa. Z kolonii zachowały się domy mieszkalne, trojak, dwojak. Nie zachowały się natomiast domy mieszkalne dwojaki położone po południowo-zachodniej stronie w sąsiedztwie stelmacharni. Współcześnie zbudowano w tym miejscu bloki mieszkalne.
W latach 1975–1998 miejscowość należała administracyjnie do województwa słupskiego.

</doc>
<doc id="406154" url="https://pl.wikipedia.org/wiki?curid=406154" title="Wrzesiny (województwo lubuskie)">
Wrzesiny (województwo lubuskie)

Wrzesiny (dawniej Włoskowo, niem. Wachsdorf ) – wieś w Polsce położona w województwie lubuskim, w powiecie żagańskim, w gminie Brzeźnica.
W latach 1975–1998 miejscowość należała administracyjnie do województwa zielonogórskiego.
Zabytki.
W miejscowości znajduje się cmentarz z kaplicą, pozostałości dwóch budynków dworskich wraz z zabudową i budynek przedwojennej gospody.
Do wojewódzkiego rejestru zabytków wpisany jest:
Demografia.
Poniżej znajduje się tabela z liczbą mieszkańców wsi na przestrzeni lat:
Od 1998 do 2021 roku ilość osób mieszkających we Wrzesinach zmniejszyła się o 12,6%.

</doc>
<doc id="406156" url="https://pl.wikipedia.org/wiki?curid=406156" title="Wrzesiny (województwo łódzkie)">
Wrzesiny (województwo łódzkie)

Wrzesiny – wieś w Polsce położona w województwie łódzkim, w powiecie łaskim, w gminie Sędziejowice.
W latach 1975–1998 miejscowość należała administracyjnie do województwa sieradzkiego.
Częścią Wrzesin jest dawniej samodzielna miejscowość Wrzesiny-Kolonia.

</doc>
<doc id="406157" url="https://pl.wikipedia.org/wiki?curid=406157" title="Września (województwo mazowieckie)">
Września (województwo mazowieckie)

Września – wieś w Polsce położona w województwie mazowieckim, w powiecie sierpeckim, w gminie Rościszewo.
Prywatna wieś szlachecka położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość należała administracyjnie do województwa płockiego.
W 1943 okupanci niemieccy wprowadzili dla miejscowości nazwę okupacyjną "Scheindingen".

</doc>
<doc id="406158" url="https://pl.wikipedia.org/wiki?curid=406158" title="Września (województwo świętokrzyskie)">
Września (województwo świętokrzyskie)

Września – wieś w Polsce, położona w województwie świętokrzyskim, w powiecie jędrzejowskim, w gminie Wodzisław.
W latach 1975–1998 miejscowość należała administracyjnie do województwa kieleckiego.

</doc>
<doc id="406159" url="https://pl.wikipedia.org/wiki?curid=406159" title="Wrzoski (województwo mazowieckie)">
Wrzoski (województwo mazowieckie)

Wrzoski – wieś w Polsce położona w województwie mazowieckim, w powiecie węgrowskim, w gminie Miedzna.
W latach 1975–1998 miejscowość należała administracyjnie do województwa siedleckiego. 
Wierni kościoła rzymskokatolickiego należą do parafii Zwiastowania Najświętszej Maryi Panny w Miedznie.
Historia.
Najstarszy zapis wspominający o wsi Wrzoski pochodzi z 1450 roku. W 1473 i 1475 roku wymieniony został Michał z Wrzosków. W 1473 roku odnotowano Mikołaja Wrzosek z żoną Małgorzatą. Kolejnym znanym z imienia Wrzoskiem jest Dersław (1485-1533) syn Stanisława. 
Wrzoskowie bardzo szybko rozradzali się i osiedlali się w innych wsiach i innych parafiach.
W 1547 roku, za Zygmunta Augusta, pomierzono obszary poszczególnych wsi sporządzono urzędową taryfę podatkową na potrzeby wojenne. Należące wówczas do parafii Skibniew Wrzoski miały 20 włók, z których mieszkańcy płacili 10 złotych polskich podatku. 

</doc>
<doc id="406160" url="https://pl.wikipedia.org/wiki?curid=406160" title="Wrzoski (Opole)">
Wrzoski (Opole)

Wrzoski (niem. "Wreske") – część miasta Opole położonego w województwie opolskim.
Miejscowość wraz z jej obrębem ewidencyjnym włączono do Opola 1 stycznia 2017. Przed włączaniem miejscowość była wsią w województwie opolskim, w powiecie opolskim, w gminie Dąbrowa.
W latach 1945-51 istniała zbiorowa gmina Wrzoski.
Nazwa.
Nazwa prawdopodobnie wywodzi się od polskiej nazwy rośliny - "wrzosu".
Śląski pisarz Konstanty Damrot w swojej pracy o śląskim nazewnictwie z 1896 roku wydanej w Bytomiu. Wymienia dwie nazwy: obecnie funkcjonującą, polską "Wrzoski" oraz niemiecką "Wreske" cytując również staropolską nazwę "Wrozki" pod jaką wieś została zanotowana w łacińskim dokumencie z roku 1297.
Ze względu na polskie pochodzenie w okresie hitlerowskiego reżimu w latach 1936-1945 nazistowska administracja III Rzeszy zmieniła nazwę miejscowości na nową, całkowicie niemiecką "Heidefelde".

</doc>
<doc id="406161" url="https://pl.wikipedia.org/wiki?curid=406161" title="Wrzosówka (województwo lubelskie)">
Wrzosówka (województwo lubelskie)

Wrzosówka – wieś w Polsce położona w województwie lubelskim, w powiecie ryckim, w gminie Nowodwór.
W latach 1975–1998 miejscowość należała administracyjnie do województwa lubelskiego.
Wierni Kościoła rzymskokatolickiego należą do parafii św. Wojciecha w Nowodworze.

</doc>
<doc id="406162" url="https://pl.wikipedia.org/wiki?curid=406162" title="Wrzosówka (województwo mazowieckie)">
Wrzosówka (województwo mazowieckie)

Wrzosówka – wieś w Polsce położona w województwie mazowieckim, w powiecie nowodworskim, w gminie Czosnów.
Do 19 lipca 1924 wieś Wrzosówka nosiła nazwę: Mikołajówka (gmina Cząstków, powiat warszawski). W latach 1975–1998 miejscowość należała administracyjnie do województwa warszawskiego.

</doc>
<doc id="406163" url="https://pl.wikipedia.org/wiki?curid=406163" title="Wrzosówka (województwo świętokrzyskie)">
Wrzosówka (województwo świętokrzyskie)

Wrzosówka – wieś w Polsce położona w województwie świętokrzyskim, w powiecie jędrzejowskim, w gminie Małogoszcz
W latach 1975–1998 miejscowość należała administracyjnie do województwa kieleckiego.

</doc>
<doc id="406164" url="https://pl.wikipedia.org/wiki?curid=406164" title="Wrzosy (województwo dolnośląskie)">
Wrzosy (województwo dolnośląskie)

Wrzosy – wieś w Polsce położona w województwie dolnośląskim, w powiecie wołowskim, w gminie Wołów.
W latach 1945–1998 miejscowość należała administracyjnie do województwa wrocławskiego.

</doc>
<doc id="406165" url="https://pl.wikipedia.org/wiki?curid=406165" title="Wrzosy (województwo kujawsko-pomorskie)">
Wrzosy (województwo kujawsko-pomorskie)

Wrzosy – osada w Polsce położona w województwie kujawsko-pomorskim, powiecie nakielskim, gminie Szubin.
Podział administracyjny.
W latach 1975–1998 miejscowość należała województwa bydgoskiego.
Demografia.
Według Narodowego Spisu Powszechnego (III 2011 r.) liczyła 70 mieszkańców. Jest 37. co do wielkości miejscowością gminy Szubin.

</doc>
<doc id="406166" url="https://pl.wikipedia.org/wiki?curid=406166" title="Wrzosy (gmina Przystajń)">
Wrzosy (gmina Przystajń)

Wrzosy – wieś w Polsce położona w województwie śląskim, w powiecie kłobuckim, w gminie Przystajń.
W latach 1975–1998 miejscowość należała administracyjnie do województwa częstochowskiego.

</doc>
<doc id="406167" url="https://pl.wikipedia.org/wiki?curid=406167" title="Wszechświęte (województwo dolnośląskie)">
Wszechświęte (województwo dolnośląskie)

Wszechświęte – wieś w Polsce położona w województwie dolnośląskim, powiecie oleśnickim, w środkowowschodniej części gminy Oleśnica.
Podział administracyjny.
W latach 1975–1998 miejscowość należała administracyjnie do województwa wrocławskiego.
Nazwa.
Wieś na przestrzeni lat zmieniała trzy razy nazwy:
Demografia.
Według Narodowego Spisu Powszechnego (III 2011 r.) liczyło 223 mieszkańców.
Zabytki.
Do wojewódzkiego rejestru zabytków wpisany jest:
Organizacje.
Na terenie wsi działają trzy organizacje
Powierzchnia.
Miejscowość Wszechświęte zajmuje powierzchnię 398,55 ha z tego powierzchnia użytków rolnych wynosi 358,48 ha.
Ponadto na powierzchnię ogólną składają się:

</doc>
<doc id="406168" url="https://pl.wikipedia.org/wiki?curid=406168" title="Wszechświęte (województwo świętokrzyskie)">
Wszechświęte (województwo świętokrzyskie)

Wszechświęte – wieś w Polsce położona w województwie świętokrzyskim, w powiecie opatowskim, w gminie Sadowie.
W latach 1975–1998 miejscowość należała administracyjnie do województwa tarnobrzeskiego.
Dawniej Wszechświęte i sąsiednie Grocholice stanowiły jedną miejscowość, a ich nazwy były używane zamiennie. Współcześnie Wszechświęte jest oddzielnym sołectwem. W części publikacji miejscowy kościół nadal opisywany jest jako znajdujący się w Grocholicach. Znajduje się on jednakże na obszarze obecnej wsi Wszechświęte.
Przez wieś przechodzi czerwony szlak rowerowy do Opatowa.
Zabytki.
Kościół parafialny pw. Wszystkich Świętych, wybudowany w 1460 r. w stylu gotyckim; rozbudowany w XVIII wieku; fundatorem kościoła był Andrzej Grocholski, właściciel dóbr Grocholice, wizerunki jego herbu Syrokomla umieszczone są na pilastrach narożnych; ołtarze, stalle w prezbiterium oraz chrzcielnica pochodzą z XVIII wieku; w 1882 kościół spłonął, został odbudowany i konsekrowany ponownie w 1892; obok świątyni usytuowana jest dzwonnica z 1816 r. ufundowana przez Jacka Małachowskiego, oraz stary cmentarz z nagrobkami z XIX wieku. 8 września 1904 został tutaj ochrzczony Witold Gombrowicz, który w księdze urodzonych w parafii widnieje pod pozycją 42 jako 'Marian Witold Gombrowicz'.
Kościół oraz nieczynny przykościelny cmentarz zostały wpisane do rejestru zabytków nieruchomych (nr rej.: A.562/1-2 z 11.03.1957, z 14.01.1972, z 20.05.1977 i z 16.06.1988).
Linki zewnętrzne.
http://grocholski.pl/pl/grocholice-wszechswiete/

</doc>
<doc id="406169" url="https://pl.wikipedia.org/wiki?curid=406169" title="Wszedzień (województwo kujawsko-pomorskie)">
Wszedzień (województwo kujawsko-pomorskie)

Wszedzień () – wieś w Polsce położona w województwie kujawsko-pomorskim, w powiecie mogileńskim, w gminie Mogilno.
Podział administracyjny.
Wieś duchowna "Wszędzień", własność opata benedyktynów w Mogilnie pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 394 mieszkańców. Jest ósmą co do wielkości miejscowością gminy Mogilno.
Parafia.
We wsi znajduje się parafia pw. św.Andrzeja Boboli. Należy do niej dawny kościół ewangelicki z 1909 roku.
We Wszedniu znajduje się także zachowany cmentarz niemiecki, dawna pastorówka oraz zabytkowa brukowana droga, która otacza z jednej strony wieś i następnie prowadzi do pobliskich miejscowości, tj. Sucharzewa i Parlina.

</doc>
<doc id="406170" url="https://pl.wikipedia.org/wiki?curid=406170" title="Wszedzień (województwo zachodniopomorskie)">
Wszedzień (województwo zachodniopomorskie)

Wszedzień (niem.: "Scheddin") - wieś w Polsce położona w województwie zachodniopomorskim, w powiecie sławieńskim, w gminie Postomino.
W latach 1975–1998 miejscowość należała administracyjnie do województwa słupskiego.
Inne miejscowości o nazwie Wszedzień: Wszedzień

</doc>
<doc id="406171" url="https://pl.wikipedia.org/wiki?curid=406171" title="Wyborów (województwo łódzkie)">
Wyborów (województwo łódzkie)

Wyborów (do 1931 r. "Duplice Duże") – wieś w Polsce, położona w województwie łódzkim, w powiecie łowickim, w gminie Chąśno, nad rzeką Nidą.
Historia miejscowości.
Miejscowość lokowana w 1334 r. na prawie średzkim. Wieś duchowna Duplice Wielkie była wsią klucza łowickiego arcybiskupów gnieźnieńskich. W 1911 r. powołano w miejscowości jednostkę Ochotniczej Straży Pożarnej. 9 czerwca 1931 r. zmieniono nazwę miejscowości z Duplice Duże na Wyborów.
W latach 1975–1998 miejscowość należała administracyjnie do województwa skierniewickiego.
Historia według Kroniki Szkoły (1918–1952).
Pierwsza szkoła w Wyborowie powstała w 1918 r. Była to jednosalowa szkoła o trzech oddziałach (w jednym pomieszczeniu pobierały lekcje trzy klasy). Szkoła mieściła się w lokalu wynajętym od Jana Tarkowskiego na szkołę nieodpowiednim. Pierwszą nauczycielką była Irena Mańkowska.
W 1930 r. oddano do użytku nową szkołę, w której stanowisko nauczyciela objął Antoni Król. W 1934 r. powiększono budynek szkolny – przesunięto szczyt szkoły o 2,5 m. 7 marca 1936 r. zostało założone kółko rolnicze. Zapisało się 38 osób. Prezesem został Franciszek Stach.
Wiosną 1946 r. miejscowość została zelektryfikowana, a w grudniu tego roku pojawiły się pierwsze radioodbiorniki. W czerwcu 1952 r. powstała Spółdzielnia Produkcyjna. Przystąpiło do niej 35 rolników. W tym samym roku zostało założone oświetlenie drogi oraz pojawił się pierwszy telefon.
Historia według zapisków sołtysa (1952–2012).
W 1966 r. miejscowość została zwodociągowana. Mieszkańcy Wyborowa w czynie społecznym zbudowali w latach 1978–1980 Dom Ludowy. W 1981 r. dokończono kładzenie asfaltu na całej długości drogi wzdłuż miejscowości. 13 maja 1988 r. rozpoczęto budowę nowego budynku szkoły podstawowej. Zajęcia lekcyjne zostały w tym czasie przeniesione do Domu Ludowego. Budowa trwała ponad rok. 17 września 1989 r. poprowadzono pierwszą lekcję w nowym budynku.
Dzięki staraniom sołtysa Wyborowa i wójta gminy Chąśno, w 1995 r. powstało w okolicach Domu Ludowego boisko piłkarskie. W 2010 r. zakończono budowę nowego wodociągu, a rok później oddano do użytku nowoczesną hydrofornię.
Sąsiednie sołectwa.
Chąśno, Przemysłów, Mastki, Świeryż Drugi, Retki

</doc>
<doc id="406172" url="https://pl.wikipedia.org/wiki?curid=406172" title="Wyborów (województwo mazowieckie)">
Wyborów (województwo mazowieckie)

Wyborów – wieś w Polsce położona w województwie mazowieckim, w powiecie kozienickim, w gminie Grabów nad Pilicą.
1656 - zbiorowa mogiła uczestników wojny ze Szwedami - stoi na niej barokowa figura.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii Świętej Trójcy w Grabowie nad Pilicą.

</doc>
<doc id="406173" url="https://pl.wikipedia.org/wiki?curid=406173" title="Wycinki (województwo mazowieckie)">
Wycinki (województwo mazowieckie)

Wycinki – wieś w Polsce położona w województwie mazowieckim, w powiecie płońskim, w gminie Sochocin.
W latach 1975–1998 miejscowość należała administracyjnie do województwa ciechanowskiego.
Przez wieś przebiega droga krajowa nr 50. 
Linki zewnętrzne.
 

</doc>
<doc id="406174" url="https://pl.wikipedia.org/wiki?curid=406174" title="Wycinki (województwo pomorskie)">
Wycinki (województwo pomorskie)

Wycinki – wieś kociewska w Polsce położona w województwie pomorskim, w powiecie starogardzkim, w gminie Osiek w kompleksie leśnym Borów Tucholskich nad wschodnim brzegiem jeziora Kałębie.
W latach 1945–1975 miejscowość administracyjnie należała do tzw. dużego województwa gdańskiego, a w latach 1975-1998 do tzw. małego województwa gdańskiego.
Znajdująca się w Wycinkach świetlica wiejska powstała jako szkoła w 1892 roku, obecnie mieści się tu Muzeum Ziemi Kociewskiej. Obok niej znajduje się kaplica z napisem "Natura uczy nas pokory / 14 VII 2012 / Boże miej nas w swojej opiece", upamiętniająca trąbę powietrzną, jaka przeszła przez miejscowość 14 lipca 2012. 

</doc>
<doc id="406175" url="https://pl.wikipedia.org/wiki?curid=406175" title="Wyczółki (województwo lubelskie)">
Wyczółki (województwo lubelskie)

Wyczółki – wieś sołecka w Polsce położona w województwie lubelskim, w powiecie bialskim, w gminie Piszczac.
Wieś ekonomii brzeskiej w drugiej połowie XVII wieku. W latach 1975–1998 miejscowość należała administracyjnie do województwa bialskopodlaskiego.
Wierni Kościoła rzymskokatolickiego należą do parafii Podwyższenia Krzyża Świętego w Piszczacu.
Historia.
W wieku XIX wieś w folwarku Chotyłów (była to inna nazwa folwarku Piszczac). W roku 1885 Wyczółki posiadały osad 27, z gruntem mórg 461. Według spisu powszechnego z roku 1921 miejscowość Wyczółki posiadała 48 domów i 209 mieszkańców. Według Narodowego Spisu Powszechnego (III 2011 r.) liczyła 225 mieszkańców i była dziesiątą co do wielkości miejscowością gminy Piszczac.

</doc>
<doc id="406176" url="https://pl.wikipedia.org/wiki?curid=406176" title="Wyczółki (województwo podlaskie)">
Wyczółki (województwo podlaskie)

Wyczółki – wieś w Polsce położona w województwie podlaskim, w powiecie siemiatyckim, w gminie Nurzec-Stacja. Leży w pobliżu granicy z Białorusią.
W latach 1975–1998 miejscowość należała administracyjnie do województwa białostockiego.
Prawosławni mieszkańcy wsi należą do parafii Opieki Matki Bożej w Zubaczach, a wierni kościoła rzymskokatolickiego parafii Podwyższenia Krzyża Świętego w Tokarach.

</doc>
<doc id="406177" url="https://pl.wikipedia.org/wiki?curid=406177" title="Wydrzyn (województwo mazowieckie)">
Wydrzyn (województwo mazowieckie)

Wydrzyn – wieś w Polsce położona w województwie mazowieckim, w powiecie przysuskim, w gminie Wieniawa.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Szczepana w Skrzynnie.

</doc>
<doc id="406178" url="https://pl.wikipedia.org/wiki?curid=406178" title="Wyganów (województwo łódzkie)">
Wyganów (województwo łódzkie)

Wyganów – wieś w Polsce położona w województwie łódzkim, w powiecie łęczyckim, w gminie Świnice Warckie. Miejscowość wchodzi w skład sołectwa Zbylczyce.
W latach 1975–1998 miejscowość należała administracyjnie do województwa konińskiego.

</doc>
<doc id="406179" url="https://pl.wikipedia.org/wiki?curid=406179" title="Wyganów (województwo wielkopolskie)">
Wyganów (województwo wielkopolskie)

Wyganów – wieś w Polsce położona w województwie wielkopolskim, w powiecie krotoszyńskim, w gminie Kobylin.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Krotoszyn w rejencji poznańskiej. Wyganów należał do okręgu kobylińskiego tego powiatu i stanowił odrębny majątek, którego właścicielem był wówczas Roszkiewicz. Według spisu urzędowego z 1837 roku wieś liczyła 328 mieszkańców, którzy zamieszkiwali 30 dymów (domostw).
W latach 1975–1998 miejscowość należała administracyjnie do województwa leszczyńskiego.
Zobacz też: Wyganów

</doc>
<doc id="406180" url="https://pl.wikipedia.org/wiki?curid=406180" title="Wygiełzów (województwo śląskie)">
Wygiełzów (województwo śląskie)

Wygiełzów – wieś w Polsce położona w województwie śląskim, w powiecie zawierciańskim, w gminie Irządze.
W latach 1975–1998 miejscowość należała administracyjnie do województwa częstochowskiego. We wsi znajduje się dwór rodziny Szlichcińskich.
Nazwa.
Nazwę miejscowości w zlatynizowanej staropolskiej formie "Wigelzow" wymienia w latach (1470-1480) Jan Długosz w księdze "Liber beneficiorum dioecesis Cracoviensis". Jako właściciela Długosz wymienia Stanisława Pukarzowskiego.

</doc>
<doc id="406181" url="https://pl.wikipedia.org/wiki?curid=406181" title="Wygiełzów (województwo świętokrzyskie)">
Wygiełzów (województwo świętokrzyskie)

Wygiełzów – wieś w Polsce położona w województwie świętokrzyskim, w powiecie opatowskim, w gminie Iwaniska.
W latach 1975–1998 miejscowość należała administracyjnie do województwa tarnobrzeskiego.
Położenie.
Wieś znajduje się na południowo-wschodnim krańcu Gór Świętokrzykich. Położona jest na wzniesieniu wchodzącym w skład Pasma Wygiełzowskiego. Przez miejscowość przebiega droga wojewódzka nr 757 z Opatowa do Stopnicy.
Historia.
Wieś lokowana jest w wieku XVI. Wieś leżąca w powiecie sandomierskim województwa sandomierskiego wchodziła w XVII wieku w skład kompleksu iwaniskiego dóbr Zbigniewa Ossolińskiego. 
W 1629 roku właścicielem wsi położonej w powiecie sandomierskim województwa sandomierskiego był Krzysztof Ossoliński.
W wieku XIX miejscowość opisywana jest jako : Wygiełzów - wieś w powiecie opatowskim w gminie Malkowice, par. Iwaniska, odległość od Opatowa 17 wiorst, ma 15 domów, 81 mieszkańców, 168 mórg włościańskich i 23 morgi ziemi dworskiej. 
Należała dawniej do folwarku Łopacionka. 
W roku 1827 było tam 7 domów, 53 mieszkańców. 
Według registru poborowego powiatu sandomierskiego z r. 1578 wieś Wygiełzów, w par. Gryzikamień, miała 5 osad, 11/2 łanu, 3 zagrodników, 1 komornika (Pawiński, Małop., 178).

</doc>
<doc id="406182" url="https://pl.wikipedia.org/wiki?curid=406182" title="Wygnanka (województwo mazowieckie)">
Wygnanka (województwo mazowieckie)

Wygnanka – wieś w Polsce położona w województwie mazowieckim, w powiecie żyrardowskim, w gminie Mszczonów.
W latach 1975–1998 miejscowość należała administracyjnie do województwa skierniewickiego.
Wieś położona jest w dolinie rzeki Jeziorki. W II połowie XX wieku zbudowano tu sztuczne stawy rybne.

</doc>
<doc id="406183" url="https://pl.wikipedia.org/wiki?curid=406183" title="Wygnanów (województwo lubelskie)">
Wygnanów (województwo lubelskie)

Wygnanów – wieś w Polsce położona w województwie lubelskim, w powiecie radzyńskim, w gminie Czemierniki.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość należała administracyjnie do województwa bialskopodlaskiego.
Wieś stanowi sołectwo gminy Czemierniki.
Historia.
Wieś pojawia się w dokumentach źródłowych w roku 1509. W roku tym król Zygmunt Stary za staraniem Mikołaja Firleja przenosi wieś Czemierniki na prawo miejskie, oraz wsie Skoki, Wola Sucha i Wygnanów, na prawo magdeburskie. Wieś stanowiła wówczas własność szlachecką Firlejów w kluczu czemiernickim ich dóbr.

</doc>
<doc id="406184" url="https://pl.wikipedia.org/wiki?curid=406184" title="Wygnanów (województwo mazowieckie)">
Wygnanów (województwo mazowieckie)

Wygnanów – wieś w Polsce położona w województwie mazowieckim, w powiecie radomskim, w gminie Przytyk.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii św. Marii Magdaleny we Wrzeszczowie lub do parafii św. Wawrzyńca we Wrzosie.

</doc>
<doc id="406185" url="https://pl.wikipedia.org/wiki?curid=406185" title="Wygnanów (powiat jędrzejowski)">
Wygnanów (powiat jędrzejowski)

Wygnanów – wieś w Polsce położona w województwie świętokrzyskim, w powiecie jędrzejowskim, w gminie Małogoszcz.
W latach 1975–1998 miejscowość należała administracyjnie do województwa kieleckiego.

</doc>
<doc id="406186" url="https://pl.wikipedia.org/wiki?curid=406186" title="Wygoda (województwo śląskie)">
Wygoda (województwo śląskie)

Wygoda – wieś w Polsce położona w województwie śląskim, w powiecie częstochowskim, w gminie Konopiska.
Historia.
Wieś leży w Częstochowskim Obszarze Rudonośnym. W latach 1922-1959 funkcjonowała podziemna kopalnia rud żelaza "Walenty" należąca do firmy "Wspólnota Interesów" Zakłady Górniczo-Hutnicze S.A. w Częstochowie. W pobliżu wsi w kierunku Pałysza znajdowała się kopalnia "Katarzyna".
W latach 1975–1998 miejscowość należała administracyjnie do województwa częstochowskiego.
We wsi urodzili się piłkarze bracia Zbigniew Sączek i Wojciech Sączek.

</doc>
<doc id="406187" url="https://pl.wikipedia.org/wiki?curid=406187" title="Wygon (gmina Dubicze Cerkiewne)">
Wygon (gmina Dubicze Cerkiewne)

Wygon – kolonia w Polsce położona w województwie podlaskim, w powiecie hajnowskim, w gminie Dubicze Cerkiewne.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Zygmunta w Kleszczelach.

</doc>
<doc id="406188" url="https://pl.wikipedia.org/wiki?curid=406188" title="Wygon (województwo zachodniopomorskie)">
Wygon (województwo zachodniopomorskie)

Wygon (niem. "Langenfuhr") – wieś sołecka w Polsce położona w województwie zachodniopomorskim, w powiecie choszczeńskim, w gminie Bierzwnik. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 276 mieszkańców. 
Leśniczówka wchodząca w skład sołectwa: Antoniewko. 
Gajówka wchodząca w skład sołectwa: Piaseczno.
Geografia.
Wieś leży ok. 11 km na północny wschód od Bierzwnika.
Historia.
Pomiędzy rokiem 1766 a 1800 na terenie wsi osadzono kolonistów. Początkowo było ich 26, płacili czynsz 12 groszy od morgi. W 1800 r. 193 mieszkańców mieszkało w 29 domach. 40 lat później liczba mieszkańców wzrosła do 324. W 1905 r. wieś zamieszkiwało 298 osób, 20 lat później 286, zaś na przełomie 1936 / 1937 miejscowość liczyła 278 mieszkańców. Przed wojną wybudowano szkołę, stał tutaj również pomnik ofiar I wojny światowej.

</doc>
<doc id="406189" url="https://pl.wikipedia.org/wiki?curid=406189" title="Wykowo (województwo mazowieckie)">
Wykowo (województwo mazowieckie)

Wykowo – wieś w Polsce położona w województwie mazowieckim, w powiecie płockim, w gminie Słupno.
Wieś królewska położona była w drugiej połowie XVI wieku w powiecie płockim województwa płockiego. W latach 1975–1998 miejscowość należała administracyjnie do województwa płockiego.

</doc>
<doc id="406190" url="https://pl.wikipedia.org/wiki?curid=406190" title="Wykowo (powiat kolneński)">
Wykowo (powiat kolneński)

Wykowo – wieś w Polsce położona w województwie podlaskim, w powiecie kolneńskim, w gminie Kolno.
W latach 1975–1998 miejscowość należała administracyjnie do województwa łomżyńskiego.
Wierni kościoła rzymskokatolickiego należą do parafii Zwiastowania Najświętszej Maryi Panny w Lachowie.

</doc>
<doc id="406191" url="https://pl.wikipedia.org/wiki?curid=406191" title="Wylezin (województwo lubelskie)">
Wylezin (województwo lubelskie)

Wylezin – wieś w Polsce położona w województwie lubelskim, w powiecie ryckim, w gminie Kłoczew.
W latach 1975–1998 miejscowość należała administracyjnie do województwa siedleckiego.
Wieś stanowi sołectwo gminy Kłoczew.
Wierni Kościoła rzymskokatolickiego należą do parafii św. Jana Chrzciciela w Kłoczewie.
Historia.
Wieś notowana w XVI wieku w starostwie stężyckim, w roku 1765 w starostwie ryckim.
Według registru poborowego powiatu stężyckiego z roku 1569 wieś Wylezyn, w parafii Ryki, należąca do dóbr starostwa stężyckiego miała 4 łany kmiece, 5 zagrodników, 3 komorników (Pawiński, Małopolska, 339).
Wylezin w wieku XIX – wieś w ówczesnym powiecie garwolińskim, gminie Trojanów, parafii Kłoczew. Około roku 1895 wieś posiadała 33 domy i 236 mieszkańców z gruntem 631 mórg. W spisie z 1827 roku występuje w parafii Ryki – było tu wówczas 25 domów i 151 mieszkańców.

</doc>
<doc id="406192" url="https://pl.wikipedia.org/wiki?curid=406192" title="Wylezin (województwo mazowieckie)">
Wylezin (województwo mazowieckie)

Wylezin – wieś w Polsce położona w województwie mazowieckim, w powiecie piaseczyńskim, w gminie Tarczyn.
W latach 1975–1998 miejscowość należała administracyjnie do województwa warszawskiego.
Urodził się tu Jan Zygmunt Michałowski – austriacki i polski dyplomata.

</doc>
<doc id="406193" url="https://pl.wikipedia.org/wiki?curid=406193" title="Wyłudy (województwo podlaskie)">
Wyłudy (województwo podlaskie)

Wyłudy – wieś w Polsce położona w województwie podlaskim, w powiecie sokólskim, w gminie Korycin.
Wieś leśnictwa sokólskiego w ekonomii grodzieńskiej w drugiej połowie XVII wieku. Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość należała administracyjnie do województwa białostockiego.
Przy drodze w stronę Zabrodzia po lewej stronie znajduje się krzyż wotywny.
Wierni kościoła rzymskokatolickiego należą do parafii Znalezienia i Podwyższenia Krzyża Świętego w Korycinie.

</doc>
<doc id="406194" url="https://pl.wikipedia.org/wiki?curid=406194" title="Wyłudy (województwo warmińsko-mazurskie)">
Wyłudy (województwo warmińsko-mazurskie)

Wyłudy (niem. "Willudden") – wieś w Polsce położona w województwie warmińsko-mazurskim, w powiecie węgorzewskim, w gminie Pozezdrze.
Wieś posiada kolonię Kolonia Wyłudy.
W latach 1975–1998 miejscowość należała administracyjnie do województwa suwalskiego.
Podczas akcji germanizacyjnej nazw miejscowych i fizjograficznych historyczna nazwa niemiecka "Willudden" została w 1938 r. zastąpiona przez administrację nazistowską sztuczną formą "Andreastal". Obecna nazwa została administracyjnie zatwierdzona 12 listopada 1946.

</doc>
<doc id="406195" url="https://pl.wikipedia.org/wiki?curid=406195" title="Wymysłów (powiat będziński)">
Wymysłów (powiat będziński)

Wymysłów – wieś w Polsce położona w województwie śląskim, w Zagłębiu Dąbrowskim, w powiecie będzińskim, w gminie Bobrowniki, nad zbiornikiem Kozłowa Góra i rzeką Brynicą. Graniczy z Dobieszowicami, Piekarami Śląskimi, Świerklańcem i Ossami.
W Wymysłowie znajduje się Stacja Uzdatniania Wody Górnośląskiego Przedsiębiorstwa Wodociągów "Kozłowa Góra".
Historia.
Wymysłów początkowo wchodził w skład Sączowa, którego obszar był bardzo rozległy. W jego części południowej wśród borów dawnej puszczy leżała osada bartnicza Pustki, nazwana później Wymysłowem. W XVI wieku wybudowano w lesie leśniczówkę.
Pierwsza udokumentowana wzmianka o Wymysłowie pochodzi dopiero z 1839 roku. Prawa wsi otrzymał w 1864 roku, mając 20 budynków. Wszedł jednocześnie w skład gminy Ożarowice z siedzibą w Tąpkowicach.
W 1887 roku liczba mieszkańców wynosiła 352, w 1939 - 428. Liczba budynków w roku 1937 wynosiła 61.
W 1925 r. założono Ochotniczą Straż Pożarną, a w 1939 roku Koło Gospodyń Wiejskich. Przed II wojną światową wieś należała w całości do niemieckiego rodu von Donnersmarcków ze Świerklańca (niem. Neudeck).
W lesie należącym do Nadleśnictwa Świerklaniec – Leśnictwa Wymysłów znajduje się kilka schronów bojowych z czasów II wojny światowej. Zespół fortyfikacji Grupa Bojowa „Wymysłów” Obszaru Warownego „Śląsk”, w skład którego wchodzą trzy obiekty, wpisano do rejestru zabytków nieruchomych województwa śląskiego (nr rej. A/793/2021 z 12 kwietnia 2021):
Do końca 1949 roku Wymysłów należał do gminy Ożarowice (od 1 stycznia jako gmina Sączów), a od 1950 roku do gminy Bobrowniki. Od 1 stycznia 1955 do 31 grudnia 1972 roku, po zniesieniu gmin, podlegał Gromadzkiej Radzie Narodowej w Dobieszowicach. Z chwilą utworzenia 1 stycznia 1973 roku gminy Bobrowniki, Wymysłów wszedł w jej skład. Liczba mieszkańców w tym okresie wynosiła 567 osób.
W latach 1975–1998 miejscowość należała administracyjnie do województwa katowickiego. 1 stycznia 1999 r. wraz z całą gminą Bobrowniki Wymysłów wszedł w skład powiatu będzińskiego.
Kultura i religia.
Na ulicy Jana Pawła II znajduje się kaplica mszalna.
Od 2004 r. istnieje we wsi chór "Wymysłowianki".

</doc>
<doc id="406196" url="https://pl.wikipedia.org/wiki?curid=406196" title="Wypychy (województwo mazowieckie)">
Wypychy (województwo mazowieckie)

Wypychy – wieś w Polsce położona w województwie mazowieckim, w powiecie węgrowskim, w gminie Korytnica.
W latach 1975–1998 miejscowość należała administracyjnie do województwa siedleckiego.
Wierni Kościoła rzymskokatolickiego należą do parafii św. Stanisława Biskupa Męczennika w Czerwonce Liwskiej.

</doc>
<doc id="406197" url="https://pl.wikipedia.org/wiki?curid=406197" title="Wyręba (województwo dolnośląskie)">
Wyręba (województwo dolnośląskie)

Wyręba (do 1947 "Dumna Góra") – wieś w Polsce położona w województwie dolnośląskim, w powiecie lubańskim, w gminie Siekierczyn.
Położenie.
Wyręba to mała wieś o długości około 1,7 km, położona u północno-zachodniego podnóża Wysoczyzny Siekierczyńskiej, w górnej części doliny Żareckiego Potoku.
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Historia.
Wyręba jest starą osadą, ale jej rozwój wstrzymywały wojny, zniszczenia i peryferyjne położenie. Około roku 1800 został tu zbudowany dwór. W 1825 roku w miejscowości było 41 domów i 3-klasowa szkoła ewangelicka, a w 1840 roku liczba domów wzrosła do 53. Pod koniec XIX wieku wieś nie budziła zainteresowania turystycznego, ponieważ była położona poza głównymi trasami komunikacyjnymi.
Po 1945 roku Wyręba pozostała niewielką wsią rolniczą. W 1988 roku było tu 28 indywidualnych gospodarstw rolnych.
Zabytki.
W Wyrębie znajduje się kilka niezbyt cennych zabytków, są to między innymi:

</doc>
<doc id="406198" url="https://pl.wikipedia.org/wiki?curid=406198" title="Wyręba (województwo warmińsko-mazurskie)">
Wyręba (województwo warmińsko-mazurskie)

Wyręba (niem. "Kraphausen") – osada w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość należała administracyjnie do województwa olsztyńskiego.
Historia.
W 1889 roku Wyręba była folwarkiem, należącym do majątku ziemskiego Tolko i była własnością rodziny baronów von Tettau. 
W roku 1983 w miejscowości działało "Państwowe Gospodarstwo Rolne Wyręba", ulice miały oświetlenie elektryczne i skupioną zabudowę, na którą składało się 9 domów mieszkalnych. W tym czasie we wsi mieszkały 82 osoby; znajdowała się tu świetlica, klub i punkt biblioteczny.

</doc>
<doc id="406199" url="https://pl.wikipedia.org/wiki?curid=406199" title="Wyrów (województwo łódzkie)">
Wyrów (województwo łódzkie)

Wyrów – wieś w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość należała administracyjnie do województwa płockiego.

</doc>
<doc id="406200" url="https://pl.wikipedia.org/wiki?curid=406200" title="Wyrów (województwo wielkopolskie)">
Wyrów (województwo wielkopolskie)

Wyrów – wieś w Polsce położona w województwie wielkopolskim, w powiecie kaliskim, w gminie Stawiszyn.
Wieś królewska "Wyrowo" należała do starostwa stawiszyńskiego, pod koniec XVI wieku leżała w powiecie kaliskim województwa kaliskiego. W latach 1975–1998 miejscowość należała administracyjnie do województwa kaliskiego.

</doc>
<doc id="406201" url="https://pl.wikipedia.org/wiki?curid=406201" title="Wyrzyki (województwo podlaskie)">
Wyrzyki (województwo podlaskie)

Wyrzyki – wieś w Polsce położona w województwie podlaskim, w powiecie łomżyńskim, w gminie Piątnica.
Wierni kościoła rzymskokatolickiego należą do parafii św. Jakuba Apostoła w Drozdowie.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Drozdowo.
Według Powszechnego Spisu Ludności z 1921 roku wieś zamieszkiwało 108 osób w 17 budynkach mieszkalnych. Miejscowość należała do parafii rzymskokatolickiej w Drozdowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
Do 1954 roku miejscowość należała do gminy Drozdowo. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.
Prywatna wieś szlachecka położona była w drugiej połowie XVI wieku w powiecie wiskim ziemi wiskiej województwa mazowieckiego. W latach 1975–1998 miejscowość należała administracyjnie do województwa łomżyńskiego.

</doc>
<doc id="406202" url="https://pl.wikipedia.org/wiki?curid=406202" title="Wyskok (województwo dolnośląskie)">
Wyskok (województwo dolnośląskie)

Wyskok (niem. "Hohberg") – wieś w Polsce położona w województwie dolnośląskim, w powiecie złotoryjskim, w gminie Złotoryja.
Podział administracyjny.
W latach 1975–1998 miejscowość należała administracyjnie do województwa legnickiego.
Historia.
Jeśli chodzi o nazwę miejscowości, to w dokumentach możemy znaleźć praktycznie trzy nazwy: "Hoberg" (Hohberg), "Górna Złotoryja" i "Wyskok". Nazwa Wyskok została nadana w latach 60. XX wieku. W historii zarządcami Wyskoku były rody śląskie Hohbergów i Sagasserów. Przed II wojną światową Wyskok był protestancki i należał do gminy wyznaniowej w Złotoryi. Właściciele Wyskoku ufundowali emporę (empora Hohbergów) w kościele Najświętszej Marii Panny w Złotoryi. Wieś administracyjnie należała wówczas do złotoryjskich folwarków - tzw. "Goldberger Vorwerke".
Zabytki.
Przy drodze Złotoryja Wyskok stoi pomnik odlany z betonu, który upamiętnia bitwę o Złotoryję (23 sierpnia 1813). Pomnik powstał w 1913 roku w 100-lecie bitwy o Złotoryję i bitwy nad Kaczawą (26 sierpnia 1813). Zwieńczenie pomnika stanowi żelazny krzyż wojskowy.
Przy drodze do Wyskoku, jadąc od strony Złotoryi rośnie dąb, posadzony tu na pamiątkę walk na polach Wyskoku, podczas bitwy o Złotoryję (23 sierpnia 1813). Dąb liczy sobie 127 lat.
We wsi znajdują się także cztery obiekty o walorach kulturowych, w tym najstarszy dom pochodzący z 1776 roku. W pozostałościach parku, w którym stała kiedyś Villa Scheuermanna, obecnie są tylko ruiny zabudowań gospodarczych. W centrum wsi znajduje się kapliczka, na której widnieje napis: "Kaplica Matki Boskiej Niepokalanej wzniesiona przez ojców naszych w 1947 r. Odnowiona w drugim roku Trzeciego Tysiąclecia przez ich synów dla upamiętnienia wielkiego jubileuszu 2000, IX Pielgrzymki Ojca Świętego Jana Pawła II do Ojczyzny i 55-ej rocznicy jej budowy".
Legenda.
W wieczornej ciszy, na łące między Wyskokiem a Pyskowicami, jeszcze dziś można usłyszeć jęki i wołania o pomoc. Tak kończy się legenda o złoczyńcach, którzy razem ze swoimi ofiarami i zrabowanym majątkiem utonęli w głębokiej wyrwie z wodą, jaka powstała na biegnącej tam przed wiekami drodze.
Ludność.
Wyskok liczy obecnie (III 2011 r.) 56 mieszkańców, z czego większość stanowią potomkowie osadników przybyłych po wojnie. Wieś jest najmniejszą miejscowością gminy Złotoryja. Wielu mieszkańców jest ze sobą spokrewnionych, posiada to samo nazwisko, a przez obcych odróżniani są po imieniu, a nawet po imieniu ojca i numerze domu.
Położenie.
Wieś leży 2 km od Złotoryi. Ze względu na swoje położenie posiada widoki na Góry Kaczawskie oraz Karkonosze (przy dobrej widoczności widoczna jest Śnieżka).

</doc>
<doc id="406203" url="https://pl.wikipedia.org/wiki?curid=406203" title="Wyskok (województwo warmińsko-mazurskie)">
Wyskok (województwo warmińsko-mazurskie)

Wyskok (niem. "Friedenshof") – wieś sołecka w Polsce, położona w województwie warmińsko-mazurskim, w powiecie kętrzyńskim, w gminie Srokowo.
W latach 1975–1998 miejscowość należała administracyjnie do województwa olsztyńskiego. 
W skład sołectwa Wyskok oprócz wsi Wyskok wchodzą: Mazurkowo i leśniczówka Marszałki. Wieś ma charakter rzędówki ciągnącej się w linii południka. Jej północna część leży ok. 1 km od granicy Rosji, środkowa część wsi znajduje się na zachodnim brzegu jeziora Oświn, a jej południowa część ma nazwę Mazurkowo. Na przedłużeniu linii tych dwóch wsi, dalej na południe, w lesie znajduje się leśniczówka Marszałki. We wsi działa Towarzystwo Przyjaciół Wyskoku, którego nadrzędnym celem jest ochrona walorów krajobrazowych i przyrodniczych wsi oraz terenów przyległych.
Historia.
Wieś powstała w XIX wieku z przysiółków Bajor Wielkich. W połowie XIX wieku w 5 domach mieszkały tu 33 osoby.
W Wyskoku znajduje się punkt widokowy na jezioro Oświn, które jest najważniejszą częścią rezerwatu przyrody Jezioro Siedmiu Wysp.

</doc>
<doc id="406204" url="https://pl.wikipedia.org/wiki?curid=406204" title="Wysocin (województwo kujawsko-pomorskie)">
Wysocin (województwo kujawsko-pomorskie)

Wysocin – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy Bądkowo w BIP.
Demografia.
Według Narodowego Spisu Powszechnego (III 2011 r.) liczył 279 mieszkańców. Jest drugą co do wielkości miejscowością gminy Bądkowo.
Historia.
W wieku XIII Wysocin wymieniony był w liczbie posiadłości klasztoru sulejowskiego w dokumencie Konrada z roku 1242, pod nazwą "Vissociue" (Kod. Dypl. Pol. t.I s.48). Prawdopodobnie ten sam Wysocin występuje w akcie wydanym przez księcia Konrada w roku 1488 i wyzwalającym tamecznych kmieci (Kodeks Maz. s.300). Według registru poborowego powiatu brzeskiego z roku 1557, wieś "Wysocino major" w parafii Bądkowo miała 4 łany, 2 zagrodników. Część cześnika 4 łany, (dziś Wysocinek) 5 łanów, 2 zagrodników, 1 rzemieślnika (Pawiński, Wielkop., II). 
W wieku XIX Wysocin opisano jako wieś, folwark i kolonię nad Bachorzą w ówczesnym powiecie nieszawskim, gminie i parafii Bądkowo, odległy 12 wiorst od Nieszawy a 6 wiorst od Brześcia. W 1827 r. było 11 domów i 110 mieszkańców. W roku 1886 miał 206 mieszkańców. W tym samym roku (1886) folwark Wysocin posiadał rozległość mórg 620 w tym gruntów ornych i ogrodów mórg 585, łąk mórg 18, pastwisk mórg 2, nieużytków mórg 14; budynków murowanych 18, drewnianych 2, płodozmian 9 i 12 polowy. Włościanie odseparowani byli na kolonii Wysocin, mającej wówczas 18 domów, i 186 mórg gruntu. Właścicielem gruntów był Józef Kryński (Ziemia kujawska pod względem historycznym, geograficznym, archeologicznym, ekonomicznym i statystycznym s.357).
Zabytki.
Według rejestru zabytków NID na listę zabytków wpisany jest zespół dworski, nr rej.: 345/A z 19.05.1994:

</doc>
<doc id="406205" url="https://pl.wikipedia.org/wiki?curid=406205" title="Wysocin (województwo mazowieckie)">
Wysocin (województwo mazowieckie)

Wysocin – wieś w Polsce położona w województwie mazowieckim, w powiecie zwoleńskim, w gminie Przyłęk.
W latach 1975–1998 miejscowość należała administracyjnie do województwa radomskiego.
Obok miejscowości przepływa Zwoleńka, dopływ Wisły.
Wierni kościoła rzymskokatolickiego należą do parafii św. Tekli w Tymienicy.

</doc>
<doc id="406206" url="https://pl.wikipedia.org/wiki?curid=406206" title="Wysocko (województwo dolnośląskie)">
Wysocko (województwo dolnośląskie)

Wysocko (niem. "Hohendorf") – wieś w Polsce położona w województwie dolnośląskim, w powiecie złotoryjskim, w gminie Złotoryja.
Podział administracyjny.
W latach 1975–1998 miejscowość należała administracyjnie do województwa legnickiego.
Zabytki.
Do wojewódzkiego rejestru zabytków wpisane są:

</doc>
<doc id="406207" url="https://pl.wikipedia.org/wiki?curid=406207" title="Wysocko (województwo mazowieckie)">
Wysocko (województwo mazowieckie)

Wysocko – wieś w Polsce położona w województwie mazowieckim, w powiecie szydłowieckim, w gminie Szydłowiec.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W 1508 była własnością Mikołaja Zdziechowskiego. W latach 1975–1998 miejscowość należała administracyjnie do województwa radomskiego.
Do 2009 we wsi znajdowała się Publiczna Szkoła Podstawowa w Wysocku. Obecnie funkcjonuje Szkoła Podstawowa im. Marii Montessori w Wysocku.
Wierni Kościoła rzymskokatolickiego należą do parafii św. Mikołaja w Wysokiej.

</doc>
<doc id="406208" url="https://pl.wikipedia.org/wiki?curid=406208" title="Wysocko (województwo podkarpackie)">
Wysocko (województwo podkarpackie)

Wysocko – wieś w Polsce położona w województwie podkarpackim, w powiecie jarosławskim, w gminie Laszki.
Wieś "Wysoczko" należąca do miasta Jarosławia położona była na przełomie XVI i XVII wieku w powiecie przemyskim ziemi przemyskiej województwa ruskiego. W latach 1975–1998 miejscowość należała administracyjnie do województwa przemyskiego.
W miejscowości znajduje się pałac należący przed laty do Jana III Sobieskiego. Obok pałacu znajduje się park, który jest licznie odwiedzany przez turystów oraz mieszkańców. Sam Jan III Sobieski zasadził tam ponad 200 drzew. Obecnie w pałacu mieści się Dom Pomocy Społecznej.
Położenie.
Wieś Wysock leży w zachodniej części Gminy Laszki. Geograficznie należy do Kotliny Sandomierskiej i Doliny Sanu. Rzeka San jest zachodnią granicą wsi Wysock i Gminy Laszki. Przez teren wsi przepływa rzeka Szkło, prawobrzeżny dopływ rzeki San. Od południowej strony granicą wsi jest starorzecze rzeki Szkło.
Historia.
Pierwsze wzmianki o wsi pochodzą z 1447. Położony w ziemi przemyskiej Wysock początkowo był własnością Jana z Tarnowa herbu Leliwa. Następnie miejscowość należała między innymi do nieznanego z imienia Ossolińskiego i do królowej Marysieńki, która odziedziczyła ją po swym pierwszym mężu ordynacie Janie Zamoyskim i często bywała w wybudowanym tu przez siebie pałacu. Częstym gościem był w Wysocku także król Jan III Sobieski. W czasie bytności dworu królewskiego Wysock pełnił funkcje stołeczne, między innymi goszczono tu posła króla Francji. 
Wieś została spustoszona w czasie najazdu tatarskiego w 1672. Następnie majątek krótko był własnością Rakoczego, a w 1712 jego właścicielami zostali Adam Mikołaj i Elżbieta Sieniawscy. W latach 1724-1734 w Wysocku powstał nowy pałac ufundowany przez Marię Zofię z Sieniawskich, zaprojektowany przez Giovanniego Spazzio. W tym czasie powiększono założony przez królową Marysieńkę park - jeden z piękniejszych w stylu francuskim w południowo-wschodniej części Polski w jej obecnych granicach. Następnym właścicielem dóbr został August Czartoryski po ślubie z Marią Sieniawską, kolejnym był ich syn, Adam Kazimierz Czartoryski, a od 1812 jego córka Maria Czartoryska księżna Wirtemberska. Od lat 40. XIX w. dobra wysockie należały do rodziny Zamoyskich, najpierw do Zdzisława Jana Zamoyskiego (1810-1855) potem do jego syna Stefana Zamoyskiego (1837-1899), a po jego śmierci w imieniu spadkobierców dobrami zarządzał jego syn, Zygmunt Zamoyski (1875-1931).
Linki zewnętrzne.
 

</doc>
<doc id="406209" url="https://pl.wikipedia.org/wiki?curid=406209" title="Wysoka Góra (województwo podlaskie)">
Wysoka Góra (województwo podlaskie)

Wysoka Góra – wieś w Polsce położona w województwie podlaskim, w powiecie sejneńskim, w gminie Krasnopol.
W latach 1975–1998 miejscowość należała administracyjnie do województwa suwalskiego.

</doc>
<doc id="406210" url="https://pl.wikipedia.org/wiki?curid=406210" title="Wysoka Góra (województwo warmińsko-mazurskie)">
Wysoka Góra (województwo warmińsko-mazurskie)

Wysoka Góra (niem. "Hochberg") – wieś w Polsce położona w województwie warmińsko-mazurskim, w powiecie kętrzyńskim, w gminie Srokowo.
W latach 1975–1998 miejscowość należała administracyjnie do województwa olsztyńskiego.

</doc>
<doc id="406211" url="https://pl.wikipedia.org/wiki?curid=406211" title="Wysoka Wielka (województwo łódzkie)">
Wysoka Wielka (województwo łódzkie)

Wysoka Wielka – wieś w Polsce położona w województwie łódzkim, w powiecie kutnowskim, w gminie Kutno.
W latach 1975–1998 miejscowość należała administracyjnie do województwa płockiego.

</doc>
<doc id="406212" url="https://pl.wikipedia.org/wiki?curid=406212" title="Wysoka Wielka (województwo wielkopolskie)">
Wysoka Wielka (województwo wielkopolskie)

Wysoka Wielka – wieś w Polsce położona w województwie wielkopolskim, w powiecie pilskim, w gminie Wysoka. Wchodzi w skład sołectwa Wysoka Mała.
W latach 1975–1998 miejscowość należała administracyjnie do województwa pilskiego.

</doc>
<doc id="406213" url="https://pl.wikipedia.org/wiki?curid=406213" title="Wysoka (województwo mazowieckie)">
Wysoka (województwo mazowieckie)

Wysoka – wieś w Polsce położona w województwie mazowieckim, w powiecie szydłowieckim, w gminie Szydłowiec. 
Wieś jest siedzibą rzymskokatolickiej parafii św. Mikołaja.
Nazwa.
Nazwa "Wysoka" wiąże się z tym, że wieś jest wysoko położona na szczycie wzgórza o tej samej nazwie.
Położenie.
Wysoka położona jest około 8 kilometrów na północ od Szydłowca, w odległości 3 kilometrów od trasy europejskiej E77. 
Historia.
Wieś założona w XIV w. przez chlewicką linię Odrowążów. Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. Wieś była własnością Mikołaja Zdziechowskiego w 1508 roku. Ok. 1610 roku Albrecht Radziwiłł, dziedzic na Szydłowcu kupił ją (wraz z Jankowicami) z dóbr chlewickich i przyłączył do szydłowieckiego klucza dóbr Radziwiłłów. W 1724 r. wieś Wysoka została przekazana księżnej Mariannie Radziwiłłowej. Odcięło to wieś z dóbr szydłowieckich i automatycznie przyłączono do dóbr siedziby Radziwiłłów w Nieswieżu. W tej wsi, w latach 1637-1655 proboszczem był poeta Hiacynt Przetocki. Żył tu i działał również Michał Mosiołek - polski publicysta i pozytywista. 
W latach 1975–1998 miejscowość należała administracyjnie do województwa radomskiego.
Zobacz też.
Wysoka

</doc>
<doc id="406214" url="https://pl.wikipedia.org/wiki?curid=406214" title="Wysoka (województwo podkarpackie)">
Wysoka (województwo podkarpackie)

Wysoka – wieś w Polsce położona w województwie podkarpackim, w powiecie łańcuckim, w gminie Łańcut.
W miejscowości znajduje się rzymskokatolicka parafia pw. św. Małgorzaty należąca do dekanatu Łańcut I.
W latach 1975–1998 miejscowość należała administracyjnie do województwa rzeszowskiego.
Historia.
Wieś powstała w związku z osadnictwem prowadzonym w XIV wieku przez Ottona z Pilczy. Osadzona przez osadników niemieckich lub ze Śląska sądząc po nazwiskach występujących w księdze ławniczej. W 1450 roku właścicielem był Jan z Pilczy wnuk Ottona i syn Elżbiety Granowskiej trzeciej żony Władysława Jagiełły. 
Do początku XVIII wieku w posiadaniu rodziny Korniaktów. W połowie XVIII wieku zarządza wsią Rafał Antoni Skarbek. Od połowy XVIII wieku właścicielem jest Franciszek Salezy Potocki, a po nim jego syn Stanisław Szczęsny Potocki, który w 1786 roku sprzedał wieś Konstancji z Bekierskich Rogalińskiej.

</doc>
<doc id="406215" url="https://pl.wikipedia.org/wiki?curid=406215" title="Wysoka (województwo zachodniopomorskie)">
Wysoka (województwo zachodniopomorskie)

Wysoka (niem. do 1945 "Wittstock") – wieś w Polsce położona w województwie zachodniopomorskim, w powiecie myśliborskim, w gminie Boleszkowice. Według danych z 2005 miejscowość liczyła 297 mieszkańców.
W 2 poł. VII – IX w. istniała osada wiejska w Wysokiej, następnie wieś słowiańska, po około 1250 r. skolonizowana przez margrabiów brandenburskich. Przez wieki stanowiła własność rodów rycerskich, od 1720 r. przeszła do domeny państwowej w Dębnie, która w 1731 r. przeniosła tu swoją siedzibę. Od 1945 r. leży w granicach Polski.
Wieś ulicowo-placowa, w znacznym stopniu przekształcona. Na cyplu przy wschodnim brzegu jeziora stoi zabytkowy kościół gotycki z XIV/XV w., z wieżą z lat 1880-90.
Nazwa.
Nazwa na przestrzeni wieków: "Withstock" 1337; "Witstoch" 1350
Środowisko naturalne.
Największym, naturalnym zbiornikiem wodnym jest jezioro bez nazwy, polodowcowe typu wytopiskowego. Położone na płd.-wsch. krańcu wsi, pow. 5 ha, rzędna lustra wody 56,4 m n.p.m. Jezioro jest silnie zeutrofizowane, brzegi niedostępne, zadrzewione i zakrzewione. Wykorzystywane jako staw hodowlany do produkcji karpia, lina, karasia. Funkcjonowanie stawu hodowlanego związane jest z odprowadzaniem nadmiaru wody podziemnym rurociągiem do kanału Dar – dopływu Myśli na obszarze gm. Dębno.
Ludność.
Ludność w ostatnich 3 stuleciach:
Gospodarka.
W miejscowości działało państwowe gospodarstwo rolne – Zakład Rolny w Wysokiej wchodzący w skład Myśliborskiego Kombinatu Rolnego, później usamodzielniony jako Państwowe Przedsiębiorstwo Gospodarki Rolnej w Wysokiej.
Wyznania.
Kościół pw. Św. Teresy od Dzieciątka Jezus, filialny parafii rzymskokatolickiej pw. św. Antoniego z Padwy w Boleszkowicach.

</doc>
<doc id="406216" url="https://pl.wikipedia.org/wiki?curid=406216" title="Wysokie (województwo dolnośląskie)">
Wysokie (województwo dolnośląskie)

Wysokie (niem. "Weißig") – wieś w Polsce położona w województwie dolnośląskim, w powiecie lubińskim, w gminie Rudna.
Podział administracyjny.
W latach 1975–1998 miejscowość należała administracyjnie do województwa legnickiego.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy określającej "wysokość". W swoim dziele o nazwach miejscowych na Śląsku wydanym w 1888 roku we Wrocławiu jako najstarszą zanotowaną formę wymienia - "Weissek" podając jej znaczenie "Hochgelegener Ort" czyli po polsku "Wysoko położona miejscowość". Niemcy zgermanizowali później nazwę na "Weissig" w wyniku czego całkowicie utraciła ona swoje pierwotne znaczenie.
Zabytki.
Do wojewódzkiego rejestru zabytków wpisany jest:

</doc>
<doc id="406217" url="https://pl.wikipedia.org/wiki?curid=406217" title="Wysokie (województwo lubuskie)">
Wysokie (województwo lubuskie)

Wysokie – wieś w Polsce położona w województwie lubuskim, w powiecie zielonogórskim, w gminie Czerwieńsk.
W latach 1975–1998 miejscowość należała administracyjnie do województwa zielonogórskiego.
Nazwa.
W 1295 w kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") miejscowość wymieniona jest w zlatynizowanej formie "Wysoke".

</doc>
<doc id="406218" url="https://pl.wikipedia.org/wiki?curid=406218" title="Wysokie (województwo małopolskie)">
Wysokie (województwo małopolskie)

Wysokie – wieś w Polsce położona w województwie małopolskim, w powiecie limanowskim, w gminie Limanowa.
W latach 1975–1998 miejscowość należała administracyjnie do województwa nowosądeckiego.
We wsi działa Szkoła Podstawowa im. Królowej Jadwigi i Ochotnicza Straż Pożarna.

</doc>
<doc id="406219" url="https://pl.wikipedia.org/wiki?curid=406219" title="Wysokie (województwo pomorskie)">
Wysokie (województwo pomorskie)

Wysokie – wieś kaszubska w Polsce położona w województwie pomorskim, w powiecie wejherowskim, w gminie Łęczyce na zachodnim skraju Puszczy Wierzchucińskiej. W kierunku południowowschodnim od miejscowości znajduje się rezerwat przyrody Długosz Królewski w Łęczynie.
Według danych na dzień 31 grudnia 2006 roku sołectwo, w skład którego wchodzi też wieś Dąbrowa Brzezieńska, zamieszkuje 266 mieszkańców na powierzchni 6,35 km2.
W latach 1975–1998 miejscowość administracyjnie należała do województwa gdańskiego.
Zobacz też.
Inne miejscowości o nazwie Wysokie: Wysokie

</doc>
<doc id="406220" url="https://pl.wikipedia.org/wiki?curid=406220" title="Wysokie (powiat ełcki)">
Wysokie (powiat ełcki)

Wysokie (niem. "Waltershöhe") – wieś w Polsce położona w województwie warmińsko-mazurskim, w powiecie ełckim, w gminie Kalinowo.
W latach 1975–1998 miejscowość należała administracyjnie do województwa suwalskiego.

</doc>
<doc id="406221" url="https://pl.wikipedia.org/wiki?curid=406221" title="Wysokie (województwo wielkopolskie)">
Wysokie (województwo wielkopolskie)

Wysokie – wieś w Polsce położona w województwie wielkopolskim, w powiecie konińskim, w gminie Kramsk.
Wysokie wraz z jego częścią zamieszkuje 320 osób. Wysokie wraz ze swoją częścią wsi tworzy samodzielne sołectwo Wysokie.
Do 1954 roku siedziba gminy Wysokie. W latach 1975–1998 miejscowość należała administracyjnie do województwa konińskiego. We wsi znajduje się przystanek kolejowy Kramsk położony przy linii Warszawa - Poznań.
Pierwsza wzmianka odnotowana w źródłach historycznych dotyczących Wysokiego pochodzi z 1521 roku. Nazwa wsi należy do grupy nazw topograficznych, a odzwierciedla jej usytuowanie na morenie polodowcowej, wznoszącej się nad równinną terasą zalewową Warty ok. 20m. U podnóża tej moreny, niejako u stóp wsi, przepływa rzeka Warcica, będąca dopływem Warty.
W ciągu swych dziejów wioska pełniła różne funkcje:
- odnotowana w dokumentach kościelnych po raz pierwszy w 1521 roku jako należąca do parafii Kramsk, musiała pełnić rolę znaczącą; wskazuje na to choćby to, że sąsiadujące z nią miejscowości pojawiają się w dokumentach ok. 200 lat później;
- jeszcze przed rokiem 1864 powstała w miejscowości szkoła za sprawą dwóch przedstawicieli szlachty (Lalewicza i Sempłowskiego). Tym samym wieś stała się ośrodkiem edukacyjnym dla okolicznych miejscowości;
- do 1975 roku, a więc do czasu reformy administracyjnej państwa, była siedzibą Gromadzkiej Rady Narodowej, zatem stanowiła ośrodek administracji dla skupionych w gromadzie wiosek;
- w związku z wybudowaniem w 1922 roku linii kolejowej, za sprawą zlokalizowania we wsi stacji kolejowej, którą niezgodnie z usytuowaniem geograficznym nazwano Kramsk, wieś pełniła też dla bardzo wielu okolicznych miejscowości sposobność kontaktu z pobliskimi miastami(Kołem i Koninem) oraz resztą kraju;
- dziś Wysokie odgrywa znaczną rolę w procesie edukacji, bowiem zlokalizowane są tu dwie szkoły: Szkoła Podstawowa im. Papieża Jana Pawła II oraz Gimnazjum im. Papieża Jana Pawła II. Łącznie obwody obu szkół stanowią ok. 1/3 obszaru gminy.
Miejscowość Wysokie, podobnie jak obszar całej gminy Kramsk, została włączona w obszary chronione NATURA 2000. Szczególne znaczenie mają tu chronione i rzadko występujące gatunki ptactwa takiego jak: cyranka, gęgawa, krwawodziób, płaskonos, rybitwa białoczelna, rybitwa białoskrzydła, rybitwa czarna, rycyk, batalion, bąk, błotniak łąkowy, błotniak stawowy, dzięcioł średni, cyraneczka, czajka, czapla siwa, dudek, dziwonia, krakwa, kulik wielki, siweczka, zausznik, błotniak zbożowy, derkacz, kszyk, ortolan, ślepowron, zimorodek, remiz, przepiórka. Prawdopodobnie gnieździ się tu również bardzo rzadki różaniec.
Demografia.
Dane z 2021:

</doc>
<doc id="406222" url="https://pl.wikipedia.org/wiki?curid=406222" title="Występ (województwo kujawsko-pomorskie)">
Występ (województwo kujawsko-pomorskie)

Występ – wieś w Polsce położona w województwie kujawsko-pomorskim, w powiecie nakielskim, w gminie Nakło nad Notecią.
W latach 1975–1998 miejscowość należała administracyjnie do województwa bydgoskiego.
17 kwietnia 1993 w Występie utworzono rzymskokatolicką parafię św. Brata Alberta Chmielowskiego.
Demografia.
Według Narodowego Spisu Powszechnego (III 2011 r.) liczyła 1684 mieszkańców. Jest trzecią co do wielkości miejscowością gminy Nakło nad Notecią.

</doc>
<doc id="406223" url="https://pl.wikipedia.org/wiki?curid=406223" title="Występ (województwo mazowieckie)">
Występ (województwo mazowieckie)

Występ – wieś w Polsce położona w województwie mazowieckim, w powiecie kozienickim, w gminie Sieciechów.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii Matki Bożej Nieustającej Pomocy w Zajezierzu.

</doc>
<doc id="406224" url="https://pl.wikipedia.org/wiki?curid=406224" title="Występ (województwo warmińsko-mazurskie)">
Występ (województwo warmińsko-mazurskie)

Występ (dawniej "Wystemp") – wieś w Polsce położona w województwie warmińsko-mazurskim, w powiecie szczycieńskim, w gminie Rozogi. W latach 1975–1998 miejscowość należała administracyjnie do województwa ostrołęckiego.
Wieś położona przy drodze ze Szczytna do Rozóg, ulicówka. Obecnie (31.12.2007) miejscowość liczy 252 mieszkańców.
Historia.
Występ został założony w ramach osadnictwa szkatułowego w 1782 r., ale na mapie z 1706 r. wieś ta była już zaznaczona. Możliwe, że była to kolonizacja opuszczonych gruntów lub rozbudowa małej osady. Wieś założona na 13 włókach, w 1858 r. jej obszar obejmował 33,5 włóki i 50 dymów (gospodarstw domowych). Podczas I wojny światowej wieś została całkowicie zniszczona, później odbudowa. Nowy budy­nek szkoły został wybudowany został w latach 1919/1920. Występ w 1938 r. liczył 304 miesz­kańców, z tego 190 zajmowało się rolnictwem, 59 rzemiosłem, a 2 handlem i usługami. W 1938 r. w ramach akcji germanizacyjnej zmieniono urzędową nazwę na "Hohenwerder". Pod koniec 2007 r. we wsi mieszkało 252 osoby.

</doc>
<doc id="406225" url="https://pl.wikipedia.org/wiki?curid=406225" title="Wyszanów (województwo lubuskie)">
Wyszanów (województwo lubuskie)

Wyszanów – wieś w Polsce położona w województwie lubuskim, w powiecie wschowskim, w gminie Szlichtyngowa, nad Baryczą niedaleko jej ujścia do Odry.
W latach 1975–1998 miejscowość należała administracyjnie do województwa leszczyńskiego.
Nazwa.
Miejscowość pod zlatynizowaną nazwą "Wissonowo" wymieniona jest w łacińskim dokumencie z 1277 roku sygnowanym przez księcia polskiego Przemysła I z 1277 roku wydanym w Poznaniu. W roku 1613 śląski regionalista i historyk Mikołaj Henel z Prudnika wymienił miejscowość w swoim dziele o geografii Śląska pt. "Silesiographia" podając jej łacińską nazwę: "Schwusen pagus".
Zabytki.
Do wojewódzkiego rejestru zabytków wpisane są:

</doc>
<doc id="406226" url="https://pl.wikipedia.org/wiki?curid=406226" title="Wyszanów (województwo łódzkie)">
Wyszanów (województwo łódzkie)

Wyszanów – wieś w Polsce położona w województwie łódzkim, w powiecie wieruszowskim, w gminie Wieruszów, nad Prosną.
Nazwa.
Miejscowość historycznie należy do ziemi wieluńskiej. Ma metrykę średniowieczną i istnieje co najmniej od XIV wieku. Wymieniona została w księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305. Pod rokiem 1305 zapisano ją w języku łacińskim jako "villa Wyschowo, Wysschonow, Wyzanowo".
Historia.
Miejscowość wspomniały historyczne dokumenty prawne, własnościowe i podatkowe. W dokumencie z 1518 odnotowano we wsi 7. łanów, a w 1553 5. łanów. W 1564 w Wyszanowie 15 kmieci płaciło po 1 florenie i 18 groszy. W roku tym odnotowano również kowala, który płacił 3 floreny oraz 4. zagrodnikow płacących po 6. groszy. We wsi znajdował się także folwark, w którym pracowała ludność wiejska. Mieszkańcy na rzecz zamku zobowiązani byli do świadczenia podwodów. W okolicy wsi wydobywano rudę żelaza, która dostarczana była do kuźnic w Doruchowie. Były również barcie należące do właścicieli z Torzeńca. W 1651 dokumenty odnotowały we wsi 17 łanów należących do kmieci oraz 2. łany miejscowego plebana.
Wieś królewska w tenucie bolesławieckiej w powiecie wieluńskim województwa sieradzkiego w końcu XVI wieku. W latach 1975–1998 miejscowość należała administracyjnie do województwa kaliskiego.
Zbrodnia niemiecka w 1939.
Podczas inwazji Niemiec na Polskę w roku 1939 żołnierze niemieccy z 3. kompanii zmotoryzowanej 10. batalionu saperów z Ingolstadt dokonali mordu na ludności cywilnej. Dnia 2 września 1939, przechodząc przez wieś, wpadli w panikę i w fałszywym przekonaniu, że wpadli pod ostrzał polskich cywili, zaczęli ostrzeliwać siebie nawzajem, a następnie wypędzać mieszkańców z domów, które następnie podpalali. Kilkoro przestraszonych dzieci wraz ze starszymi mieszkańcami (razem 21 osób) schroniło się w piwnicy domu rodziny Szyszków. Niemcy odnaleźli jednak to schronienie i mimo błagań o litość, wrzucili do piwnicy granaty ręczne. Ponadto kilku mieszkańców wsi zostało zastrzelonych. Łącznie od kul, płomieni oraz wrzucanych do piwnic granatów zginęły 22 osoby – w większości starcy, kobiety i dzieci. Dzień wcześniej (1 września 1939) Niemcy wywieźli w głąb Rzeszy wszystkich zdolnych do noszenia broni mężczyzn z Wyszanowa. Dwóch z nich zostało po drodze zamordowanych przez konwojentów, co podniosło łączną liczbę ofiar pacyfikacji do 24. Niemcy spalili 27 gospodarstw – w tym 12 całkowicie, a 15 częściowo.
Zabytki.
Według rejestru zabytków NID na listę zabytków wpisany jest obiekt:

</doc>
<doc id="406228" url="https://pl.wikipedia.org/wiki?curid=406228" title="Wyszki (województwo dolnośląskie)">
Wyszki (województwo dolnośląskie)

Wyszki (niem. "Hohndorf") – wieś w Polsce, położona w województwie dolnośląskim, w powiecie kłodzkim, w gminie Bystrzyca Kłodzka, w Górach Bystrzyckich, na południowy zachód od Bystrzycy Kłodzkiej, pomiędzy Jagodną na zachodzie i Wyszkowskim Grzbietem na wschodzie, na wysokości około 460-520 m n.p.m..
W latach 1975–1998 wieś należała administracyjnie do województwa wałbrzyskiego.
Nazwa.
Pierwotna nazwa miejscowości "Buchwałowice" lub "Boguchwałowice" nie zachowała się do dnia dzisiejszego. Miejscowość została zanotowana po raz pierwszy w roku 1183 jako "Boguhualow". W roku 1240 "Hohendorf circa Oppaviam", w 1259 "Boguchwalewiz quod Hohendorf noncupatur", w 1377 "Hoendorf", w 1477 "Buchwaluow" i w 1495 "Buchwalow".
Historia.
Pierwsza wzmianka o Wyszkach pochodzi z 1348 roku. W roku 1622 kiedy stacjonujący w Bystrzycy żołnierze dokonywali w okolicy rabunkowych kontrybucji, chłopi z Wyszek zablokowali miasto uniemożliwiając dostawy żywności. W roku 1659 kroniki odnotowały kolejny bunt chłopów z miejscowości, sprzeciwiających się podniesieniu wymiaru pańszczyzny. W XVIII wieku we wsi były: folwark i młyn wodny. W 1840 roku było tu 81 budynków, w tym: dwór z folwarkiem, kościół cmentarny, szkoła katolicka i młyn wodny. W XIX wieku Wyszki stały się niewielkim letniskiem. Po 1945 roku Wyszki stały się wsią wyłącznie rolniczą, a funkcja letniskowa zanikła.
Zabytki.
Do wojewódzkiego rejestru zabytków wpisany jest obiekt:
Inne zabytki:

</doc>
<doc id="406229" url="https://pl.wikipedia.org/wiki?curid=406229" title="Wyszki (województwo podlaskie)">
Wyszki (województwo podlaskie)

Wyszki – wieś w Polsce, położona w województwie podlaskim, w powiecie bielskim, w gminie Wyszki.
W latach 1975–1998 miejscowość należała administracyjnie do województwa białostockiego.
Miejscowość jest siedzibą gminy Wyszki oraz parafii św. Andrzeja Apostoła.

</doc>
<doc id="406230" url="https://pl.wikipedia.org/wiki?curid=406230" title="Wyszki (województwo wielkopolskie)">
Wyszki (województwo wielkopolskie)

Wyszki – wieś w Polsce położona w województwie wielkopolskim, w powiecie jarocińskim, w gminie Kotlin.
W latach 1975–1998 miejscowość należała administracyjnie do województwa kaliskiego.
Według danych z 2011 roku liczba ludności wsi wynosi 413 osób.

</doc>
<doc id="406231" url="https://pl.wikipedia.org/wiki?curid=406231" title="Wyszków (województwo dolnośląskie)">
Wyszków (województwo dolnośląskie)

Wyszków – wieś w Polsce położona w województwie dolnośląskim, w powiecie zgorzeleckim, w gminie Bogatynia.
Podział administracyjny.
W latach 1975–1998 miejscowość należała administracyjnie do województwa jeleniogórskiego.

</doc>
<doc id="406232" url="https://pl.wikipedia.org/wiki?curid=406232" title="Wyszogród (województwo dolnośląskie)">
Wyszogród (województwo dolnośląskie)

Wyszogród – wieś w Polsce położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość należała administracyjnie do województwa wrocławskiego.

</doc>
<doc id="406233" url="https://pl.wikipedia.org/wiki?curid=406233" title="Wyszogród (województwo świętokrzyskie)">
Wyszogród (województwo świętokrzyskie)

Wyszogród – wieś w Polsce położona w województwie świętokrzyskim, w powiecie kazimierskim, w gminie Opatowiec.
 
W latach 1975–1998 miejscowość należała administracyjnie do województwa kieleckiego.

</doc>
<doc id="406234" url="https://pl.wikipedia.org/wiki?curid=406234" title="Wyszomierz (województwo zachodniopomorskie)">
Wyszomierz (województwo zachodniopomorskie)

Wyszomierz – wieś sołecka w Polsce, położona w województwie zachodniopomorskim, w powiecie goleniowskim, w gminie Nowogard.
W latach 1975–1998 miejscowość należała administracyjnie do województwa szczecińskiego.
W miejscowości znajduje się przystanek kolejowy Wyszomierz.

</doc>
<doc id="406235" url="https://pl.wikipedia.org/wiki?curid=406235" title="Wyszowate (województwo podlaskie)">
Wyszowate (województwo podlaskie)

Wyszowate (dawniej: Wiszowate) – wieś w Polsce położona w województwie podlaskim, w powiecie monieckim, należąca do gminy Trzcianne.
Wierni kościoła rzymskokatolickiego należą do parafii św. Apostołów Piotra i Pawła w Trzciannem.
Historia.
Okolica szlachecka rodziny Wiszowatych herbu Roch/Pirzchała. Pierwotna nazwa wsi: Wiszowate. Wyraz "wiszowate" w języku staropolskim oznaczał "sitowie, szuwar, grube siano". Wieś założona ok. XV wieku. Najstarszy odnaleziony zapisek o miejscowości pochodzi z roku 1445 i dotyczy mieszkańców (założycieli?) wsi: Stanisława, Mroczka, Jana i Mrosława Wiszowatych. Do dzisiaj zamieszkana przez rodziny Wiszowatych. Wieś wielokrotnie niszczona. W sierpniu 1944 w wyniku ostrzału sowieckich samolotów spłonęła prawie doszczętnie. Ocalało kilka budynków na skraju wsi. Na terenie wsi działa Ochotnicza Straż Pożarna. 
W latach 1950-1975 siedziba Gromadzkiej Rady Narodowej.
W latach 1975–1998 miejscowość należała administracyjnie do województwa białostockiego.
Zabytki.
Z dawnych zabudowań ocalało niewiele. Budynki drewniane z przełomu XIX/XX wieku. Krzyże przydrożne, drewniane, w tym karawaki (krzyże morowe) z początku XX w. Krzyż murowany z 1879 r. Kapliczka przydrożna św. Jana Nepomucena z przełomu XIX/XX w.

</doc>
<doc id="406236" url="https://pl.wikipedia.org/wiki?curid=406236" title="Wyszowate (województwo warmińsko-mazurskie)">
Wyszowate (województwo warmińsko-mazurskie)

Wyszowate – wieś w Polsce położona w województwie warmińsko-mazurskim, w powiecie giżyckim, w gminie Miłki. W latach 1975–1998 miejscowość należała administracyjnie do województwa suwalskiego.
Wieś nad jez. Ublik. Założona przez Wiszowatych miejscowość często zmieniała nazwę. Najpierw "Wissowatten", potem "Wische(o)watten", "Wisowate", "Wiszowate". Obecnie nosi nazwę Wyszowate. 
Historia.
Wieś założona przez osadników z Mazowsza z nadania zakonu krzyżackiego. W 1475 komtur brandenburski Bernhard von Balzhofen nadaje na prawie magdeburskim 60 włók: Klimkowi 6, Michałowi Wysowatemu 8, Jakubowi Konopce 2, Wackowi (Waczach, Waschk) 5, Bartkowi 6, Tomkowi 2 włóki, z obowiązkiem jednej służby od każdego działu .

</doc>
<doc id="406237" url="https://pl.wikipedia.org/wiki?curid=406237" title="Wyszyna (województwo mazowieckie)">
Wyszyna (województwo mazowieckie)

Wyszyna – wieś w Polsce położona w województwie mazowieckim, w powiecie płockim, w gminie Stara Biała.
Wieś szlachecka położona była w drugiej połowie XVI wieku w powiecie płockim województwa płockiego. W latach 1975–1998 miejscowość należała administracyjnie do województwa płockiego.
Przez miejscowość przepływa Wierzbica, rzeka dorzecza Wisły, dopływ Skrwy.

</doc>
<doc id="406238" url="https://pl.wikipedia.org/wiki?curid=406238" title="Wyszyna (województwo wielkopolskie)">
Wyszyna (województwo wielkopolskie)

Wyszyna – wieś w Polsce położona w województwie wielkopolskim, w powiecie tureckim, w gminie Władysławów.
Wieś położona jest 14 km na południowy wschód od Konina i 7 km na północny zachód od Władysławowa, ok. 3 km na zachód od drogi Turek – Genowefa.
Na wschód od wsi znajduje się wyrobisko po odkrywce "Władysławów" Kopalni Węgla Brunatnego "Adamów", eksploatowanego od 1978.
Historia.
Dawniej Wyszyna zewsząd otoczona była bagnami, przez co ludzie osiedlali się na niewielkiej wysepce. Stąd także pochodzi nazwa miejscowości pochodząca od wyrazu "wyższyna", oznaczająca nieco wyższe miejsce.
Pierwsza pisana wzmianka o miejscowości pochodzi z 1392 r.
Do 1939 siedziba gminy Piorunów. W latach 1975–1998 miejscowość należała administracyjnie do województwa konińskiego.
Zabytki.
Kościół.
Miejscowy kościół pw. Narodzenia Najświętszej Maryi Panny zbudowany został w 1728 na planie regularnego szesnastoboku, zbliżonego do koła. Ufundował go Rafał Gurowski, kasztelan przemęcki. Wzniesiony został na miejscu poprzedniego drewnianego kościoła, wzmiankowanego w 1450. Historia kościołów w Wyszynie sięga 1374, kiedy to staraniem biskupa płockiego Dryi Grodzieckiego wybudowano tam pierwszy drewniany kościół. Utworzona parafia należała do arcybiskupstwa gnieźnieńskiego. Probostwo otrzymało odpowiednie nadania w postaci ziemi i ogrodów. Pierwszy kościół w Wyszynie jak podaje opis prymasa Jana Łaskiego z 1521, sporządzony podczas wizyty kanonicznej: "Był niewielką drewnianą budowlą służącą potrzebą religijnych właścicieli i zarządców dóbr Wyszyna oraz niewielkiej liczbie okolicznych mieszkańców". Spod władzy arcybiskupa Łaskiego Wyszyna dostała się w XVI wieku we władani rodu Grodzieckich. Szerzące się "Nowinki religijne", jak określano wówczas reformację, znalazły zwolennika w osobie Władysława Grodzieckiego, właściciela Wyszyny. Usunięto wówczas proboszcza, zaniechano praktyk religijnych, a świątynie katolicką przemianowano na zbór kalwiński reprezentujący nowy kierunek religijny, ewangelicko-reformowany. Katolicy zmuszeni byli przez kilka lat korzystać z posług religijnych w kościele w Tuliszkowie. Wnuk innowiercy, Adam Grodziecki (zm. lipiec/sierpień 1646; pisarz, polemista religijny, mówca i poeta wczesnego baroku, autor utworu" Przestroga o tytułach i dygnitarstwach cudzoziemskich w Polskim Królestwie i państwach do niego należących") w 1619 opisuje w cennym dokumencie pisanym tacytowską łaciną rodzinne nieszczęście i straszliwy pożar, który w 1617 strawił kościół i zamek. Upatrując w tych wydarzeniach "kary Bożej za odejście rodu od prawdziwej wiary". W 1619 pogodzony z Kościołem i pokrzepiony wiarą odbudował świątynie. Budowla jednak nie była trwała, gdyż po niespełna stu laty chyliła się ku ruinie. Parafia nie miała proboszcza,a administracją kościoła zajmował się proboszcz z Turku. W 1696 postawiono nowy kościół na miejscu ruiny z 1619 Fundamenty tejże świątyni, grubości około 80 cm, przy ołtarza zaokrąglają się odkryli archeolodzy podczas prac renowacyjnych. Kościół stojący na tym miejscu był zbudowany na planie krzyża i był mniejszy od dzisiejszego. Mimo to właściciel Wyszyny Melchior Gurowski wybudował w 1728 "dla własnej wygody" kaplice zamkową, w której umieścił rozsławiony w 1658 obraz Najświętszej Maryi Panny z Dzieciątkiem.
Na siedzibę Gurowskich popierających Sasów i kierunek polityki pruskiej napadły podczas konfederacji barskiej w 1768 wojska rosyjskie, dowodzone przez Iwana Drewicza, jeden z wodzów moskiewskich, dokonując spustoszenia miejscowości, paląc kościół i niszcząc zamek. Spośród cennych zbiorów rodu Gurowskich z walk ocalał jedynie cudowny obraz Matki Bożej z Dzieciątkiem. Nowy kościół obecnie istniejąc fundował właściciel Wyszyny, kasztelan przemęcki Rafał Gurowski w 1782.
Do obecnej drewnianej budowli w formie 16-bocznej rotundy o średnicy 15,8 m konstrukcji wieńcowej, z zewnątrz oszalowanej, przylegają sześcioboczne przybudówki: kaplica, zakrystia i kruchta. Kościół przykrywa oryginalnej konstrukcji kopulasty dach w formie dwóch dzwonów nałożonych na siebie, z sygnaturką ulokowaną na szczycie. Całkowita wysokość budowli wynosi ponad 20 m.
Wnętrze z rzeźbami na płaskim stropie, wsparte na ośmiu kolumnach, posiada wystrój rokokowy z drugiej połowy XVIII wieku. Gotycka kamienna chrzcielnica z pięknym ornamentem geometrycznym, pochodzi z XV wieku. Na uwagę zasługuje Obraz Bogarodzicy Czuwającej nad Dzieciątkiem z XVII wieku oraz portrety trumienne Rafała i Ludwiki Gurowskich z końca XVIII wieku, mieszczące się w zakrystii.
Obok kościoła stoi późnobarokowa murowana dzwonnica, zbudowana na planie trójkąta, pochodząca z końca XVIII wieku.
Wyszyńska Matka Boska.
Wyszyński obraz Bogarodzicy Czuwającej nad Dzieciątkiem jest dziełem nieznanego artysty. Brak również danych, co do ustalenia czasu jego powstania. Można jedynie przypuszczać z pewnym prawdopodobieństwem, że powstał na przełomie XVI i XVII wieku. 
Historia wędrówki obrazu Matki Bożej Czuwającej do sanktuarium wyszyńskiego 
Zaczyna się od cudownego zdarzenia, zapisanego w księgach zakonu bernardynów w Kole. Pisze o tym również ks. Fr. Ligeza w swoich wspomnieniach z 1925, oto jego zapis. „Podług opowiadania O. Floriana Jaroszewicza, autora znanego dzieła „Matka Świętych Polska", obraz ten pochodzi z prywatnego domu jednego z obywateli pobliskiego miasteczka Koła. Gdy lenie (tj. posiadacz obrazu) w 1658 znajdując się w agonii bardzo rozpaczał o swoim zbawieniu wtedy dysponując go na śmierć świątobliwy reformat, o. Feliks Rydzyński wskazał mu naprzeciw wiszący obraz Matki Najświętszej, każąc mu zarazem powtarzać z głęboką wiarą słowa hymnu kościelnego: „Monstra Te esse Matrem" (Okaż, że jesteś Matką). Po kilkukrotnym powtórzeniu tego wołania pocieszył go Pan Bóg oczywistym znakiem, obraz, bowiem Matki Bożej ze ściany własną swą mocą przeniósł się przed oczy chorego i zawisł w powietrzu, czym pokrzepiony umierający szczęśliwie w Bogu dokonał żywota „Takim cudem wsławiony obraz zdobyła rodzina Gurowskich najpierw do swojej zamkowej kaplicy, by później ofiarować go kościołowi parafialnemu. Na cudownym obrazie widzimy postać Madonny w niebieskim zawoju na głowie, spadającym z tyłu szeroką falą fałd, w pastelowo pomarańczowej sukience, czuwa ze skrzyżowanymi na piersiach rękoma nad śpiącym Synem Bożym. Dzieciątko spoczywa na stole przykryte przejrzystą tkaniną. Na pomarańczowej poduszce, zdobionej różami, leży księga, a na niej, na zgiętym prawym ramieniu spoczywa główka śpiącego Dzieciątka obok kałamarza z piórem. Tło obrazu tworzą ozdobne tkaniny brokatowe w tonacji niebiesko pomarańczowej. U dołu obrazu widnieje napis „Ego Dornio, sed cór meum vigilat" - „Ja śpię, lecz serce me czuwa". Od momentu cudownego ocalenia obrazu z pożaru zamku i kościoła w 1768 coraz bardziej utrwalała się opinia o łaskach, jakich doznają wierni za stawiennictwem Bożej Rodzicielki z wyszyńskiego kościoła. Dalszym potwierdzeniem żywego kultu maryjnego w parafii wyszyńskiej jest „Bractwo Szkaplerza Świętego" istniejące na mocy zezwolenia konsystorza gnieźnieńskiego, od 1784 Inskrypcja umieszczona na tablicy nad drzwiami wejścia do kaplicy św. Rafała Archanioła głosi, że „Odpusty zupełne na wieczne czasy przez Ojca Świętego Piusa VI kościołowi wyszyńskiemu nadane „odbywają się 8 września w święta Narodzenia Najświętszej Maryi Panny i w Święta Szkaplerza Najświętszej Maryi Panny w pierwsza niedziele po 16 lipca. W księdze „Bractwa Szkaplerza Świętego „istnieją zapisy dotyczące przybywania licznych pątników i pielgrzymek z okazji uroczystości odpustowych. Jeden z nich głosi, iż: "Sąsiednia parafia Russocice, doznawszy szczególnej pomocy ze strony Najświętszej Maryi Panny w czasach cholery i głodu, nawiedza, co rocznie odpust ten pobożna pielgrzymką. Duże zasługi w szerzeniu i utrwalaniu kultu maryjnego w parafii położył między innymi ks. Saturnin B. Hoppe, który objął parafię w Wyszynie w 1798 i pozostawił w spuściźnie opis kościoła parafialnego. W księgach kościelnych dziekan tuliszkowski ks. Sebastian Rayski pozostawił w języku łacińskim taki zapis: Pogrzebałem ciało wielce czcigodnego Saturnina B. Hoppe, stojącego na czele kościoła parafialnego w Wyszynie będącego z zakonu św. Franciszka, zmarłego dnia 19 czerwca 1821. Jego cnoty i niezwykła wiedza, jak również przykład świątobliwego życia wszystkim daleko i szeroko są znane. Był przełożonym parafii przez 23 lata bez przerwy z wielką korzyścią tak duchowa jak i doczesną dla swoich parafian. Uczył pierwszych zasad języka polskiego chłopców tej parafii. Przeżył 81 lat". To za jego czasów sprawowania posługi w parafii w 1810 zamurowano kryptę, w, której znajdowały się szczątki ludzi pochowanych w XVII w. Krypta ta należała prawdopodobnie do rodu Grodzieckich. Wewnątrz znaleziono kości i czaszki dwa kamieni, butelkę z płynem (winem mszalnym pozostawionym tu w momencie zamykania krypty prawdopodobnie przez proboszcza). Podczas prac ziemnych w kościele odkryto drugą kryptę, choć znacznie mniejszą wewnątrz znaleziono szczątki dziecka. Przy przesiewaniu ziemi z odkrytej wcześnie krypty znaleziono dużą ilość fragmentów ceramiki, resztki mieczy i trumien, ale również monety i prawdziwe cacko - doskonale zachowany sygnet z herbem. Kolejnym odkryciem z XVIII wieku są monety, według, których można określić również wiek krypty. Sześć monet wydobyto z dna większej krypty, zaś jedną - półtora korony Zygmunta III z 1623 r.- pod ołtarzem. Największą sensacją jest jednak doskonale zachowany sygnet z herbem, na którym widnieje przebita mieczem głowa byka (lub tura). Kamienie, które znaleziono w krypcie miały chronić przed zalaniem trumnę, bowiem okazało się, że poziom wody w stawie jest niewiele niższy od podłogi w krypcie. W trumnie znajdują się zwłoki młodej kobiety zmarłej na początku XVIII w. W krypcie odkrytej w 2000 planuje się otwarcie muzeum.
Ponadto w centrum wsi znajduje się XVIII-wieczna figura świętego Wawrzyńca.
Ruiny zamku.
W pobliżu kościoła, nad rozlewiskami rzeki Topiec, wznoszą się ruiny renesansowego zamku. Zbudowany został około 1556 przez Grodzieckich herbu Dryja. W połowie XVII wieku zamek przeszedł w posiadanie rodziny Gurowskich, którzy mieszkali na zamku do 1781. W czasie konfederacji barskiej, kiedy w zamku bronili się konfederaci, wojska rosyjskie wysadziły w powietrze północno-wschodnie skrzydło zamku wraz z archiwum Gurowskich. W XIX wieku zamek popadł w ruinę. W latach 50. XX wieku pozostałe fragmenty zamku poddane zostały zabiegom konserwatorskim.
Budowla jest charakterystycznym przykładem założeń architektonicznych ówczesnego czasu. Zabudowania zamkowe składały się z dwóch budynków mieszkalnych, ustawionych równolegle i połączonych ze sobą węższym łącznikiem, tworząc wewnętrzny dziedziniec, który z czwartej strony zamknięty był murem kurtynowym i wysuniętą wieżą bramną, umieszczoną w osi dziedzińca. Zamek posiadał sześć ośmiobocznych, czterokondygnacyjnych baszt, z których cztery ustawione były w narożach budowli, a pozostałe dwie mieściły się w elewacji frontowej, u nasady muru kurtynowego.
Do obecnych czasów zachowała się w całości jedna z baszt połączona murem z ruinami drugiej baszty frontowej oraz mury budynku mieszkalnego, w którego nadprożu wykuty jest rok 1556. Zamek w Wyszynie zbudowała rodzina Grodzieckich herbu Dryja, prawdopodobnie około 1556. Kilkanaście lat po wzniesieniu tej okazałej budowli około 1582 gościł w niej Stefan Batory, który przybył tu z pobliskiego Uniejowa, aby wziąć udział w wielkich łowach. Miejscowa legenda głosi, że podczas uczty wyprawionej na cześć królewskiego gościa przypadkowo zastrzelona została córka właściciela zamku i od tego czasu błąka się ona po okolicznych kniejach, swoim zawodzeniem strasząc okolicznych mieszkańców. W XVII wieku Wyszyna przeszła w ręce Adama Grodzieckiego, kasztelana międzyrzeckiego, posła, senatora, publicysty i królewskiego dworzanina. Po jego śmierci zamek należał do Władysława Jana Kretkowskiego, wojewody chełmińskiego. Podobno przejście majątku z rąk Grodzieckich w ręce następców nie obyło się bez tragedii, która spotkała ostatnią córkę z rodu pierwotnych właścicieli. "Zakochana w ubogim młodzieńcu uwięzionym zdradziecko przez rywala, zgodziła się oddać rękę i majątek nienawistnemu człowiekowi w zamian za życie i wolność ukochanego. Zazdrosny mąż zabił jednak młodzieńca, a ze skóry nieszczęśliwego kazał sporządzić fotel, w którym umieścił młodą żonę twierdząc, że oddaje ją w ramiona kochanka. Nie wytrzymało tego serce młodej pani, która z rozpaczy rzuciła się z baszty wprost do stawu okalającego zamek." Następnie rezydencja została własnością rodu Gurowskich herbu Wczele, którzy mieszkali tam do 1781. Na przełomie XVII i XVIII wieku panem na zamku był Melchior Gurowski, kasztelan poznański. Podczas wojny północnej, obawiając się napaści wojsk szwedzkich, ukrył on dokumenty rodzinne oraz obraz Matki Boskiej z zamkowej kaplicy w pobliskim kościółku. Dziełem kolejnego pokolenia Gurowskich była przebudowa całego założenia i zmiana wystroju jego wnętrz. Około 1760 na zamku sale reprezentacyjne i pokoje mieszkalne znajdowały się na piętrze pałacu, natomiast jego parter zajmowały mi. kuchnie „spichlerze , kordegardę dla straży, pokoje służby, stajnie oraz zbrojownie z prochownią. Kres świetności zamku przyniósł rok, 1768 kiedy to konfederaci barscy, broniący się na zamku w obliczu klęski z wojskami moskiewskimi wysadzili w powietrze prochownie wraz ze wschodnim skrzydłem fortecy. Syn Rafała Gurowskiego, Władysław, za udział w insurekcji kościuszkowskiej został uwięziony przez Rosjan i pozbawiony wszelkich praw do dóbr wyszyńskich. Niezamieszkana od 1781 rezydencja stopniowo popadała w ruinę, niszczona zarówno przez ludzi, jak i upływający czas. W ostatnich latach XVIII wieku miejscowy ekonom "...drugi bok czworoboku zamkowego powalił, wiele marmurów i napisów zniszczył, a odwieczne głazy poszanowania godne, na gospodarskie użył cele". W XIX wieku zrujnowany obiekt opisał w swoich "Wspomnieniach Wielkopolskich" Edward Raczyński, właściciel pałacu w Rogalinie. Czytamy w nich, że "...Poważna to ruina, zachowuje dotąd kilka pozostałych baszt i to zdaje się hardo wyzywać ręką zniszczenia, podobna w tym może do narodu, co wspomnieniami przeszłości obecnie pokrywa nieszczęścia i od zagłady się broni...". Generalna rozbiórka całego założenia nastąpiła pod koniec XIX wieku, a jej bezpośrednią przyczyną była konieczność zdobycia budulca na rozrastające się na terenie pobliskiego folwarku prywatne gospodarstwo.

</doc>
<doc id="406243" url="https://pl.wikipedia.org/wiki?curid=406243" title="Dulce Pontes">
Dulce Pontes

Dulce Pontes (wym. ; ur. 8 kwietnia 1969 w Montijo koło Lizbony) – portugalska piosenkarka, autorka tekstów i kompozytorka, tworząca głównie piosenki popowe i folkowe, sama definiuje się jako „artystka world music”.
Jej twórczość przyczyniła się do odrodzenia w latach dziewięćdziesiątych XX wieku portugalskiej miejskiej muzyki folkowej, znanej jako fado. Obdarzona jest silnym, dramatycznym i łatwo przekazującym emocje głosem, uznawana jest za jedną z najsłynniejszych i najbardziej cenionych portugalskich wokalistek.
Biografia i twórczość.
Początkowo Dulce Pontes zamierzała zostać pianistką. Zdecydowała się na karierę piosenkarki po tym, jak w wieku 18 lat wygrała konkurs w swym rodzinnym mieście. Wkrótce potem zaczęła próbować swych sił jako aktorka w portugalskiej telewizji i teatrze. W 1991 z piosenką „Lusitana Paixão” wygrała krajowe eliminacje do Konkursu Piosenki Eurowizji, dzięki czemu reprezentowała Portugalię w konkursie rozgrywanym w Rzymie. W finale zajęła ósme miejsce.
W 1992 wydała swój debiutancki album, zatytułowany "Lusitana". Zawierał on lekkie utwory popowe z elementami muzyki folk. Nie był to jeszcze repertuar wychodzący naprzeciw możliwościom, ambicjom i wyobraźni artystki. W 1993 wydała następną płytę, zatytułowaną "Lágrimas". Album ten prezentował iberyjską muzykę folk, głównie fado.
Umiejętność mieszania tradycyjnego fado ze współczesnymi stylami muzyki i nieustanne poszukiwanie nowych form muzycznej ekspresji szybko stało się znakiem rozpoznawczym twórczości Dulce Pontes. Należy jednak też zauważyć, że na albumie "Lágrimas" znalazły się dwie pieśni fado („Lágrima” i „Estranha forma de vida”) nagrane na żywo w studiu i zaśpiewane w zgodzie ze wszystkimi wymogami fado klasycznego. To dwa utwory przyczyniły się do tego, że Dulce Pontes została natychmiast obwołana następczynią legendarnej pieśniarki fado Amalii Rodrigues. Największym sukcesem albumu stała się piosenka „A canção do mar”, która z czasem stała się jedną z najbardziej znanych poza granicami kraju piosenek portugalskich, wielokrotnie nagrywaną i śpiewaną przez artystów na całym świecie (m.in. przez Sarah Brightman, która z „A canção do mar” uczyniła główny motyw muzyczny swego albumu "Harem"). Utwór „A canção do mar” pojawił się też na ścieżce dźwiękowej hollywoodzkiego filmu "Lęk pierwotny" z Richardem Gere'em i Edwardem Nortonem w rolach głównych.
W 1995 wydała album "Brisa do coração", nagrany na żywo podczas koncertu artystki 6 maja w Porto. Następny album, zatytułowany "'Caminhos", wydała w 1996. Utrzymany on był w podobnej konwencji jak "Lágrimas", ale krytyka uznała go za dojrzalszy, bardziej harmonijny i pozbawiony nieudanych pomysłów aranżacyjnych.
W 1999 zaprezentowała album "O Primeiro Canto", który krytycy zgodnie uznali za najlepszy i najambitniejszy w dorobku artystki. Nowości pojawiające się na tym albumie to elementy jazzu (w nagraniu albumu uczestniczyła ceniona portugalska wokalistka jazzowa Maria João) oraz fakt, że album ten jest prawie w całości akustyczny. Wiele z utworów na nim się znajdujących zostało napisanych przez Dulce. W poszukiwaniu materiału i inspiracji do tego albumu artystka zjeździła wiejskie regiony Portugalii, odszukując i wydobywając z zapomnienia stare tradycyjne melodie i instrumenty. Śpiewa na tym albumie nie tylko po portugalsku, ale też w innych językach iberyjskich – galicyjskim i mirandyjskim.
W 2002 wydała album kompilacyjny, zatytułowany "Best Of". Rok później zaprezentowała kolejną płytę studyjną, zatytułowaną "Focus", która nagrała w ścisłej współpracy i pod patronatem włoskiego kompozytora muzyki filmowej Maestro Ennio Morricone. Zaśpiewała kilka znanych i cenionych utworów Morricone, ale znalazły się na płycie również nowe kompozycje, napisane przez Morricone. "Focus" został nagrany w całości we Włoszech, zawiera utwory śpiewane po portugalsku, hiszpańsku, włosku i angielsku.
Współpraca i koncerty.
Poza Ennio Morricone, Dulce Pontes współpracowała między innymi z takimi światowej sławy artystami jak Andrea Bocelli, Cesária Évora, Caetano Veloso, Marisa Monte, Carlos Nuñez, The Chieftains i Kepa Junkera. Duet z angolskim artystą Waldemarem Bastosem jest jednym z ciekawszych utworów na płycie "O Primeiro Canto". W duecie z grecką artystką Eleftherią Arvanitaki Dulce Pontes śpiewała po grecku (owoc tej współpracy znajduje się na płycie Eleftherii zatytułowanej "Ekpompi").
Działalność koncertowa odgrywa bardzo dużą rolę w karierze Dulce Pontes. Poza ojczystą Portugalią Dulce koncertuje bardzo często w Hiszpanii (jest tam najpopularniejszą portugalską artystką) oraz w Grecji.

</doc>
<doc id="406256" url="https://pl.wikipedia.org/wiki?curid=406256" title="Wałowice (województwo lubuskie)">
Wałowice (województwo lubuskie)

Wałowice (niem. "Wallwitz", łuż. "Walojce") – wieś w Polsce położona w województwie lubuskim, w powiecie krośnieńskim, w gminie Gubin.
W latach 1945–1954 i 1973–1976 miejscowość była siedzibą gminy Wałowice. W latach 1975–1998 miejscowość należała administracyjnie do województwa zielonogórskiego.
Pierwsza wzmianka o Wałowicach pochodzi z 1452 roku, gdzie wymienione zostały, jako "Walewitz", a w 1527 jako "Walwicz". W XV i XVI wieku należały do rodu von Pilgrim, w XVII i XVIII wieku do rodu von Polenz, a w XIX wieku przeszły pod władanie rodu von Briesen Köpstein i rodziny Stein. Do wsi należały wcześniej: majątek, folwark, młyn wodny, wapiennik i cegielnia. 
W 1926 roku dołączono Wałowice do gminy miasta Guben, a od roku 1928 część tej miejscowości należała do Drzeńska Wielkiego.
W 1952 roku we wsi było 40 gospodarstw. W latach 1973–1976 była w Wałowicach Zbiorcza Szkoła Gminna z siedzibą w Gubinie, ale w latach 1976–1984 została przeniesiona do Gubina. Dzieci z Wałowic i okolicznych wsi były do szkoły dowożone autobusami.
Od 1981 roku wieś posiada sieć wodną. W 1988 roku zamieszkiwało tu 307 osób, a w 1999 roku 276 osób.
Od 1994 roku we wsi działa zakład produkujący meble.
W dużym stopniu zachował się pierwotny stan tej miejscowości. Wzdłuż drogi wiejskiej posadzono lipy.
Zabytki.
Do wojewódzkiego rejestru zabytków wpisany jest:
zabytki nieistniejące:

</doc>
<doc id="406257" url="https://pl.wikipedia.org/wiki?curid=406257" title="Węgielnia (województwo wielkopolskie)">
Węgielnia (województwo wielkopolskie)

Węgielnia – wieś w Polsce położona w województwie wielkopolskim, w powiecie nowotomyskim, w gminie Miedzichowo.
Historia.
W okresie Wielkiego Księstwa Poznańskiego (1815-1848) miejscowość wzmiankowana jako Węgielne należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Węgielne należały do okręgu lwowkowskiego i stanowiły część majątku Lwówek Zamek (niem. Neustadt), którego właścicielem był wówczas (1837) Antoni Łącki. W skład rozległego majątku Lwówek Zamek wchodziło łącznie 36 wsi. Według spisu urzędowego z 1837 roku Węgielne liczyły 287 mieszkańców i 43 dymy (domostwa).
W latach 1975–1998 miejscowość należała administracyjnie do województwa gorzowskiego.
Cmentarz ewangelicki.
W zachodniej części wsi znajduje się cmentarz ewangelicki z licznymi nagrobkami.

</doc>
<doc id="406258" url="https://pl.wikipedia.org/wiki?curid=406258" title="Węgierce (województwo kujawsko-pomorskie)">
Węgierce (województwo kujawsko-pomorskie)

Węgierce – osada w Polsce, położona w województwie kujawsko-pomorskim, w powiecie inowrocławskim, w gminie Pakość.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 151 mieszkańców. Jest jedenastą co do wielkości miejscowością gminy Pakość.
Zabytki.
Według rejestru zabytków NID na listę zabytków wpisany jest zespół pałacowy z początku XX w., nr rej.: 154/A z 15.06.1985:

</doc>
<doc id="406260" url="https://pl.wikipedia.org/wiki?curid=406260" title="Węgorzyn (województwo kujawsko-pomorskie)">
Węgorzyn (województwo kujawsko-pomorskie)

Węgorzyn – wieś w Polsce położona w województwie kujawsko-pomorskim, w powiecie wąbrzeskim, w gminie Ryńsk. Siedziba sołectwa.
Według podziału administracyjnego Polski obowiązującego w latach 1975–1998, miejscowość należała do województwa toruńskiego. Według Narodowego Spisu Powszechnego (III 2011 r.) liczyła 143 mieszkańców. Jest najmniejszą miejscowością gminy Ryńsk.
We wsi znajduje się murowany dworek zbudowany w drugiej połowie XIX wieku. Wokół dworku znajduje się park oraz XIX-wieczne zabudowania gospodarcze. W parku znajduje się niewykorzystywany obecnie cmentarz ewangelicki.

</doc>
<doc id="406261" url="https://pl.wikipedia.org/wiki?curid=406261" title="Węgrzynów (województwo świętokrzyskie)">
Węgrzynów (województwo świętokrzyskie)

Węgrzynów – wieś w Polsce położona w województwie świętokrzyskim, w powiecie kieleckim, w gminie Mniów.
Wieś leżąca w powiecie chęcińskim województwa sandomierskiego należała w XVI wieku do Tarłów. 
W latach 1975–1998 miejscowość należała administracyjnie do województwa kieleckiego.

</doc>
<doc id="406262" url="https://pl.wikipedia.org/wiki?curid=406262" title="Wiatrowiec (województwo mazowieckie)">
Wiatrowiec (województwo mazowieckie)

Wiatrowiec – wieś w Polsce położona w województwie mazowieckim, w powiecie grójeckim, w gminie Pniewy.
W latach 1975–1998 miejscowość należała administracyjnie do województwa radomskiego.

</doc>
<doc id="406263" url="https://pl.wikipedia.org/wiki?curid=406263" title="Wieprzec (województwo lubelskie)">
Wieprzec (województwo lubelskie)

Wieprzec – wieś w Polsce położona w województwie lubelskim, w powiecie zamojskim, w gminie Zamość.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Zamość.
Historia.
Po raz pierwszy wieś wzmiankowana w 1398 roku pod nazwą Woprzek(!) wówczas jako część włości szczebrzeskiej. Dymitr z Goraja przekazuje wieś swym bratankom (on sam nie posiadał potomków męskich). W 1564 roku część wsi należała do Górków, druga część pozostawała w ręku Lipskich herbu Korczak. Ostatecznie cała wieś w roku 1631 przeszła w posiadanie Zamoyskich przy czym część Górków już w 1593
Według lustracji z 1578 r. do Górków należało 12 1/4 łana (205, 8 ha), a do Lipskich 5 łanów (84 ha) gruntów uprawnych. Rejestr poborowy z 1589 r. wykazał istniejące tu: staw, młyn, 2 karczmy, także prochowni oraz folwarku, około roku 1630 przeniesionego do (Topornicy). 
W połowie XVI wieku w pobliskich lasach istniała karczma, zwana “Strażnicą Mytną”. 
W 1792 wieś należała do ordynackiego klucza żdanowskiego. W II połowie XIX w. we funkcjonował tu wydajny młyn wodny systemu amerykańskiego, w 1885 r. dzierżawiony przez Żyda – Moszka Sznajdera.
W 1880 roku wieś liczyła 8 budynków dworskich i 107 domów chłopskich, z 373 mieszkańcami, w tym 205 unitów (prawosławnych). Według spisu powszechnego z roku 1921 (wówczas wieś w gminie Mokre) było w Wieprzcu 40 domów oraz 231 mieszkańców.

</doc>
<doc id="406264" url="https://pl.wikipedia.org/wiki?curid=406264" title="Wierzbie (województwo łódzkie)">
Wierzbie (województwo łódzkie)

Wierzbie – wieś w Polsce położona w województwie łódzkim, w powiecie kutnowskim, w gminie Kutno.
Wieś szlachecka położona była w drugiej połowie XVI wieku w powiecie gostynińskim ziemi gostynińskiej województwa rawskiego. W latach 1975–1998 miejscowość należała administracyjnie do województwa płockiego.
Na Wierzbiu znajduje się Katolicka Szkoła SPSK oraz remiza OSP.

</doc>
<doc id="406265" url="https://pl.wikipedia.org/wiki?curid=406265" title="Wierzbie (województwo wielkopolskie)">
Wierzbie (województwo wielkopolskie)

Wierzbie – wieś sołecka w Polsce położona w województwie wielkopolskim, w powiecie konińskim, w gminie Sompolno.
Historia.
Osadnictwo na obszarze współczesnego Wierzbia istniało w okresie mezolitu. W roku 1527 wieś należała do Jana Lubstowskiego. W okresie kongresowego Królestwa Polskiego istniała gmina Wierzbie, która należała do powiatu radziejewskiego (przemianowanego w 1871 na powiat nieszawski) w guberni warszawskiej. W 1881 gmina została zniesiona, a Wierzbie włączone do gminy Sompolno w powiecie kolskim w guberni kaliskiej. W roku 1827 wieś liczyła 207 mieszkańców, a w drugiej połowie XIX wieku 285. Znajdowała się w tym czasie w Wierzbiu gorzelnia i młyn wodny. W latach 1975–1998 miejscowość należała administracyjnie do województwa konińskiego. Według danych z roku 2009 Wierzbie, wraz z należącą do sołectwa Kolonią Wierzbie liczyło 458 mieszkańców, w tym 230 kobiet i 228 mężczyzn.
Zabytki.
Do rejestru zabytków wpisany jest wierzbieński zespół pałacowy z połowy XIX wieku, w skład którego wchodzi pałac oraz park. Pałac do II wojny światowej stanowił własność Józefa Krzymuckiego. Do lat 80. XX wieku był zamieszkiwany przez pracowników PGR. W kolejnych latach uległ ruinie. 
W gminnej ewidencji zabytków ujęte są także:
Mieszkańcy wsi wyznania katolickiego przynależą do parafii św. Marii Magdaleny w Sompolnie.

</doc>
<doc id="406266" url="https://pl.wikipedia.org/wiki?curid=406266" title="Wierzbna (województwo podkarpackie)">
Wierzbna (województwo podkarpackie)

Wierzbna – wieś w Polsce położona w województwie podkarpackim, w powiecie jarosławskim, w gminie Pawłosiów.
Miejscowość jest siedzibą rzymskokatolickiej parafii Matki Bożej Nieustającej Pomocy.
Dawniej posiadłość większa należała do książąt Czartoryskich.
W latach 1975–1998 miejscowość należała administracyjnie do województwa przemyskiego.
Historia.
Pierwsza wzmianka o wsi Wirbna, została podana w dokumencie z 27 listopada 1387 roku, o nadaniu miasta Jarosławia i pobliskich wsi Janowi z Tarnowa. 17 czerwca 1438 roku wieś otrzymał Jan Spytek z Jarosławia. W 1470 roku bracia Rafał i Spytek Jarosławski (ok. 1536–1519) utworzyli Ordynację Jarosławską, a w 1519 roku wieś odziedziczyła Magdalena Pilecka.
Wierzbna została wzmiankowana w Regestrach poborowych, które zapisali poborcy podatkowi ziemi przemyskiej w latach: 1515, 1589, 1651, 1658 roku i 1674.
Wieś położona w powiecie przemyskim, była własnością Aleksandra Michała Lubomirskiego, jej posiadaczem był Piotr Chyliński, została spustoszona w czasie najazdu tatarskiego w 1672 roku.
W 1898 roku wybrano zwierzchność gminną, której naczelnikiem został Antoni Walankiewicz, a we wsi było 444 mieszkańców w 81 domach.
Kościół.
W 1507 roku we Wierzbnej powstała cerkiew. W 1785 roku parochia została zlikwidowana, a cerkiew stała się filią parochii w Pełkiniach. W 1785 roku we wsi było 117 grekokatolików, a w 1788 roku cerkiew nie była już użytkowana.
W 1943 roku utworzono kaplicę w baraku, a 4 stycznia 1944 roku utworzony został wikariat eksponowany. W latach 1947–1952 staraniem proboszcza ks. Jana Radochońskiego budowano murowany kościół. Parafia od 2000 roku posiada kościół filialny w Ożańsku.
Oświata.
W 1909 roku we Wierzbnej powstała szkoła ludowa 1-klasowa. Obecnie we wsi jest 8-letnia szkoła podstawowa im. ks. Jana Radochońskiego, ze szkołami filialnymi w Ożańsku i Tywoni.
Sport.
We Wierzbnej działa klub piłkarski LKS Błękitni Wierzbna, założony w 1945 roku. W sezonie 2020/2021 występuje w klasie A Jarosław I.

</doc>
<doc id="406267" url="https://pl.wikipedia.org/wiki?curid=406267" title="Wilcze (gmina Koronowo)">
Wilcze (gmina Koronowo)

Wilcze – wieś w Polsce położona w województwie kujawsko-pomorskim, w powiecie bydgoskim, w gminie Koronowo, położona 15 km na północny zachód od Koronowa i 38 km na północny zachód od centrum Bydgoszczy.
Podział administracyjny.
Wieś duchowna, własność opata cystersów w Koronowie pod koniec XVI wieku leżała w powiecie nakielskim województwa kaliskiego. W latach 1975–1998 miejscowość należała administracyjnie do województwa bydgoskiego.
Demografia.
Liczba mieszkańców wsi, sięgająca niegdyś 350 mieszkańców, obecnie (XII 2015 r.) wynosi 243 osoby. Wieś obejmuje 52 domy.
Historia.
Na terenie wsi Wilcze na wzgórzach, które na początku XX wieku przecięła kolej i wiadukt, 10 października 1410 doszło do bitwy polsko-krzyżackiej, zwanej często (aczkolwiek niezgodnie z prawdą historyczną) bitwą pod Koronowem. Jan Długosz opisywał ją jako bitwa pod Lonckiem (prawdopodobnie dawna nazwa wsi brzmiała "Łąsko Nowe"), stąd mylnie interpretowane jest faktyczne miejsce zdarzenia.
W 1946 r., z inicjatywy mieszkańców, m.in. Czesława Glonka, przed obecnym sklepem GS, w miejscu po zniszczonej w czasie okupacji kapliczce przydrożnej, postawiono figurę Serca Jezusa. Miała ona upamiętniać zarówno ofiary II wojny światowej, jak i późniejszych (1945 r.) wysiedleń mieszkańców w głąb Związku Radzieckiego. Nazwiska osób pomordowanych przez Niemców znajdują się na tablicy pamiątkowej umieszczonej na dzwonnicy w Łąsku Wielkim.
W latach 60. XX wieku, mieszkańcy wsi w czynie społecznym, usypali nad jeziorem kopiec, upamiętniający stoczoną tu w 1410 r. bitwę. Na kopcu miał stanąć pomnik, który zmontowano ostatecznie na przedmieściach Koronowa, pomimo tego, że jego konstrukcja została już przywieziona do Wilcza i przez 5 lat była przechowywana we wsi.
Straż pożarna.
Na terenie wsi działa Ochotnicza Straż Pożarna (OSP), założona w 1926 r. Miejscowa remiza powstała razem ze świetlicą wiejską w drugiej połowie lat 90. XX wieku.

</doc>
<doc id="406268" url="https://pl.wikipedia.org/wiki?curid=406268" title="Wilczyniec (województwo wielkopolskie)">
Wilczyniec (województwo wielkopolskie)

Wilczyniec – bardzo mała wieś w Polsce położona w województwie wielkopolskim, w powiecie jarocińskim, w gminie Jarocin.
W latach 1975–1998 miejscowość należała administracyjnie do województwa kaliskiego.

</doc>
<doc id="406269" url="https://pl.wikipedia.org/wiki?curid=406269" title="Wilkowice (województwo wielkopolskie)">
Wilkowice (województwo wielkopolskie)

Wilkowice – wieś w Polsce, położona w województwie wielkopolskim, w powiecie leszczyńskim, w gminie Lipno. 
W latach 1975–1998 miejscowość należała administracyjnie do województwa leszczyńskiego.
Wieś ma charakter rolniczo-przemysłowy. We wsi znajdują się dwa kościoły: rzymskokatolicki św. Marcina z XVI w. oraz poewangelicki św. Edyty Stein z 1894 r. Do zabytków należy też XIV-wieczny gródek stożkowy, znajdujący się w sąsiedztwie kościoła św. Marcina, po wschodniej stronie ulicy o tej samej nazwie. Swoją siedzibę mają tam m.in. firmy:
Od 2001 roku w Wilkowicach odbywa się Ogólnopolski Festiwal Starych Ciągników i Maszyn Rolniczych im. Jerzego Samelczaka. W miejscowości działa ludowy uczniowski klub sportowy "Korona" (piłka nożna), mający boisko w użytkowaniu.

</doc>
<doc id="406270" url="https://pl.wikipedia.org/wiki?curid=406270" title="Wilków (województwo łódzkie)">
Wilków (województwo łódzkie)

Wilków – wieś w Polsce położona w województwie łódzkim, w powiecie poddębickim, w gminie Dalików.
W latach 1975–1998 miejscowość należała administracyjnie do województwa sieradzkiego.
W Wilkowie urodził się Leonard Jaczewski – geolog, geograf, geofizyk, inżynier górniczy, podróżnik i badacz Syberii.

</doc>
<doc id="406271" url="https://pl.wikipedia.org/wiki?curid=406271" title="Wiśniewa (województwo kujawsko-pomorskie)">
Wiśniewa (województwo kujawsko-pomorskie)

Wiśniewa – wieś w Polsce położona w województwie kujawsko-pomorskim, w powiecie sępoleńskim, w gminie Sępólno Krajeńskie.
W latach 1975–1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 171 mieszkańców. Jest osiemnastą co do wielkości miejscowością gminy Sępólno Krajeńskie.

</doc>
<doc id="406272" url="https://pl.wikipedia.org/wiki?curid=406272" title="Witanowice (województwo dolnośląskie)">
Witanowice (województwo dolnośląskie)

Witanowice – wieś w Polsce położona w województwie dolnośląskim, w powiecie polkowickim, w gminie Gaworzyce.
Podział administracyjny.
W latach 1975–1998 miejscowość należała administracyjnie do województwa legnickiego.
Nazwa.
Nazwa pochodzi od nazwy "witać" oznaczającej "powitanie". W roku 1295 w kronice łacińskiej "Liber fundationis episcopatus Vratislaviensis" (pol."Księdze uposażeń biskupstwa wrocławskiego") miejscowość wymieniona jest w zlatynizowanej formie "Wytanowiczi".jest
Zabytki.
Do wojewódzkiego rejestru zabytków wpisany jest:

</doc>
<doc id="406273" url="https://pl.wikipedia.org/wiki?curid=406273" title="Witoszyn (województwo zachodniopomorskie)">
Witoszyn (województwo zachodniopomorskie)

Witoszyn (niem. "Neu Schulzendorf") – Kolonia sołecka w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość administracyjnie należała do województwa gorzowskiego. W roku 2007 kolonia liczyła 54 mieszkańców.
Wieś wchodząca w skład sołectwa: Radlice.
Kolonie wchodzące w skład sołectwa: Roztocze, Sułowo.
Geografia.
Kolonia leży ok. 4,5 km na północny wschód od Choszczna, przy drodze wojewódzkiej nr 151, między Choszcznem a miejscowością Recz.

</doc>
<doc id="406275" url="https://pl.wikipedia.org/wiki?curid=406275" title="Witowice (województwo lubelskie)">
Witowice (województwo lubelskie)

Witowice – wieś w Polsce położona w województwie lubelskim, powiecie puławskim, gminie Końskowola.
Witowice leżą nad rzeką Kurówką. Miejscowość sąsiaduje bezpośrednio z Końskowolą, Opoką i Chrząchowem. We wsi znajdują się: remiza ochotniczej straży pożarnej, sklep ogólnospożywczy, zakład mięsny Drob-Wit, szkółka roślin wrzosowatych. W Witowicach mieści się także komin pozostały po zburzonej cegielni. Przy granicy z Chrząchowem rośnie niewielki las zwany "Zalochy". Częścią Witowic są też domy mieszkalne położone w południowej części wsi; tereny te są nazywane potocznie przez mieszkańców "zapłociem". Liczba ludności to 455 osób (dane z 2011 roku). Istniał tu także klub sportowy "KS Witowice", którego trenerem był Grzegorz Kozak. Kursują tu również autobusy i emki puławskiej komunikacji miejskiej.
Historia.
Witowice powstały najprawdopodobniej w XIII wieku. W źródłach pisanych pojawiają się po raz pierwszy w 1408 roku. Wieś należała wówczas do Dziersława z Konina, a następnie do jego syna – Piotra. Wywodzili się z rodu Konińskich legitymujących się herbem Rawicz. Witowice były ośrodkiem macierzystym Konińskiej Woli (Witowskiej Woli). Wchodziły w skład tzw. klucza końskowolskiego. Następnie zostały przejęte przez późniejszych właścicieli Konińskiej Woli (Tęczyńskich, Opalińskich, Zbaraskich, Daniłłowiczów, Lubomirskich, Sieniawskich, Czartoryskich).
Wieś szlachecka położona była w drugiej połowie XVI wieku w powiecie lubelskim województwa lubelskiego. 
Wieś wraz z folwarkiem wchodziła w 1662 roku w skład majętności końskowolskiej Łukasza Opalińskiego. 
W 1907 roku została zbudowana cegielnia będąca własnością prywatną rodziny Borzęckich. Pozostałością po byłej cegielni jest wysoki komin. W latach 60. z inicjatywy mieszkańców wybudowano drogę bitą. Kolejnym przedsięwzięciem było założenie linii telefonicznej. W latach 70. na miejscu drewnianej remizy postawiono nową. Dzisiaj mieści się tam siedziba Ochotniczej Straży Pożarnej, która powstała w dniu 21 marca 1927 roku. Wieś nękały również liczne pożary, którym sprzyjała drewniana zabudowa.
Podczas II wojny światowej w walkach toczących się pod Witowicami zginęli polscy żołnierze. Pochowano ich na cmentarzu w Końskowoli. W czasie wojny we wsi działały oddziały Armii Krajowej i Batalionów Chłopskich. Niektórzy mieszkańcy uczestniczyli w kampanii wrześniowej, część z nich trafiła do obozów jenieckich. W okresie międzywojennym istniała szkoła, która mieściła się w prywatnym domu. Obecnie dzieci i młodzież z Witowic uczy się w szkole w Końskowoli. We wsi znajduje się sześć figur, w tym cztery krzyże i dwie kapliczki.
W latach 1975–1998 miejscowość należała administracyjnie do województwa lubelskiego.
Gospodarka.
Źródłem utrzymania mieszkańców jest nie tylko rolnictwo (w tym uprawa zbóż, truskawek, malin, porzeczek, drzewek i krzewów ozdobnych), ale także praca w pobliskich Puławach czy innych miejscowościach w regionie. Hodowla zwierzęca stopniowo zanika.

</doc>
<doc id="406276" url="https://pl.wikipedia.org/wiki?curid=406276" title="Wojsławice (województwo łódzkie)">
Wojsławice (województwo łódzkie)

Wojsławice – wieś w Polsce położona w województwie łódzkim, w powiecie zduńskowolskim, w gminie Zduńska Wola, położona w odległości ok. 5 km na północ od Zduńskiej Woli.
Do 1953 roku istniała gmina Wojsławice. W latach 1975–1998 miejscowość należała administracyjnie do województwa sieradzkiego.
Historia.
Wieś została wspomniana w dokumentach już w 1311 roku przy okazji nadania jej Wacławowi Liszowicowi. Uprzednio stanowiła własność monarszą. W 2 poł. XV w. część wsi weszła w skład wielowioskowego klucza Wężyków herbu Abdank z Woli Wężykowej, a w XVI w. znowu odnotowana została jako własność królewska. Ostatecznie jednak w XVI w. cała miejscowość wróciła do Wężyków, których tutaj zaczęto nazywać Wojsławskimi. Od XIII w. do ok. 1830 roku prowadziła przez Wojsławice droga łącząca w najkrótszej linii Sieradz z Szadkiem.
Zabytki.
Na południowym skraju wsi znajduje się rozległy podworski park, a w nim wiele cennych drzew i krzewów. Poza parkiem leży staw z wyspą, na której znajdują się ruiny renesansowej budowli obronno-mieszkalnej z XVI w. (murowanego dworu – zameczku), wzniesionej zapewne przez Wężyków Wojsławskich herbu Abdank, a użytkowane przez okres niemal dwustuletni. Obok stawu znajduje się neoklasycystyczny dwór z 1 poł. XIX w., a 100 m dalej eklektyczny pałac Siemiątkowskich z około 1900 roku, ostatnich dziedziców majątku. Pałac wojsławski, dość tradycyjny w formie i przyjętych rozwiązaniach jak na czasy, w których powstał, zalicza się do grupy udanych przedsięwzięć inwestycyjnych.
W dwudziestoleciu międzywojennym w miejscu, gdzie dziś jest internat ZSR, znajdował się kort tenisowy jako element pensjonatu wojsławickiego, popularnego miejsca wypoczynku letniego lepiej sytuowanych łodzian. Po II wojnie światowej w budynkach podworskich umieszczono szkołę rolniczą. W obiekcie można skorzystać z noclegu.
Według rejestru zabytków Narodowego Instytutu Dziedzictwa na listę zabytków wpisany jest dwór, 1780, 1 poł. XIX w., nr rej.: 868 z 28.12.1967.
Muzeum Regionalne.
Piwnice pałacu przeznaczono dla utworzonego w 1976 roku, staraniem nauczycielki Bożeny Antoszczyk, Szkolnego Muzeum Regionalnego (początkowo Izby Pamięci). Eksponowane są tu zbiory etnograficzne, obrazujące życie i pracę ludzką na dawnej wsi sieradzkiej. Odtworzony jest stary warsztat szewski, stelmarski, tkacki i kuźnia. Przez wieś przebiega wytyczony szlak pieszy „Uroczysk i rezerwatów”.
Przyroda.
W pobliskim lesie, przy torach kolejowych linii Śląsk-porty, znajduje się rezerwat przyrody Wojsławice (przystanek PKS Szadkowice na trasie Szadek – Zduńska Wola).

</doc>
<doc id="406277" url="https://pl.wikipedia.org/wiki?curid=406277" title="Wronowo (województwo wielkopolskie)">
Wronowo (województwo wielkopolskie)

Wronowo – osada w Polsce położona w województwie wielkopolskim, w powiecie kościańskim, w gminie Kościan.
W okresie Wielkiego Księstwa Poznańskiego (1815-1848) miejscowość wzmiankowana jako Wronowo należała do wsi mniejszych w ówczesnym pruskim powiecie Kosten rejencji poznańskiej. Wronowo należało do okręgu krzywińskiego tego powiatu i stanowiło część majątku Turwia (dziś Turew), którego właścicielem był wówczas (1846) gen. Dezydery Chłapowski. W skład majątku Turwia wchodził także Rombin oraz folwark Rombinek. Według spisu urzędowego z 1837 roku Wronowo liczyło 88 mieszkańców, którzy zamieszkiwali 6 dymów (domostw).
W latach 1975–1998 miejscowość należała administracyjnie do województwa leszczyńskiego.

</doc>
<doc id="406278" url="https://pl.wikipedia.org/wiki?curid=406278" title="Wszebory (województwo podlaskie)">
Wszebory (województwo podlaskie)

Wszebory – wieś w Polsce położona w województwie podlaskim, w powiecie kolneńskim, w gminie Kolno.
W latach 1975–1998 miejscowość należała administracyjnie do województwa łomżyńskiego.
Wierni kościoła rzymskokatolickiego należą do parafii Zwiastowania Najświętszej Maryi Panny w Lachowie.

</doc>
<doc id="406279" url="https://pl.wikipedia.org/wiki?curid=406279" title="Wysoka (województwo śląskie)">
Wysoka (województwo śląskie)

Wysoka – wieś w Polsce, położona w województwie śląskim, w powiecie zawierciańskim, w gminie Łazy.
W latach 1973-1974 miejscowość była siedzibą gminy Wysoka. W latach 1975–1998 należała administracyjnie do województwa katowickiego. Znajduje się w niej szkoła podstawowa i park przypałacowy z końca XVIII w. Przez miejscowość przebiega droga wojewódzka nr 796.

</doc>
<doc id="406314" url="https://pl.wikipedia.org/wiki?curid=406314" title="Alfred Woodcock">
Alfred Woodcock

Alfred Woodcock (ur. 7 września 1905, zm. 26 lutego 2005 w Oakland, Kalifornia) - amerykański oceanograf i meteorolog. Odkrył, na podstawie lotu mew, pomiarów temperatury i ciśnienia, dwa rodzaje ruchów konwekcyjnych poniżej warstwy chmur zależne od siły wiatru. Na podstawie:
Pod koniec II wojny światowej uczestniczył w eksperymencie badającym wiatry pasatowe na Północnym Atlantyku i pokazał, że spadek temperatury zależny od wysokości w chmurach zawiera się pomiędzy sucho-adiabatycznym (10 stopni na kilometr), a wilgotno-adiabatycznycm (6.5 stopnia na kilometr). Był to pierwszy eksperyment, z którego wynikało, że chmury mieszają się z powietrzem, które je otacza. W czasie prac oceanograficznych zauważył, że powietrze zawiera cząstki soli. Poczynając od 1949 roku opublikował serię artykułów, w których pokazał, że aerozole (cząstki) soli morskiej mają wpływ na tworzenie się kropel deszczu i opady z chmur nad oceanami. Opublikował ponad 80 artykułów naukowych, ostatni w wieku 92 lat. 
Obecnie ta hipoteza stanowi podstawę jednego z najbardziej dyskutowanych sprzężeń zwrotnych dotyczących ogólnej zmiany klimatu. Jest tak, ponieważ ilość aerozolu soli morskiej zależy od załamujących się fal, załamywanie się fal zależy od prędkości wiatru, ilość soli morskiej w powietrzu reguluje powstawanie chmur i opadu w obszarze wiatrów pasatowych, a pokrywa chmur kontroluje ziemskie albedo, czyli ilość promieniowania słonecznego dochodzącego do powierzchni ziemi, a ilość dochodzącego promieniowania kontroluje temperaturę powierzchni oceanu.

</doc>
<doc id="406315" url="https://pl.wikipedia.org/wiki?curid=406315" title="Wolanów (województwo dolnośląskie)">
Wolanów (województwo dolnośląskie)

Wolanów – osada w Polsce położona w województwie dolnośląskim, w powiecie zgorzeleckim, w gminie Bogatynia.
Położenie.
Wolanów to niewielka i wyludniająca się osada położona na Wyniosłość Działoszyńskiej, w górnej części płytkiej doliny potoku, lewego dopływu Smědý, na wysokości około 280–300 m n.p.m.
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Demografia.
Według Narodowego Spisu Powszechnego (III 2011 r.) liczył 38 mieszkańców. Jest najmniejszą miejscowością gminy Bogatynia.
Historia.
Wolanów jest starą miejscowością, ale brak dokładnych informacji o tym kiedy powstał. W 1798 roku były tu 22 domy i folwark, a na początku XIX wieku liczba domów wzrosła do 23. W 1866 Wolanów tworzył jeden majątek z Wyszkowem, w miejscowości istniała wtedy cegielnia. Po 1945 roku w zabudowaniach majątku ulokowano filę PGR-u w Sulikowie, w której w latach późniejszych między innymi hodowano stado żubroni. W latach 80. nasilił się proces wyludniania miejscowości w związku z planowaną budową elektrowni, od projektu tego jednak później odstąpiono.

</doc>
<doc id="406317" url="https://pl.wikipedia.org/wiki?curid=406317" title="Dulce pontes">
Dulce pontes



</doc>
<doc id="406322" url="https://pl.wikipedia.org/wiki?curid=406322" title="Bolesław Wierzbiański">
Bolesław Wierzbiański

Bolesław Wierzbiański (ur. 16 listopada 1913 w Bachórzu, pow. Brzozów na Podkarpaciu, zm. 26 marca 2003 w Nowym Jorku) – dziennikarz, działacz polonijny, wydawca. Kawaler Orderu Orła Białego.
Życiorys.
Ukończył Gimnazjum im. Jana Kochanowskiego w Krakowie. Był drużynowym V Krakowskiej Drużyny Harcerskiej im. Ks. Skorupki (1930-1933). Po przeniesieniu się do Warszawy został zastępcą komisarza do spraw zagranicznych ZHP, skupiając się na problematyce harcerstwa polskiego za granicą, jednocześnie współpracował z harcerskim pismem "Na tropie".
Studiował na Uniwersytecie Jagiellońskim, a następnie na Uniwersytecie im. Józefa Piłsudskiego w Warszawie. Podczas studiów był redaktorem czasopisma „Życie Akademickie” (1933-1938). Uzyskał tytuł magistra praw i ekonomii. W okresie uniwersyteckim był aktywnym członkiem Związku Polskiej Młodzieży Demokratycznej. Od 1939 roku przebywał na emigracji, początkowo we Francji, a od 1940 roku w Anglii.
W czasie wojny był korespondentem wojennym Polskiej Agencji Telegraficznej (PAT), później założył Polską Agencję Prasową „Światpol". Był redaktorem serwisu dla prasy obcojęzycznej „Free European Press Servise”. Po wojnie został prezesem Związku Dziennikarzy RP, a w okresie 1947–1953 pełnił funkcję prezesa Międzynarodowej Federacji Wolnych Dziennikarzy, współpracował z Polską Agencją Telegraficzną, z polskim radiem w Londynie i brytyjską BBC. Współtworzył organizację emigracyjną Polski Ruch Wolnościowy „Niepodległość i Demokracja”. Starał się znaleźć zatrudnienie dla polskich dziennikarzy w powstających pod koniec lat 50. programach radiowych skierowanych na Polskę i Europę Środkowo-Wschodnią. Rozpoczął współpracę z Głosem Ameryki i Radiem Wolna Europa, z siedzibą w USA. Często podróżował do Stanów Zjednoczonych, co pozwalało mu na utrzymanie kontaktów z amerykańskimi ośrodkami politycznymi, środkami masowego przekazu oraz Polonią.
W 1956 przeniósł się do USA na stałe i następnie uzyskał obywatelstwo amerykańskie, pracował jako komentator „Radia Wolna Europa” oraz „Głosu Ameryki”. W okresie tym prowadził również agencję prasową „Foreign News Service”, agencja ta zajmowała się redagowaniem materiałów o polityce sowieckiej i sytuacji w Europie Środkowo-Wschodniej.
Był współzałożycielem i pierwszym redaktorem naczelnym gazety nowojorskiej „Nowy Dziennik”, prowadził gazetę przeszło 30 lat, do śmierci.
Bolesław Wierzbiański był jednym z dyrektorów ogólnokrajowego Kongresu Polonii Amerykańskiej, był założycielem fundacji dziennikarskiej „International Committee on Journalism”, był komisarzem do spraw praw człowieka w administracji miejskiej Nowego Jorku, był członkiem Polskiego Instytutu Naukowego. Bolesław Wierzbiański był również prezesem honorowym Stowarzyszenia Dziennikarzy Polskich oraz laureatem dziennikarskiej Nagrody im. Bolesława Prusa. Został odznaczony Krzyżem Komandorskim Orderu Odrodzenia Polski (15 maja 1987) i Krzyżem Komandorskim z Gwiazdą Orderu Zasługi Rzeczypospolitej (23 listopada 1993) oraz najwyższy polskim odznaczeniem państwowym – Orderem Orła Białego (9 września 1999).
Został pochowany na Cmentarzu Wojskowym na Powązkach w Warszawie (kwatera A3 tuje-1-51).

</doc>
<doc id="406323" url="https://pl.wikipedia.org/wiki?curid=406323" title="Aldo van Eyck">
Aldo van Eyck

Aldo van Eyck (ur. 16 marca 1918 w Driebergen, zm. 14 stycznia 1999 w Loenen aan de Vecht) – holenderski architekt.
Życiorys.
Van Eyck był synem poety Pietera Nicolaasa van Eycka. Dorastał w Golders Green koło Londynu, a później studiował na ETH w Zurychu, gdzie poznał swoją przyszłą żonę Hannie, która również była architektem. Od roku 1951 prowadził własne biuro architektoniczne, zaś w latach 1971–1982 współpracował z Theo Boschem i od 1982 do śmierci z żoną. Ponadto w latach 1966–1984 van Eyck był nauczycielem akademickim na Uniwersytecie Technicznym w Delfcie, a w latach 1959–1963 redaktorem czasopisma Forum, wraz ze swoim uczniem Hermanem Hertzbergerem.
Van Eyck był członkiem CIAM, a w 1953 współzałożycielem Team X. Reprezentował modernistyczny kierunek określany jako strukturalizm. Jedną z jego głównych inspiracji była ludowa architektura arfykańska, za swego ulubionego architekta uważał Jana Duikera. W 1990 otrzymał Royal Gold Medal.
Klarnecista basowy Harry Sparnaay zadeykował van Eyckowi w 1982 kompozycję pt. "Bouwstenen voor basklarinet en tape" ("Części klarnetu basowego i taśma").

</doc>
<doc id="406325" url="https://pl.wikipedia.org/wiki?curid=406325" title="Telerecording">
Telerecording

Telerecording (znany w USA pod nazwą kinescoping) – metoda zapisu programów telewizyjnych na taśmie filmowej w celu ich zachowania, późniejszego wykorzystania bądź odsprzedaży. Mimo swojej niedoskonałości była to, do czasu wprowadzenia do użytku magnetowidów w roku 1956, jedyna metoda rejestracji programów telewizyjnych.
Technika.
Telerecording polega na sfilmowaniu obrazu wyświetlanego na wysokiej jakości monochromatycznym monitorze telewizyjnym za pomocą zsynchronizowanej z nim kamery filmowej na taśmę o szerokości 16 mm lub 35 mm. Dźwięk zapisywany jest w postaci optycznej ścieżki dźwiękowej na tej samej taśmie co obraz lub na osobnej perforowanej taśmie magnetycznej.
Migawka o kącie otwarcia 288° w USA.
W USA kinescopingi rejestrowane były ze standardową dla taśmy filmowej prędkością 24 kl/s dzięki czemu mogły być odtwarzane na dowolnym projektorze filmowym lub telekinie. Dzięki używaniu migawki o kącie otwarcia równym 288° czas naświetlania pojedynczej klatki wynosił 1/30 s i był identyczny z czasem trwania dwóch półobrazów telewizyjnych w systemie NTSC, co pozwalało uzyskać równomiernie na całej powierzchni naświetlone klatki filmowe. Jako że częstotliwość wyświetlania pól w systemie NTSC wynosiła 60 Hz i nie była całkowitą wielokrotnością częstotliwości klatek na taśmie filmowej, na poszczególnych klatkach utrwalane było jedno całkowite pole obrazu telewizyjnego oraz dolna część pola poprzedniego i górna część pola następnego. W przypadku gdy kamera filmowa nie była precyzyjnie zsynchronizowana z sygnałem telewizyjnym powstawał efekt uboczny w postaci widocznego na obrazie czarnego lub białego paska. W czasach, gdy nie istniały jeszcze półprzewodnikowe pamięci obrazu, nie można było wyeliminować tego zjawiska. Efekt ten nie występował w systemach europejskich gdzie prędkość taśmy filmowej na potrzeby telewizji ustalono na 25 kl/s, a częstotliwość pól w telewizji była dokładnie dwukrotnie wyższa i wynosiła 50 Hz.
System Moye-Mechau.
Od 1936 roku w telewizji BBC używano w telekinach projektory Moye, w których taśma filmowa przesuwała się ruchem jednostajnym a zamiast migawki zainstalowany był system Mechau złożony z synchronicznie obracających się luster. Pozwalało to na wyświetlanie ciągłego obrazu wymaganego przez telewizyjne lampy analizujące typu ikonoskop (emitron). Zamieniając lampę analizującą na monitor telewizyjny przekształcono projektor w kamerę filmową dzięki której w pierwszej połowie lat 50. rejestrowano telerecordingi. Co prawda system Moye-Mechau pozwalał na rejestrację dwóch następujących po sobie pól obrazu telewizyjnego, co teoretycznie powinno dawać nagrania wysokiej jakości, jednakże niestabilna praca systemu obrotowych luster powodowała obniżenie ostrości obrazu.
System Suppressed Field.
Specyfika wyświetlania obrazu telewizyjnego powoduje, że aby zarejestrować na taśmie filmowej obraz pochodzący z dwóch sąsiednich pól byłaby potrzebna migawka o kącie otwarcia wynoszącym 345.6° a czas, w którym taśma filmowa musiałaby się przesunąć podczas zamkniętej migawki, wynosiłby zaledwie 1,4 ms. Skonstruowanie w latach 50. tak szybkiego mechanizmu przesuwu taśmy przedstawiało spore trudności, dlatego też poszukiwano technik pozwalających ominąć ten problem.
Pierwszą z tych technik był system Suppressed Field gdzie stosowano migawkę o kącie otwarcia wynoszącym 180° przez co rejestrowano jedynie co drugie pole obrazu telewizyjnego. Dzięki temu czas zamknięcia migawki wynosił 20 ms co w zupełności wystarczało do przesunięcia taśmy filmowej. Wadą tej metody był fakt, że mniej niż 200 linii obrazu telewizyjnego składało się na obraz utrwalony na taśmie filmowej. Pomimo tego obraz sprawiał wrażenie ostrzejszego niż w telerecordingach utrwalonych w systemie Moye-Mechau, dlatego też w połowie lat 50. zaprzestano używania tego ostatniego.
System Stored Field.
W tym systemie kąt otwarcia migawki nadal wynosił 180°, jednakże dzięki modyfikacji luminoforu wydłużającej czas poświaty i odpowiednim dynamicznym wzmocnieniu sygnału dostarczanego do monitora możliwe było zarejestrowanie obydwu pól obrazu telewizyjnego. Działanie systemu Stored Field polegało na tym że w czasie gdy migawka była zamknięta, na ekranie monitora rysowane było pierwsze pole, którego jasność została uprzednio podwyższona w układzie dostarczającym sygnał. Następnie po otwarciu migawki na taśmie filmowej utrwalany był widoczny jeszcze obraz pierwszego ('zapamiętanego') pola oraz rysowany na bieżąco obraz drugiego pola. System Stored Field dzięki utrwaleniu zawartości obydwu pól obrazu telewizyjnego pozwalał uzyskać rozdzielczość wyższą niż w przypadku Suppressed Field.
System Partial Stored Field.
Udoskonalenie mechanizmu przesuwu taśmy w kamerze filmowej pozwoliło na skrócenie czasu potrzebnego do przesunięcia taśmy filmowej zwiększenie kąta otwarcia migawki. Dzięki temu jedynie 1/5 powierzchni pierwszego pola była rysowana na monitorze przed otwarciem migawki a pozostała część pierwszego pola i całe drugie pole było rysowane na monitorze w czasie gdy w kamerze filmowej była otwarta migawka. Zastosowanie tego systemu pozwoliło na dalsze zwiększenie jakości rejestrowanego obrazu.
System Quick Pull-Down.
Pneumatyczny system przesuwu taśmy filmowej 16 mm opracowany przez firmę Marconi pozwolił na skrócenie do mniej niż 2 ms czasu potrzebnego do przesunięcia taśmy filmowej. Dzięki temu przy utracie zaledwie kilku skrajnych linii można było w trakcie otwarcia migawki wyświetlić na monitorze zawartość obydwu pól obrazu telewizyjnego. Pozwalało to uzyskać najwyższą jakość obrazu, jednakże taśma filmowa na skutek szybkiego przesuwu była bardziej narażona na porysowanie.
Spot wobble.
Spot wobble był rozwiązaniem pomocniczym pozwalającym na zniwelowanie liniowej struktury obrazu wyświetlanego na monitorze i wyeliminowanie mory widocznej na telerecordingu wyświetlonym na ekranie telewizora. Spot wobble polegało na przyłożeniu w odpowiednie miejsce monitora sygnału o przebiegu sinusoidalnym i częstotliwości 20 MHz, dzięki czemu linie rysowane przez wiązkę elektronów stawały się szersze i zlewały się ze sobą.
16 2/3 kl/s.
W celu redukcji kosztów w telewizji BBC używano również projektów przerobionych na kamery nagrywające telerecordingi na taśmie 16 mm z prędkością 16 2/3 kl/s z optycznym, gęstościowym zapisem dźwięku. Nagrania te były przeznaczone do domowych archiwów osób pracujących przy produkcji programów.
Historia.
Próby zapisu programów rozpoczęto wraz z pojawieniem się elektronicznej telewizji w drugiej połowie lat 30. XX wieku. Nie zachowały się jednak żadne nagrania z tamtego okresu.
Pierwszym zachowanym nagraniem w Wielkiej Brytanii jest występ piosenkarki Adelaide Hall z października roku 1947, zachowało się również nagranie ze ślubu księżniczki Elżbiety, przyszłej królowej brytyjskiej z księciem Filipem, niektóre produkcje BBC z lat 50. oraz 7-godzinny zapis koronacji królowej Elżbiety II z roku 1953.
Telerecording w Wielkiej Brytanii.
Do początku lat 60. telerecordingu używano do rejestracji nadawanych na żywo programów w celu ich ponownej emisji bez konieczności ponownej produkcji programu.
Na początku lat 60. przy produkcji i emisji programów zaczęto używać magnetowidów, jednakże ze względu na niższy koszt taśmy filmowej wyemitowane już programy przenoszono na nią, a taśmy magnetyczne wykorzystywano ponownie.
W drugiej połowie lat 60. dopracowano metodę telerecordingu co pozwalało uzyskać wysokiej jakości nagrania, odsprzedawane później telewizjom, które nie wprowadziły jeszcze emisji kolorowej.
Telerecordingu w telewizji BBC używano okazjonalnie do zachowywania mało znaczących programów aż do roku 1985.
Kinescoping w USA.
Począwszy od września 1951 roku kinescoping był używany do zapisu programów emitowanych w Nowym Jorku i ich emisji na zachodnim wybrzeżu z 3-godzinnym opóźnieniem. W Hollywood program odbierany z przekaźników mikrofalowych lub linii kablowych był rejestrowanych na taśmie 35 mm oraz w formie backupu na taśmie 16 mm, po trwającym kilkadziesiąt minut nagraniu taśmy filmowe były dostarczane przez kurierów do laboratoriów gdzie były w ekspresowym tempie wywoływane i suszone, by po trzech godzinach od rozpoczęcia nagrania mogły zostać wyemitowane przez nadajniki na zachodnim wybrzeżu. Dodatkowo z taśmy 16 mm tworzono kopie przeznaczone dla gwiazd, które w kontrakcie gwarantowały sobie otrzymanie kopii programu, w którym uczestniczyły. Ze względu na wysokie koszty takiej operacji (kinescoping pochłaniał wówczas więcej taśmy filmowej niż wszystkie studia filmowe w Hollywood razem wzięte) na początku lat 50. rozpoczęto prace nad tańszą metodą utrwalania programów telewizyjnych. Ostatecznie na przełomie lat 1957/1958 taśma filmowa została zastąpiona taśmą magnetyczną, którą można było używać wielokrotnie.
W latach 60. kinescoping służył do rejestracji programów telewizyjnych przeznaczonych dla mniejszych stacji nieposiadających magnetowidu i niepodłączonych do sieci mikrofalowych przekaźników sygnału telewizyjnego.
Telerecording w Polsce.
Próby utrwalania programów telewizyjnych w Telewizji Polskiej podjęto pod koniec lat 50. Pierwszym zarejestrowanym programem był spektakl Teatru Telewizji pt. "Apollo z Bellac" w reżyserii Adama Hanuszkiewicza. Jednakże taśma z tamtym nagraniem nie zachowała się do naszych czasów. Istnieje natomiast nagranie z powtórzonej inscenizacji w niezmienionej obsadzie, data emisji - 10.07.1961 r
Telerecordingu w Telewizji Polskiej regularnie zaczęto używać w roku 1960 po sprowadzeniu z Wielkiej Brytanii urządzeń firmy "High Definition". Początkowo rejestrowano wyłącznie programy nadawane na żywo, później telerecordingu używano również przy produkcji programów telewizyjnych. Za pomocą telerecordingu zarejestrowano m.in. część programów Kabaretu Starszych Panów, liczne spektakle Teatru Telewizji oraz Teatru Sensacji i Fantastyki "Kobra". W technice telerecordingu zarejestrowano również sekwencje studyjne serialu „Gniewko, syn rybaka”.
Do czasu zakupienia przez Telewizję Polską magnetowidów pod koniec lat 60. telerecording był jedyną metodą rejestracji programów, w latach 70. wyparty przez zapis magnetyczny.
Kolorowy telerecording.
W drugiej połowie lat 60. były podejmowane próby rejestracji na taśmie filmowej programów kolorowych, jednakże zostały one ostatecznie zarzucone ze względu na rozpowszechnienie się magnetowidów i coraz niższy koszt taśmy magnetycznej.
Telerecording dziś.
Obecnie telerecording nie jest już używany do rejestracji programów telewizyjnych. Istnieją jednak spore zasoby taśm filmowych z zarejestrowanymi w przeszłości programami, które są sukcesywnie przenoszone na współczesne nośniki wideo. W celu uzyskania obrazu jak najbardziej zbliżonego do pierwotnego przekazu telewizyjnego opracowano kilka technik poprawiających jakość rekonstruowanych programów.
VidFIRE.
Opracowana w Wielkiej Brytanii technika polegająca na utworzeniu 50 pól/s z 25 klatek/s dzięki analizie różnic między następującymi po sobie klatkami. W ten sposób przywraca się pierwotnie występujący w obrazie telewizyjnym tzw. "videolook", gdzie czas między następującymi po sobie fazami ruchu wynosi 20 ms zamiast 40 ms typowych dla obrazu filmowego. Mniej zaawansowanym poprzednikiem procesu VidFIRE był proces VidFART.
LUSTRE.
Analogiczna do VidFIRE technika opracowana w USA na potrzeby systemu NTSC. W systemie LUSTRE tworzone jest 60 (59.94) pól/s na podstawie zarejestrowanych na taśmie 24 klatek/s. Technika ta nie jest tak zaawansowana jak VidFIRE, przez co uzyskiwane efekty są gorsze.
Colour Recovery Working Group.
Działająca w Wielkiej Brytanii grupa, która postawiła sobie na celu przywrócenie koloru w czarno-białych telerecordingach nagranych z pierwotnie kolorowych taśm wideo, które nie zachowały się do naszych czasów. Okazało się to możliwe dzięki widocznym na czarno-białej taśmie filmowej tzw. "chromadots", będących pozostałością po niedokładnie odfiltrowanej podnośnej koloru obecnej w systemie PAL. Zadowalające efekty udało się uzyskać w maju 2008 roku. Należy zauważyć, że przedstawiona rekonstrukcja koloru w przeciwieństwie do klasycznej koloryzacji filmów przywraca kolory pierwotnie istniejące w sygnale wideo.
Wcześniej stosowana metoda przywracania koloru polegała złożeniu ze sobą czarno-białego obrazu wysokiej jakości pochodzącego z telerecordingu z informacją o kolorze pochodzącą z domowych nagrań na nośnikach VHS i Betamax dokonanych w USA pod koniec lat 70. podczas emisji w tamtejszych telewizjach produkcji BBC.
Obecnie przedmiotem prac grupy jest korekcja zniekształceń geometrycznych występujących w telerecordingach a tym samym przywrócenie pierwotnej liniowej struktury obrazu wideo łącznie z rozdzieleniem częściowo zlanych ze sobą pól składających się na obraz.
Tak zaawansowane techniki rekonstrukcji obrazu możliwe są m.in. dzięki skanowaniu taśmy filmowej w rozdzielczości co najmniej FullHD, dzięki czemu uzyskuje się szczegóły niewidoczne podczas skanowania w rozdzielczości SD.

</doc>
<doc id="406334" url="https://pl.wikipedia.org/wiki?curid=406334" title="Png">
Png



</doc>
<doc id="406338" url="https://pl.wikipedia.org/wiki?curid=406338" title="Edykt Dioklecjana">
Edykt Dioklecjana

Edykt Dioklecjana – edykt wydany przez cesarza Dioklecjana 24 lutego 303 roku, zapoczątkowujący największe prześladowania chrześcijan w Cesarstwie rzymskim.
Prześladowanie rozpoczęło się 23 lutego 303 roku, gdy żołnierze cesarscy zniszczyli kościół w Nikomedii. Następnego dnia ogłoszono edykt nakazujący burzenie kościołów i spalenie świętych ksiąg oraz pozbawienie stanowisk chrześcijan sprawujących urzędy publiczne. Były to sankcje niespotykane w dotychczasowym ustawodawstwie rzymskim"."
Drugi edykt, latem 303 roku nakazywał uwięzienie kapłanów chrześcijańskich.
Jesienią 303 roku został wydany trzeci edykt, który pozwalał uwolnić odstępców od chrześcijaństwa, ale rozkazywał torturować opornych.
Prześladowania zakończył edykt tolerancyjny Galeriusza z 30 kwietnia 311 roku.

</doc>
<doc id="406339" url="https://pl.wikipedia.org/wiki?curid=406339" title="Aspidiske">
Aspidiske

Aspidiske ("Jota Carinae", "ι Car") – gwiazda w gwiazdozbiorze Kila, odległa od Słońca o około 765 lat świetlnych.
Nazwa.
Tradycyjna nazwa tej gwiazdy, Aspidiske, wywodzi się od , co oznacza „małą tarczę” (ozdobę na rufie Okrętu Argo). Nazwa ta przypuszczalnie pierwotnie odnosiła się do innej grupy gwiazd, jednak przylgnęła do Jota Carinae. Nazwa była też znana w wersji łacińskiej – oraz arabskiej . Międzynarodowa Unia Astronomiczna w 2016 roku formalnie zatwierdziła użycie nazwy Aspidiske dla określenia tej gwiazdy.
Charakterystyka obserwacyjna.
Obserwowana wielkość gwiazdowa Aspidiske to 2,21, a jej wielkość absolutna to −4,64m.
Jota Carinae należy do asteryzmu „Fałszywego Krzyża”. Wraz z całym gwiazdozbiorem leży zbyt daleko na niebie południowym, żeby być widoczna z terytorium Polski.
Charakterystyka fizyczna.
Jest to biały nadolbrzym, należy do typu widmowego A7. Temperatura tej gwiazdy to około 7200 K, świeci ona 4900 razy jaśniej niż Słońce. Promień tej gwiazdy jest 43 razy większy niż promień Słońca, a masa jest 7,4 razy większa niż masa Słońca. Gwiazda rozpoczęła życie około 40 milionów lat temu jako gorętsza przedstawicielka typu widmowego B. Gwiazda nie ma dość dużej masy, aby zakończyć życie jako supernowa i umrze jako biały karzeł o masie podobnej do Słońca.

</doc>
<doc id="406344" url="https://pl.wikipedia.org/wiki?curid=406344" title="Suhail">
Suhail

Suhail ("Lambda Velorum", "λ Vel") – jedna z jaśniejszych gwiazd w gwiazdozbiorze Żagla (wielkość gwiazdowa: 2,21). Odległa od Słońca o około 545 lat świetlnych.
Nazwa.
Tradycyjna nazwa gwiazdy, Suhail, wywodzi się od arabskiego , „Suhail wagi”. Suhail to arabskie imię, w przeszłości używane jako pierwszy człon wielu nazw gwiazd widocznych z Arabii nad południowym horyzontem. Obecnie odnosi się wyłącznie do Lambda Velorum. Międzynarodowa Unia Astronomiczna zatwierdziła użycie nazwy Suhail dla określenia tej gwiazdy.
Charakterystyka.
Jej wielkość absolutna wynosi −3,99. Należy do typu widmowego K4 Ib-II (zob. diagram Hertzsprunga-Russella). Temperatura powierzchni tego nadolbrzyma wynosi około 4000 K. Masa gwiazdy jest 9–12 razy większa od masy Słońca, jej promień jest 207 razy większy niż promień Słońca. Świeci ona 11 000 razy jaśniej od Słońca. Najprawdopodobniej zakończy życie jako supernowa.
Gwiazdy tej nie widać z terenu Polski.

</doc>
<doc id="406346" url="https://pl.wikipedia.org/wiki?curid=406346" title="Lambda Velorum">
Lambda Velorum



</doc>
<doc id="406349" url="https://pl.wikipedia.org/wiki?curid=406349" title="Omenaa Mensah">
Omenaa Mensah

Amma Omenaa Mensah (ur. 26 lipca 1979 w Jeleniej Górze) – filantropka, przedsiębiorczyni, inwestorka, dziennikarka i prezenterka, kolekcjonerka sztuki.
Życiorys.
Wykształcenie.
Ukończyła szkołę podstawową w Swarzędzu oraz Liceum Ekonomiczno-Społeczne w Poznaniu. Przez pięć lat trenowała koszykówkę, należała do drużyny Unia Swarzędz. Studiowała na kierunku „Zarządzanie i marketing” na Wyższej Szkole Zarządzania i Bankowości w Poznaniu. W latach 2001–2004 studiowała stosunki międzynarodowe (specjalizacja „europeistyka”) na Akademii Ekonomicznej w Poznaniu, gdzie w 2005 obroniła pracę magisterską. Jest doktorantką Szkoły Głównej Handlowej w Warszawie studiów o profilu ekonomiczno-społecznym. Jej zainteresowania naukowe dotyczą Afryki Subsaharyjskiej.
Kariera zawodowa.
W trakcie studiów założyła firmę Omi Hair, zajmującą się stylizowaniem afrykańskich fryzur. Do czesnego dorabiała także jako modelka, pracując zarówno w Polsce, jak i w Europie.
W 2003 zaczęła pracę przy kanale TVN 7, w którym prowadziła erotyczny program interaktywny "Red Light". Od 2003 jest prezenterką pogody w Grupie TVN, prowadzi także emitowane na jej kanałach programy o tematyce podróżniczej, sportowej, kulinarnej i lifestyle’owej. W 2008 wraz z córką Vanessą prowadziła program kulinarny TVN Style "Kuchnia czynna całą dobę". W latach 2014–2016 prowadziła program Domo+ "Domy Gwiazd", w którym odwiedzała polskie osobowości medialne w ich mieszkaniach. W 2019 prowadziła program na antenie Domo+ "Luksusowe domy z Omeną". W 2020 zajęła się produkcją autorskiego programu "Wyjątkowe domy" emitowanego na kanałach TVN Style i TVN.
W 2007 w parze z Rafałem Maserakiem uczestniczyła w piątej edycji programu rozrywkowego "Taniec z gwiazdami". Jesienią 2017 była kapitanką zwycięskiej drużyny w finale trzeciej edycji programu TVN "Mali Giganci".
W 2012 uruchomiła firmę Ammadora, tworzącą na zamówienie meble inspirowane sztuką. W 2018 uruchomiła markę Occhiello, specjalizującą się w szyciu męskich garniturów na zamówienie, a w 2020 rozszerzyła działalność o markę Amante. Jest też wspólniczką m.in. w spółkach RiO Asi, Omi Productions, Omiimage, InHome Real Estate, O&amp;R Holding, ubieramypracowników.pl i FoodWell.
Działalność charytatywna.
Omenaa Foundation.
W maju 2014 założyła fundację Omenaa Foundation, której jest Prezeską. W kwietniu 2017 z inicjatywy fundacji rozpoczęto budowę szkoły w Temie dla ghańskich dzieci. Fundusze na tę inwestycję, a także na inne działania charytatywne fundacji zbierane są za pomocą szytych na miarę projektów CSR oraz szeregu projektów z zaangażowaniem polskich gwiazd. Kids Haven School została otwarta w 2021 roku. Zaangażowała się także w rozwój edukacji polskich dzieci, organizując akcję, której celem było przekazanie podopiecznym z domów dziecka sprzętu komputerowego niezbędnego do nauki zdalnej w trakcie pandemii COVID-19. W ramach fundacji działa także na rzecz promocji tolerancji oraz poszanowania drugiego człowieka. Jest inicjatorką i producentką charytatywnego spektaklu "Czarno to widzę, czyli wymieszani, posortowani", którego premiera odbyła się w styczniu 2020. 
Rafał Brzoska Foundation.
W 2022 roku zorganizowała razem z Rafałem Brzoską Wielką Aukcję Charytatywną „Top Charity 2022”. Podczas wydarzenia zebrano 4 290 000 PLN, które następnie Rafał Brzoska podwoił, ogłaszając, że dodana przez niego kwota zasili konto nowo otwartej przez niego fundacji „Rafał Brzoska Foundation”.
W 2022 została wiceprezeską Rafał Brzoska Foundation, której celem jest finansowe i mentorskie wspieranie młodych utalentowanych ludzi z ubogich terenów wiejskich.
Konwoje Polskich Serc i pomoc uchodźcom z Ukrainy.
W 2022 roku wraz z Rafałem Brzoską zorganizowali „Konwoje Polskich Serc”, największe prywatne transporty pomocy humanitarnej dla ludności cywilnej w ogarniętej wojną w Ukrainie. W kwietniu 2022 r. wysłano karetkę i kilka tirów z artykułami pierwszej potrzeby do szpitala w Równem, a pod koniec miesiąca do Charkowa pojechały 34 wagony wypełnione m.in. żywnością, lekami i artykułami higienicznymi. Logistykę zorganizowano we współpracy z Rządową Agencją Rezerw Strategicznych.
Omenaa Mensah i Rafał Brzoska stworzyli też w Warszawie “RiO Edu Centrum”, którego celem jest wsparcie uciekających przed wojną kobiet i dzieci w budowaniu nowego życia z dala od domu, w innym środowisku i kulturze. Centrum zapewnia dzienną opiekę prawną, medyczną i aktywizację zawodową, intensywną naukę języka polskiego i opiekę dla dzieci w wieku przedszkolnym.
Ambasadorka projektu edukacyjnego ABC Empatii.
Omenaa Mensah jest również ambasadorką projektu Fundacji Rodziny Czepczyńskich. Jego głównym celem jest likwidacja barier i stereotypów związanych z osobami z niepełnosprawnościami. Efektem współpracy jest m.in. przekazanie książki „ABC Empatii” do placówki RiO Edu Centrum. 
Wigilia dla Samotnych.
W 2022 roku razem z Rafałem Brzoską byli jednymi z darczyńców i uczestników Wigilii dla Samotnych. Małżeństwo ufundowało 2,5 tys. tradycyjnych posiłków wigilijnych, 300 zabawek dla dzieci oraz dodatkowo zakupili ponad 10 tys. śpiworów dla noclegowni w całej Polsce.
Organizatorem tego cyklicznego wydarzenia jest Fundacja Wolne Miejsce.
Życie prywatne.
Jest córką Polki (Izabelli) i Ghańczyka (Opoku). Jej matka ukończyła naukę na kierunku „Ochrona środowiska” na Politechnice Wrocławskiej, a ojciec jest z wykształcenia kardio – torakochirurgiem, który czynnie pracował w Polsce i na świecie jako chirurg. Ma dwoje dzieci, córkę Vanessę (ur. 2002) z pierwszego związku i syna Vincenta (ur. 2017), którego ojcem jest Rafał Brzoska, ślub pary miał miejsce w 2019. 
Jest miłośniczką sztuki, designu i architektury, a w szczególności rzeźby i figur przestrzennych. W wywiadzie z Well.pl z 2021 roku zdradziła, że prowadzi duży międzynarodowy projekt związany z architekturą, sztuką i designem. 
W wywiadzie przeprowadzonym w 2021 dla portalu Onet.pl wyznała, że jest ateistką.

</doc>
<doc id="406363" url="https://pl.wikipedia.org/wiki?curid=406363" title="Macon (Georgia)">
Macon (Georgia)

Macon – miasto w Stanach Zjednoczonych, w środkowej części stanu Georgia, nad rzeką Ocmulgee. Miasto leży na terenie hrabstwa Bibb, którego stanowi siedzibę oraz w niewielkiej części na terenie hrabstwa Jones. Leży w pobliżu geograficznego środka stanu Georgia, w odległości około 136 km na południe od Atlanty. 
Według spisu w 2020 roku jest czwartym co do wielkości miastem Georgii, liczy 157,3 tys. mieszkańców, zaś niewielką większość mieszkańców stanowią osoby czarnoskóre lub Afroamerykanie.
Gospodarka.
W mieście rozwinął się przemysł włókienniczy, spożywczy, papierniczy, drzewny oraz materiałów budowlanych.
Sport.
W mieście rozgrywany jest kobiecy turniej tenisowy, pod nazwą "W.L. AMOS SR. Tennis Classic", zaliczany do rangi ITF, z pulą nagród 80 000 $.
Klimat.
Miasto leży w strefie klimatu umiarkowanego, ciepłego, subtropikalnego, bez pory suchej z gorącym latem, należącego według klasyfikacji Köppena do strefy "Cfa". Średnia temperatura roczna wynosi 18,1 °C, a opady 1160,8 mm (w tym do 1,8 cm opadów śniegu). Średnia temperatura najcieplejszego miesiąca - sierpnia wynosi 27,7 °C, najzimniejszego - stycznia 7,9 °C. Najwyższa rekordowa zanotowana temperatura wyniosła 42,2 °C natomiast najniższa -21,1 °C. Miesiącem o najwyższych opadach jest lipiec ze średnią sumą opadów wynoszącą 127 mm a najniższe opady występują w maju i wynoszą 68,6 mm.
Miasta partnerskie.
 Francja: Mâcon Ghana: Elmina Japonia: Kurobe Rosja: Uljanowsk Korea Południowa: Kwach'ŏn Republika Chińska: Kaohsiung

</doc>
<doc id="406365" url="https://pl.wikipedia.org/wiki?curid=406365" title="Albany (Georgia)">
Albany (Georgia)

Albany – miasto w Stanach Zjednoczonych, w południowo-zachodniej części stanu Georgia, nad rzeką Flint. Ośrodek handlu orzeszkami ziemnymi. W tym mieście 23 września 1930 r. urodził się słynny wokalista jazzowy Ray Charles.
W mieście rozwinął się przemysł spożywczy, włókienniczy, farmaceutyczny oraz lotniczy.
Demografia.
Według spisu w 2020 roku liczy 69,6 tys. mieszkańców. 74,9% populacji stanowią Afroamerykanie lub czarnoskórzy Amerykanie, 20,1% białe społeczności nielatynoskie, 2,5% to Latynosi, 2,1% było rasy mieszanej, 0,9% deklarowało pochodzenie azjatyckie i 0,2% to rdzenna ludność Ameryki.
Kościoły i związki wyznaniowe.
Według danych z 2010 roku do największych grup religijnych obszaru metropolitalnego Albany należały:
Linki zewnętrzne.
Oficjalna strona miasta

</doc>
<doc id="406370" url="https://pl.wikipedia.org/wiki?curid=406370" title="Hamhung">
Hamhung



</doc>
<doc id="406378" url="https://pl.wikipedia.org/wiki?curid=406378" title="Czołowo (powiat kolski)">
Czołowo (powiat kolski)

Czołowo – wieś w Polsce położona w województwie wielkopolskim, w powiecie kolskim, w gminie Koło.
Wieś królewska należąca do starostwa kolskiego, pod koniec XVI wieku leżała w powiecie konińskim województwa kaliskiego. Do 1954 roku istniała gmina Czołowo. W latach 1975–1998 miejscowość należała administracyjnie do województwa konińskiego.
Informacje ogólne.
Miejscowość leży 5 km na północ od Koła, przy drodze wojewódzkiej nr 270 do Włocławka. Do 2006 roku mieściła się filia szkoły we Wrzącej Wielkiej szkołę podstawową zamknięto.

</doc>
<doc id="406380" url="https://pl.wikipedia.org/wiki?curid=406380" title="Sokołowo (powiat kolski)">
Sokołowo (powiat kolski)

Sokołowo – wieś w Polsce położona w województwie wielkopolskim, w powiecie kolskim, w gminie Koło.
W latach 1975–1998 miejscowość należała administracyjnie do województwa konińskiego.
Informacje ogólne.
Wieś położona 8 km na północ od Koła przy drodze wojewódzkiej nr 270 do Włocławka. We wsi mieści się gimnazjum.
Zobacz też.
Sokołowo

</doc>
<doc id="406388" url="https://pl.wikipedia.org/wiki?curid=406388" title="Rason">
Rason



</doc>
<doc id="406390" url="https://pl.wikipedia.org/wiki?curid=406390" title="Rajin-Sŏnbong">
Rajin-Sŏnbong



</doc>
<doc id="406391" url="https://pl.wikipedia.org/wiki?curid=406391" title="Rajin-Sonbong">
Rajin-Sonbong



</doc>
<doc id="406392" url="https://pl.wikipedia.org/wiki?curid=406392" title="Chongjin">
Chongjin



</doc>
<doc id="406397" url="https://pl.wikipedia.org/wiki?curid=406397" title="Stanisław Grabowski (minister)">
Stanisław Grabowski (minister)

Stanisław Grabowski przyjął herb Topór, zamiast herbu Oksza (ur. 29 października 1780 w Warszawie, zm. 3 października 1845 tamże) – hrabia w Królestwie Kongresowym w 1820 roku, od 1809 sekretarz Rady Stanu Księstwa Warszawskiego, minister prezydujący w Komisji Rządowej Wyznań Religijnych i Oświecenia Publicznego Królestwa Polskiego od grudnia 1820 roku do listopada 1830 roku, prezydujący w Komisji Najwyższej Egzaminacyjnej przy Radzie Stanu Królestwa Kongresowego w 1830 roku.
Syn naturalny króla Polski Stanisława Augusta Poniatowskiego i Elżbiety Szydłowskiej, brat Michała.
Był absolwentem Szkoły Głównej Wileńskiej. Jako sekretarz generalny Rady Ministrów i członek Towarzystwa Królewskiego Przyjaciół Nauk, przystąpił do Konfederacji Generalnej Królestwa Polskiego w 1812 roku.
Od 1818 poseł na sejm w Warszawie, gdzie odznaczył się duchem reakcji, senator-kasztelan Królestwa Polskiego (kongresowego) w 1819 roku, senator-wojewoda Królestwa Polskiego od 1825 roku. 20 lipca 1831 skreślony z listy senatorów.
W latach (1821-1832) był ministrem oświaty i wyznań w Królestwie Kongresowym. W roku 1836 został kontrolerem generalnym Królestwa. W tym samym roku zmienił herb z Okszy Grabowskich na Topór.
Od 1800 Kawaler Honoru i Dewocji Orderu Maltańskiego, a od 1803 – Komandor Honoru i Dewocji Orderu Maltańskiego. W 1829 odznaczony Orderem Orła Białego. Odznaczony Orderem Orła Białego, Orderem Świętego Aleksandra Newskiego.
Życie prywatne.
Był dwukrotnie żonaty. Z pierwszego małżeństwa z Cecylią z Dembowskich (córką Józefa) miał piątkę dzieci: Konstancję (1806-??), Leona (1807-1865), Ludwika (1808-1890), Melanię (1813-1864) oraz Stanisława (ur. i zm. 1821). Z drugiego małżeństwa z Julią Zabiełłówną pochodzili: Antonina (1823-1848), Izabela (1825-1826), Maria (1826-1892), Aleksander (1826-??), Michalina (1828-??), Felicja (1829-1853) i Stanisław (1831-1832).

</doc>
<doc id="406401" url="https://pl.wikipedia.org/wiki?curid=406401" title="Region Turystyczny Kŭmgangsan">
Region Turystyczny Kŭmgangsan

Region Turystyczny Kŭmgangsan (kor. 금강산 관광 지구) − specjalny region administracyjny Korei Północnej, wydzielony w 2002 roku do obsługi ruchu turystycznego z Korei Południowej na obszarze Gór Diamentowych ("Kŭmgangsan"), drugiego pod względem wysokości obszaru górskiego Korei Północnej. 
Turyści południowokoreańscy mogą odwiedzać ten region już od roku 1998. Zazwyczaj przybywają tutaj na statkach wycieczkowych, rzadziej autobusami. W 2002 roku obszar ten został wydzielony z prowincji Kangwŏn i ma status odrębnego specjalnego regionu turystycznego.

</doc>
<doc id="406402" url="https://pl.wikipedia.org/wiki?curid=406402" title="Cheongjin">
Cheongjin



</doc>
<doc id="406403" url="https://pl.wikipedia.org/wiki?curid=406403" title="Piazza del Campo">
Piazza del Campo

Piazza del Campo w Sienie to centralny plac (rynek) tego miasta.
Stworzony w XIII wieku, wybrukowany czerwoną cegłą i trawertynem, stanowi przykład jednego z najwspanialszych placów dawnej Europy. Charakteryzuje się oryginalnym muszlowatym kształtem.
Przy Piazza del Campo znajdują się m. in:
Na Piazza del Campo odbywa się dwa razy do roku "Il Palio" (2 lipca i 16 sierpnia), wyścig konny, w którym rywalizują przedstawiciele dzielnic Sieny.
W pobliżu Piazza del Campo znajduje się najwspanialszy zabytek Sieny katedra z XII wieku ("Duomo").

</doc>
<doc id="406405" url="https://pl.wikipedia.org/wiki?curid=406405" title="Magdalena Agnieszka Sapieżyna">
Magdalena Agnieszka Sapieżyna

Magdalena Agnieszka z Lubomirskich Sapieżyna (ur. 1739 w Janowcu, zm. 1780), córka Antoniego Benedykta Lubomirskiego i Anny Zofii Ożarowskiej – córki Jerzego. Siostra Jerzego Marcina Lubomirskiego. 
Życiorys.
Była właścicielką m.in. Dóbr Mnisze. 26 czerwca 1755 poślubiła Józefa Lubomirskiego, podstolego litewskiego (zmarł wkrótce); małżeństwo było bezpotomne. 
W roku 1756 ponownie wyszła za mąż za Aleksandra Michała Sapiehę. Z tego małżeństwa urodziło się dwóch synów i cztery córki. Imiona dzieci to: Kazimierz, Anna Teofila, Karolina, Franciszek, Marianna Katarzyna i Emilia. 
Kochanka  króla polskiego Stanisława Augusta Poniatowskiego; naturalny syn – Michał Cichocki, córka Konstancja Żwanowa. 

</doc>
<doc id="406407" url="https://pl.wikipedia.org/wiki?curid=406407" title="Turystyczny Region Kŭmgangsan">
Turystyczny Region Kŭmgangsan



</doc>
<doc id="406409" url="https://pl.wikipedia.org/wiki?curid=406409" title="Region Turystyczny Kumgangsan">
Region Turystyczny Kumgangsan



</doc>
<doc id="406415" url="https://pl.wikipedia.org/wiki?curid=406415" title="Chrono (seria)">
Chrono (seria)

Chrono – seria gier wydanych przez firmę Square (obecnie: Square Enix). Opowiada o podróżach w czasie i między wymiarami w celu uratowania świata. W jej skład wchodzą:
Gry fanowskie.
Oraz wiele innych, mniejszych projektów.

</doc>
<doc id="406420" url="https://pl.wikipedia.org/wiki?curid=406420" title="Matthew Amoah">
Matthew Amoah

Matthew Amoah (ur. 24 października 1980 w Tema) – ghański piłkarz występujący na pozycji napastnika.
Kariera.
Amoah rozpoczynał swoją piłkarską karierę w Ghanie, w klubie The Great Ambassadors FC jednak w listopadzie 1998 roku przeniósł się do młodzieżowych drużyn holenderskiego SBV Vitesse. Tam szybko odkryto jego talent i Amoah stał się zawodnikiem drużyny seniorskiej. Do 2005 roku zdobył dla SBV Vitesse 72 bramki w 189 meczach w Eredivisie. W 2000 roku był wypożyczony na pół roku do Fortuny Sittard. Jego gra zaowocowała transferem, który miał miejsce grudniu 2005 do Borussii Dortmund. W swojej nowej drużynie zadebiutował 25 marca 2006. Nie zdołał jednak wywalczyć miejsca w składzie niemieckiej drużyny i latem 2007 Amoah przeszedł za 250 tysięcy euro do NAC Breda. W 2011 roku podpisał kontrakt z Mersin İdman Yurdu. Następnie był zawodnikiem sc Heerenveen oraz Heraclesa Almelo.
Reprezentacja.
W reprezentacji Ghany Matthew Amoah jest czołowym zawodnikiem i strzelcem. W zwycięskich eliminacjach do Mistrzostw Świata 2006 zdobył 3 bramki. Z drużyną narodową występował w Pucharze Narodów Afryki 2006, który zakończył się dla niej na fazie grupowej.

</doc>
<doc id="406424" url="https://pl.wikipedia.org/wiki?curid=406424" title="Gmina miejska Głogów">
Gmina miejska Głogów



</doc>
<doc id="406425" url="https://pl.wikipedia.org/wiki?curid=406425" title="Luboń (ujednoznacznienie)">
Luboń (ujednoznacznienie)

W Polsce
Inne

</doc>
<doc id="406428" url="https://pl.wikipedia.org/wiki?curid=406428" title="Kość klinowa">
Kość klinowa

Kość klinowa (łac. "os sphenoidale") – nieparzysta kość, tworząca część środkową podstawy czaszki, jest wklinowana pomiędzy inne kości. Od przodu łączy się z kością czołową i kośćmi twarzy (z kością podniebienną, szczęką i z kością jarzmową), z boku z kośćmi skroniowymi, a z tyłu z kością potyliczną. Kość klinowa swoim kształtem przypomina motyla. Składa się z trzonu, ze skrzydeł większych i mniejszych oraz z wyrostków skrzydłowatych.
Budowa.
Trzon.
Stanowi jej część środkową, ma kształt nieregularnego sześcianu i zawiera w swym wnętrzu zatoki klinowe. Łączą się one z przodu z jamą nosową. Na górnej powierzchni trzonu znajduje się duże zagłębienie, zwane dołem przysadki. Od trzonu kości klinowej odchodzą trzy pary wyrostków: skrzydła większe, skrzydła mniejsze i wyrostki skrzydłowate.
Można powiedzieć, iż jest on kością pneumatyczną, gdyż zawiera 2 jamy wyposażone w błonę śluzową − są to zatoki klinowe ("sinus sphenoidales").
Powierzchnie.
Na trzonie wyróżniamy następujące powierzchnie:
Skrzydła większe.
"Alae maiores".
Odchodzą one od bocznych powierzchni trzonu i ograniczają dół środkowy czaszki i oczodół. Przebijają je otwory, przez które przechodzą nerwy i naczynia krwionośne.
Posiadają nasadę ("radix" dosł. korzeń).
Powierzchnie.
Wymienione 4 powierzchnie tworzą razem powierzchnię zewnętrzną.
Skrzydła mniejsze.
"Alae minores"
Odchodzą od górno-przedniej części trzonu za pomocą 2 korzeni i wchodzą w skład stropów oczodołowych.
Są dosyć cienkie. Pomiędzy ich korzeniami znajduje się kanał wzrokowy ("canalis opticus"). Ograniczają od góry szczelinę oczodołową górną ("fissura orbitalis superior").
Łączą się ze sobą za pomocą łęku klinowego ("jugum sphenoidale") mniej więcej w płaszczyźnie pośrodkowej.
Wyrostki skrzydłowate.
"Processus pterygoidei, sing. processus pterygoideus"
Odchodzą od powierzchni dolnej trzonu. Biegnąc pionowo w dół, ograniczają z boków nozdrza tylne jamy nosowej.
W pojedynczym wyrostku wyróżnić możemy blaszkę boczną ("lamina lateralis") oraz przyśrodkową ("lam. medialis"), wyposażoną w haczyk skrzydłowy ("hamulus pterygoideus"). Jest on najbardziej w dół wysuniętą częścią omawianej kości. W miejscu przylegania do siebie obu blaszek obserwujemy bruzdę skrzydłowo-podniebienną ("sulcus pterygopalatinus"), poniżej której występują one już osobno po obu stronach wcięcia skrzydłowego ("incisura pterygoidea"). Niżej od tegoż wcięcia natomiast i przyśrodkowo od niego zaobserwować możemy bruzdę haczyka skrzydłowego ("sulcus hamuli pterygoidei"), którą pokrywa tkanka chrzęstna, a także ścięgno mięśnia napinacza podniebienia. Na blaszce przyśrodkowej warty wspomnienia jest także sterczący przyśrodkowo od niej wyrostek pochwowy ("processus vaginalis"), oddzielony od reszty blaszki bruzdą podniebienno-pochwową ("sulcus palatovaginalis"), a od trzonu bruzdą lemieszowo-pochwową ("sulcus vomerovaginalis"), zamknięta w kanał lemieszowo-pochwowy. Bocznie od niego znajduje się zaś kanał skrzydłowy ("canalis pterygoideus"). Spoglądając z tyłu możemy jeszcze zauważyć dół skrzydłowy ("fossa pterygoidea"), do którego przyczepia się mięsień skrzydłowy przyśrodkowy.

</doc>
<doc id="406430" url="https://pl.wikipedia.org/wiki?curid=406430" title="Kość sitowa">
Kość sitowa

Kość sitowa (łac. "os ethmoidale") – kość nieparzysta, o kształcie zbliżonym do sześcianu. Ogranicza dół czaszki przedni, oczodół i jamę nosową. Leży na niej opuszka węchowa.
Budowa.
Składa się z dwóch prostopadle ustawionych do siebie blaszek: sitowej (poziomej) i pionowej oraz dwóch leżących po bokach błędników.
Blaszka sitowa (łac. "lamina cribrosa") leży we wcięciu sitowym kości czołowej, współtworząc część szwu czołowo-sitowego (łac. "sutura frontoethmoidalis"). W płaszczyźnie pośrodkowej blaszki, w partii skierowanej do dołu przedniego czaszki, znajduje się grzebień koguci (łac. "crista galli"), służący za przyczep sierpu mózgu opony twardej. Za pośrednictwem dwóch małych skrzydeł grzebienia koguciego (łac. "alae cristae galli") blaszka łączy się z nosową częścią kości czołowej. Blaszkę sitową przebija po bokach wiele małych otworków, przez które przechodzą nerwy węchowe.
Blaszka pionowa (łac. "lamina perpendicularis") jest cienką, czworokątną płytką, łączącą się w płaszczyźnie pośrodkowej z blaszką sitową. Jest elementem kostnej przegrody nosa. Z przodu łączy się z kolcem nosowym kości czołowej, z tyłu z grzebieniem klinowym kości klinowej, u dołu zaś styka się z lemieszem (łac. "vomer").
Błędniki sitowe (łac. "labyrinthus ethmoidalis") stanowią największą część kości, łączącą się u góry i przyśrodkowo z blaszką sitową. Znaczną ich objętość wypełniają wysłane nabłonkiem komórki sitowe, wśród których wyróżniamy grupę przednią i tylną, rzadziej środkową. Są one obustronnie zamknięte przez 2 blaszki kostne: boczną (oczodołową) współtworzącą kostną ścianę oczodołu i przyśrodkową. Ściana przyśrodkowa stanowi zarazem ścianę boczną jamy nosowej. Zagina się u góry tworząc małżowinę nosową górną, przykrywającą przewód nosowy górny, do którego otwierają się komórki sitowe tylne. U dołu blaszka przyśrodkowa przechodzi w małżowinę nosową środkową otaczającą przewód nosowy środkowy. Małżowina środkowa z boku przykrywa największą komórkę sitową – puszkę sitową (łac. "bulla ethmoidalis"). Poniżej puszki sitowej znajduje się wygięty ku tyłowi wyrostek haczykowaty (łac. "processus uncinatus"), łączący się z wyrostkiem sitowym małżowiny dolnej. Między wyrostkiem haczykowatym a puszką sitową leży szczelina zwana rozworem półksiężycowatym (łac. "hiatus semilunaris"), prowadząca do lejka sitowatego (łac. "infundibulum ethmoidale"). Lejek ów jest miejscem, do którego otwiera się większość komórek sitowych, zatoka szczękowa i w połowie przypadków zatoka czołowa. Nie występuje na kości, lecz jest elementem błoniastym. W górnej ścianie błędnika obecne są półkomórki – dołeczki sitowe, które w połączeniu z kością czołową tworzą komórki sitowe. U góry znajdują się także dwie bruzdy (łac. "sulcus ethmoidalis anterior et posterior"), które z odpowiadającymi bruzdami kości czołowej tworzą kanały sitowe przedni i tylny, wiodące nerwy i naczynia tej samej nazwy. Przednią powierzchnię błędnika z jego półkomórkami domyka kość łzowa i wyrostek czołowy szczęki.

</doc>
<doc id="406432" url="https://pl.wikipedia.org/wiki?curid=406432" title="Bund Deutscher Mädel">
Bund Deutscher Mädel

Bund Deutscher Mädel (BDM) – sekcja żeńska nazistowskiej, niemieckiej, organizacji młodzieżowej Hitlerjugend okresu Republiki Weimarskiej i III Rzeszy.
Przynależność.
W III Rzeszy ustalono zasadniczy podział wiekowy względem przynależności dziewcząt i młodych kobiet do nazistowskich organizacji młodzieżowych.
Od 1936 roku „ustawa o Hitlerjugend” przewidywała obowiązkowe członkostwo w BDM dla wszystkich dziewcząt w wieku od 10 do 18 roku życia. Dział Wiara i Piękno miał ułatwiać przechodzenia młodych kobiet z BDM do narodowosocjalistycznych organizacji dla dorosłych.
Charakter i zadania.
Głównym zadaniem BDM było fizyczne i duchowe wychowanie dziewcząt w duchu myśli politycznej NSDAP. Zajęcia dziewcząt polegały na ćwiczeniach i zawodach sportowych, wycieczkach itd. Na początku organizacja ta miała charakter propagujący nowoczesny obraz kobiety jako samodzielnego członka wspólnoty narodowej. W latach późniejszych położono głównie nacisk na wychowanie tradycyjne polegające na przygotowaniu dziewcząt do roli gospodyni domowej (gotowanie, szycie itd.). W ostatnich latach istnienia BDM dziewczęta skupione w tej organizacji pełniły funkcję pielęgniarek w szpitalach polowych oraz służyły w różnorakich siłach pomocniczych w niemieckich miastach (np. przy organizacji schronów przeciwlotniczych).
Dewiza.
Dewizą przewodnią BDM było "„Bądź prawdziwa, bądź przejrzysta, bądź niemiecka”" (niem. "„Sei wahr, sei klar, sei deutsch”").

</doc>
<doc id="406436" url="https://pl.wikipedia.org/wiki?curid=406436" title="Kość nosowa człowieka">
Kość nosowa człowieka

Kość nosowa (łac. "Os nasale") – parzysta kość czaszki w kształcie prostokątnej płytki. Tworzy przedni odcinek ściany górnej jamy nosowej. Kość nosowa łączy się u góry z kością czołową, z boku z wyrostkiem czołowym szczęki, a po stronie przyśrodkowej z kością strony drugiej. Na jej powierzchni wewnętrznej zaznacza się podłużna bruzda sitowa ("sulcus ethmoidalis") dla nerwu sitowego przedniego.

</doc>
<doc id="406438" url="https://pl.wikipedia.org/wiki?curid=406438" title="Systemy miar stosowane na ziemiach polskich">
Systemy miar stosowane na ziemiach polskich

Systemy miar stosowane na ziemiach polskich – w Polsce stosowano wiele systemów miar. Było to związane z wpływami ośrodków władzy i handlu. Wynikało z konieczności ujednolicenia miar stosowanych do wymiaru podatków i w wymianie towarowej. W późniejszym okresie mnogość systemów była wynikiem ujednolicania miar, narzucanego przez zaborców na terenie zaborów. Jednocześnie trwały starania o powszechne ujednolicenie miar, którego efektem było wprowadzenie jednostek metrycznych.
O potrzebie ujednolicenia miar może świadczyć fakt sporych różnic między wartościami odpowiadającymi tej samej jednostce (o tej samej nazwie) w różnych układach. Należy podkreślić, że na tym samym obszarze i w tym samym czasie mogły być stosowane różne systemy miar.
Jednostki metryczne, które stanowią ujednolicone miary do dzisiejszych czasów, zostały wprowadzone na ziemiach zaboru pruskiego w 1872 – zaboru austriackiego w 1876. Na terenie zaboru rosyjskiego można ich było używać fakultatywnie od 1875.
Do ważniejszych systemów miar stosowanych w przeszłości w Polsce należały:
Miary i wagi w dawnej Polsce.
Najstarsze miary polskie noszą nazwy rodzime i opierały się na przeciętnych wymiarach ludzkich: siąg, łokieć, piędź, stopa, skok. W późniejszym czasie pod wpływem kontaktów handlowych z kupcami zagranicznymi weszły w użycie nowe miary i wagi: antał, cal, cetnar, funt, huba, klafter, łan, łaszt, łut, mendel, mila, morga, sznur, tuzin, wiertel.
W prawodawstwie staropolskim widać dążenie do ujednolicenia miar i wag w całym państwie, przy jednoczesnym zachowywaniu dużej wyrozumiałości dla prowincjonalnych uświęconych tradycją odrębności.
Prawo z 1420 r. stanowi: "„miary zboża, sukien i innych rzeczy ziemnych przez kmiecie do targu wożonych, przez wojewodę na każdy rok stanowione być mają.”"
W 1511 r. uchwalono, że "„miara ze starodawna postanowiona, ma być od kupców chowana, którą gdyby kto utracił, według statutu przez wojewody i starosty karany być ma”."
W 1565 r. postanowiono, że "„miary i wagi wszelakie jednakie być mają, które wojewodowie po tym sejmie, każdy w swojem województwie, uczyniwszy konwokację dygnitarzów i urzędów starościch, i Rady miasta główniejszego, w onemże województwie powinni opowiedzieć i sprawiedliwie wymierzawszy, oneż na zamki główne starostom, i do każdego miasta i miasteczka pod swą cechą oddać, gdzie na ratuszu mają być chowane, darmo każdemu wymierzone i wszędy pod winami w statuciech opisanemi używane.”"
W 1507 r. waga i łokieć krakowski z poznańskim zostały zrównane, a lwowski i lubelski "„w swojej mierze pozostawione”".
W 1532 r. zrównano miarę płocką z poznańską, a w 1565 r. wprowadzono łokieć krakowski jako obowiązujący w całej Koronie. W 1569 r. województwo podlaskie otrzymało takie same miary jak Warszawa. W 1613 r. określono miary wileńskie i kowieńskie i nakazano, aby miary wymierzone i cechowane były "„żelazem okowane, albo z miedzi urobione, jedne na ratuszu a drugie w grodzie zostały i potrzebującym dawane były”."
Staropolskie rolne miary powierzchni.
Miary w Piotrkowie w latach 80. XVIII wieku – dziś Piotrków Trybunalski

</doc>
<doc id="406440" url="https://pl.wikipedia.org/wiki?curid=406440" title="Mickael Essien">
Mickael Essien



</doc>
<doc id="406442" url="https://pl.wikipedia.org/wiki?curid=406442" title="Małżowina nosowa dolna">
Małżowina nosowa dolna

Małżowina nosowa dolna () – parzysta kość czaszki, leżąca w części dolnej ściany bocznej jamy nosowej. Brzeg górny kości łączy się z szeregiem kości wzdłuż ściany bocznej jamy nosowej. Część przednia łączy się z grzebieniem małżowinowym szczęki, część tylna zaś z grzebieniem małżowinowym kości podniebiennej. Część środkowa ma trzy wyrostki bardzo zmienne co do kształtu i wielkości:

</doc>
<doc id="406443" url="https://pl.wikipedia.org/wiki?curid=406443" title="Patriarcha Wenecji">
Patriarcha Wenecji

Patriarcha Wenecji (wł. "Patriarchatus Venetiarum") – tytuł patriarchy w Kościele katolickim we Włoszech używany przez biskupa w Wenecji.
Patriarchat Wenecji należy do regionu kościelnego Triveneto (wł. "Regione ecclesiastica Triveneto").
Tytuł patriarchy przywrócono 8 października 1451 i jest spadkobiercą wcześniejszego patriarchatu Grado powstałego w 607. W 1451 ów patriarchat włączono do nowo utworzonego patriarchatu Wenecji.

</doc>
<doc id="406444" url="https://pl.wikipedia.org/wiki?curid=406444" title="Reprezentacja Ghany w piłce nożnej mężczyzn">
Reprezentacja Ghany w piłce nożnej mężczyzn

Reprezentacja Ghany w piłce nożnej mężczyzn () – męski zespół piłkarski reprezentujący Ghanę w meczach i sportowych imprezach, na arenie międzynarodowej.
Obecnie (październik 2017) zajmuje 52 miejsce w Rankingu FIFA, a ósme miejsce w Afryce jak i w Federacji CAF. Mimo iż na mistrzostwach świata zadebiutowała dopiero w 2006 roku, jest jedną z najbardziej utytułowanych drużyn afrykańskich. Czterokrotnie zdobyła mistrzostwo Afryki, jest też jedną z trzech (obok Kamerunu i Senegalu) afrykańskich drużyn które dotarły do ćwierćfinału mistrzostw świata (co jest najlepszym wynikiem dla tego kontynentu).
Historia.
W latach 60. trzy razy z rzędu grała w finale Pucharu Narodów Afryki (1963, 1965, 1968), a dwukrotnie – w 1963 i 1965 roku – triumfowała w nim. Wyczyn ten "Czarne Gwiazdy" powtórzyły w 1978 i 1982 roku. Finał tych rozgrywek Ghańczycy osiągnęli jeszcze czterokrotnie (w latach 1970, 1992, 2010, 2015), raz zajęli trzecie miejsce (2008), i czterokrotnie czwarte (1996, 2012, 2013, 2017). Rozgrywki w 1994, 2000 i 2002 kończyli na ćwierćfinale.
Lata 90. to wielkie sukcesy w futbolu juniorskim i młodzieżowym. Oto najważniejsze z nich:
W reprezentacji, która po raz pierwszy startowała na Mundialu, prowadzonej przez Serba Ratomira Dujkovicia, grali przede wszystkim piłkarze urodzeni na początku lat 80. Większość z nich występowała na co dzień w klubach europejskich, chociaż nie zawsze mają miejsce w pierwszych jedenastkach. Najbardziej wyróżniającymi się zawodnikami drużyny narodowej byli bramkarz Richard Kingston (po mistrzostwach przeszedł z Ankarasporu do Szachtara Donieck, obrońca Samuel Kuffour (w 2001 roku triumfował z Bayernem Monachium w Lidze Mistrzów), pomocnicy Stephen Appiah z Fenerbahçe SK i Michael Essien z Chelsea F.C. oraz napastnicy Matthew Amoah, gracz Borussii Dortmund i Razak Pimpong (po mistrzostwach przeszedł z FC København do Spartaka Moskwa)
Na niemieckim czempionacie reprezentanci Ghany grali w grupie E razem z Włochami, Czechami i Stanami Zjednoczonymi. Po dwóch zwycięstwach (z Czechami 2:0 i USA 2:1) i porażce (z Włochami 0:2) zajęli drugie miejsce w grupie i z sześcioma punktami awansowali do 1/8 finału. W tej fazie turnieju trafili na reprezentację Brazylii, z którą przegrali 0:3 i odpadli z turnieju.
Cztery lata później w RPA Ghańczycy osiągnęli swój najlepszy wynik w historii występów reprezentacji na MŚ. Po zwycięstwie w grupie z Serbią 1:0, remisie 1:1 z Australią, oraz porażce z Niemcami 0:1 z czterema punktami zajęli ostatecznie drugie miejsce i awansowali do 1/8 finału. Spotkali się tam z reprezentacją USA z którą wygrali 2:1. W ćwierćfinale los skojarzył ich z Urugwajem. Po regulaminowym czasie gry jak i po dogrywce na tablicy widniał wynik 1:1. O awansie zadecydował więc konkurs rzutów karnych, w którym lepsi okazali się Urugwajczycy wygrywając 4:2. Ghana pożegnała się tym samym z turniejem (będąc trzecim zespołem obok Senegalu i Kamerunu który osiągnął ćwierćfinał Mundialu).
W mistrzostwach świata w Brazylii 2014 z kolei reprezentantów Ghany przydzielono do grupy G razem z Niemcami, USA i Portugalią. Po remisie z Niemcami 2:2 i dwóch porażkach (ze Stanami Zjednoczonymi i Portugalią po 1:2) z jednym punktem na koncie zajęli ostatnie miejsce w grupie i odpadli z turnieju.
Obecnie selekcjonerem kadry Ghany jest Otto Addo.

</doc>
<doc id="406445" url="https://pl.wikipedia.org/wiki?curid=406445" title="Glikozyd">
Glikozyd



</doc>
<doc id="406449" url="https://pl.wikipedia.org/wiki?curid=406449" title="Kość jarzmowa">
Kość jarzmowa

Kość jarzmowa (łac. "os zygomaticum") – parzysta kość czaszki, tworząca część boczną twarzy. Od ustawienia kości jarzmowej w dużej mierze zależą również kształty twarzy. Ustawienie tych kości w płaszczyźnie czołowej nadaje twarzy wyraz mongoloidalny u odmiany białej.
Budowa.
Kość jarzmowa składa się z trzonu, wyrostka czołowego (łac. "processus frontalis"), wyrostka skroniowego (łac. "processus temporalis") i wyrostka szczękowego (łac. "processur maxillaris"). Wyrostek skroniowy biegnie do tyłu i łączy się wyrostkiem jarzmowym kości skroniowej w łuk jarzmowy, podobnie pozostałe wyrostki biegną do wyrostków jarzmowych jednoimiennych kości. 
Trzon posiada trzy powierzchnie: policzkową (łac. "facies malaris"), skroniową (łac. "facies temporalis") i oczodołową (łac. "facies orbitalis"). Ta ostatnia bierze udział w tworzeniu ściany bocznej i dolnej oczodołu. Na każdej z powierzchni znajdują się otwory służące do przejścia nerwów i naczyń jarzmowych wraz z ich odgałęzieniami. Powierzchnie oddzielone są od siebie brzegami: podoczodołowym (oddziela powierzchnię oczodołową od policzkowej), dolnym i górnym (oddzielają powierzchnię policzkową od skroniowej).

</doc>
<doc id="406452" url="https://pl.wikipedia.org/wiki?curid=406452" title="Ród Bonapartów">
Ród Bonapartów

Ród Bonaparte (pierwotnie: Buonaparte) pojawił się już w XII stuleciu w okolicach Florencji, San Miniato i Genui. W XVI stuleciu Francesco Buonaparte przeniósł się na Korsykę, która wówczas należała do Republiki Genueńskiej. Potomkowie Francesca byli głównie adwokatami i urzędnikami na Korsyce.
Karol Maria Buonaparte, żonaty z Letycją Marią z domu Ramolino, miał trzynaścioro dzieci, z których ośmioro dożyło dorosłego wieku. Drugi z jego synów Napoleon został cesarzem Francuzów i wyniósł ród do wielkiego znaczenia w skali całej Europy. Prócz Napoleona I, ród Bonaparte wydał dwóch cesarzy Francuzów (Napoleona II i Napoleona III), czterech królów (Holandii, Hiszpanii, Neapolu i Westfalii), trzech panujących w Wielkim Księstwie Bergu, i panujące w Guastalli oraz Toskanii), wielu wybitnych polityków i naukowców.
Napoleon I po obwołaniu się cesarzem zmienił herb rodowy na złotego orła cesarskiego (napoleońskiego) w niebieskim polu. Pierwotnym herbem pieczętowały się odtąd tylko gałęzie jego braci Lucjana i amerykańska pochodząca od Hieronima.
Napoleon III zmienił po przyjęciu tytułu cesarza nazwisko rodowe. Odtąd wszyscy członkowie rodziny cesarskiej, znanej teraz jako "Dynastie Napoléon" nosili tytuł Prince lub Princesse Napoléon. Leksykony tych czasów wymieniają nazwisko Bonaparte jako "nom patronymique" dynastii. Wyłączeni z regulacji byli jedynie potomkowie skłóconego niegdyś z pierwszym Napoleonem Lucjana Bonapartego, którzy nadal nosili nazwisko "de Bonaparte", ale w końcu otrzymali od Napoleona III godność "Prince français" ("Książąt francuskich") z tytułowaniem "Altesse" ("Wasza Wysokość"). Gałąź Lucjana wygasła w roku 1924 w linii męskiej ze śmiercią Rolanda, ojca Marii Bonaparte. Gałąź zamieszkała w USA (wygasła 1945) nazywała się tylko Bonaparte i jako obywatele amerykańscy nie nosiła żadnych tytułów.
Niektórzy nieślubni potomkowie Bonapartów.
Potomkowie Napoleona I
Potomkowie Napoleona III
Potomkowie Ludwika Bonaparte

</doc>
<doc id="406454" url="https://pl.wikipedia.org/wiki?curid=406454" title="Romantica">
Romantica

Romantica – utwór włoskiego wokalisty Renato Rascela, napisany we współpracy z Dino Verde'm, nagrany i wydany w 1960 roku. 
Singiel wygrał 10. Festiwal Piosenki Włoskiej w San Remo w 1960 roku, po czym reprezentował Włochy podczas finału 5. Konkursu Piosenki Eurowizji w tym samym roku.
Podczas koncertu finałowego imprezy, który odbył się 29 marca 1960 roku w londyńskim Royal Festival Hall, utwór został zaprezentowany jako dwunasty w kolejności i ostatecznie zdobył 5 punktów, plasując się na ośmym miejscu finałowej klasyfikacji, remisując z propozycją „Cielo e terra” Anity Traversi, która reprezentowała Szwajcarię. Dyrygentem orkiestry podczas występu wokalisty był Cinico Angelini. 
Na stronie B winylowego wydania singla znalazły się piosenki „Dimmelo con un fiore” i „Ammore e sole”. Oprócz włoskojęzycznej wersji utworu, kompozycja została nagrana także w języku francuskim.

</doc>
<doc id="406457" url="https://pl.wikipedia.org/wiki?curid=406457" title="Stephen Appiah">
Stephen Appiah

Stephen Appiah (ur. 24 grudnia 1980 w Akrze) – ghański piłkarz występujący na pozycji pomocnika.
Kariera klubowa.
Appiah rozpoczynał swoją piłkarską karierę w 1995 roku w zespole Accra Hearts of Oak SC. W 1997 wyjechał do Europy, gdzie wypromował się w lidze tureckiej. Występował razem w Galatasaray SK, a następnie w czterech klubach z Włoch. Pierwszym było Udinese Calcio, w którym grał do 2000 roku. Od 2000 do 2002 był zawodnikiem AC Parma, zaś do 2003 Brescii. W 2003 został kupiony przez Juventus F.C., z którym wywalczył mistrzostwo Włoch i występował w Lidze Mistrzów. Latem 2005 roku, po przejściu do Juventusu Patricka Vieiry mówiło się o przejściu Appiaha do Arsenalu, jednak ostatecznie został on kupiony za 5,5 mln funtów przez Fenerbahçe. W barwach mistrza Turcji grał w fazie grupowej Ligi Mistrzów. Zdobył również jedną z najpiękniejszych bramek w tych rozgrywkach, w meczu przeciwko FC Schalke 04. W 2007 roku został wicekapitanem Fenerbahce. W 2008 roku opuścił Turcję i pozostał bez klubu. W 2009 roku podpisał kontrakt z włoską Bologną. W 2010 roku przeszedł do beniaminka Serie A, Ceseny.
Kariera reprezentacyjna.
Stephen Appiah od 1996 występuje w reprezentacji Ghany. W 2002 roku wystąpił z nią w finałach Pucharu Narodów Afryki. W 2006 roku wystąpił w Pucharze Narodów Afryki i mistrzostwach świata, a w 2010 ponownie wystąpił na mistrzostwach świata. 23 sierpnia 2010 zakończył karierę reprezentacyjną.

</doc>
<doc id="406465" url="https://pl.wikipedia.org/wiki?curid=406465" title="Secure copy">
Secure copy

Secure copy lub SCP – bezpieczny transfer plików pomiędzy komputerem lokalnym a zdalnym lub między dwoma zdalnymi komputerami, korzystający z protokołu Secure Shell (SSH). Skrót SCP powstał z nazwy protokołu SSH oraz polecenia cp.

</doc>
<doc id="406467" url="https://pl.wikipedia.org/wiki?curid=406467" title="Cheney">
Cheney

Miejscowości w USA:

</doc>
<doc id="406468" url="https://pl.wikipedia.org/wiki?curid=406468" title="V.21">
V.21

V.21 – standard transmisji danych rekomendowany przez ITU-T, charakteryzujący się przepustowością 300 bit/s, pełną transmisją dwukierunkową, wykrywaniem nośnej o różnej częstotliwości transmisji (1080 Hz lub 1750 Hz +/- 100 Hz). W modulacji użyte jest kluczowanie FSK.
Standard ten jest wariantem formatu modulacji Bell 103.

</doc>
<doc id="406469" url="https://pl.wikipedia.org/wiki?curid=406469" title="Miary staropolskie">
Miary staropolskie

Miary staropolskie, inaczej miary warszawskie – system miar Rzeczypospolitej wprowadzony 6 grudnia 1764.
Nazwa "miary staropolskie" została przyjęta później, dla odróżnienia od miar nowopolskich. System wywodził się ze stosowanych wcześniej miar i miał unifikować miary w Rzeczypospolitej. Z powodu stosowania nadal w wielu miejscach jednostek lokalnych i niedokładnego określenia wielu nowych jednostek nie udało się przeprowadzić skutecznej unifikacji.
W okresie zaborów miary staropolskie zastąpiono w Galicji w 1801 miarami galicyjskimi, w zaborze pruskim w 1817 miarami pruskimi i niemieckimi, w Królestwie Polskim w 1817 miarami nowopolskimi.

</doc>
<doc id="406473" url="https://pl.wikipedia.org/wiki?curid=406473" title="Przepiłowanie kobiety na pół">
Przepiłowanie kobiety na pół

Przepiłowanie kobiety na pół – jeden z klasycznych efektów iluzjonistycznych, który posiada wiele różnych wariantów wykonania. Głównym celem jest wyeliminowanie wszelkich zasłon, w celu wywołania u widza wrażenia, że w rzeczywistości następuje przecięcie człowieka.
Jako pierwszy tę iluzję wykonał P.T Selbit w 1921 roku.
W najpopularniejszej wersji iluzji, asystent (najczęściej kobieta) zostaje zamknięty w prostopadłościennym pudle, w ten sposób, że widać jego głowę i nogi. Iluzjonista, przecina na pół pudło i rozsuwa je. Mimo że asystent został „rozcięty”, może swobodnie poruszać głową i nogami.
Do wykonania pokazu iluzjonista potrzebuje dwóch asystentów. Asystent, którego głowa jest widoczna, swoje nogi chowa w pierwszej części pudła (układa je nad sobą). Asystent, którego nogi są widoczne, schowany jest w specjalnym stole, na którym znajduje się pudło do wykonania pokazu.
Istnieje wiele innych odmian tej iluzji, opartych na innych sekretach (na przykład pokaz wykonywany przez Szwajcara – Petera Marveya, w którym kobieta nie wchodzi do skrzyni, lecz jest przecinana piłą leżąc na stole o grubości kilku centymetrów).

</doc>
<doc id="406474" url="https://pl.wikipedia.org/wiki?curid=406474" title="Hymn Nigru">
Hymn Nigru

La Nigerienne ("Pieśń Nigru") to hymn państwowy Nigru. Został przyjęty w 1961 roku. Słowa napisał Maurice Albert Thiriet, a muzykę skomponowali Robert Jacquet oraz Nicolas Abel François Frionnet.

</doc>
<doc id="406479" url="https://pl.wikipedia.org/wiki?curid=406479" title="Wilczomlecz obrotny">
Wilczomlecz obrotny

Wilczomlecz obrotny, ostromlecz obrotny ("Euphorbia helioscopia" L.) – gatunek rośliny należący do rodziny wilczomleczowatych. Występuje w stanie dzikim w Afryce Północnej, Azji i Europie. W Polsce pospolity chwast. Archeofit. Znany też jako wilczomlecz piłkowany.
Biologia i ekologia.
Roślina jednoroczna. Kwitnie od kwietnia do września, jest owadopylna (zapylana przez muchówki). Nasiona posiadające elajosom roznoszone są przez mrówki (myrmekochoria). Siedlisko: pola, ogrody, nieużytki. Preferuje gleby zasadowe. Zachwaszcza przeważnie zboża i warzywa. W klasyfikacji zbiorowisk roślinnych gatunek charakterystyczny dla związku (All.) "Polygono-Chenopodion". Roślina trująca, zawiera trujący sok mleczny, groźny zwłaszcza dla zwierząt. Zawiera flawonoidy, kauczuk, saponiny, kwas elagowy i kawowy. Liczba chromosomów 2n = 42.

</doc>
<doc id="406486" url="https://pl.wikipedia.org/wiki?curid=406486" title="Wielki głód na Ukrainie">
Wielki głód na Ukrainie

Wielki głód na Ukrainie, Hołodomor (, dosł. „zamorzenie głodem”) – wywołana sztucznie przez komunistyczne władze ZSRR klęska głodu w latach 1932–1933, która szczególne nasilenie przybrała na terytorium ówczesnej Ukraińskiej SRR (dzisiejsza Ukraina wschodnia i centralna).
Działania, które wywołały masowy głód, wynikały ze sprzeciwu ludności wsi Ukraińskiej SRR wobec kolektywizacji rolnictwa i ściągania obowiązkowych, nieodpłatnych dostaw produktów rolnych w wymiarze przekraczającym możliwości produkcyjne wsi. Polityka ta została wprowadzona na przełomie 1929/1930 przez kierownictwo WKP(b) i władze ZSRR. Wymuszana była siłą, z użyciem wojska i surowych kar. W rezultacie zginęły miliony Ukraińców. Różne źródła podają, że liczba ofiar na samej Ukrainie wynosiła od ponad 3 do nawet 10 milionów.
Głód wywołany przymusową kolektywizacją spowodował również wiele ofiar poza Ukrainą – na Kubaniu (który wówczas był przeważnie ukraińskojęzyczny), Powołżu, Zachodniej Syberii i w Kazachstanie. Nie ulega jednak wątpliwości, że Ukraina zajmowała szczególne miejsce na mapie głodu – miał tam największe rozmiary i pochłonął najwięcej ofiar. Niektóre represje (jak zakaz wyjazdu poza granice republiki w ucieczce przed głodem) dotyczyły wyłącznie chłopów z Ukrainy i Kubania.
Pamięć o ofiarach Hołodomoru jest podtrzymywana przez władze niepodległej Ukrainy. W XXI w. ukraiński sąd uznał przywódców ZSRR za winnych zbrodni ludobójstwa. Wielki Głód został tak oceniony przez Rafała Lemkina, twórcę pojęcia ludobójstwa, a także szereg państw, w tym niepodległą Ukrainę, Polskę i Stany Zjednoczone. Rosja natomiast nie zgadza się z taką kwalifikacją prawną.
Przebieg.
Powodem głodu była prowadzona od 1930 roku przymusowa kolektywizacja rolnictwa w ZSRR, która powodowała chaos na wsi: niszczenie przez aktywistów dobytku chłopów, wyprzedawanie i zarzynanie koni w obawie przed ich konfiskatą, powstrzymywanie się od prac polowych. Władze oskarżały kułaków o agitację przeciwko kołchozom oraz o sabotaż, a jednocześnie błędnie spodziewały się, że w wyniku kolektywizacji produkcja rolna wzrośnie – na planach eksportu płodów rolnych opierały swoje plany industrializacyjne. Władze utrzymywały i być może uważały, że załamanie skupu zboża jest wynikiem ukrywania plonów przez chłopów i mimo próśb władz lokalnych nie obniżały wymaganych kontyngentów dostaw.
18 listopada 1932 roku władze sowieckie nakazały chłopom w Ukraińskiej SRR zwrot zaliczek ziarna uzyskanych przy wykonywaniu planów dostaw. 20 listopada ustanowiono kontyngenty mięsne: chłopi, którzy nie byli w stanie wyrobić norm dostaw ziarna, mieli oddać je w formie żywego inwentarza. 28 listopada wprowadzono system „czarnych tablic”: wsie, które nie wykonały planów dostaw, miały oddać ich piętnastokrotną normę, co w praktyce oznaczało zamienienie tych wsi w strefy śmierci. 24 grudnia Stanisław Kosior, Stroganow i Aleksiejew "polecili władzom lokalnym wywieźć w ciągu pięciu dni w poczet kontyngentu zbożowego ze wszystkich kołchozów, które nie wywiązały się z „chlebozagotowok” wszystkie bez wyjątku obecne tam rezerwy zbożowe, w tym i zboże przeznaczone na zasiewy. Wszystkich, którzy by sprzeciwiali się temu postanowieniu, w tym i komunistów, należało aresztować i oddawać pod sąd. Wszystkich przewodniczących kołchozów i inne osoby odpowiedzialne należało ostrzec, że jeżeli po upływie wskazanego terminu w ich kołchozach będą jakieś nie wywiezione, lub ukryte zapasy zbożowe, pociągnięci zostaną do odpowiedzialności karnej". W rezultacie lokalni działacze, wsparci przez wojska wewnętrzne OGPU i oddziały Armii Czerwonej prowadzili akcje szukania ukrytego zboża, które prowadziły do zabierania zboża przeznaczonego na siew, a także zapasów niezbędnych do wyżywienia rodzin chłopskich.
Rolnicy umierali lub uciekali do miast, gdzie żywność można było kupić w specjalnych sklepach, "torgsinach", za walutę, złoto, srebro lub inne kosztowności. Dla państwa określającego się mianem kraju robotników i chłopów "torgsiny" okazały się doskonałym interesem. Dwa "torgsiny" w Charkowie w okresie od stycznia do lutego 1932 roku przyjęły od ludzi 374 kg złota o wartości 294 tys. rubli. W miarę nasilania się głodu powstawało ich coraz więcej. W styczniu 1932 roku takie sklepy były w ośmiu ukraińskich miastach, w maju 1932 r. było ich już 26, a jesienią – 50 w 36 miastach. Liczba "torgsinów" zwiększyła się do 263 w najbardziej głodnym 1933.
Władze ZSRR, by poradzić sobie z masowym opuszczaniem wsi przez chłopów, 27 grudnia 1932 roku wprowadziły paszporty wewnętrzne (dokumenty tożsamości). Nieposiadający takiego dokumentu nie mógł przebywać poza miejscem zamieszkania pod groźbą kary administracyjnej obozu koncentracyjnego w strukturze Gułagu. Ludność wiejska nie miała faktycznie prawa do paszportów, a w konsekwencji nie mogła opuścić wsi. Wydanie paszportu (dowodu osobistego) było bowiem decyzją szefa kołchozu lub sowchozu, a dokumenty tożsamości były przechowywane przez administrację (kołchozową lub sowchozową). Stan taki utrzymał się aż do 1974 r. Restrykcje te nie mogły całkowicie zatrzymać głodujących chłopów na wsi. Jednak bardzo niewielki odsetek, tych, którzy przedostali się nielegalnie do miast, mógł poprawić swój los. Nie mogąc znaleźć pracy lub kupić albo ewentualnie wyżebrać trochę chleba, rolnicy umierali na ulicach Charkowa, Kijowa, Dniepropetrowska, Połtawy, Winnicy, Humania i innych większych miast Ukrainy.
Dla tych, którzy zostawali na wsi, częstokroć jedynym miejscem, gdzie można było coś znaleźć do jedzenia było pole kołchozowe. Jednak zerwanie tam choćby kłosa było przestępstwem przeciwko ZSRR. Mołotow i Kaganowicz na rozkaz Stalina opracowali dekret „O ochronie mienia przedsiębiorstw państwowych, kołchozów, spółdzielni oraz wzmocnieniu własności społecznej”. Opublikowany 7 sierpnia 1932 r. nazywany był potocznie prawem pięciu kłosów, gdyż za zerwanie takiej liczby groziła kara śmierci lub 10 lat łagru. Skazani nie mogli liczyć na amnestię. W ciągu półtora roku skazano ponad 125 tysięcy osób.
W czasie Hołodomoru niektórzy posuwali się do aktów kanibalizmu. W trakcie głodzenia w organizmie człowieka przeważa katabolizm nad anabolizmem białka. Człowiek wpada w letarg, jest otępiały. Dochodzi do ostrych zaburzeń umysłowych, mogą pojawić się omamy. Jednym z takich przykładów jest sprawa Kseni Bołotnikowej, mieszkanki wsi Sofijówka, która z powodu głodu zaczęła puchnąć. Z powodu braku żywności, braku pomocy z jakiejkolwiek strony, mając na utrzymaniu jeszcze syna, zabiła swoją córkę, podrzynając jej gardło. Po zabójstwie położyła jej ciało na ławce, przykryła i poszła spać. Następnego dnia odcięła dziewczynce głowę i włożyła do kotła. Pozostałą część ciała pokroiła na kawałki i zakopała w gnoju.
Liczba ofiar.
Według różnych szacunków Hołodomor spowodował śmierć około 6–10 milionów ludzi, z czego minimum 3,3 miliona na terytorium Ukraińskiej SRR. W latach 1921–1947 wskutek trzech klęsk głodu (w 1921–1923, 1932–1933 i 1946–1947) życie straciło około 10 milionów mieszkańców Ukrainy.
W 2013 roku Instytut Demografii i Badań Społecznych Narodowej Akademii Nauk Ukrainy przeprowadził międzynarodową konferencję naukową „Głód na Ukrainie w pierwszej połowie XX stulecia: przyczyny i skutki (1921–1923, 1932–1933, 1946–1947)”, gdzie przedstawiono wyniki szacunków strat demograficznych w wyniku Wielkiego Głodu z lat 1932–1933. Ustalono, że nadmierna liczba zgonów ludności Ukrainy wyniosła 3 mln 917,8 tys. osób, a Rosji – 4 mln 519,8 tys. (w tym Kazachstanu, który wówczas wchodził w skład ZSRR, – 1 mln 258,2 tys.). Łącznie na terenie ZSRR – 8 mln 731,9 tys.
W 2016 roku przeprowadzono alternatywną Międzynarodową Konferencję Naukową „Hołodomor 1932–1933. Straty narodu ukraińskiego”. Celem konferencji było podważenie opinii ekspertów Instytutu Demografii i Badań Społecznych Narodowej Akademii Nauk Ukrainy. Konferencja wykazała, że istnieje jak dotychczas nierozwiązany problem oszacowania strat narodu ukraińskiego w wyniku Wielkiego Głodu 1932–1933. W kołach diaspory ukraińskiej powszechne są opinie oparte na dokumentach dyplomatów państw obcych oraz prace niektórych badaczy, iż liczba ofiar sięga od 7 do 10 mln osób. Przy nieobecności przedstawicieli tej instytucji podjęto uchwałę, że badania Instytutu Demografii i Badań Socjalnych są mylne, oraz że „trzeba liczyć jako naukowo udowodnione, że straty w wyniku Hołodomoru-ludobójstwa w latach 1932–1933 to co najmniej 7 mln w Ukraińskiej SRR oraz 3 mln na pozostałym terytorium ZSRR”.
Z kolei grono eksperckie Instytutu Demografii i Badań Społecznych Narodowej Akademii Nauk Ukrainy w 2017 roku potwierdziło ważność szacunków strat demograficznych populacji Ukrainy w wyniku Wielkiego Głodu z lat 1932–1933 na poziomie 3,9 mln osób, jak również szacunków łącznych strat ludności ZSRR ponad 8,7 mln osób. Deklarowane przez polityków i media liczby 7, 10, a nawet 12 mln ofiar „są zawyżone, bo w zasadzie nie mają uzasadnienia demograficznego”.
Polski Instytut Pamięci Narodowej uważa, że wśród ofiar Wielkiego głodu było 40 000–60 000 Polaków, mieszkających głównie na radzieckiej Ukrainie. Według ukraińskiej gazety "Den" (luty 2007) w czasie Hołodomoru zmarło na Ukrainie 21 000 Polaków. O ich losach i losach ich sąsiadów mówi pamiętnik Polki z sowieckiego Podola – Zofii Pawłowskiej.
Relacje na temat Wielkiego Głodu.
Relacje zachodnich dziennikarzy i polityków.
Fakt głodu był publicznie negowany przez władze sowieckie; wszelkie wypowiedzi na ten temat aż do upadku ZSRR były kwalifikowane w tym państwie jako przestępstwo „propagandy antyradzieckiej”. Władze ZSRR utajniły również wyniki spisu ludności w 1937 roku, ujawniające demograficzny aspekt Wielkiego Głodu. Zastosowano też aktywne środki dezinformacji wobec dziennikarzy zachodnich; o świadome ukrywanie faktów oskarża się obecnie wielu ówczesnych korespondentów w ZSRR (określanych jako tzw. "użyteczni idioci"). Najbardziej znanym zachodnim negacjonistą Wielkiego Głodu był Walter Duranty. Z Durantym polemizował walijski dziennikarz Gareth Jones – jeden z nielicznych obcokrajowców, którzy byli bezpośrednimi obserwatorami głodu. W roku 1933 na własny koszt przybył do Moskwy, gdzie lekceważąc zakaz podróży wsiadł 7 marca do pociągu do Charkowa, po czym wysiadł na przypadkowej stacyjce i z plecakiem pełnym żywności rozpoczął pieszą wędrówkę po wsiach Ukrainy, gdzie zastał „głód na kolosalną skalę”. Wszędzie, gdzie przybył, słyszał takie same wieści: „wszyscy spuchli z głodu” i „czekamy na śmierć”. Spał na klepiskach obok umierających dzieci i relacjonował swoje obserwacje. Do czerwca 1933 roku odwiedził trzykrotnie ZSRR i napisał wiele artykułów w brytyjskich i amerykańskich czasopismach. Otrzymał dożywotni zakaz wjazdu do ZSRR, zaś w 1935 roku został zamordowany w Mandżukuo w niewyjaśnionych okolicznościach, wskazujących na udział NKWD w zabójstwie.
Pomimo starań władz sowieckich, aby ukryć rozmiary katastrofy głodu, stała się ona znana za granicą dzięki publikacjom takich dziennikarzy jak: Gareth Jones, Malcolm Muggeridge, Ewald Ammende, Rhea Clyman, fotografiom wykonanym przez inżyniera Alexandra Wienerbergera i innym świadectwom. W odpowiedzi władze ZSRR rozpoczęły kampanię propagandową, mającą zaprzeczyć masowemu głodowi, polegającą na zapraszaniu do ZSRR znanych zachodnich autorytetów, np. sławnych pisarzy takich jak Bernard Shaw czy Herbert George Wells, którzy pojechali do ZSRR, a następnie złożyli oświadczenia, że głodu nie widzieli. Publicznie zaprzeczał Wielkiemu Głodowi m.in. premier Francji Édouard Herriot, obwożony przez władze sowieckie po wybranych i specjalnie przygotowanych miejscach Ukrainy.
Podczas niemieckiej okupacji Ukrainy władze okupacyjne zezwoliły na publikowanie w lokalnych gazetach artykułów o Hołodomorze i innych zbrodniach komunistycznych, ale jednocześnie nie chciały poświęcać nadmiernej uwagi temu zagadnieniu, aby uniknąć wzbudzania nastrojów narodowych. W 1942 roku Stepan Sosnowy, agronom z Charkowa, opublikował obszerne badania statystyczne dotyczące liczby ofiar Hołodomoru, zebranych na podstawie materiałów z sowieckich archiwów.
W okresie powojennym ukraińska diaspora rozpowszechniała informacje o Hołodomorze w Europie i Ameryce Północnej. Początkowo nastawienie opinii publicznej było dość ostrożne, ponieważ ludzie ci pochodzili z byłych terytoriów okupowanych, ale stopniowo ulegało zmianie w latach 50. XX wieku.
Wielki Głód w relacjach polskich dyplomatów.
Ważnym źródłem dla ukazania pełnej historii Hołodomoru są materiały archiwalne państw, które posiadały swoje przedstawicielstwa w ZSRR. Materiały brytyjskie, niemieckie i włoskie opublikowano już w 1988 roku. Podobne materiały polskie były nieznane do ostatnich czasów. Polska miała swoje konsulaty w Charkowie i Kijowie oraz poselstwo w Moskwie. Polscy dyplomaci, z których znaczna część pracowała dla wywiadu wojskowego II RP (Oddział II Sztabu Głównego WP), obszernie relacjonowali otaczającą ich rzeczywistość. Informację czerpali z własnych obserwacji miejsc pracy – Kijowa i Charkowa, z podróży służbowych, od petentów, a także z korespondencji, która dochodziła do konsulatów. Kierownik referatu „Wschód” w II Oddziale Sztabu Głównego tak opisywał sytuację na Ukrainie:
Upamiętnianie i ocena Wielkiego Głodu.
Ocena Hołodomoru jako ludobójstwa.
Rafał Lemkin, twórca koncepcji i definicji ludobójstwa, w wykładzie "Sowieckie ludobójstwo na Ukrainie", wygłoszonym w nowojorskim Manhattan Centre w dwudziestą rocznicę "Hołodomoru" (1953), uznał sztucznie wywołany przez władze sowieckie głód na Ukrainie lat 1932–1933 za klasyczny przykład takiej zbrodni.
Państwa, których władze (rządy lub parlamenty) uznały Wielki Głód na Ukrainie za ludobójstwo (niepełna lista):
10 listopada 2003 roku dwadzieścia pięć krajów świata, w tym Rosja, Ukraina oraz Stany Zjednoczone, wydały deklarację w związku z siedemdziesiątą rocznicą Wielkiego Głodu, w której oddano cześć ofiarom, rozciągając jednak pamięć także na ofiary głodu innych narodów Związku Radzieckiego tego okresu.
Według wypowiedzi przewodniczącego delegacji Rosji przy PACE dla agencji ITAR-TASS, Leonida Sluckiego, 16 grudnia 2009 Komisja do spraw politycznych przy Zgromadzeniu Parlamentarnym Rady Europy (PACE) odmówiła uznania poprawki do sprawozdania o głodzie w ZSRR w latach 30., która uznawała go za akt ludobójstwa wobec narodu ukraińskiego. Oficjalnego komunikatu w tej sprawie spodziewano się w styczniu 2010.
23 października 2008 roku Parlament Europejski po debacie poświęconej Wielkiemu Głodowi przyjął rezolucję stwierdzającą: "Wielki Głód, sztucznie wywołany na Ukrainie w latach 1932–1933, jest wstrząsającą zbrodnią przeciwko ludności Ukrainy i przeciwko ludzkości".
3 października 2018 roku Senat USA w specjalnej rezolucji uznał, że "Józef Stalin i jego otoczenie dokonali ludobójstwa na Ukraińcach w latach 1932"–"1933".
Postrzeganie na Ukrainie.
Rząd ukraiński po uzyskaniu niepodległości w 1991 roku rozpoczął program edukacji młodzieży i przypominania o tej tragedii. Jest to odkrywanie historii Ukrainy na nowo po dziesiątkach lat ukrywania prawdy o tych wydarzeniach. Oprócz samej edukacji szkolnej organizowane są uroczystości pamięci ofiar Wielkiego Głodu czy też okazjonalne ekspozycje fotograficzne w większych miastach Ukrainy.
Od 1998 roku Dzień Pamięci Ofiar Wielkiego Głodu (od 2004 Dzień Pamięci Ofiar Wielkiego Głodu i Represji Politycznych) jest świętem państwowym Ukrainy obchodzonym corocznie w czwartą sobotę listopada. Święto zostało ustanowione dekretem prezydenta Leonida Kuczmy.
28 listopada 2006 roku Rada Najwyższa (parlament) Ukrainy przyjęła na wniosek prezydenta Wiktora Juszczenki ustawę uznającą Wielki Głód za zbrodnię ludobójstwa. Ustawę poparło 233 z 435 deputowanych obecnych na sali. „Za” głosowali członkowie prezydenckiego bloku Nasza Ukraina, frakcji BJuT-y Julii Tymoszenko i Socjalistycznej Partii Ołeksandra Moroza. Ustawy nie poparli komuniści i parlamentarzyści z prorosyjskiej Partii Regionów premiera Wiktora Janukowycza.
25 maja 2009 roku Służba Bezpieczeństwa Ukrainy wszczęła oficjalne śledztwo w sprawie Wielkiego Głodu 1932–1933 jako zbrodni ludobójstwa. Po zakończeniu śledztwa w listopadzie 2009, w styczniu 2010 roku Prokuratura Generalna Ukrainy skierowała do sądu akt oskarżenia. 13 stycznia 2010 roku Sąd Apelacyjny w Kijowie po rozpoznaniu sprawy uznał Józefa Stalina, Wiaczesława Mołotowa, Łazara Kaganowicza, Pawła Postyszewa, Stanisława Kosiora, Własa Czubara i Mendla Chatajewicza za winnych zbrodni ludobójstwa określonych w art. 442 § 1 kodeksu karnego Ukrainy i umorzył jednocześnie postępowanie karne w związku ze śmiercią oskarżonych.
13 stycznia 2013 roku sąd apelacyjny miasta Kijowa kwalifikował Wielki Głód na Ukrainie 1932–1933 jako zbrodnię ludobójstwa na narodzie ukraińskim. Sąd zgodził się z opinią Głównego Urzędu Śledczego Służby Bezpieczeństwa Ukrainy, która była wynikiem naukowo-demograficznej ekspertyzy sądowej, że bezpośrednim skutkiem zorganizowanego przez reżim komunistyczny ludobójstwa było zamorzenie głodem 3 mln 941 tys. osób.
Stanowisko Rosji.
Duma Federacji Rosyjskiej w rezolucji uchwalonej 2 kwietnia 2008 sprzeciwiła się uznaniu Wielkiego Głodu za zbrodnię ludobójstwa. Głosi ona, że głodu z lat 30. XX wieku nie należy uznawać za ludobójstwo ani wykorzystywać jako narzędzia politycznego. Dokument przyjęty przez Dumę Państwową, niższą izbę parlamentu, 370 głosami „za” przy 56 przeciwnych stwierdza:
Rezolucję przyjęto w momencie, gdy prozachodnie kierownictwo Ukrainy zabiegało – ku zaniepokojeniu Rosji – o członkostwo w NATO.
Jedna z notatek dyplomatów amerykańskich, ujawnionych przez portal WikiLeaks w listopadzie 2010 wskazuje, że prezydent Rosji Miedwiediew miał powstrzymywać władze Azerbejdżanu przed uznaniem Wielkiego Głodu za zbrodnię ludobójstwa, grożąc zmianą stanowiska Rosji w sprawie Górskiego Karabachu.
Stanowisko Polski.
Senat Rzeczypospolitej Polskiej w obszernej uchwale oddał 16 marca 2006 roku hołd ofiarom Wielkiego Głodu i uznał go za akt ludobójstwa, wyrażając solidarność z narodem ukraińskim i jego wysiłkami dla upamiętnienia tej zbrodni:
Sejm Rzeczypospolitej Polskiej oddał 6 grudnia 2006 roku cześć ofiarom głodu oraz uznał Wielki Głód za akt ludobójstwa:
Wielki Głód w literaturze.
Tragedii Hołodomoru poświęcone są powieści: Ułasa Samczuka ("Maria", ukr. "Марія", 1934) i Wasilija Grossmana ("Wszystko płynie...", ros. "Всё тeчёт...", 1961).
W 2018 roku ukazała się książka "Czerwony Głód" autorstwa Anne Applebaum poświęcona w całości tematowi "Wielkiego Głodu".
W 2022 roku nakładem Wydawnictwa Kolegium Europy Wschodniej ukazała się książka Wasyla Barki „Żółty książę” w przekładnie Macieja Piotrowskiego.

</doc>
<doc id="406488" url="https://pl.wikipedia.org/wiki?curid=406488" title="Głód na Ukrainie">
Głód na Ukrainie



</doc>
<doc id="406490" url="https://pl.wikipedia.org/wiki?curid=406490" title="Hymn Nowej Zelandii">
Hymn Nowej Zelandii

God Defend New Zealand – hymn państwowy Nowej Zelandii na równi z hymnem królewskim "God Save the King". Został on przyjęty w 1940 roku. Słowa angielskie napisał Thomas Bracken, słowa maoryskie Thomas Henry Smith, a muzykę skomponował John Joseph Woods.

</doc>
<doc id="406493" url="https://pl.wikipedia.org/wiki?curid=406493" title="Parafia Najświętszej Maryi Panny Królowej Różańca Świętego w Boronowie">
Parafia Najświętszej Maryi Panny Królowej Różańca Świętego w Boronowie

Parafia Najświętszej Maryi Panny Królowej Różańca Świętego w Boronowie – parafia rzymskokatolicka w Boronowie w dekanacie Sadów w diecezji gliwickiej.
Erygowana w roku 1868 przy zabytkowym kościele w miejscowości Boronów.
Parafia obejmuje swym zasięgiem gminę Boronów oraz miejscowość Niwy znajdująca się w gminie Woźniki. 
Parafia liczy 3250 katolików. Frekwencja na niedzielnych mszach św. w roku 2001 wynosiła 1822 osoby (na podstawie dwukrotnego liczenia w ciągu roku), w roku tym udzielono 84 958 Komunii Świętych.
Historia parafii.
Od 1755 roku (z przerwami) działa w niej Bractwo Różańcowe. W ciągu 10 lat od rozpoczęcia działalności do Księgi Bractwo złożyło swe podpisy 2000 wiernych z diecezji wrocławskiej i krakowskiej, w tym około 400 mieszkańców Boronowa.
W XVIII i XIX wieku pod kurację boronowska podlegały wioski i przysiółki: Boronów, Cielec, Czołka, Dembowagóra, Dolna Kuźnica, Grojec, Kotara, Kurzichowe, Łysagóra, Niwy, Sitki, Stare Huty, Szklana Huta.
18 stycznia 1868 roku po wizycie biskupa wrocławskiego Heinricha kuracja boronowska stała się samodzielna parafią.
W czasie Kulturkampfu w roku 1876 do Boronowa sprowadzony został przez księcia Hohenlohe, ówczesnego właściciela dóbr w Boronowie, ksiądz Rajmund Kenty. W "Katoliku" ks. Józef Koniecko wydał wówczas odezwę "Do Boronowa", gdzie pisał, że msze odprawiane przez Kentego są świętokradzkie ze względu na to, że nie został mianowany proboszczem przez biskupa. Koniecko pisał wówczas: "Wszystko więc, cokolwiek w tych sprawach św. w czasie odszczepieństwa czyni, jest podług naszej wiary św. świętokradztwem i grzechem okropnym, a co się tyczy spowiedzi jest jego rozgrzeszenie nieważnem." Po akcji potajemnej kolportacji "Katolika" parafianie zaczęli uczęszczać do kościołów w sąsiednich wioskach. Kenty wówczas założył sprawę u prokuratora w wyniku czego zarówno niektórzy mieszkańcy Boronowa, jak również ksiądz Koniecko i redaktor "Katolika" Karol Miarka zostali skazani na kilkumiesięczne kary więzienia.
W roku 1934 do parafii włączono przysiółek Doły, który do tej pory należał do parafii w Sadowiu. Cztery lata później założono przy parafii Towarzystwo Śpiewacze „Wanda”, które działało do 1939 roku.
Cmentarz.
Przy kościele znajduje się cmentarz, na którym znajduje się ponad 2000 grobów mieszkańców parafii. W najstarszym grobie z 1855 r., ulokowanym w pobliżu bramy cmentarnej, pochowany został kuratus Emil Schabon. Poza tym, najstarsze nagrobki pochodzą z lat 20. XX wieku. Po stronie południowej cmentarza znajduje się grób nieznanego żołnierza z poległymi w kampanii z września 1939 roku 5 polskimi żołnierzami, a w północnej części mogiła zbiorowa poległych w 1945 roku żołnierzy niemieckich.
W roku 1993 przy cmentarzu wybudowana została kaplica przedpogrzebowa.
Od lat 60. XX wieku do końca lat 90. w parafii przy proboszczu urzędowali wikariusze. Obecnie w parafii jest tylko jedna osoba duchowna.
Z życia parafii.
Msze święte odprawiane są w kościele w dni powszednie w godzinach porannych lub wieczornych, natomiast w niedziele są odprawiane trzy msze o godz. 7.00, 9.00 i 10.30. Odpust obchodzony jest w każdą pierwszą niedzielę października.
Latem odprawiane są też msze święte w kaplicach znajdujących się w Dębowej Górze i Hucisku.
Co roku w ostatnią sobotę czerwca z parafii wyrusza pielgrzymka jasnogórska i powraca w niedzielę dnia następnego. W maju odbywa się piesza pielgrzymka mężczyzn do Piekar Śląskich, a w sierpniu pielgrzymka piesza kobiet.
Kapliczki na terenie parafii.
Na terenie parafii znajduje się ponad 30 kapliczek i krzyży przydrożnych. Kilka z nich to obiekty zabytkowe, jak kapliczka św. Jana Nepomucena w Dębowej Górze, kapliczka Trójcy Świętej w dzielnicy Zamoście, kapliczka św. Barbary w dzielnicy Piasek, niegdyś umiejscowiona w Zumpach, gdzie mieściła się kopalnia rud żelaza.
Znaczna część kapliczek ma charakter kapliczek dziękczynnych i stawiana była np. na własnych posesjach przez mieszkańców. Kapliczkami w Dębowej Górze opiekowali się mieszkający w pobliskich lasach pustelnicy. Jeden z tychże pustelników odbył w połowie XVIII wieku pielgrzymkę do Rzymu, skąd przyniósł do kościoła w Boronowie święte relikwie. W roku 1750 Kuria Rzymska wystawiła dokument potwierdzający to wydarzenie.
Kapliczki znajdujące się w Boronowie są miejscami, przy których corocznie prowadzona jest procesja Bożego Ciała. Ze względu na dużą liczbę kapliczek, jak i kształt wioski, będącej wielodrożnicą, trasa procesji jest co roku inna.
Grupy parafialne.
Rada Parafialna, Bractwo Różańcowe, Koło Przyjaciół Radia Maryja, Biblioteka parafialna, Dzieci Maryi, Legion Maryi, Oaza, Franciszkański Zakon Świeckich

</doc>
<doc id="406510" url="https://pl.wikipedia.org/wiki?curid=406510" title="Hymn Pakistanu">
Hymn Pakistanu

Pak sar zamin śad bad ("Błogosławiony niech będzie ten święty kraj") – hymn państwowy Pakistanu. Został on przyjęty w roku 1954. Słowa napisał Abu-Al-Asar Hafeez Jullandhuri, a muzykę skomponował Ahmed Ghulamali Chagla.

</doc>
<doc id="406513" url="https://pl.wikipedia.org/wiki?curid=406513" title="Miary austriackie">
Miary austriackie

Miary austriackie – system miar używany w końcu XVIII w. i na początku XIX w., stosowany w monarchii austriackiej i później austro-węgierskiej. 
W Galicji wprowadzony w celu zastąpienia miar galicyjskich i krakowskich.

</doc>
<doc id="406514" url="https://pl.wikipedia.org/wiki?curid=406514" title="Zadnia Sieczkowa Przełączka">
Zadnia Sieczkowa Przełączka

Zadnia Sieczkowa Przełączka (, słow.|Zadná Sieczkova štrbina}}, ) – jedna z trzech Sieczkowych Przełączek położonych w długiej wschodniej grani Świnicy w polskich Tatrach Wysokich, w pobliżu Orlej Perci. Niektóre źródła podają nazwę "Czarnościenna Przełęcz". Siodło znajduje się na wysokości 2194 lub ok. 2185 m.
Topografia.
Na południu przełęcz graniczy z odcinkiem grani nazywanym Czarnymi Ścianami, na północy z Zadnią Sieczkową Turnią – jedną z trzech Sieczkowych Turni. Jest najniższym punktem pomiędzy Kozim Wierchem a Zadnim Granatem. Składa się z trzech siodełek, pomiędzy którymi sterczą w grani skalne zęby. Najniższe z nich jest południowe, położone najbliżej Czarnych Ścian. Na zachód od przełęczy znajduje się Dolinka Kozia, górne piętro Doliny Czarnej Gąsienicowej, natomiast na wschód stoki spadają do Dolinki Buczynowej, odnogi Doliny Roztoki. W obie strony z Zadniej Sieczkowej Przełączki zbiegają depresje, w niższych partiach przekształcające się w żleby. W środkowym fragmencie żlebu zachodniego tkwi skalista grzęda.
Turystyka i taternictwo.
Wzdłuż grani w obrębie Zadniej Sieczkowej Przełączki i położonych dalej na północ Granatów prowadzi trasa Orlej Perci, pokonywana najczęściej w kierunku od Zawratu na Krzyżne (odcinek Zawrat – Kozi Wierch jest jednokierunkowy). Od czasów wytyczenia szlaku masyw zyskał na popularności wśród turystów. Orla Perć nie przebiega przez Czarne Ściany i Sieczkowe Turnie, ale trawersuje je po stronie Dolinki Koziej od zachodu. Na Zadni Granat wyprowadza zielony szlak łącznikowy, rozpoczynający się ponad Zmarzłym Stawem Gąsienicowym przy szlaku na Kozią Przełęcz. Wejście na Zadnią Sieczkową Przełączkę żlebem zachodnim ma trudność I w skali UIAA, wschodnim – I z odcinkiem IV.
Historia i nazewnictwo.
Pierwszymi udokumentowanymi zdobywcami szczytów Granatów byli Eugeniusz Janota i Bronisław Gustawicz wraz z przewodnikiem Maciejem Sieczką. Nie byli oni jednak pierwsi na wierzchołkach – znaleźli oni podczas wyprawy 19 września 1867 r. na Skrajnym Granacie ślady wcześniejszego pobytu człowieka. Od nazwiska Macieja Sieczki pochodzą nazwy trzech Sieczkowych Przełączek (Zadniej, Pośredniej i Skrajnej). Przełęcz długo nie miała własnej nazwy, nie jest ona np. wymieniona w 2. tomie przewodnika Witolda Henryka Paryskiego "Tatry Wysokie". Autorem nazw Sieczkowych Przełączek, wprowadzonych w 1961 r., był Ryszard Schramm. Sieczkowe Turnie zostały natomiast nazwane przez Władysława Cywińskiego w 18. tomie przewodnika "Tatry". W atlasie satelitarnym Tatr i Podtatrza występują nieużywane w innych publikacjach nazwy "Czarnościenna Przełęcz" i "Zazadni Granat" (na określenie Skrajnej Sieczkowej Turni).

</doc>
<doc id="406515" url="https://pl.wikipedia.org/wiki?curid=406515" title="Zadni Granat">
Zadni Granat

Zadni Granat (2240 m, , , ) – najwyższy z trzech wierzchołków masywu Granatów w długiej wschodniej grani Świnicy w polskich Tatrach Wysokich, położony na trasie Orlej Perci.
Opis szczytu.
Zadni Granat położony jest w grani łączącej Świnicę poprzez Kozi Wierch z Buczynowymi Turniami. Znajduje się w tej grani między Sieczkową Szczerbą (ok. 2210 m), oddzielająca go od Skrajnej Sieczkowej Turni i Pośrednią Sieczkową Przełączką (2218 m) oddzielającą go od Pośredniego Granatu (2234 m). W zboczach opadających do Doliny Czarnej Gąsienicowej wyróżnia się dwie części.
Zbocza wschodnie opadają do Dolinki Buczynowej.
Z rzadkich roślin występują skalnica odgiętolistna i ukwap karpacki – gatunki w Polsce występujące tylko w Tatrach i to na nielicznych stanowiskach.
Turystyka i taternictwo.
Pierwszymi udokumentowanymi zdobywcami szczytów Granatów byli ksiądz Eugeniusz Janota i Bronisław Gustawicz wraz z przewodnikiem Maciejem Sieczką. Nie byli oni jednak pierwsi na wierzchołkach, bo podczas wyprawy 19 września 1867 r. odnaleźli na Skrajnym Granacie ślady wcześniejszego pobytu człowieka. Zimą na szczycie pierwsi byli Henryk Bednarski i Stanisław Zdyb 29 marca 1908 r.
Przez Zadni Granat prowadzi trasa Orlej Perci, pokonywana najczęściej w kierunku od Zawratu na Krzyżne (odcinek Zawrat – Kozi Wierch jest jednokierunkowy). Przejście przez Granaty jest najłatwiejszym jej odcinkiem. Od czasów wytyczenia szlaku Orlej Perci szczyt, podobnie jak sąsiednie, zyskał na popularności wśród turystów. Najłatwiejsze wejście na Zadni Granat jest zielonym szlakiem łącznikowym, rozpoczynającym się ponad Zmarzłym Stawem Gąsienicowym przy szlaku na Kozią Przełęcz. Na wierzchołku Zadniego Granatu w 1989 r. postawiono metalowy krzyż.
Rejon Granatów jest udostępniony do uprawiania wspinaczki skalnej. Na Zadnim Granacie dla taterników interesująca jest jego zachodnia i wschodnia ściana. Są to duże ściany o umiarkowanych trudnościach. Ściana zachodnia cieszy się około 100-krotnie większą popularnością niż wschodnia – głównie z powodu bliskości bazy noclegowej i łatwych zejść. Jest na niej 9 dróg wspinaczkowych o trudności 0-V w skali tatrzańskiej. Na ścianie wschodniej jedna droga (IV). Wzrastająca popularność narciarstwa fokowego powoduje, że opadające do Dolinki Koziej zbocze południowo-zachodnie coraz częściej wykorzystywane jest przez narciarzy do zjazdu.

</doc>
<doc id="406516" url="https://pl.wikipedia.org/wiki?curid=406516" title="Pośrednia Sieczkowa Przełączka">
Pośrednia Sieczkowa Przełączka

Pośrednia Sieczkowa Przełączka (2218 m, , , ) – szeroka przełęcz między Pośrednim Granatem (2234 m) a Zadnim Granatem (2240 m) w polskich Tatrach Wysokich. Jest jedną z trzech Sieczkowych Przełączek w długiej wschodniej grani Świnicy na trasie Orlej Perci. Z zachodnich zboczy przełęczy (po stronie Dolinie Czarnej Gąsienicowej) opada Żleb Staniszewskiego, ze wschodnich, do górnej części Dolinki Buczynowej średnio stromy, trawiasty żleb z kilkoma płytowymi odcinkami.
Przez Pośrednią Sieczkową Przełączkę i sąsiednie szczyty prowadzi trasa Orlej Perci, pokonywana najczęściej w kierunku od Zawratu na Krzyżne (odcinek Zawrat – Kozi Wierch jest jednokierunkowy). Od czasów wytyczenia szlaku masyw Granatów zyskał na popularności wśród turystów. Najszybszymi dojściami na przełęcz są szlaki żółty na Skrajny Granat oraz zielony na Zadni Granat, oba pnące się wzwyż od strony Doliny Gąsienicowej.
Pierwszymi udokumentowanymi zdobywcami szczytów Granatów byli Eugeniusz Janota i Bronisław Gustawicz wraz z przewodnikiem Maciejem Sieczką. Nie byli oni jednak pierwsi na wierzchołkach, bo podczas wyprawy 19 września 1867 r. znaleźli na Skrajnym Granacie ślady wcześniejszego pobytu człowieka. Od nazwiska Macieja Sieczki pochodzą nazwy trzech Sieczkowych Przełączek.
Drogi wspinaczkowe.
Na przełęcz są dwie taternickie drogi wspinaczkowe:

</doc>
<doc id="406517" url="https://pl.wikipedia.org/wiki?curid=406517" title="Pośredni Granat">
Pośredni Granat

Pośredni Granat (2233 m, , , ) – środkowy z trzech wierzchołków masywu Granatów w długiej wschodniej grani Świnicy w polskich Tatrach Wysokich, położony na trasie Orlej Perci.
Topografia.
Pośredni Granat znajduje się w grani łączącej Świnicę poprzez Kozi Wierch z Buczynowymi Turniami. Szczyt graniczy od południa z Zadnim Granatem (2240 m), od którego oddzielony jest niewybitną Pośrednią Sieczkową Przełączką (2219 m). Bardziej wyraźna jest Skrajna Sieczkowa Przełączka (2198 m), położona na północ od Pośredniego Granatu, pomiędzy nim a zwornikowym Skrajnym Granatem (2228 m). Zachodnia ściana Pośredniego Granatu ma wysokość około 430 m i opada do Doliny Czarnej Gąsienicowej tworząc obramowanie dwóch żlebów; Żlebu Drège’a i Żlebu Staniszewskiego. Ściana ta ma trzy różniące się topografią piętra. Najbardziej strome dolne piętro ma wysokość około 100 m. Środkowe jest łatwe do przejścia, piarżysto-trawiaste. W piętrze górnym są trzy żebra, najdłuższe z nich dołem przechodzi w filar bezpośrednio obramowujący Żleb Drège’a. Wschodnia ściana ma wysokość 280 m i opada do Dolinki Buczynowej. Na około 1/3 wysokości przecina ją Zachód Bednarskiego.
Ze Skrajnej Sieczkowej Przełączki opada do Doliny Gąsienicowej Żleb Drège'a, w którym doszło do wielu wypadków śmiertelnych na skutek zabłądzenia i zboczenia ze szlaków. Na południe od Żlebu Drège’a położony jest drugi żleb opadający spod Pośredniego Granatu – Żleb Staniszewskiego. Wierzchołek Pośredniego Granatu od północy rozcięty jest kominem.
Dawniejsze pomiary określały wysokość szczytu na 2234 m lub około 2235 m.
Turystyka.
Przez Pośredni Granat prowadzi trasa Orlej Perci, pokonywana najczęściej w kierunku od Zawratu na Krzyżne (odcinek Zawrat – Kozi Wierch jest jednokierunkowy). Od czasów wytyczenia szlaku Orlej Perci szczyt, podobnie jak sąsiednie, zyskał na popularności wśród turystów. Wyjście z Pośredniej Sieczkowej Przełączki na szczyt Pośredniego Granatu jest bez trudności, zejście na Skrajną Sieczkową Przełączkę jest eksponowane i ubezpieczone klamrą i łańcuchem.
Pierwszymi udokumentowanymi zdobywcami szczytów Granatów byli ksiądz Eugeniusz Janota i Bronisław Gustawicz wraz z przewodnikiem Maciejem Sieczką. Nie byli oni jednak pierwsi na wierzchołkach, bo podczas ich wyprawy 19 września 1867 r. znaleziono na Skrajnym Granacie ślady wcześniejszego pobytu człowieka. Zimą na szczycie pierwsi byli Henryk Bednarski i Stanisław Zdyb 29 marca 1908 r.
Drogi wspinaczkowe.
Pośredni Granat jest jednym z rejonów wspinaczkowych taterników. W jego ścianach jest kilka dróg wspinaczkowych:
Szlaki turystyczne.
Z rzadkich roślin występuje przymiotno węgierskie.

</doc>
<doc id="406518" url="https://pl.wikipedia.org/wiki?curid=406518" title="Skrajna Sieczkowa Przełączka">
Skrajna Sieczkowa Przełączka

Skrajna Sieczkowa Przełączka (ok. 2200 m, , , ) – przełęcz między Pośrednim Granatem (2234 m) a Skrajnym Granatem (2225 m) w polskich Tatrach Wysokich. Jest jedną z trzech Sieczkowych Przełączek w długiej wschodniej grani Świnicy na trasie Orlej Perci. Z zachodnich zboczy przełęczy (po stronie Dolinie Czarnej Gąsienicowej) opada Żleb Drège'a, ze wschodnich, do górnej części Dolinki Buczynowej szeroka płytowo-trawiasta depresja.
Turystyka.
Przez Skrajną Sieczkową Przełączkę i sąsiednie szczyty prowadzi szlak Orlej Perci, pokonywany najczęściej w kierunku od Zawratu na Krzyżne (odcinek Zawrat – Kozi Wierch jest jednokierunkowy). Od czasów wytyczenia szlaku Orlej Perci masyw Granatów zyskał na popularności wśród turystów. Najszybszymi dojściami na przełęcz są szlaki żółty na Skrajny Granat oraz zielony na Zadnią Sieczkową Przełączkę i Zadni Granat, oba pnące się wzwyż od strony Doliny Gąsienicowej. 5 m powyżej przełączki w grani Pośredniego Granatu znajduje się szczerbina o szerokości 1 m. Jej przejście ubezpieczone jest łańcuchem, możliwe jest także obejście szczeliny. Niebezpieczne jest zejście do Żlebu Drège’a. Doszło w nim do kilku wypadków śmiertelnych na skutek zabłądzenia i zboczenia ze szlaku. Żleb w swojej górnej części wydaje się być łagodny, jednak po zejściu niżej przechodzi w stromy komin, z którego bez sprzętu wspinaczkowego niemożliwe jest przejście w żadną stronę.
Pierwszymi udokumentowanymi zdobywcami szczytów Granatów byli Eugeniusz Janota i Bronisław Gustawicz wraz z przewodnikiem Maciejem Sieczką. Nie byli oni jednak pierwsi na wierzchołkach, bo podczas wyprawy 19 września 1867 r. znaleźli na Skrajnym Granacie ślady wcześniejszego pobytu człowieka. Od nazwiska Macieja Sieczki pochodzą nazwy trzech Sieczkowych Przełączek.
Taternictwo.
Rejon Granatów jest udostępniony do uprawiania wspinaczki skalnej. Na Skrajną Sieczkową Przełączkę prowadzi kilka dróg wspinaczkowych:

</doc>
<doc id="406519" url="https://pl.wikipedia.org/wiki?curid=406519" title="Skrajny Granat">
Skrajny Granat

Skrajny Granat (2228 m, , , ) – najniższy i najbardziej na wschód wysunięty z trzech wierzchołków masywu Granatów w długiej wschodniej grani Świnicy w polskich Tatrach Wysokich. Znajduje się na trasie Orlej Perci.
Topografia.
Skrajny Granat jest szczytem zwornikowym, oddzielonym trzema przełęczami. Od Pośredniego Granatu (2233 m) oddzielony jest Skrajną Sieczkową Przełączką (2198 m). Od Orlich Turniczek w masywie Orlej Baszty (dalsza część trasy Orlej Perci) oddziela go Granacka Przełęcz (2144 m). Od wierzchołka Skrajnego Granatu odchodzi na północ krótsza północna grań Skrajnego Granatu oddzielona Pańszczycką Przełączką Wyżnią (2174 m). Z racji zwornikowego położenia Skrajny Granat, mimo że nie jest najwyższy, uważany jest za główny szczyt Granatów. Góruje nad trzema dolinami:
Dawniejsze pomiary określały wysokość szczytu na 2225 m lub 2226 m.
Turystyka.
Przez Skrajny Granat prowadzi trasa Orlej Perci, pokonywana najczęściej w kierunku od Zawratu na Krzyżne (odcinek Zawrat – Kozi Wierch jest jednokierunkowy). Przejście przez Granaty jest najłatwiejszym odcinkiem tej trasy, trudniejsze, ubezpieczone łańcuchami jest dopiero zejście na Granacką Przełęcz. Dalsza część szlaku od Skrajnego Granatu do przełęczy Krzyżne jest długim i trudnym odcinkiem, z którego nie ma po drodze żadnych szlaków zejściowych. Należy się z tym liczyć, kontynuując wędrówkę Orlą Percią po przejściu Granatów. Alternatywą jest zrezygnowanie z jej przejścia i zejście ze Skrajnego Granatu do Doliny Gąsienicowej szlakiem żółtym.
Od czasów wytyczenia szlaku Orlej Perci szczyt, podobnie jak sąsiednie, zyskał na popularności wśród turystów. Widok z niego dzięki położeniu szczytu jest rozleglejszy niż z Pośredniego i Zadniego Granatu. Ze Skrajnej Sieczkowej Przełączki opada do Doliny Gąsienicowej niebezpieczny Żleb Drège’a, znany z wypadków.
Pierwszymi udokumentowanymi zdobywcami szczytów Granatów byli ksiądz Eugeniusz Janota i Bronisław Gustawicz wraz z przewodnikiem Maciejem Sieczką. Nie byli oni jednak pierwsi na wierzchołkach, bo podczas wyprawy 19 września 1867 r. znaleźli na Skrajnym Granacie ślady wcześniejszego pobytu człowieka.
Pierwsze zimowe wejście na Skrajny Granat – Mariusz Zaruski, Wacław Majewski, Władysław Pawlica i Stanisław Zdyb – 9 lutego 1910 r.
Taternictwo.
Na Granatach dopuszczalne jest uprawianie wspinaczki skalnej (z wyjątkiem zboczy Pańszczycy). Skrajny Granat jest bardzo popularny wśród taterników. Rekordy popularności bije jego ściana zachodnia. Według Władysława Cywińskiego ściana ta jest bardziej popularna niż Grań Kościelców, a być może nawet Mnich. Drogi wspinaczkowe:

</doc>
<doc id="406521" url="https://pl.wikipedia.org/wiki?curid=406521" title="Żółta Przełęcz">
Żółta Przełęcz

Żółta Przełęcz (, , ) – przełęcz w północnej grani Skrajnego Granatu. Znajduje się na wysokości 2028 m i oddziela Żółtą Turnię (2087 m) od Wierchu pod Fajki (ok. 2135 m).
Z Żółtej Przełęczy na obydwie strony opadają żleby. Żleb zachodni opada do wspólnego koryta wszystkich żlebów opadających z przełęczy od Skrajnego Granatu po Żółtą Przełęcz, i jest wśród nich najszerszy i najmniej stromy. Żleb opadający na wschodnią stronę, do Żółtego Kotła w Pańszczycy jest również mało stromy. W jego górnej części długo zalega śnieg.
Przełęcz jest łatwo dostępna z położonych poniżej dolin – Gąsienicowej i Pańszczycy. Stąd drogi prowadzące na przełęcz znane były od dawna. Za najstarsze odnotowane wejście turystyczne uznawane było wejście Janusza Chmielowskiego, Piotra Chmielowskiego, Michała Kulikowskiego i Jana Bachledy Tajbra 17 lipca 1895 r. W rzeczywistości wcześniej na przełęczy był Czech Karel Drož z przewodnikiem Janem Stopką (latem 1894 r.), mniej pewne są jeszcze wcześniejsze wejścia: Ludwika Zejsznera (1838), Bronisława Gustawicza (1872) i Karla Kolbenheyera (1873).
Przez Żółtą Przełęcz nie prowadzi żaden szlak turystyczny, ale dozwolona jest w niej wspinaczka skalna (ale tylko od strony Doliny Gąsienicowej). Drogi wspinaczkowe:

</doc>
<doc id="406529" url="https://pl.wikipedia.org/wiki?curid=406529" title="EPIC">
EPIC



</doc>
<doc id="406530" url="https://pl.wikipedia.org/wiki?curid=406530" title="Dekanat Woźniki">
Dekanat Woźniki

Dekanat Woźniki – jeden z 16 dekanatów katolickich wchodzących w skład diecezji gliwickiej, w którego skład wchodzi 10 parafii.
99% populacji w dekanacie stanowią katolicy (28 458 wiernych).
Urząd dziekana do roku 2007 sprawował ks. Lucjan Kolorz, proboszcz parafii św. Jakuba Starszego Apostoła w Lubszy. Obecnym wicedziekanem jest ks. Werner Olejnik, proboszcz parafii NMP Królowej Różańca Świętego w Boronowie.

</doc>
<doc id="406533" url="https://pl.wikipedia.org/wiki?curid=406533" title="Jack Lousma">
Jack Lousma

Jack Robert Lousma (ur. 29 lutego 1936 w Grand Rapids) – amerykański astronauta, pułkownik-pilot United States Marine Corps w stanie spoczynku.
Wykształcenie i służba wojskowa.
Szkołę średnią ("Ann Arbor High School") ukończył w Ann Arbor w stanie Michigan.
Jako pilot wylatał 7000 godzin (wliczając loty kosmiczne), z czego 4500 na pokładzie samolotów z napędem odrzutowym.
Loty załogowe.
Skylab 3.
28 lipca 1973 wystartował na pokładzie statku kosmicznego Apollo w kierunku stacji orbitalnej Skylab z misją oznaczoną jako Skylab SL-3. Podczas wyprawy pełnił funkcję pilota. W skład załogi weszli również: Charles Conrad – dowódca i Owen Garriott – pilot-naukowiec. Po dokonaniu inspekcji stacji z zewnątrz astronauci przycumowali kapsułę Apollo do Skylaba. Załoga stacji kontynuowała jej dalszą naprawę. 6 sierpnia 1973 Garriott i Lousma przez sześć i pół godziny pracowali na zewnątrz stacji, instalując nowy ekran ochronny, dzięki temu udało się uzyskać w jej wnętrzu właściwą temperaturę – 21 °C. Podczas misji poświęcono ponad 300 godzin obserwacjom Słońca. Obserwowano również zasoby naturalne Ziemi. Prowadzono także badania naukowe z zakresu biologii (dotyczyły one m.in. wpływu nieważkości na organizm ludzki). Wykonano ponad 16 000 fotografii. 24 sierpnia Lousma przez cztery i pół godziny jeszcze raz pracował na zewnątrz Skylaba. 25 września 1973, po ponad 59 dniach lotu, trójka astronautów powróciła na Ziemię, szczęśliwie wodując na Oceanie Spokojnym.
STS-3.
22 marca 1982 wystartował w kosmos jako dowódca misji STS-3 – pilotem podczas tej wyprawy był Charles Gordon Fullerton. Po raz pierwszy w ramach programu "Space Shuttle" start promu odbył się dokładnie w pierwotnie wyznaczonym dniu. Był to trzeci testowy lot orbitalny wahadłowca Columbia. Podstawowym celem misji było, tak jak w poprzednich dwóch lotach Columbii, dalsze testowanie wahadłowca w warunkach lotu kosmicznego. Program lotu został jednak rozszerzony również o eksperymenty naukowe. Podczas lotu kadłub promu był wystawiany na działanie wysokich temperatur. Astronauci przeprowadzili ponadto próby z obciążonym ramieniem manipulatora RMS. W ładowni promu znajdowała się ważąca blisko cztery tony paleta OSS-1, którą wyposażono w sprzęt do badań przestrzeni kosmicznej (w tym do badania zanieczyszczeń wywołanych przez wahadłowiec) i innych eksperymentów, oraz pięciotonowy zestaw urządzeń pomiarowych DFI ("Development Flight Instrumentation"). Realizowane podczas misji eksperymenty dotyczyły takich dziedzin nauki jak fizyka plazmy, heliofizyka, technologia i biologia. Jeden z eksperymentów był projektem uczniów szkolnych, powstałym w ramach Shuttle Student Involvement Program (SSIP). Lot był pierwotnie zaplanowany na siedem dni, ale zła pogoda (silny wiatr) w kalifornijskiej bazie Edwards spowodowała, że lądowanie przeniesiono do bazy White Sands w Nowym Meksyku, przedłużając misję o jeden dzień. Ostatecznie wahadłowiec wylądował 30 marca.

</doc>
<doc id="406534" url="https://pl.wikipedia.org/wiki?curid=406534" title="Chiune Sugihara">
Chiune Sugihara

 – japoński dyplomata, słynny głównie z powodu pomocy udzielanej kilku tysiącom Żydów, chcącym uciec z terytorium Litwy po rozpoczęciu jej okupacji przez Armię Czerwoną 15 czerwca 1940 roku, a przed formalną aneksją Litwy przez ZSRR (3 sierpnia 1940) i likwidacją konsulatu Cesarstwa Japonii w Kownie, gdzie pełnił funkcję konsula. Jego działania bywają porównywane do dokonań Oskara Schindlera.
Wiadomości ogólne.
Chiune Sugihara urodził się 1 stycznia 1900 roku w miejscowości, która obecnie nazywa się Mino, w powiecie Kamo, w prefekturze Gifu należącej do regionu Chūbu. Pochodził ze średniozamożnej rodziny (jego matką była Yatsu Sugihara – wywodząca się z rodu samurajskiego, a ojcem Yoshimizu Sugihara). Miał czterech braci i jedną siostrę.
Edukacja i służba wojskowa.
W 1912 roku ukończył z wyróżnieniem szkołę podstawową Furuwatari, a następnie kontynuował naukę w prefekturalnej szkole średniej (według dawnego systemu) w Nagoi. Umyślnie oblany egzamin na akademię medyczną był wyrazem sprzeciwu wobec woli ojca. Chiune Sugihara chciał bowiem studiować coś zupełnie innego i w 1918 roku wstąpił na Uniwersytet Waseda, gdzie studiował literaturę angielską. Rok później zdał egzamin konkursowy w Ministerstwie Spraw Zagranicznych. Dzięki temu udało mu się uzyskać miejsce w służbie dyplomatycznej, początkowo w Harbinie w Chinach, gdzie uczył się języków: rosyjskiego i niemieckiego. Wkrótce stał się ekspertem w zakresie spraw dotyczących Rosji.
W latach 1920–1922 Sugihara odbył zasadniczą służbę wojskową, którą ukończył w randze podporucznika. W 1928 otrzymał awans na porucznika.
Mandżuria.
Jako urzędnik Ministerstwa Spraw Zagranicznych oddelegowany do Mandżurii, gdzie objął funkcję wiceministra spraw zagranicznych w rządzie Mandżukuo. W tym charakterze uczestniczył w negocjacjach ze ZSRR dotyczących przejęcia Kolei Wschodniochińskiej przez Mandżukuo. Opuścił swoje stanowisko w proteście przeciwko poniżającemu traktowaniu Chińczyków przez Japończyków.
Podczas pobytu w Harbinie poślubił rosyjską emigrantkę Klaudię, z którą się rozwiódł przed powrotem do Japonii. Po przybyciu do ojczyzny poślubił Yukiko Kikuchi.
Litwa.
W latach 1936–1938 pracował w placówkach w Moskwie i Helsinkach, a w 1939 r. Sugihara został wicekonsulem w Kownie na Litwie. Równocześnie powierzono mu zadanie obserwowania ruchów wojsk sowieckich i niemieckich. Sugihara współpracował także z Oddziałem II Sztabu Głównego WP w ramach większej operacji współdziałania polsko-japońskiego w zakresie wywiadowczym. W listopadzie 1939 nawiązał kontakt z oficerem II Oddziału, Leszkiem Daszkiewiczem.
Gdy Armia Czerwona okupowała Litwę 15 czerwca 1940, wielu żydowskich uciekinierów z Polski usiłowało dostać wizę wyjazdową z ZSRR. Bez tego dokumentu podróż była prawie niemożliwa i niebezpieczna, ponadto większość krajów nie chciała przyjmować osób nie posiadających takich wiz. Holenderski konsul Jan Zwartendijk umożliwił niektórym z nich udanie się do Curaçao – holenderskiej wyspy na Karaibach oraz do Surinamu jako krajów trzeciego przeznaczenia, gdzie nie trzeba było mieć wiz wjazdowych.
Pewna część tych osób zgłaszała się też do konsulatu japońskiego, usiłując zdobyć wizę do Japonii. Japonia w tym czasie zachowywała neutralność w stosunku do kwestii żydowskiej i domagała się posiadania wiz jedynie od osób nie posiadających wystarczających funduszy lub takich, które złamały procedury emigracyjne. Większość uciekinierów nie spełniała tych kryteriów. Sugihara kontaktował się trzykrotnie z centralą w Japonii w celu uzyskania instrukcji dotyczących dalszego postępowania. Za każdym razem ministerstwo odpowiadało, że wszystkie osoby, którym przyzna się wizy, powinny dostać jedynie wizy tranzytowe, tylko z prawem przejazdu przez Japonię. Od tej reguły miało nie być wyjątków.
Począwszy od 29–31 lipca Sugihara zaczął przyznawać wizy z własnej inicjatywy, korzystając jedynie z pomocy żony. Wielokrotnie łamiąc instrukcje, które wydało Tokio, przyznawał Żydom 10-dniowe wizy tranzytowe, umożliwiające przejazd przez Japonię. Załatwił także z władzami sowieckimi prawo do podróży przez Syberię dla osób, które otrzymały wizy – przy czym pozwolono tylko na 5 takich transportów koleją transsyberyjską przy standardowej cenie biletu.
Sugihara i jego żona kontynuowali ręczne wypisywanie wiz (poświęcając na to od 18 do 20 godzin dziennie i wystawiając w ciągu każdego dnia miesięczną liczbę wiz) aż do 4 września, kiedy to dyplomata musiał udać się do Berlina z powodu zamknięcia konsulatu w Kownie po aneksji 3 sierpnia 1940 Litwy przez ZSRR w formie Litewskiej SRR. Dzięki jego postawie udało się wystawić tysiące wiz dla żydowskich rodzin, które mogły w całości ujść z wojennego piekła. Świadkowie twierdzą, że Sugihara wypisywał wizy (wyrzucając je przez okno osobom, które ich potrzebowały), nawet gdy był już w pociągu odjeżdżającym do Niemiec. Liczba osób przez niego uratowanych jest sporna – szacuje się ją na od 2139 do 10 000 (przy czym nie jest tu ujęta liczba tzw. wiz rodzinnych wystawianych na kilka osób). Dużą liczbę fałszywych wiz wystawił także polski wywiad.
Wielu uciekinierów użyło wiz do podróży przez ZSRR do Kobe w Japonii, gdzie znajdowała się społeczność rosyjskich Żydów. Stamtąd około tysiąc osób wyjechało do USA i brytyjskiej Palestyny. Reszta musiała pozostać w Japonii aż do czasu, gdy została deportowana do Szanghaju, gdzie również znajdowała się duża społeczność żydowskich uchodźców, którzy pozostawali tam aż do kapitulacji Japonii w 1945 r. Uciekinierom pomagał ambasador Polski Tadeusz Romer oraz organizacje: "Commitees for Assistance to Jewish Immigrants from Eastern Europe", "American Joint Distribution Committee" i "HICEM".
Pomimo niemieckiego nacisku na wydanie tych osób lub ich zabicie, rząd japoński postanowił je ochronić. Jedną z hipotez dotyczących takiej postawy jest to, że Japończycy chcieli się odwdzięczyć za pożyczkę udzieloną temu krajowi w czasie wojny rosyjsko-japońskiej przez żydowskich bankierów z Nowego Jorku.
Według innych źródeł doszło do konfrontacji dwóch rabinów z wysokimi rangą generałami japońskimi, którzy mieli zadecydować o losie Żydów będących na uchodźstwie na terenie Japonii. Dzięki niebywałemu szczęściu oraz odwadze i sprytowi udało się rabinom przekonać generałów, iż Żydzi, ze swoimi azjatyckimi korzeniami, w świetle agresywnych idei „czystości rasy” są bliżsi Japończykom niż Niemcy, co w rezultacie odegnało ponure widmo prześladowań w Japonii. Jednym z tych rabinów był emigrant, który uciekł z Litwy dzięki pomocy Sugihary.
Rezygnacja.
Japońskie MSZ, ciągle potrzebujące językowych i organizacyjnych zdolności Sugihary, postanowiło się wstrzymać z jego dyscyplinarnym ukaraniem. Sugihara został przeniesiony na stanowisko konsula generalnego w Królewcu. Następnie pełnił funkcję konsula generalnego Japonii w Pradze w Protektoracie Czech i Moraw (od marca 1941 do końca 1942) i był członkiem poselstwa w Bukareszcie w Rumunii (1942–1944). Kiedy Armia Czerwona wkroczyła do Rumunii w sierpniu 1944, Sugihara został uwięziony razem z rodziną w obozie jenieckim na 18 miesięcy. Został wypuszczony w 1946 i wrócił do Japonii przez ZSRR koleją transsyberyjską i statkiem z portu w Nachodce.
W 1947 japońskie MSZ zwróciło się do niego z prośbą o rezygnację z pracy w służbie dyplomatycznej. Formalnie ze względu na redukcję personelu, ale w rzeczywistości było to spowodowane jego działalnością na Litwie. Sugihara przeżył to bardzo mocno. Dodatkowym ciosem była śmierć jednego z małoletnich synów, wyczerpanego przeżyciami powojennymi.
Sugihara zamieszkał w Fujisawa w prefekturze Kanagawa. Pracował tam dla firmy eksportowej. W latach 50. mając na utrzymaniu liczną rodzinę, podjął pracę w przedstawicielstwie firmy handlowej w Moskwie, wykorzystując swoją znajomość języka rosyjskiego. Mieszkając w prymitywnych warunkach, bez rodziny, spędził tam 16 lat.
W 1968 Jehoshua Nishri, radca handlowy ambasady Izraela w Tokio (jedna z osób, które zawdzięczały życie Sugiharze) odnalazł go i skontaktował się z nim. W następnym roku Sugihara odwiedził Izrael i został powitany z honorami przez rząd tego kraju.
W 1985 otrzymał nagrodę Jad Waszem i – jako jedyny Japończyk – został uhonorowany tytułem חסיד אומות העולם [hasid umot ha-olam] – „Sprawiedliwy wśród Narodów Świata”. Sugihara był jednak zbyt chory, aby udać się po odbiór nagrody i w jego imieniu odebrały ją jego żona i córka.
Chiune Sugihara zmarł w następnym roku – 31 lipca 1986.
Ulice w Wilnie i Kownie zostały nazwane jego imieniem. W budynku dawnego konsulatu japońskiego w Kownie mieści się muzeum. Jego imię nosi planetoida (25893) Sugihara. W latach 90. mieszkańcy Yaotsu postawili pomnik upamiętniający swego rodaka (The Chiune Sugihara Memorial).
W porcie Tsuruga, w prefekturze Fukui, znajduje się Muzeum Ludzkości (Port of Humanity Tsuruga Museum), w którym zaprezentowane są pamiątki dotyczące przyjazdu w 1920 roku polskich dzieci osieroconych podczas rewolucji październikowej oraz żydowskich uchodźców w 1940 roku z „wizami na życie”, wydanymi przez Chiune Sugiharę. Można tam zobaczyć m.in. eksponaty dotyczące przybycia tych uchodźców do Tsurugi i relacje świadków.
W 2015 Japończycy w polskich plenerach i z japońsko-polską obsadą aktorską nakręcili film biograficzny o „japońskim Schindlerze” pt. „Ambasador nadziei”.

</doc>
<doc id="406536" url="https://pl.wikipedia.org/wiki?curid=406536" title="Epidemia (zespół muzyczny)">
Epidemia (zespół muzyczny)

Epidemia (ros. "Эпидемия") to zespół muzyczny z Rosji, grający melodyjny fantasy power metal, założony w 1993. Grupa stała się szczególnie znana dzięki wydaniu metal-opery "Эльфийская рукопись" w 2004 roku, która jest również albumem kompilacyjnym. Jej druga część, "Эльфийская рукопись: Сказание на все времена", została wydana w 2007. Obecnie jest to jeden z najpopularniejszych współczesnych rosyjskich zespołów metalowych.
Do najpopularniejszego składu grupy, oprócz obecnie znajdujących się w zespole gitarzysty-założyciela, klawiszowca i perkusisty, należeli: Максим Самосват (Maksim Samoswat) - wokalista w latach 2000-2010 i Иван Изотов (Iwan Izotow) - basista w latach 2005-2010. Natomiast Илья Мамонтов (Ilja Mamontow), grający w Epidemii na gitarze elektrycznej od 2004 roku, został basistą w 2010. Mimo to na późniejszych albumach nagrywał również gitarę.
Dyskografia.
Albumy kompilacyjne.
Uwagi: Wszystkie albumy kompilacyjne zawierają nagrane na nowo wersje starych utworów.

</doc>
<doc id="406537" url="https://pl.wikipedia.org/wiki?curid=406537" title="Wierzbie (powiat oleski)">
Wierzbie (powiat oleski)

Wierzbie – wieś w Polsce położona w województwie opolskim, w powiecie oleskim, w gminie Praszka, przy drodze krajowej nr 45 z Wielunia do Opola.
Historia.
Miejscowość historycznie należy do ziemi wieluńskiej i związana była z Wielkopolską. Ma metrykę średniowieczną i istnieje co najmniej od XIV wieku. Wymieniona w dokumencie z 1381 jako „Vierzbie", "Wyrzbye”.
Wieś była wsią królewską leżącą w starostwie wieluńskim. W XVI wieku położona w powiecie wieluńskim, województwa sieradzkiego w Koronie Królestwa Polskiego. 
Miejscowość została odnotowana w historycznych dokumentach prawnych i podatkowych. Według Liber beneficiorum archidiecezji gnieźnieńskiej spisanego przez Jana Łaskiego wieś w 1511 liczyła 6. łanów. W 1518 miała 7 łanów. W latach 1552-1553 liczyła 5 łanów kmiecych, 1 łan sołtysi oraz część wsi, która była spalona "część pogorzała". Według lustracji starostwa wieluńskiego w 1564 we wsi gospodarowało 9. kmieci na 9. łanach, a jeden kmieć na półłanku. Płacili oni czynsz po 19 groszy 6 denarów oraz w naturze. Odrabiali też 2. dni robocizny. 6. zagrodników płaciło podatki w wysokości 24 groszy, 3 po 12 groszy, kowal z roli i ogrodu płacił 1 florena i 12 groszy. We wsi była także karczma. Miejscowy sołtys miał 3. łany oraz staw z młynem wodnym oraz był zobowiązany do służby królowi polskiemu. Łączna suma podatków wynosiła 38. florenów 3. grosze i 11. denarów.
Po rozbiorach Polski miejscowość znalazła się w zaborze rosyjskim. Jako wieś, folwark oraz "majorat rządowy" leżące 10. wiorst od Wielunia w powiecie wieluńskim, gminie Praszka, parafii Ożarów wymienia ją XIX wieczny Słownik geograficzny Królestwa Polskiego. W 1827 w miejscowości naliczono 70. domów zamieszkanych przez 686. mieszkańców. W 1893 liczyła 92. domy, 769. mieszkańców oraz 93 osadników. We wsi 1611 morg należało do włościan. W folwarku znajdowały się 4. domy, a mieszkały w nim 4. osoby. Majorat rządowy Wierzbie w XIX wieku wydzielony został z dóbr Mokrsko.
W latach 1975–1998 miejscowość należała administracyjnie do województwa częstochowskiego.
Zabytki.
Do wojewódzkiego rejestru zabytków wpisany jest:

</doc>
<doc id="406540" url="https://pl.wikipedia.org/wiki?curid=406540" title="Carlos Martínez (baseballista)">
Carlos Martínez (baseballista)

Carlos Alberto Escobar Martínez (ur. 11 sierpnia 1964 w La Guaira, zm. 24 stycznia 2006 w Catia La Mar) – baseballista wenezuelski, który występował na pozycji pierwszobazowego/trzeciobazowego. Nosił przydomek "Café".
Pierwszy kontrakt w USA podpisał w 1983, z klubem New York Yankees, w którym nie zagrał jednak żadnego meczu. W Major League Baseball debiutował w 1988 jako zawodnik Chicago White Sox, dokąd przeniósł się dwa lata wcześniej (w zamian za niego do klubu nowojorskiego przeszedł między innymi Ron Kittle). W latach 1991-1993 był zawodnikiem Cleveland Indians, w 1995 grał w zespole California Angels.
Zmarł w wieku 41 lat po długiej chorobie

</doc>
<doc id="406541" url="https://pl.wikipedia.org/wiki?curid=406541" title="Carlos Martinez">
Carlos Martinez



</doc>
<doc id="406543" url="https://pl.wikipedia.org/wiki?curid=406543" title="Brit pop">
Brit pop

Brit pop – nurt muzyczny, który powstał i rozwinął się w latach 90. na Wyspach Brytyjskich.
Za czołowych przedstawicieli uznaje się takich artystów, jak: Oasis, Coldplay, Travis, Keane, Suede, Pulp, Blur, Supergrass, The Boo Radleys, Ian Brown, Placebo.
Grupy britpopowe czerpały wzorce głównie z brytyjskich zespołów lat 60./70. takich, jak The Beatles, The Who czy The Kinks, oraz grup punkowych i alternatywnych (The Jam, The Stone Roses, The Smiths).

</doc>
<doc id="406544" url="https://pl.wikipedia.org/wiki?curid=406544" title="Hymn Paragwaju">
Hymn Paragwaju

Paraguayos, Républica o muerte („Paragwajczycy, republika albo śmierć”) – hymn państwowy Paragwaju. Został on przyjęty w 1934 roku. Słowa napisał Francisco Esteban Acuña de Figueroa, a muzykę skomponował Francisco José Debali.

</doc>
<doc id="406546" url="https://pl.wikipedia.org/wiki?curid=406546" title="Ș">
Ș

Ș ș (s z przecinkiem) – litera alfabetu rumuńskiego. Wymawiana jest podobnie do polskiego "sz" – IPA: [].
Litera nie występowała w starszych wersjach Unikodu, w jej miejscu używano zwykle Ş ("s" z "cédille"). Wprowadzono ją dopiero w wersji 3.0 na żądanie organu standaryzacyjnego Rumunii – wiele komputerów nadal nie dysponuje czcionkami z tym znakiem ani układem klawiatury zawierającym te znaki.
Kodowanie.
Unicode.
W standardzie Unicode S z przecinkiem jest kodowane na następujących pozycjach:
W transformacji UTF-8 litera ta jest kodowana w następujący sposób:
ISO 8859-16.
W standardzie ISO 8859-16 S z przecinkiem jest kodowane na następujących pozycjach:
HTML i JavaScript.
Gdy wpisywanie tych liter jest niemożliwe lub gdy strona musi być zakodowana w charsecie innym niż UTF-8 (lub bardzo rzadko używanym ISO-8859-16), w kodzie HTML można użyć następujących kodów:
Analogiczne kody dla JavaScriptu to:

</doc>
<doc id="406548" url="https://pl.wikipedia.org/wiki?curid=406548" title="Hymn Peru">
Hymn Peru

Marcha Nacional ("Marsz narodowy") to hymn państwowy Peru. Został przyjęty w roku 1821. Słowa napisał José de la Torre Ugarte, a muzykę skomponował José Bernardo Alcedo.
Tekst po Keczua:
esta kanak matiki matina sotika matina
nonimate nan ontamesta son ontamesta son
(x3) dirakalli on soi marella
endiaemotoni elonekera(x3)

</doc>
<doc id="406549" url="https://pl.wikipedia.org/wiki?curid=406549" title="S-comma">
S-comma



</doc>
<doc id="406551" url="https://pl.wikipedia.org/wiki?curid=406551" title="Kontra">
Kontra



</doc>
<doc id="406552" url="https://pl.wikipedia.org/wiki?curid=406552" title="Prąd Wschodniogrenlandzki">
Prąd Wschodniogrenlandzki

Prąd Wschodniogrenlandzki (również Prąd Grenlandzki) – zimny prąd morski, oblewający wschodnie wybrzeża Grenlandii, płynący w kierunku południowym przez Cieśninę Duńską do przylądka Farvel na południu wyspy. Na południu łączy się z ciepłym Prądem Irmingera, którego przedłużeniem jest z kolei Prąd Zachodniogrenlandzki. Odpowiada za surowy klimat wyspy Jan Mayen i północnej Islandii.
Prędkość Prądu Wschodniogrenlandzkiego wynosi ok. 1 km/h, temperatura wód powierzchniowych waha się od 1,5 do 3 °C, zasolenie (zależne od temperatury) nie przekracza 34‰. Prąd Wschodniogrenlandzki niesie pak lodowy i góry lodowe pochodzące z Arktyki.

</doc>
<doc id="406553" url="https://pl.wikipedia.org/wiki?curid=406553" title="Literatura kryminalna">
Literatura kryminalna



</doc>
<doc id="406554" url="https://pl.wikipedia.org/wiki?curid=406554" title="Cieśnina Duńska">
Cieśnina Duńska

Cieśnina Duńska – cieśnina położona pomiędzy Grenlandią (na północnym zachodzie) a Islandią (na południowym wschodzie).
Długa na 480 km i szeroka na 290 km w najwęższym miejscu, łączy Ocean Arktyczny z Oceanem Atlantyckim. Przepływa przez nią zimny Prąd Wschodniogrenlandzki, niosący pak i góry lodowe z Oceanu Arktycznego. Cieśnina stanowi ważny rejon połowu ryb i jest patrolowana przez duńskie i islandzkie okręty.
Podczas II wojny światowej, w maju 1941 roku miała miejsce bitwa w Cieśninie Duńskiej pomiędzy jednostkami brytyjskimi a niemieckimi (pancernik „Bismarck”, krążownik ciężki „Prinz Eugen”), próbującymi przedostać się na wody Oceanu Atlantyckiego. Brytyjczycy stracili krążownik liniowy HMS „Hood”.

</doc>
<doc id="406556" url="https://pl.wikipedia.org/wiki?curid=406556" title="Miary galicyjskie">
Miary galicyjskie

Miary galicyjskie inaczej miary lwowskie – system miar wywodzący się od miar staropolskich, używany od 1787 we Lwowie i okolicach, w 1801 wprowadzony w całej Galicji. Stosowany w Krakowie, a później w Wolnym Mieście Krakowie, od 1802 do 1836, kiedy to zastąpiły go miary krakowskie.
Zastąpiony w 1857 miarami austriackimi, które zaczęły obowiązywać w całym zaborze austriackim.

</doc>
<doc id="406558" url="https://pl.wikipedia.org/wiki?curid=406558" title="Jatrib">
Jatrib



</doc>
<doc id="406559" url="https://pl.wikipedia.org/wiki?curid=406559" title="Sromotnikowce">
Sromotnikowce

Sromotnikowce ("Phallales" E. Fisch.) – rząd grzybów z klasy pieczarniaków ("Agaricomycetes").
Charakterystyka.
Rząd "Phallales" zawiera gatunki grzybów wytwarzających owocniki mięsiste, kuliste, często potem rozwijające się w złożone z pochwy, trzonu i znajdujących się na nim kapeluszowatej główki. Większość sromotnikowców rozprzestrzenia zarodniki z pomocą owadów.
Systematyka.
Pozycja w klasyfikacji według Index Fungorum: "Phallomycetidae, Agaricomycetes, Agaricomycotina, Basidiomycota, Fungi"
Według aktualizowanej klasyfikacji CABI databases bazującej na "Dictionary of the Fungi" do rodziny tej należą rodzaje:
We wcześniejszych klasyfikacjach rząd ten był umieszczany w podklasie pojedynczopodstawkowych ("Holobasidiomycetidae").

</doc>
<doc id="406561" url="https://pl.wikipedia.org/wiki?curid=406561" title="Emmanuel Adebayor">
Emmanuel Adebayor

Sheyi Emmanuel Adebayor (ur. 26 lutego 1984 w Lomé) – togijski piłkarz nigeryjskiego pochodzenia występujący na pozycji napastnika w tureckim klubie İstanbul Başakşehir oraz w reprezentacji Togo.
Swoją karierę rozpoczynał w zespole OC Agaza. Następnie przeszedł do francuskiego FC Metz, gdzie przez pierwsze dwa lata grał w zespole rezerw. W 2001 roku stał się podstawowym graczem pierwszej drużyny Metz. Następnie, dwa lata później podpisał kontrakt z AS Monaco. Z zespołem tym dotarł w roku 2004 do finału Ligi Mistrzów, w którym nie zagrał a jego klub przegrał z FC Porto. W 2006 roku po kwalifikacjach do mundialu, w których zdobył 11 goli przeszedł do angielskiego Arsenalu. W klubie tym był podstawowym zawodnikiem i przez ponad trzy sezony rozegrał 143 mecze, w których strzelił 62 bramki, biorąc pod uwagę wszystkie rozgrywki. Z londyńskim klubem również dotarł do finału Ligi Mistrzów.
Dzieciństwo.
Emmanuel Adebayor urodził się w roku 1984. Jego matka, Haija oraz ojciec pochodzą z Nigerii i są Jorubami. Wychowywał się w Kodjoviakope. W wieku 11 lat uczęszczał do szkoły piłkarskiej Centre de Developpement Sportif.
Kariera klubowa.
Francja.
Swoją karierę piłkarską rozpoczynał w roku 1997 w OC Agaza. W czasie gry w młodzieżowym turnieju we Szwecji został wypatrzony przez trenera FC Metz, Francisa De Taddeo i po udanych testach został zawodnikiem tego klubu, w którym najpierw występował w drużynie U-17. W 2001 roku zadebiutował w pierwszej drużynie Metz w Ligue 1. W swoim pierwszym sezonie zagrał 9 razy i zdobył 2 gole, jednak klub z Metz spadł do Ligue 2. W kolejnym sezonie, na zapleczu Ligue 1, Adebayor zdobył 17 goli w 35 meczach. Wyczyn ten sprawił, że zainteresowały się nim takie kluby jak Arsenal czy Juventus F.C., jednak Emmanuel Adebayor podpisał w 2003 roku kontrakt z AS Monaco. W klubie z księstwa był czołowym napastnikiem, pomógł drużynie w awansie do finału Ligi Mistrzów w 2004 roku. W sezonie 2004/2005 zdobył 9 goli w 34 meczach.
Arsenal.
13 stycznia 2006 podpisał kontrakt z Arsenalem, przyjmując koszulkę z numerem 25, należącą dawniej do idola Adebayora Nwankwo Kanu. W klubie tym zadebiutował 4 lutego w spotkaniu Premier League z Birmingham City, w którym to po 21 minutach zdobył bramkę. Szybko stał się podstawowym zawodnikiem Arsenalu i w czasie ponad trzech lat zagrał w tym klubie 143 razy, strzelając 62 bramki.
Manchester City.
14 lipca 2009 roku Arsenal zaakceptował ofertę kupna Adebayora za 25 milionów funtów Manchesteru City i następnego dnia otrzymał on pozwolenie na pracę. Piłkarz chciał zarabiać 170 tysięcy funtów tygodniowo, klub jednak nie zgadzał się na te żądania i Adebayor był już łączony z Manchesterem United. 18 lipca podpisał on jednak kontrakt z Manchesterem City, wcześniej zainteresowani nim byli Chelsea i A.C. Milan. W nowym klubie zadebiutował 15 sierpnia w ligowym meczu z Blackburn Rovers, w którym zdobył także bramkę. W następnych trzech ligowych meczach zdobył trzy bramki. We wrześniowym spotkaniu z Arsenalem kopnął Robina van Persie w twarz oraz cieszył się z bramki przed kibicami przeciwnika. Został za to ukarany zakazem gry w następnych trzech spotkaniach. 1 października, po staraniach klubu, zawieszenie Adebayora zostało przerwane. Musiał jednak zapłacić 25 tysięcy funtów kary. 25 stycznia 2011 Emanuel Adebayor został wypożyczony do Realu Madryt, gdzie grał do końca sezonu.
W sierpniu 2011 roku został wypożyczony do Tottenhamu Hotspur.
Tottenham Hotspur.
Po dobrym sezonie 2011/2012 w zespole „Kogutów” (zdobyciu 17 bramek w meczach ligowych), zarząd postanowił go wykupić z zespołu Manchesteru City. We wrześniu 2015 roku rozwiązał kontrakt za porozumieniem stron.
Adebayor w klubach Premier League aż 314 razy był na spalonym. Togijczyk jest tym samym rekordzistą ligi angielskiej pod względem liczby spalonych w historii.
Kariera reprezentacyjna.
W 2005 roku wywalczył z reprezentacją Togo awans do finałów mistrzostw świata w 2006 r., zostając królem strzelców eliminacji w strefie CAF z 11 bramkami. W 2006 roku wystąpił z drużyną w finałach mistrzostw świata. Jego drużynie nie udało się, przegrali wszystkie mecze grupowe. Był dwa razy nominowany do nagrody dla najlepszego piłkarza. Został wybrany najlepszym piłkarzem Afryki 2008 roku. Podczas gdy wraz ze swoją reprezentacją jechał na PNA 2010, bandyci ostrzelali autokar, w którym jechała reprezentacja Togo. Adebayorowi się jednak nic nie stało. W związku z tym wydarzeniem 12 kwietnia 2010 roku ogłosił zakończenie reprezentacyjnej kariery.
W listopadzie 2011 roku powrócił do kadry; wystąpił w wygranym 1:0 przez reprezentację Togo meczu z Gwineą Bissau w ramach eliminacji do Mistrzostw Świata 2014.
Życie prywatne.
Adebayor ma trójkę braci oraz dwie siostry. W 2007 roku zmarł mu ojciec. Na początku lipca 2022 roku udzielił dla portalu sport24.ru wywiadu, w którym powiedział, że imponuje mu Władimir Putin.

</doc>
<doc id="406567" url="https://pl.wikipedia.org/wiki?curid=406567" title="Prąd Zachodniogrenlandzki">
Prąd Zachodniogrenlandzki

Prąd Zachodniogrenlandzki – ciepły prąd morski na Oceanie Atlantyckim, płynący w Morzu Baffina w kierunku północnym u brzegów Grenlandii. Powstaje z przedłużenia ciepłego Prądu Irmingera i zimnego Prądu Wschodniogrenlandzkiego. Odpowiada za stosunkowo łagodny klimat zachodnich wybrzeży Grenlandii i warunkuje istnienie takich osad jak Aasiaat, Ilulissat, Nuuk, Qaanaaq czy Qeqertarsuaq. W Cieśninie Davisa skręca na zachód i łączy się z zimnym Prądem Labradorskim.
Prędkość nurtu Prądu Wschodniogrenlandzkiego wynosi ok. 0,9-1,9 km/h, u brzegów Grenlandii temperatura wód wynosi poniżej 2 °C, zasolenie 31-34‰, natomiast nieco dalej od brzegu temperatura wód powierzchniowych wynosi od 3,5 °C do 5,5 °C, a zasolenie ok. 35‰.

</doc>
<doc id="406569" url="https://pl.wikipedia.org/wiki?curid=406569" title="Blef">
Blef

Blef, bluff – taktyka mająca na celu wprowadzenie w błąd innych uczestników gry, głównie karcianej. Słowo blef trwale weszło do języka potocznego i oznacza celowe wprowadzenie innych osób w błąd.
Blef w brydżu.
W brydżu celowe zalicytowanie odzywki niezgodne z jej normalnym znaczeniem w celu wprowadzenia w błąd przeciwników. Efektem ubocznym może być wprowadzenie w błąd również partnera.
Przykładowo blefem jest otwarcie na trzeciej ręce licytacji odzywką 1BA z kartą: ♠xxx ♥xx ♦xx ♣KDWxxx. Warunkiem zdecydowanie zwiększającym skuteczność blefu są korzystne założenia i zlimitowanie siły ręki partnera (np. gdy partner jest po pasie to jego siła jest zlimitowana do 11 punktów).
Blef w pokerze.
W pokerze sposób prowadzenia licytacji nieadekwatny do posiadanego układu kart, mający na celu zmuszenie przeciwnika do konkretnego rodzaju działań. Główną formą blefu jest pewne, agresywne (stawianie zakładów, podbijanie) i szybkie rozgrywanie słabej ręki, które ma przekonać przeciwnika, że jego karty są słabsze i wymusić ich spasowanie. Blefem jest też udawane bojaźliwe (czekanie, długie zastanawianie się nad sprawdzeniem) licytowanie mocnego, wygrywającego układu tak, aby wciągnąć pozostałych graczy do rozgrywki i zarobić od nich możliwie najwięcej żetonów.

</doc>
<doc id="406570" url="https://pl.wikipedia.org/wiki?curid=406570" title="Gwiazdoszowate">
Gwiazdoszowate



</doc>
<doc id="406572" url="https://pl.wikipedia.org/wiki?curid=406572" title="Honor (brydż)">
Honor (brydż)

Honor – w brydżu każda karta starsza od dziewiątki (karty od dwójki do dziewiątki są nazywane blotkami), tzn. wszystkie figury oraz dziesiątki. Honory to (hierarchicznie):
Zobacz też:

</doc>
<doc id="406583" url="https://pl.wikipedia.org/wiki?curid=406583" title="Zabagnie (powiat białobrzeski)">
Zabagnie (powiat białobrzeski)

Zabagnie – wieś w Polsce położona w województwie mazowieckim, w powiecie białobrzeskim, w gminie Stromiec.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Stromcu.

</doc>
<doc id="406584" url="https://pl.wikipedia.org/wiki?curid=406584" title="Zabagnie (województwo małopolskie)">
Zabagnie (województwo małopolskie)

Zabagnie – wieś w Polsce położona w województwie małopolskim, w powiecie olkuskim, w gminie Wolbrom.
W latach 1975–1998 miejscowość należała administracyjnie do województwa katowickiego.

</doc>
<doc id="406585" url="https://pl.wikipedia.org/wiki?curid=406585" title="Zabiele (województwo dolnośląskie)">
Zabiele (województwo dolnośląskie)

Zabiele – wieś w Polsce położona w województwie dolnośląskim, w powiecie głogowskim, w gminie Kotla.
Historia.
Najstarsza wzmianka o wsi pochodzi z roku 1298.
Podział administracyjny.
W latach 1975–1998 miejscowość należała administracyjnie do województwa legnickiego.
Sport.
Do roku 1999 istniała tu drużyna piłkarska "Grom Zabiele". Grała w klasie B, gdzie zajmowała środkowe miejsca w tabeli.

</doc>
<doc id="406586" url="https://pl.wikipedia.org/wiki?curid=406586" title="Zabiele (województwo warmińsko-mazurskie)">
Zabiele (województwo warmińsko-mazurskie)

Zabiele (niem. "Sabiellen", w latach 1938–1945 "Hellengrund") – wieś w Polsce położona w województwie warmińsko-mazurskim, w powiecie szczycieńskim, w gminie Wielbark.
W latach 1975–1998 miejscowość należała administracyjnie do województwa olsztyńskiego.

</doc>
<doc id="406587" url="https://pl.wikipedia.org/wiki?curid=406587" title="Zabierzów (Augustów)">
Zabierzów (Augustów)

Zabierzów – część wsi Augustów w Polsce, położona w województwie mazowieckim, w powiecie radomskim, w gminie Kowala.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii Niepokalanego Poczęcia Najświętszej Maryi Panny w Kończycach.

</doc>
<doc id="406588" url="https://pl.wikipedia.org/wiki?curid=406588" title="Zabierzów (województwo opolskie)">
Zabierzów (województwo opolskie)

Zabierzów (dodatkowa nazwa w j. niem. Zabierzau) – wieś w Polsce położona w województwie opolskim, w powiecie krapkowickim, w gminie Walce.
W latach 1975–1998 miejscowość należała administracyjnie do województwa opolskiego.
Wioska zajmuje 3,41 km², a zamieszkuje ją 2% mieszkańców gminy.
Nazwa.
Topograficzny opis Górnego Śląska z 1865 roku notuje wieś pod obecnie stosowaną, polską nazwą "Zabierzów", a także zgermanizowaną "Zabierzau" we fragmencie: "Zabierzau (1282 Saberow, 1283 Czhaborowo, 1329 Zeborow, 1534 Zabiraw, polnisch Zabierzów)". 9 września 1947 r. nadano miejscowości, wówczas administracyjnie należącej do powiatu prudnickiego, polską nazwę "Zabierzów".
Historia.
Po raz pierwszy wzmiankowana w 1282 r. jako Saberow i należała w tym czasie do dóbr klasztoru Norbertanek w Czarnowąsach. W 1571 r. istnieje karczma. W 1650 r. wioska weszła w skład dóbr Jerzego III Oppersdorffa. W 1784 r., dalej jako własność hrabiów Oppersdorffów z Głogówka, zostaje określona jako Zabrizau. W 1899 r. powstaje tu szkoła podstawowa, która działa do 1978 r., kiedy to, ze względu na niż demograficzny, zostaje zamknięta. Według spisu ludności z 1 grudnia 1910, na 281 mieszkańców Zabierzowa 11 posługiwało się językiem niemieckim, a 270 językiem polskim. Do 1956 roku Zabierzów należał do powiatu prudnickiego. W związku z reformą administracyjną, w 1956 Zabierzów został odłączony od powiatu prudnickiego i przyłączony do nowo utworzonego krapkowickiego.
Demografia.
1784 r. - 122
1825 r. - 180
1890 r. - 235
1925 r. - 295
1928 r. - 261
1939 r. - 295
1998 r. - 187
2002 r. - 154
2009 r. - 132
2011 r. - 142
2015 r. - 137
2016 r. - 132
2017 r. - 134
2018 r. - 133
2019 r. - 131
Instytucje.
We wsi działa OSP. 
Religia.
Wioska przynależy do parafii rzymskokatolickiej w Walcach.

</doc>
<doc id="406589" url="https://pl.wikipedia.org/wiki?curid=406589" title="Zabłocie (województwo lubuskie)">
Zabłocie (województwo lubuskie)

Zabłocie – wieś w Polsce położona w województwie lubuskim, w powiecie żarskim, w gminie Jasień&lt;ref name = "Dz.U. 29/2013"&gt;&lt;/ref&gt;.
W latach 1945–1954 siedziba gminy Zabłocie. W latach 1975–1998 miejscowość należała administracyjnie do województwa zielonogórskiego.
W miejscowości znajduje się jednostka Ochotniczej Straży Pożarnej.

</doc>
<doc id="406590" url="https://pl.wikipedia.org/wiki?curid=406590" title="Zabłocie (województwo małopolskie)">
Zabłocie (województwo małopolskie)

Zabłocie – wieś w Polsce, położona w województwie małopolskim, w powiecie wielickim, w gminie Biskupice.
W latach 1975–1998 miejscowość administracyjnie należała do województwa krakowskiego.

</doc>
<doc id="406591" url="https://pl.wikipedia.org/wiki?curid=406591" title="Zabłocie (województwo podlaskie)">
Zabłocie (województwo podlaskie)

Zabłocie – wieś w Polsce położona w województwie podlaskim, w powiecie siemiatyckim, w gminie Nurzec-Stacja.
W latach 1975–1998 miejscowość należała administracyjnie do województwa białostockiego.
Wcześniej miejscowość nosiła nazwę Milechowszczyzna.
Według Powszechnego Spisu Ludności z 1921 roku wieś zamieszkiwało 155 osób, wśród których 12 było wyznania rzymskokatolickiego, 134 prawosławnego a 9 mojżeszowego. Jednocześnie 91 mieszkańców zadeklarowało polską przynależność narodową, a 64 białoruską. Było tu 34 budynków mieszkalnych.
W folwarku Zabłocie zamieszkiwało 112 osób, wśród których 93 było wyznania rzymskokatolickiego, 18 prawosławnego a 1 mojżeszowego. Jednocześnie 103 mieszkańców zadeklarowało polską przynależność narodową, a 7 białoruską,1 żydowską i 1 inną. Było tu 12 budynków mieszkalnych.
Prawosławni mieszkańcy wsi należą do parafii św. Dymitra w Żerczycach, a wierni kościoła rzymskokatolickiego do parafii św. Stanisława w Milejczycach.

</doc>
<doc id="406592" url="https://pl.wikipedia.org/wiki?curid=406592" title="Zabłocie (województwo śląskie)">
Zabłocie (województwo śląskie)

Zabłocie (czes. "Záblatí", niem. "Zablatz, Zablatsch") – wieś sołecka w Polsce, położona w województwie śląskim, w powiecie cieszyńskim, w gminie Strumień. Wieś leży w historycznych granicach regionu Śląska Cieszyńskiego, geograficznie zaś leży w regionie Dolina Górnej Wisły, będącej częścią Kotliny Oświęcimskiej. Jej powierzchnia wynosi 746 ha (7,46 km²) a ludność 1316, tj. 176,4 os./km².
Historia.
Pierwsza pisemna wzmianka pochodzi 1486. Na przestrzeni XV-XVI w Zabłociu rozwinęło się z kilku domostw liczącej osady do stosunkowo dużej wsi, m.in. dzięki właścicielowi wsi Mikołajowi Brodeckiemu, który zagospodarował obszar miejscowości pod hodowlę ryb, co obok rolnictwa stało się podstawowym zajęciem ludności Zabłocia, szczególnie do połowy XIX wieku. W latach 1573/1577-1594 Zabłocie znajdowało się w granicach wydzielonego z księstwa cieszyńskiego skoczowsko-strumieńskiego państwa stanowego. Zniesienie poddaństwa chłopów w 1848 r. umożliwiło ludności wiejskiej zatrudnienia się w rozwijającym przemyśle, np. cukrowni w Chybiu wybudowanej w latach 1880-1882. Wydarzeniem, które wprawdzie nie przyniosło ludności Zabłocia korzyści bezpośrednich, ale przyczyniło się do upowszechnienia nazwy wsi, było odnalezienia jednej z najbogatszych w Europie solanek jodowo-bromowych w 1891 i uruchomienia jej wydobycia. Wraz z wyraźnym ożywieniem gospodarczym poprawiła się również sytuacja w oświacie. Wieś nie posiadała szkoły, dlatego dzieci uczęszczały do szkoły parafialnej w Strumieniu. W latach siedemdziesiątych nadbudowano piętro nad parterową szkoła prowizoryczną i w niej uruchomiono szkołę państwową. 
Według austriackiego spisu ludności z 1900 w 126 budynkach w Zabłociu na obszarze 806 hektarów mieszkało 871 osób, co dawało gęstość zaludnienia równą 108,1 os./km². z tego 858 (98,5%) mieszkańców było katolikami, 6 (0,7%) ewangelikami a 7 (0,8%) wyznawcami judaizmu, 850 (97,6%) było polsko-, 7 (0,8%) niemiecko- a 2 (0,2%) czeskojęzycznymi. Do 1910 roku liczba budynków wzrosła do 129 a mieszkańców do 917, z czego 895 zameldowanych było na stałe, 903 (98,5%) było katolikami, 6 (0,7%) ewangelikami a 8 (0,9%) żydami, 885 (98,9%) było polsko- a 10 (1,1%) niemieckojęzycznymi.
W 1911 r. Zabłocie ze Strumieniem połączył na stałe żelazny most na Wiśle. W 1914 r. wybudowano dalszych 50 budynków w tym 2 charakterystyczne: gospodę i sklep M. Sirbibera oraz gospodę i sklep M. Thiebergra. W 1912 r. powstał oddział OSP. W tym samym roku wybudowano i oddano do użytku pierwszą remizę.
Po zakończeniu I wojny światowej tereny, na których leży miejscowość - Śląsk Cieszyński stał się punktem sporu pomiędzy Polską i Czechosłowacją. W 1918 roku na bazie Straży Obywatelskiej miejscowi Polacy utworzyli lokalny oddział Milicji Polskiej Śląska Cieszyńskiego, który podlegał organizacyjnie 13 kompanii w Strumieniu.
Naukę w nowej szkole rozpoczęto w 1948 r. Budynek starej szkoły przebudowano na przedszkole, mieszkania nauczycielskie i świetlicę wiejską. W 1992 r. Zabłocianie przy poparciu księdza dziekana Oskara Kuśki i całego dekanatu strumieńskiego rozpoczęli budowę kościoła katolickiego.
W latach 1975–1998 miejscowość należała administracyjnie do województwa bielskiego.
Religia.
Na terenie wsi działalność duszpasterską prowadzi Kościół Rzymskokatolicki (parafia Matki Bożej Różańcowej)
Sport.
Na terenie miejscowości działa piłkarski klub sportowy LKS "Orzeł" Zabłocie.

</doc>
<doc id="406593" url="https://pl.wikipedia.org/wiki?curid=406593" title="Zabłocie (województwo świętokrzyskie)">
Zabłocie (województwo świętokrzyskie)

Zabłocie – wieś w Polsce położona w województwie świętokrzyskim, w powiecie kieleckim, w gminie Zagnańsk.
W latach 1975–1998 miejscowość należała administracyjnie do województwa kieleckiego.

</doc>
<doc id="406594" url="https://pl.wikipedia.org/wiki?curid=406594" title="Zabłocie (województwo wielkopolskie)">
Zabłocie (województwo wielkopolskie)

Zabłocie – wieś w Polsce położona w województwie wielkopolskim, w powiecie kolskim, w gminie Grzegorzew.
W latach 1975–1998 miejscowość należała administracyjnie do województwa konińskiego.

</doc>
<doc id="406595" url="https://pl.wikipedia.org/wiki?curid=406595" title="Zaborowice (województwo wielkopolskie)">
Zaborowice (województwo wielkopolskie)

Zaborowice (niem. "Waffendorf") – wieś w Polsce położona w województwie wielkopolskim, w powiecie rawickim, w gminie Bojanowo.
W latach 1975–1998 miejscowość należała administracyjnie do województwa leszczyńskiego.

</doc>
<doc id="406596" url="https://pl.wikipedia.org/wiki?curid=406596" title="Zaborowo (województwo mazowieckie)">
Zaborowo (województwo mazowieckie)

Zaborowo – wieś w Polsce położona w województwie mazowieckim, w powiecie płońskim, w gminie Naruszewo.
Wieś podzielona jest na dwa sołectwa: Zaborowo I i Zaborowo II.
W latach 1975–1998 miejscowość należała administracyjnie do województwa ciechanowskiego.
Historia.
Wieś wywodzi swą nazwę od borów, jakie rozpościerały się w okolicy. Przebiegający pośrodku trakt stanowił jedyne połączenie komunikacyjne pomiędzy okolicami miasta Płońsk w kierunku położonego nad Wisłą Wyszogrodu. Wieś szlachecka położona była w drugiej połowie XVI wieku w ziemi wyszogrodzkiej. Wieś niczym nieodróżniająca się od innych w okolicy zasługuje na uwagę ze względu na wydarzenia, jakie miały w niej miejsce podczas II wojny światowej. W miejscu, gdzie zbiegają się granice trzech wsi: Zaborowa, Nacpolska i Kozarzewa, Niemcy usypali sporych rozmiarów okop, przebiegający wzdłuż traktu. Miał to być główny punkt nie rozegranej nigdy potyczki z Armią Czerwoną. Okop, w istocie naruszający porządek i własność jednego z polskich właścicieli, został po wojnie przez niego zlikwidowany - pozostawiono jedynie mały fragment w obrębie lasu.
Wieś była niegdyś siedzibą szlacheckiego majątku ziemskiego. Po nacjonalizacji przeprowadzonej przez komunistów pamiętający historię XIX-wiecznych powstań dwór popada w ruinę.

</doc>
<doc id="406597" url="https://pl.wikipedia.org/wiki?curid=406597" title="Zaborów (województwo dolnośląskie)">
Zaborów (województwo dolnośląskie)

Zaborów (niem. "Lampersdorf") – wieś w Polsce, położona w województwie dolnośląskim, w powiecie lubińskim, w gminie Ścinawa. W latach 1945–1947 nazywała się Grodziszcze. W latach 1975–1998 miejscowość należała administracyjnie do województwa legnickiego. Wieś z przysiółkiem Grzybów tworzy jedno sołectwo.
Zabytki.
Do wojewódzkiego rejestru zabytków wpisane są:

</doc>
<doc id="406598" url="https://pl.wikipedia.org/wiki?curid=406598" title="Zaborów (województwo małopolskie)">
Zaborów (województwo małopolskie)

Zaborów – wieś w Polsce położona w województwie małopolskim, w powiecie brzeskim, w gminie Szczurowa.
W latach 1975–1998 miejscowość należała administracyjnie do województwa tarnowskiego. Miejscowa Szkoła Podstawowa im. Władysława Jagiełły funkcjonuje od 1878. Z Zaborowa pochodził animator teatrów Jędrzej Cierniak.
Paweł, Karolina i Stefan Mika, mieszkańcy Zaborowa, otrzymali w 2000 roku tytuł "Sprawiedliwych wśród narodów świata". W czasie II wojny światowej mieszkając w Zaborowie ratowali tamtejszych Żydów – Józefa Langdorfa i Mendela Tidera.
Zabytki.
Obiekty wpisane do rejestru zabytków nieruchomych województwa małopolskiego.
Przedwojennego Zaborowa dotyczy monografia etnograficzna pióra Kazimiery Zawistowicz-Adamskiej "Społeczność wiejska. Doświadczenia i rozważania z badań terenowych w Zaborowie" wydana w Łodzi w 1948 roku.

</doc>
<doc id="406599" url="https://pl.wikipedia.org/wiki?curid=406599" title="Zaborów (województwo podkarpackie)">
Zaborów (województwo podkarpackie)

Zaborów – wieś w Polsce położona w województwie podkarpackim, w powiecie strzyżowskim, w gminie Czudec.
W latach 1975–1998 miejscowość należała administracyjnie do województwa rzeszowskiego.
Miejscowość jest siedzibą parafii Matki Bożej Królowej Polski, należącej do dekanatu Strzyżów, diecezji rzeszowskiej.

</doc>
<doc id="406600" url="https://pl.wikipedia.org/wiki?curid=406600" title="Masa grawitacyjna">
Masa grawitacyjna



</doc>
<doc id="406601" url="https://pl.wikipedia.org/wiki?curid=406601" title="Zaborze (województwo łódzkie)">
Zaborze (województwo łódzkie)

Zaborze – wieś w Polsce położona w województwie łódzkim, w powiecie rawskim, w gminie Sadkowice.
W latach 1975–1998 miejscowość należała administracyjnie do województwa skierniewickiego.

</doc>
<doc id="406602" url="https://pl.wikipedia.org/wiki?curid=406602" title="Zabrnie (województwo małopolskie)">
Zabrnie (województwo małopolskie)

Zabrnie – wieś w Polsce, położona w województwie małopolskim, w powiecie dąbrowskim, w gminie Szczucin.
Sąsiaduje m.in. z miejscowościami Brzezówka, Suchy Grunt i Dąbrowica, od wschodu zaś z województwem podkarpackim. Zajmuje obszar 882 ha, zamieszkany przez około 500 mieszkańców.
W latach 1975–1998 miejscowość należała administracyjnie do województwa tarnowskiego.
Położenie.
Wieś leży w południowo-wschodniej Polsce, na pograniczu Pogórza Karpackiego i Kotliny Sandomierskiej, na Równinie Nadwiślańskiej, na terenie nizinnym, miejscami podmokłym, typowo rolniczym z najcieplejszym klimatem w Polsce i różnorodną strukturą gleb, wykorzystywanych coraz częściej do produkcji ogrodniczej i warzywnej. Teren jest słabo zalesiony, roślinność typowa dla obszarów nadwiślańskich. Podstawowe uprawy to zboża i rośliny okopowe.
Historia.
Nazwa Zabrnie pochodzi stąd, że leży na prawym i lewym brzegu rzeki Breń. Pierwsze informacje o miejscowości pojawiają się w źródłach pisanych w XVI wieku. Rejestr poborowy z 1577 roku wymienia Zabrnie jako "noviter locata". Na wiek XV i XVI przypada uformowanie się na terenach obecnego powiatu dąbrowskiego pięciu głównych, należących do możnowładczych rodów, kompleksów majątkowych, które z pewnymi zmianami przetrwały do końca epoki przedrozbiorowej. Przykładem takiego wielkiego kompleksu feudalnej własności ziemskiej były dobra szczucińskie. Do powstania miejscowości Zabrnie przyczynił się ród Stradomskich herbu Prus, którzy byli właścicielami tych terenów od II połowy XVI do wieku XVIII. Ich następcami byli Małachowscy herbu Nałęcz, Chwalibogowie herbu Strzemię i Husarzewscy.
Podczas rzezi galicyjskiej na terenie Zabrnia doszło do najścia na dwór. Późniejsze lata były czasem licznych konfliktów o serwituty pomiędzy chłopami a szlachtą.
Środowisko geograficzne.
Teren miejscowości przecinają małe rzeki, z których największą jest Breń, oraz jego dopływy: Upust i Nieczajka. Rzeki te, chociaż niewielkie, stanowią bardzo duże zagrożenie dla leżących nad nimi terenów, gdyż w okresie roztopów i zwiększonych opadów powodują podtopienia.
Gospodarka.
Zabrnie jest miejscowością typowo rolniczą. Większość mieszkańców utrzymuje się z uprawy roli, tylko nieliczni pracują poza rolnictwem. Nie występują tu żadne większe zakłady przemysłowe.
Wśród uprawianych roślin znajdują się głównie zboża (pszenica, jęczmień, kukurydza), rośliny okopowe (ziemniaki, buraki), oraz różnego rodzaju warzywa i owoce. Wśród zwierząt hodowanych przeważa trzoda chlewna, drób, rzadziej krowy.
Oświata.
W 1908 roku we wsi powstała szkoła, którą w 1912 r. przeniesiono do Zabrnia. Budynek szkoły był dwukrotnie niszczony w trakcie I i II wojny światowej. Obecny pochodzi z 1948 r. i był wielokrotnie rozbudowywany. W roku 2008, w setną rocznicę powstania, szkole nadano imię Jana Pawła II. Obecnie jest to wyłącznie szkoła podstawowa (sześć klas oraz „zerówka”). Uczęszcza do niej około stu uczniów z miejscowości Brzezówka, Małec, Suchy Grunt i Zabrnie.
Parafia Zabrnie.
Do parafii należą wierni kościoła rzymskokatolickiego z miejscowości: Zabrnie, Brzezówka, Suchy Grunt. Kościół został wybudowany w 1981 r. przez mieszkańców pod przewodnictwem ks. Mariana Marszałka.

</doc>
<doc id="406603" url="https://pl.wikipedia.org/wiki?curid=406603" title="Zabrnie (powiat mielecki)">
Zabrnie (powiat mielecki)

Zabrnie – wieś w Polsce, położona w województwie podkarpackim, w powiecie mieleckim, w gminie Wadowice Górne.
Wierni Kościoła rzymskokatolickiego należą do parafii św. Franciszka z Asyżu w Wadowicach Dolnych.
W latach 1975–1998 miejscowość należała administracyjnie do województwa tarnowskiego.

</doc>
<doc id="406604" url="https://pl.wikipedia.org/wiki?curid=406604" title="Zabrodzie (województwo dolnośląskie)">
Zabrodzie (województwo dolnośląskie)

Zabrodzie (niem. "Zweibrodt") – wieś w Polsce, w województwie dolnośląskim, w powiecie wrocławskim, w gminie Kąty Wrocławskie.
Nazwa.
15 października 1947 r. ustalono urzędową polską nazwę miejscowości – Zabrodzie, określając drugi przypadek jako Zabrodzia, a przymiotnik – zabrodzki.
Administracja.
Zarówno przed reformą administracyjną z roku 1975, jak i po niej, w latach 1975–1998, miejscowość należała administracyjnie do województwa wrocławskiego.
Zabytki.
Na listę zabytków rejestru wojewódzkiego wpisane są:
nieistniejący:
Komunikacja.
Do Zabrodzia codziennie między godziną 5:00 a 22:00 dojeżdża autobus linii podmiejskiej 933 DLA Wrocław w relacji Oporów → Zabrodzie, co godzinę w dni robocze i co dwie godziny w weekendy.

</doc>
<doc id="406605" url="https://pl.wikipedia.org/wiki?curid=406605" title="Zabrodzie (powiat włodawski)">
Zabrodzie (powiat włodawski)

Zabrodzie – wieś w Polsce położona w województwie lubelskim, w powiecie włodawskim, w gminie Urszulin.
Miejscowość podlega rzymskokatolickiej parafii Chrystusa Miłosiernego w Urszulinie.
W latach 1975–1998 miejscowość należała administracyjnie do województwa chełmskiego.
Wieś stanowi sołectwo gminy Urszulin.

</doc>
<doc id="406606" url="https://pl.wikipedia.org/wiki?curid=406606" title="Zabrodzie (województwo łódzkie)">
Zabrodzie (województwo łódzkie)

Zabrodzie – wieś w Polsce położona w województwie łódzkim, w powiecie radomszczańskim, w gminie Gidle.
Historia.
W latach 1975–1998 miejscowość należała administracyjnie do województwa częstochowskiego.

</doc>
<doc id="406607" url="https://pl.wikipedia.org/wiki?curid=406607" title="Zabrodzie (województwo podlaskie)">
Zabrodzie (województwo podlaskie)

Zabrodzie – wieś w Polsce, położona w województwie podlaskim, w powiecie sokólskim, w gminie Korycin.
W latach 1975–1998 wieś należała administracyjnie do województwa białostockiego.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. 
Przez wieś przebiega droga wojewódzka nr 671.
Wierni kościoła rzymskokatolickiego należą do parafii Znalezienia i Podwyższenia Krzyża Świętego w Korycinie.

</doc>
<doc id="406608" url="https://pl.wikipedia.org/wiki?curid=406608" title="Zabrodzie (województwo śląskie)">
Zabrodzie (województwo śląskie)

Zabrodzie – wieś w Polsce położona w województwie śląskim, w powiecie zawierciańskim, w gminie Żarnowiec. 
W XVIII wieku w Zabrodziu istniał młyn wodny i folusz /blech/, będące własnością szlacheckiego rodu Wierzchowskich herbu Pobóg, przybyłych tu z Lubelszczyzny.
W latach 1975–1998 miejscowość należała administracyjnie do województwa katowickiego.

</doc>
<doc id="406609" url="https://pl.wikipedia.org/wiki?curid=406609" title="Zabrodzie (województwo świętokrzyskie)">
Zabrodzie (województwo świętokrzyskie)

Zabrodzie – wieś w Polsce położona w województwie świętokrzyskim, w powiecie włoszczowskim, w gminie Kluczewsko.
W latach 1975–1998 miejscowość należała administracyjnie do województwa piotrkowskiego.
Pochodzenie nazwy.
Nazwa wsi pochodzi od słów „za brodem”, czyli oznacza, że wieś położona jest za brodem — miejscem przejścia przez rzekę. Po raz pierwszy nazwa pojawiła się w źródłach historycznych w 1578 r., jednak sama wieś istniała już dużo wcześniej.

</doc>
<doc id="406610" url="https://pl.wikipedia.org/wiki?curid=406610" title="Zabrodzie (województwo warmińsko-mazurskie)">
Zabrodzie (województwo warmińsko-mazurskie)

Zabrodzie – wieś w Polsce położona w województwie warmińsko-mazurskim, w powiecie olsztyńskim, w gminie Biskupiec. Rezerwat przyrody – gytiowisko, gdzie występuje wiele chronionych roślin, m.in.: rosiczka, brzoza karłowata i inne.
W latach 1975–1998 miejscowość należała administracyjnie do województwa olsztyńskiego.
Historia.
W czasie Plebiscytu na Warmii, Mazurach i Powiślu 11 lipca 1920 r. większość mieszkańców wsi głosowała za przynależnością do Polski.
Po II wojnie światowej szkołę podstawową w Zabrodziu uruchomiono 21 lipca 1945 roku.

</doc>
<doc id="406611" url="https://pl.wikipedia.org/wiki?curid=406611" title="Zabrodzie (województwo wielkopolskie)">
Zabrodzie (województwo wielkopolskie)

Zabrodzie – wieś krajeńska w Polsce położona w województwie wielkopolskim, w powiecie pilskim, w gminie Szydłowo.
W latach 1975–1998 miejscowość należała administracyjnie do województwa pilskiego.

</doc>
<doc id="406612" url="https://pl.wikipedia.org/wiki?curid=406612" title="Zachełmie (województwo dolnośląskie)">
Zachełmie (województwo dolnośląskie)

Zachełmie (do 1945 niem. "Saalberg", do marca 1946 "Szczęsnowo") – wieś w Polsce położona w województwie dolnośląskim, w powiecie karkonoskim, w gminie Podgórzyn.
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Początkowo była to osada pasterska powstała po wojnie trzydziestoletniej.
Kultura.
Przed 1945 miejscowość słynęła z wyrobu ozdobnych, haftowanych koszuli, które z biegiem czasu stały się bardzo modne i jeszcze przed 1910 znane były w całej Prowincji Śląskiej jako „Saalberger Hemden”. W ślad za koszulami powstał oryginalny zachełmiański strój męski „Saalberger Männertracht”, który ze względu na swój koszt miał charakter odświętny, a przy tym odróżniał mieszkańców Karkonoszy i Kotliny Jeleniogórskiej od pozostałych Dolnoślązaków.
Po II wojnie światowej w Zachełmiu mieszkał w udostępnionej przez władze willi "Pan Twardowski" kompozytor Ludomir Różycki i skupił się tu na rekonstrukcji utworów zniszczonych podczas wojny. Obecnie mieści się tu Dom Pracy Twórczej wrocławskiej Akademii Ekonomicznej.
W miejscowości działa Stowarzyszenie Karkonoskie „Zachełmie”.
Zabytki.
W 2014 roku rejestr zabytków Narodowego Instytutu Dziedzictwa nie wykazywał żadnych zabytków we wsi. Gminna ewidencja zabytków obejmuje natomiast budynki nr 5, 10, 12, 17, 21, 26, 30, 31, 38, 39, 43, 47, 47a, 64, 70, 72, nr 1 w Zachełmiu Dolnym, a także stanowiska archeologiczne we wsi

</doc>
<doc id="406613" url="https://pl.wikipedia.org/wiki?curid=406613" title="Zachełmie (województwo świętokrzyskie)">
Zachełmie (województwo świętokrzyskie)

Zachełmie – wieś w Polsce położona w województwie świętokrzyskim, w powiecie kieleckim, w gminie Zagnańsk.
W latach 1975–1998 miejscowość należała administracyjnie do województwa kieleckiego.
W 2008 roku w pobliskim nieczynnym kamieniołomie odnaleziono najstarsze na świecie odciski stóp tetrapodów. Zostały opisane w styczniu 2010 roku na łamach tygodnika "Nature".

</doc>
<doc id="406614" url="https://pl.wikipedia.org/wiki?curid=406614" title="Zacisze (województwo dolnośląskie)">
Zacisze (województwo dolnośląskie)

Zacisze (niem. "Hartha") – wieś w Polsce położona w województwie dolnośląskim, w powiecie lubańskim, we wschodniej części gminy Leśna.
Położenie.
Zacisze to wieś o zabudowie rozproszonej leżąca na lewym brzegu Kwisy, u północno-wschodniego podnóża Przedgórza Izerskiego, na wysokości około 340-365 m n.p.m.
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Historia.
Zacisze należą do starych wsi, ale nie wiadomo dokładnie kiedy powstało, na pewno istniało w XV wieku. Po wojnie trzydziestoletniej nastąpił rozwój miejscowości, ponieważ na te tereny przybywały liczne grupy eskulantów z Czech zakładając kolonie i przysiółki. W 1825 roku było tu 50 domów, w tym: szkoła ewangelicka z nauczycielem, 2 młyny wodne i wiatrak, we wsi działało 121 warsztatów płócienniczych. W 1842 roku liczba domów wzrosła do 55, poza tym były tu: 2 młyny wodne, browar, szynk, 114 warsztatów płócienniczych, 12 innych rzemieślniczych i 3 handlarzy. Na przełomie XIX i XX wieku Zacisze i okoliczne wsie ożywiły się, a jeszcze bardziej po zbudowaniu jezior zaporowych na Kwisie.&lt;br&gt;
Po 1945 roku Zacisze pozostało wyludniającą się wsią rolniczą. W 1978 roku było tu 37 gospodarstw rolnych, w 1988 roku ich liczba zmalała do 12.
Oświata.
Dzieci z Zacisza dowożone są do szkoły podstawowej w Stankowicach (klasy 0-3), a klasy od 4-6 do szkoły w Smolniku, młodzież gimnazjalna dowożona jest do Gimnazjum w Leśnej.

</doc>
<doc id="406615" url="https://pl.wikipedia.org/wiki?curid=406615" title="Zacisze (powiat bialski)">
Zacisze (powiat bialski)

Zacisze – wieś w Polsce położona w województwie lubelskim, w powiecie bialskim, w gminie Biała Podlaska.
Wierni Kościoła rzymskokatolickiego należą do parafii Narodzenia Najświętszej Maryi Panny w Białej Podlaskiej.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="406616" url="https://pl.wikipedia.org/wiki?curid=406616" title="Zacisze (gmina Zabłudów)">
Zacisze (gmina Zabłudów)

Zacisze – wieś w Polsce położona w województwie podlaskim, w powiecie białostockim, w gminie Zabłudów.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Zabłudowie.

</doc>
<doc id="406617" url="https://pl.wikipedia.org/wiki?curid=406617" title="Zacisze (powiat gryficki)">
Zacisze (powiat gryficki)

Zacisze – wieś w północno-zachodniej Polsce, położona w województwie zachodniopomorskim, w powiecie gryfickim, w północnej części gminy Gryfice.
Dzieci z Zacisza dowożone są do Szkoły Podstawowej w Górzycy, a młodzież gimnazjalna dowożona jest do Gimnazjum nr 1 w Gryficach. Mieszkańcy zaopatrują się w wodę ze studni przydomowych.
Wieś leży na Równinie Gryfickiej. Ok. 0,8 km na północny zachód od wsi znajduje się wzniesienie Warblanka.
Rys historyczny.
Zacisze założone zostało w 1819 roku na gruntach należących do wsi Otok. Początkowo było tam dwóch zagrodników i sześciu chałupników, zlokalizowany był tam również wiatrak. Pod koniec XIX wieku wybudowano folwark, który był gospodarstwem pomocniczym dla folwarku w Otoku.
W latach 1975–1998 miejscowość należała administracyjnie do województwa szczecińskiego.

</doc>
<doc id="406618" url="https://pl.wikipedia.org/wiki?curid=406618" title="Zadobrze (wieś w województwie mazowieckim)">
Zadobrze (wieś w województwie mazowieckim)

Zadobrze – wieś w Polsce położona w województwie mazowieckim, w powiecie radomskim, w gminie Pionki.
W latach 1957–1975 miejscowość administracyjnie należała do województwa kieleckiego, a następnie w latach 1975–1998 do województwa radomskiego.
Największym pracodawcą w miejscowości jest tamtejszy zakład przemysłu drzewnego.
Wierni Kościoła rzymskokatolickiego należą do parafii św. Mikołaja i św. Małgorzaty w Jedlni.
Historia.
W czasie I Rzeczypospolitej Zadobrze jako część Jedlni leżała na terenie województwa sandomierskiego prowincji małopolskiej, w latach 1810–1815 w departamencie radomskim Księstwa Warszawskiego, w latach 1816–1837 w obwodzie radomskim województwa sandomierskiego, w latach 1837–1844 w guberni sandomierskiej i wreszcie w latach 1845–1915 na terenie guberni radomskiej Królestwa Kongresowego.
W latach 1919–1939 miejscowość administracyjnie należała do gminy Jedlnia, w powiecie kozienickim, w województwie kieleckim.
W czasie okupacji pod niemiecką administracją Generalnego Gubernatorstwa.

</doc>
<doc id="406619" url="https://pl.wikipedia.org/wiki?curid=406619" title="Zadobrze (województwo podlaskie)">
Zadobrze (województwo podlaskie)

Zadobrze – wieś w Polsce położona w województwie podlaskim, w powiecie wysokomazowieckim, w gminie Ciechanowiec.
W latach 1975–1998 miejscowość należała administracyjnie do województwa łomżyńskiego.
Wierni kościoła rzymskokatolickiego należą do parafii Trójcy Przenajświętszej w Ciechanowcu.
Historia.
W roku 1921 w "kolonii Zadobrze" naliczono 17 budynków z przeznaczeniem mieszkalnym oraz 83. mieszkańców (39. mężczyzn i 44 kobiety). Wszyscy zadeklarowali narodowość polską i wyznanie rzymskokatolickie.
Współcześnie.
Wieś położona na lewym brzegu Nurca.
Na jej terenie znajdują się złoża piasków i pospółki.
We wsi funkcjonują:

</doc>
<doc id="406620" url="https://pl.wikipedia.org/wiki?curid=406620" title="Zaduszniki (województwo kujawsko-pomorskie)">
Zaduszniki (województwo kujawsko-pomorskie)

Zaduszniki – wieś w Polsce położona w województwie kujawsko-pomorskim, w powiecie lipnowskim, w gminie Wielgie.
Podział administracyjny.
Do 1954 roku miejscowość była siedzibą gminy Zaduszniki. W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) liczyła 624 mieszkańców. Jest trzecią co do wielkości miejscowością gminy Wielgie.
Historia.
Wieś znana wcześniej jako "Kuczyno". Nazwa "Zaduszniki" pojawia się po raz pierwszy w 1321 r., w akcie rozgraniczania diecezji płockiej i włocławskiej. W połowie XV w. dobra zadusznickie znalazły się w rękach Chodowskich i Orłowskich. W połowie XVII w. właścicielami stają się Kuczkowscy. Jeden z nich, Anzelm Wojciech Kuczkowski, był właścicielem majątku od 1818 r. Następnie Zaduszniki zmieniają właścicieli w drodze sprzedaży – w 1827 r. Wojciech Kuczkowski sprzedał je Stefanowi Paprockiemu, ten zaś Franciszkowi Zdrojewskiemu. W 1858 r. nabywa je Hipolit Dunin-Wąsowicz, który poprzez odziedziczenie Jasienia, zakup Wyczałkowa i Kamienia Kmiecego stał się posiadaczem jednego z większych majątków w tym czasie na ziemi dobrzyńskiej. W trzeciej ćwierci XIX w. wybudowano pałac. W 1921 r. w drodze licytacji Zaduszniki zostały kupione przez Gustawa Woyniłłowicza, który był ich właścicielem do 1939 r.
Po 1945 r. w pałacu urządzono szkołę, która istnieje do dziś.
Zabytki.
Według rejestru zabytków NID na listę zabytków wpisane są:

</doc>
<doc id="406621" url="https://pl.wikipedia.org/wiki?curid=406621" title="Zahacie (województwo lubelskie)">
Zahacie (województwo lubelskie)

Zahacie (do 31.12.2022 Zagacie) – wieś sołecka w Polsce położona w województwie lubelskim, w powiecie bialskim, w gminie Kodeń.
W latach 1975–1998 miejscowość należała administracyjnie do województwa bialskopodlaskiego. Według Narodowego Spisu Powszechnego (2011-03) liczyła 43 mieszkańców. Jest piętnastą co do wielkości miejscowością gminy Kodeń.
Historia.
Zahacie w drugiej połowie XIX wieku – folwark w powiece bialskim, gminie Kostomłoty, parafii Kodeń. W roku 1886 był tu 1 dom i 11 mieszkańców na 432 morgach. Dawniej własność duchowieństwa z kościoła w Kodniu.

</doc>
<doc id="406622" url="https://pl.wikipedia.org/wiki?curid=406622" title="Zagacie (województwo łódzkie)">
Zagacie (województwo łódzkie)

Zagacie – wieś w Polsce położona w województwie łódzkim, w powiecie radomszczańskim, w gminie Przedbórz.
W latach 1975–1998 miejscowość należała administracyjnie do województwa piotrkowskiego.
Wierni Kościoła rzymskokatolickiego należą do parafii św. Michała Archanioła w Pilczycy.

</doc>
<doc id="406623" url="https://pl.wikipedia.org/wiki?curid=406623" title="Zagacie (województwo małopolskie)">
Zagacie (województwo małopolskie)

Zagacie – wieś w Polsce położona w województwie małopolskim, w powiecie krakowskim, w gminie Czernichów.
W latach 1975–1998 miejscowość należała administracyjnie do województwa krakowskiego.
Miejscowość położona nad strumykiem Stracha, będącą lewobrzeżnym dopływem Wisły. Przez wieś przebiega droga powiatowa nr K2183 z Czernichowa do Liszek. Najmniejsza w gminie pod względem obszaru.
Na terenie wsi odkryto pracownię krzemieniarską oraz obozowiska z okresu paleolitu i mezolitu.
Pochodzenie nazwy.
Legenda głosi, że przejeżdżający w pobliżu wsi król został napadnięty i obrabowany. Świadkiem tego zdarzenia był bojaźliwy wieśniak, który chcąc uchronić władcę przed powrotem do Krakowa bez ubrania, dał mu swoją najlepszą sztukę bielizny. Wdzięczny król podarował chłopu ową wieś i odtąd nazwano ją Zagacie.
Inna możliwa geneza nazwy to pochodzenie od staropolskiego słowa „gać”, oznaczającego zaporę tworzącą próg wodny na rzece. Nazwa „Zagacie” oznacza „za gacią” czyli za progiem odcinającym tereny od Wisły – mogło tu chodzić o potoczny Wyźrał lub patrząc od Czernichowa o Tałachy. W latach 70 przeprowadzono referendum na wsi chcąc zmienić nazwę na Za Lasem lub na Zalas – mieszkańcy wybrali nazwę Zagacie.

</doc>
<doc id="406624" url="https://pl.wikipedia.org/wiki?curid=406624" title="Zagacie (województwo śląskie)">
Zagacie (województwo śląskie)

Zagacie – wieś w Polsce położona w województwie śląskim, w powiecie częstochowskim, w gminie Koniecpol.
W latach 1975–1998 miejscowość należała administracyjnie do województwa częstochowskiego.

</doc>
<doc id="406625" url="https://pl.wikipedia.org/wiki?curid=406625" title="Zagaje (województwo małopolskie)">
Zagaje (województwo małopolskie)

Zagaje – wieś w Polsce położona w województwie małopolskim, w powiecie krakowskim, w gminie Iwanowice.
W latach 1975–1998 miejscowość należała administracyjnie do województwa krakowskiego.

</doc>
<doc id="406627" url="https://pl.wikipedia.org/wiki?curid=406627" title="Zagaje (województwo warmińsko-mazurskie)">
Zagaje (województwo warmińsko-mazurskie)

Zagaje – wieś w Polsce położona w województwie warmińsko-mazurskim, w powiecie braniewskim, w gminie Lelkowo.
W latach 1975–1998 miejscowość należała administracyjnie do województwa elbląskiego.

</doc>
<doc id="406628" url="https://pl.wikipedia.org/wiki?curid=406628" title="Zagajnik (województwo dolnośląskie)">
Zagajnik (województwo dolnośląskie)

Zagajnik – wieś w Polsce położona w województwie dolnośląskim, w powiecie bolesławieckim, w gminie Nowogrodziec.
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Demografia.
Najmniejsza wieś gminy Nowogrodziec. Według ostatniego Narodowego Spisu Powszechnego liczyła 188 mieszkańców (31 III 2011 r.).

</doc>
<doc id="406629" url="https://pl.wikipedia.org/wiki?curid=406629" title="Zagajnik (województwo lubelskie)">
Zagajnik (województwo lubelskie)

Zagajnik – kolonia w Polsce położona w województwie lubelskim, w powiecie hrubieszowskim, w gminie Werbkowice.
W latach 1975–1998 miejscowość należała administracyjnie do województwa zamojskiego. Wieś stanowi sołectwo gminy Werbkowice. Według Narodowego Spisu Powszechnego (III 2011 r.) liczyła 53 mieszkańców i była 25. co do wielkości miejscowością gminy Werbkowice.
Według B. Czopek autorki „Nazw miejscowych dawnej Ziemi Chełmskiej i Bełskiej, (W granicach dzisiejszego państwa polskiego)” nazwa wsi pojawia się w roku 1952.

</doc>
<doc id="406630" url="https://pl.wikipedia.org/wiki?curid=406630" title="Zagaj (województwo łódzkie)">
Zagaj (województwo łódzkie)

Zagaj – wieś w Polsce, położona w województwie łódzkim, w powiecie łęczyckim, w gminie Góra Świętej Małgorzaty.
W latach 1975–1998 wieś należała administracyjnie do województwa płockiego.

</doc>
<doc id="406631" url="https://pl.wikipedia.org/wiki?curid=406631" title="Zagaj (powiat turecki)">
Zagaj (powiat turecki)

Zagaj – wieś w Polsce położona w województwie wielkopolskim, w powiecie tureckim, w gminie Dobra.
W latach 1975–1998 miejscowość należała administracyjnie do województwa konińskiego.
Przez miejscowość Zagaj przebiegała linia obrony przeciwczołgowej zbudowanej przez wojska niemieckie w czasie II wojny światowej. Nigdy nie została ona wykorzystana.

</doc>
<doc id="406632" url="https://pl.wikipedia.org/wiki?curid=406632" title="Zagony (województwo pomorskie)">
Zagony (województwo pomorskie)

Zagony (dodatkowa nazwa w j. kaszub. Zôgónë, niem. "Neufeld") – wieś w Polsce położona w województwie pomorskim, w powiecie bytowskim, w gminie Tuchomie.
W latach 1975–1998 miejscowość należała administracyjnie do województwa słupskiego.

</doc>
<doc id="406633" url="https://pl.wikipedia.org/wiki?curid=406633" title="Zagony (województwo warmińsko-mazurskie)">
Zagony (województwo warmińsko-mazurskie)

Zagony – wieś w Polsce położona w województwie warmińsko-mazurskim, w powiecie lidzbarskim, w gminie Lubomino.
W latach 1975–1998 miejscowość należała administracyjnie do województwa olsztyńskiego. Wieś znajduje się w historycznym regionie Warmia.

</doc>
<doc id="406634" url="https://pl.wikipedia.org/wiki?curid=406634" title="Zagorzyce (województwo kujawsko-pomorskie)">
Zagorzyce (województwo kujawsko-pomorskie)

Zagorzyce – wieś w Polsce położona w województwie kujawsko-pomorskim, w powiecie radziejowskim, w gminie Radziejów.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy Radziejów w BIP.
Demografia.
Według Narodowego Spisu Powszechnego (III 2011 r.) liczyła 226 mieszkańców. Jest ósmą co do wielkości miejscowością gminy Radziejów.

</doc>
<doc id="406635" url="https://pl.wikipedia.org/wiki?curid=406635" title="Zagorzyce (województwo małopolskie)">
Zagorzyce (województwo małopolskie)

Zagorzyce – wieś w Polsce położona w województwie małopolskim, w powiecie miechowskim, w gminie Miechów.
Do 1954 roku siedziba gminy Wielko-Zagórze. W latach 1975–1998 miejscowość należała administracyjnie do województwa kieleckiego.

</doc>
<doc id="406636" url="https://pl.wikipedia.org/wiki?curid=406636" title="Zagorzyce (województwo podkarpackie)">
Zagorzyce (województwo podkarpackie)

Zagorzyce – wieś w Polsce, położona w województwie podkarpackim, w powiecie ropczycko-sędziszowskim, w gminie Sędziszów Małopolski, na południe od Sędziszowa Małopolskiego, wzdłuż drogi do Wielopola Skrzyńskiego.
W latach 1975–1998 miejscowość należała administracyjnie do województwa rzeszowskiego.
Pierwsza wzmianka o tej wsi pochodzi z XIII wieku. W średniowieczu terytorium, na którym leżały Zagorzyce, nazywano „Zabrona”.
Na terenie Zagorzyc funkcjonują dwa sołectwa Zagorzyce Dolne i Zagorzyce Górne oraz dwie parafie rzymskokatolickie dekanatu Sędziszów Małopolski:

</doc>
<doc id="406637" url="https://pl.wikipedia.org/wiki?curid=406637" title="Zagorzyce (powiat staszowski)">
Zagorzyce (powiat staszowski)

Zagorzyce – wieś w Polsce położona w województwie świętokrzyskim, w powiecie staszowskim, w gminie Bogoria.
W latach 1975–1998 miejscowość należała administracyjnie do województwa tarnobrzeskiego.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Zagorzyc zawarty w tabeli 1.
Historia.
Wieś w 1629 roku należała do Pakosława Lipnickiego, podobnie jak sąsiednia wieś Wysoki Małe. Według rejestru poborowego powiatu sandomierskiego z 1629 roku we wsi tej mieszkało: 5 chłopów, którzy gospodarowali na 1 i 1/4 łana i płacili 5 florenów podatku; 2 ogrodników z ogrodami, którzy płacili 1 floren i 20 groszy podatku; 1 komornik ubogi, który płacił 8 groszy poboru; 1 rzemieślnik płacący 16 groszy podatku; oraz płacono z pół łana ziemi wykorzystywanej do produkcji rolnej na potrzeby propinacyjne, 1 floren i 16 groszy poboru. Razem oddano 7 florenów i 26 groszy poboru.
W Słowniku geograficznym z 1895 roku opisane jako wieś i folwark, należące do powiatu sandomierskiego, gminy Górki i parafii Szczeglice, oddalone o 28 wiorst od Sandomierza. W 1827 roku liczyły 18 domów i 28 mieszkańców, zaś w 1895 roku 22 domy i 116 mieszkańców.

</doc>
<doc id="406638" url="https://pl.wikipedia.org/wiki?curid=406638" title="Zagorzyn (województwo małopolskie)">
Zagorzyn (województwo małopolskie)

Zagorzyn – wieś w Polsce położona w województwie małopolskim, w powiecie nowosądeckim, w gminie Łącko. W latach 1975–1998 miejscowość należała administracyjnie do województwa nowosądeckiego.
Miejscowość znajduje się na południowych krańcach Beskidu Wyspowego. Pola i zabudowania rozłożone są w dolinie potoku Czarna Woda i u południowych podnóży wzniesień Skalica (623 m) i Piechówka (623 m) oraz na północnym stoku pasma Byniowej (Połom 688 m n.p.m.). Przez Zagorzyn przechodzi droga z Łącka do Woli Kosnowej.
W Zagorzynie znajduje się Zespół Szkolno-Gimnazjalny oraz działa Ochotnicza Straż Pożarna.
Ochotnicza Straż Pożarna.
Ochotnicza Straż Pożarna w Zagorzynie powstała w 1935 roku i włączoną do Krajowego systemu ratowniczo-gaśniczego posiada na wyposażeniu cztery samochody bojowe tj. SLRr Nissan Pickup, Jelcz 325 GCBA 6/32 oraz Mercedes Benz 1120 GBARt 2/20 oraz SLBUs Opel Vivaro.
Części wsi.
Integralne części wsi Zagorzyn: 

</doc>
<doc id="406639" url="https://pl.wikipedia.org/wiki?curid=406639" title="Zagorzyn (województwo wielkopolskie)">
Zagorzyn (województwo wielkopolskie)

Zagorzyn – wieś w Polsce położona w województwie wielkopolskim, w powiecie kaliskim, w gminie Blizanów.
W latach 1975–1998 miejscowość należała administracyjnie do województwa kaliskiego.

</doc>
<doc id="406640" url="https://pl.wikipedia.org/wiki?curid=406640" title="Zagórki (województwo łódzkie)">
Zagórki (województwo łódzkie)

Zagórki – wieś w Polsce położona w województwie łódzkim, w powiecie poddębickim, w gminie Pęczniew nad zbiornikiem Jeziorsko. 
W latach 1975–1998 miejscowość należała administracyjnie do województwa sieradzkiego.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="406641" url="https://pl.wikipedia.org/wiki?curid=406641" title="Zagórki (powiat słupski)">
Zagórki (powiat słupski)

Zagórki (kaszb. Zôgórczi, niem. Sagerke) – wieś sołecka w Polsce, położona w województwie pomorskim, w powiecie słupskim, gminie Kobylnica. 
W latach 1975–1998 należała do województwa słupskiego.
W 1997 roku stała się miejscem akcji filmu dokumentalnego "Arizona" (reż. Ewa Borzęcka), pokazującego Zagórki jako wieś, w której – po upadku PGR – ludzie nie potrafili odnaleźć się w nowej rzeczywistości. 
Toponimia.
Nazwa wsi jest nazwą topograficzną – pochodzi od wyrażenia przyimkowego „za górką”. W latach 1937–1945 wieś nazywała się Brackenberg, a wcześniej – Sagerke.
Geografia.
Zagórki leżą w gminie Kobylnica (woj. pomorskie, pow. słupski), w odległości około 17 km w kierunku południowo-zachodnim od Słupska i kilometra od linii kolejowej nr 405 Piła – Ustka. Najbliższe miejscowości to:
Zagórki leżą na płaskim terenie Równiny Sławieńskiej. Znajdują się na nim grunty orne. W pobliżu znajdują się eksploatowane złoża kruszywa naturalnego (piaski, żwiry).
Historia.
Pierwsza znana wzmianka o Zagórkach została zamieszczona w liście lennym z 1529 roku, w którym stwierdzono, że wieś od 1470 roku należy do rodziny Boehnów. W 1529 roku część wsi została sprzedana von Belowi, a w 1746 roku – odkupiona przez Boehnów.
W 1717 roku we wsi mieszkało trzech gospodarzy, w 1784 roku było w niej 17 chałup. W 1914 roku folwark miał 677 ha ziemi, w tym 278 ha gruntów ornych i sadów. Do wybuchu II wojny światowej majątek został powiększy do 1009 ha.
W 1945 roku niemieccy mieszkańcy Zagórek zostali przesiedleni za Odrę, a do wsi przybyli osadnicy z kresów. Majątek Boehnów został upaństwowiony i utworzono Państwowe gospodarstwo rolne, które istniało do 1990 roku. W 1952 roku utworzono sołectwo Zagórki (jego granic nie zmieniono).
W 1997 roku we wsi Zagórki zrealizowano film dokumentalny w reżyserii Ewy Borzęckiej, "Arizona".
Kultura, oświata i sport.
W miejscowości Zagórki nie ma szkoły, świetlicy wiejskiej ani stowarzyszenia sportowego (jednoklasowa szkoła działała przed II wojną światową). Najbliższa szkoła podstawowa znajduje się w Kończewie.
Zabytki i obiekty turystyczne.
Na terenie miejscowości znajdują się następujące zabytki:
Obiekty te budzą małe zainteresowanie turystów, prawdopodobnie ze względu na ich bardzo zły stan techniczny i trudności z zakwaterowaniem. Jedyne w gminie Kobylnica bazy noclegowe znajdują się w Sycewicach i Kobylnicy. Turyści, jeżdżący do Zagórek, przybywają tu tylko po to, by zobaczyć miejsce akcji filmu Arizona.

</doc>
<doc id="406642" url="https://pl.wikipedia.org/wiki?curid=406642" title="Zagórnik (województwo lubelskie)">
Zagórnik (województwo lubelskie)

Zagórnik – wieś w Polsce położona w województwie lubelskim, w powiecie chełmskim, w gminie Dubienka.
W latach 1975–1998 miejscowość należała administracyjnie do województwa chełmskiego. Wieś stanowi sołectwo gminy Dubienka. Według Narodowego Spisu Powszechnego (III 2011 r.) liczyła 31 mieszkańców i była trzynastą co do wielkości miejscowością gminy Dubienka.

</doc>
<doc id="406643" url="https://pl.wikipedia.org/wiki?curid=406643" title="Zagórzany (województwo świętokrzyskie)">
Zagórzany (województwo świętokrzyskie)

Zagórzany – wieś w Polsce położona w województwie świętokrzyskim, w powiecie buskim, w gminie Solec-Zdrój.
W latach 1975–1998 miejscowość należała administracyjnie do województwa kieleckiego.
Historia.
Wieś wymieniona w dokumencie z 1232 roku opisującym wsie oddające dziesięcinę klasztorowi w Sulejowie z nadania Fulkona arcybiskupa gnieźnieńskiego.
Gniazdo rodowe rodu Hinków herbu Topór.
W połowie XIV wieku (Akta proszowskie z 1383 r.) wspomina się o Mikołaju z Gorynic, który jeszcze pisząc się jako Mikołaj z Zagórzan, był burgrabią krakowskim w 1405 roku. Synowie jego to: Hinek i Jan. Hinek piszący się w 1419 roku z Zagórzan, następnie już 1420 r. z Gorynic. Natomiast Jan używał Zagórzan jako swoje siedlisko rodowe. Pozostawił czterech synów pozostających dziedzicami Zagórzan za czasów Długosza. Oprócz tego Hinek był dziedzicem Kuchar, a Maciej–Żegocina i Hinkowa
Zbigniew, Stanisław i Maciej, sprzedali Zagórzany Gnojeńskiemu, co oprotestowała w roku 1509 ich siostra Anna Kołaczkowska.
W 1579 roku właścicielką wsi była pani Gnojeńska. Miała ona sześciu kmieci na 3 łanach ziemi, zagrodnika i ośmiu chałupników.
W roku 1827 było tu 18 domów i 78 mieszkańców
W roku 1881 wieś i folwark należący do gminy Zborów, parafii Ostrowce.

</doc>
<doc id="406644" url="https://pl.wikipedia.org/wiki?curid=406644" title="Zagórze (województwo podlaskie)">
Zagórze (województwo podlaskie)

Zagórze – wieś w Polsce położona w województwie podlaskim, w powiecie sokólskim, w gminie Korycin.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość należała administracyjnie do województwa białostockiego.
Przez miejscowość przebiega droga krajowa nr 8.
Miejscowość zamieszkana przez ok. 100 osób. 
Wierni kościoła rzymskokatolickiego należą do parafii Znalezienia i Podwyższenia Krzyża Świętego w Korycinie.

</doc>
<doc id="406645" url="https://pl.wikipedia.org/wiki?curid=406645" title="Zagórze (powiat kamieński)">
Zagórze (powiat kamieński)

Zagórze (do 1945 niem. "Sager") – wieś w północno-zachodniej Polsce położona, w województwie zachodniopomorskim, w powiecie kamieńskim, w gminie Wolin, nad wschodnim brzegiem cieśniny Głęboki Nurt.
Położenie.
W latach 1975–1998 miejscowość należała administracyjnie do województwa szczecińskiego.
Farma Wiatrowa „Zagórze”.
W 2003 roku w Zagórzu otwarto największą wówczas w Polsce farmę wiatrową „Zagórze”. 4 lata później wybudowano drugą farmę – Lake Ostrowo. Łącznie na obu tych farmach znajdują się 32 elektrownie wiatrowe. Z wyżej położonych punktów Zagórza widoczna jest jeszcze trzecia farma – wybudowana w 2008 roku, znajdująca się w pobliżu drogi do Kamienia Pomorskiego, Farma Wiatrowa „Śniatowo”.

</doc>
<doc id="406646" url="https://pl.wikipedia.org/wiki?curid=406646" title="Zagórzyce (województwo dolnośląskie)">
Zagórzyce (województwo dolnośląskie)

Zagórzyce – wieś w Polsce położona w województwie dolnośląskim, w powiecie wołowskim, w gminie Wołów.
Podział administracyjny.
W latach 1975–1998 miejscowość należała administracyjnie do województwa wrocławskiego.
Historia.
Jedna z najstarszych wsi w okolicy wymieniana w kronice z 1175 roku. Miejscowość została wymieniona w staropolskiej, zlatynizowanej formie "Zagoriza" w łacińskim dokumencie wydanym 10 sierpnia 1201 przez kancelarię papieża Innocentego III wydanym w Segni. W dokumencie z 1217 roku wydanym przez biskupa wrocławskiego Lorenza miejscowość wymieniona jest jako "„Zagorici”"

</doc>
<doc id="406647" url="https://pl.wikipedia.org/wiki?curid=406647" title="Zagórzyce (województwo łódzkie)">
Zagórzyce (województwo łódzkie)

Zagórzyce – wieś w Polsce położona w województwie łódzkim, w powiecie poddębickim, w gminie Poddębice.
Wieś Zagorzyce własność opactwa cystersów w Sulejowie położona była w końcu XVI wieku w powiecie łęczyckim województwa łęczyckiego.
W latach 1975–1998 miejscowość należała administracyjnie do województwa sieradzkiego.

</doc>
<doc id="406648" url="https://pl.wikipedia.org/wiki?curid=406648" title="Zagórzyce (województwo zachodniopomorskie)">
Zagórzyce (województwo zachodniopomorskie)

Zagórzyce (niem. " Saagen ") – wieś sołecka w Polsce położona w województwie zachodniopomorskim, w powiecie łobeskim, w gminie Łobez. Według danych z 29 września 2014 r. wieś miała mieszkańców 148 mieszkających w 31 domach.
W latach 1818-1945 wieś administracyjnie należała do powiatu reskiego ("Landkreis Regenwalde") z siedzibą do roku 1860 w Resku, a następnie w Łobzie i liczyła mieszkańców w roku 1933 - 248, a w roku 1939 - 233.
W latach 1975–1998 miejscowość należała administracyjnie do województwa szczecińskiego.
Pierwsza wzmianka o wsi pochodzi z XIV w. We wsi znajduje się kościół z XIX w., folwark i niewielki park krajobrazowy z drugiej połowy XIX w.
Kościół o wysokości 7 m zbudowany został z kamienia narzutowego, zaprojektowano go na planie prostokąta z dobudowaną zakrystią. Wewnątrz znajduje się obraz patrona kościoła św. Marcina oraz oryginalne dziewiętnastowieczne ławki. Od strony zachodniej usytuowano drewnianą emporę chórową. Kościół poświęcono 11.11.1945 r. pw. św. Marcina Biskupa z Tours. Przy świątyni zlokalizowany jest cmentarz komunalny, dawniej ewangelicki, założony w 2 poł. XIX w. Tu znajduje się murowana dzwonnica, wzniesiona po 1945 r. We wsi stoi pomnik poświęcony mieszkańcom Zagórzyc, którzy zginęli podczas I wojny światowej, gdzie znana jest pełna lista 13 poległych mieszkańców tej miejscowości.

</doc>
<doc id="406649" url="https://pl.wikipedia.org/wiki?curid=406649" title="Zagroby (województwo łódzkie)">
Zagroby (województwo łódzkie)

Zagroby – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość należała administracyjnie do województwa płockiego.
Integralnymi częściami Zagrobów są: Kędziory, Kozanki i Leśne.

</doc>
<doc id="406650" url="https://pl.wikipedia.org/wiki?curid=406650" title="Zagroby (województwo mazowieckie)">
Zagroby (województwo mazowieckie)

Zagroby – wieś w Polsce położona w województwie mazowieckim, w powiecie kozienickim, w gminie Magnuszew.
Wierni kościoła rzymskokatolickiego należą do parafii Narodzenia Najświętszej Maryi Panny w Rozniszewie.
Historia.
Wieś szlachecka położona była w drugiej połowie XVI wieku w powiecie wareckim ziemi czerskiej województwa mazowieckiego. 
W latach 1576-1819 właścicielami wsi Zagroby byli Giżyccy (herbu Gozdawa).
1603 - wieś należała do niewielkiej parafii Rozniszew. Dziesięcina z folwarku i wsi należały do uposażenia plebanii w Rozniszewie.
1795 rok III rozbiór Polski - wieś znalazła się w zaborze austriackim.
W latach 1975–1998 miejscowość należała administracyjnie do województwa radomskiego.

</doc>
<doc id="406651" url="https://pl.wikipedia.org/wiki?curid=406651" title="Zagroby (województwo podlaskie)">
Zagroby (województwo podlaskie)

Zagroby – wieś w Polsce położona w województwie podlaskim, w powiecie łomżyńskim, w gminie Śniadowo.
Przez miejscowość przepływa rzeka Łomżyczka, dopływ Narwi.
Wierni kościoła rzymskokatolickiego należą do parafii św. Wojciecha Biskupa i Męczennika w Szczepankowie.
Historia.
W latach 1921 – 1939 wieś leżała w województwie białostockim, w powiecie łomżyńskim, w gminie Szczepankowo.
Według Powszechnego Spisu Ludności z 1921 roku wieś zamieszkiwało 99 osób w 14 budynkach mieszkalnych. Miejscowość należała do parafii rzymskokatolickiej w Szczepankowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="406652" url="https://pl.wikipedia.org/wiki?curid=406652" title="Zajączki (województwo podlaskie)">
Zajączki (województwo podlaskie)

Zajączki – wieś w Polsce położona w województwie podlaskim, w powiecie białostockim, w gminie Juchnowiec Kościelny.
W latach 1975–1998 miejscowość należała administracyjnie do województwa białostockiego.
We wsi znajduje się prawosławna kaplica-sanktuarium pod wezwaniem Kazańskiej Ikony Matki Bożej, należąca do parafii w Kożanach.
Wierni kościoła rzymskokatolickiego należą do parafii Niepokalanego Poczęcia Najświętszej Maryi Panny w Tryczówce.

</doc>
<doc id="406653" url="https://pl.wikipedia.org/wiki?curid=406653" title="Zajączki (powiat ostródzki)">
Zajączki (powiat ostródzki)

Zajączki (niem. "Haasenberg") – osada w Polsce położona w województwie warmińsko-mazurskim, w powiecie ostródzkim, w gminie Ostróda.
W latach 1975–1998 miejscowość należała administracyjnie do województwa olsztyńskiego.
Wieś, położona nad rzeką Gizelą, w granicach Parku Krajobrazowego Wzgórz Dylewskich. 
Historia.
Tereny osadnictwa od czasów średniowiecza, gdy ludność z terenu Mazowsza zbudowała tu gród obronny. Wieś wzmiankowana w dokumentach już w roku 1328 jako wieś rycerska. W czasach krzyżackich wieś pojawia się w dokumentach w roku 1328, podlegała pod komturię w Ostródzie, były to dobra rycerskie o powierzchni 40 włók.
Zabytki.
Na południe od wsi znajdują się ziemne wały będące pozostałością średniowiecznym grodzisku, dawniej wiązanym ze wzmiankowanym w źródłach pisanych grodem "Sassenpils" (gród Sasinów), datowanym na XII-XIII wiek, jednak badania archeologiczne z 2006 roku wykazały, że gród ten został zbudowany przez Słowian i miał za zadanie ochraniać Ziemię lubawską przed najazdami pruskiego plemienia Sasinów. Zdobienie naczyń znalezionych na grodzisku przez archeologów nawiązują do tradycji garncarstwa z terenów Mazowsza, zwłaszcza w przypadku zastosowania strefowego, pasmowego zdobienia naczyń. Analogie odnaleźć można też na licznych słowiańskich stanowiskach z terenu ziemi chełmińskiej takich jak Osiek Rypiński, Osieczek (gm. Książki) czy Jedwabno (gm. Lubicz). Grodzisko w Zajączkach znajduje się w dolinie rzeki Gizeli, na południe od wsi Zajączki tuż przy wsi Zakurzewo. 

</doc>
<doc id="406654" url="https://pl.wikipedia.org/wiki?curid=406654" title="Zajączkowo (województwo kujawsko-pomorskie)">
Zajączkowo (województwo kujawsko-pomorskie)

Zajączkowo – wieś w Polsce położona w województwie kujawsko-pomorskim, w powiecie toruńskim, w gminie Chełmża.
W latach 1975–1998 miejscowość należała administracyjnie do województwa toruńskiego. Według Narodowego Spisu Powszechnego (III 2011 r.) liczyła 156 mieszkańców. Jest dwudziestą co do wielkości miejscowością gminy Chełmża.
Obiekty zabytkowe.
Znajdują się tu ruiny gotyckiego kościoła św. Jana Chrzciciela z XIII w. Jednonawowa świątynia z gotyckim portalem, zakrystią od północy, kruchtą od południa, dwoma szczytami od strony wschodniej i zachodniej. Do jej budowy użyto ociosanych polnych kamieni, spajanych zaprawą wapienną. Kościół był kryty dwuspadowym dachem, a zakrystia drewnianym daszkiem. Od strony zachodniej na dachu znajdowała się niewielka wieżyczka, na której wisiały trzy dzwony. Ostatnią mszę odprawiono w 1834 r., a w 1865 r., na polecenie rządu pruskiego, rozpoczęto rozbiórkę mimo sprzeciwu biskupa. Obok ruin stoi tablica, na której jest przedstawiony wygląd kościoła z lat świetności.

</doc>
<doc id="406655" url="https://pl.wikipedia.org/wiki?curid=406655" title="Zajączkowo (województwo podlaskie)">
Zajączkowo (województwo podlaskie)

Zajączkowo – wieś w Polsce położona w województwie podlaskim, w powiecie suwalskim, w gminie Bakałarzewo.
W latach 1975–1998 miejscowość należała administracyjnie do województwa suwalskiego.
W 1827 roku znajdowało się tu 19 domów 114 mieszkańców. Wieś należała do parafii bakałarzewskiej. W 1891 roku obszar miejscowości Zajączkowo obejmował łącznie 592 morgi. 
Wierni kościoła rzymskokatolickiego należą do parafii Matki Bożej Częstochowskiej w Żylinach.

</doc>
<doc id="406656" url="https://pl.wikipedia.org/wiki?curid=406656" title="Zajączkowo (województwo zachodniopomorskie)">
Zajączkowo (województwo zachodniopomorskie)

Zajączkowo (niem. "Alt Sanskow") – wieś w Polsce położona w województwie zachodniopomorskim, w powiecie świdwińskim, w gminie Połczyn-Zdrój. W 2011 roku liczba mieszkańców we wsi Zajączkowo wynosiła 183.

</doc>
<doc id="406657" url="https://pl.wikipedia.org/wiki?curid=406657" title="Zajączków (województwo dolnośląskie)">
Zajączków (województwo dolnośląskie)

Zajączków (niem. "Haasenau") – wieś w Polsce położona w województwie dolnośląskim, w powiecie trzebnickim, w gminie Oborniki Śląskie.
Podział administracyjny.
W latach 1975–1998 miejscowość należała administracyjnie do województwa wrocławskiego.
Położenie.
Wieś sąsiaduje terytorialnie od północy z Pęgowem, od południa z Szewcami, od wschodu z Ozorowicami, od zachodu z Kotowicami, Paniowicami. Z uwagi na bliskie położenie wsi od Wrocławia, miejscowości w ostatnich czasach znacznie się rozbudowuje.
Zajączków i film.
W Zajączkowie, w 1978 roku, w obecnym Centrum Aktywności Lokalnej nagrywany był film Zmory na podstawie powieści Emila Zegadłowicza, w reżyserii Wojciecha Marczewskiego.
Aktywność mieszkańców.
W miejscowości działa Stowarzyszenie Mieszkańców Zajączkowa "Razem". Stowarzyszenie wprowadziło m.in. wizerunek Aktywnego Zająca przyznawanego mieszkańcom. W wielu publicznych miejscach jak i prywatnych posesjach widoczna jest jego postać. Betonowe Zające są charakterystyczne dla regionu i przyciągają uwagę osób przejeżdżających przez miejscowość.

</doc>
<doc id="406658" url="https://pl.wikipedia.org/wiki?curid=406658" title="Zajączków (województwo lubelskie)">
Zajączków (województwo lubelskie)

Zajączków – wieś w Polsce położona w województwie lubelskim, w powiecie opolskim, w gminie Opole Lubelskie.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Opole Lubelskie.
Historia.
Zajączków w wieku XIX stanowił folwark w ówczesnym powiecie nowoaleksandryjskim, gminie i parafii Opole, odległy 36 wiorst od Puław, Folwark posiadał także cegielnię i pokłady wapienia. W roku 1827 spisano tu tylko 4 domy i 23 mieszkańców. W roku 1888 folwark Zajączków oddzielony został od dóbr Opole, poosiadał wówczas rozległość 508 mórg.
1 lipca 1990 część wsi Zajączków o powierzchni 29 ha włączono do Opola Lubelskiego.

</doc>
<doc id="406659" url="https://pl.wikipedia.org/wiki?curid=406659" title="Zajączków (województwo łódzkie)">
Zajączków (województwo łódzkie)

Zajączków – wieś w Polsce położona w województwie łódzkim, w powiecie opoczyńskim, w gminie Mniszków.
Do 1954 roku istniała gmina Zajączków. W latach 1975–1998 miejscowość należała administracyjnie do województwa piotrkowskiego.
Wieś jest siedzibą rzymskokatolickiej parafii Najświętszego Serca Jezusowego w Zajączkowie.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="406660" url="https://pl.wikipedia.org/wiki?curid=406660" title="Zajączków (województwo mazowieckie)">
Zajączków (województwo mazowieckie)

Zajączków (do 31 grudnia 2002 "Stary Zajączków") – wieś w Polsce położona w województwie mazowieckim, w powiecie lipskim, w gminie Chotcza. Leży na prawym brzegu Iłżanki.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
Około 11 stycznia 1943 okupanci niemieccy zamordowali w Zajączkowie siedmioro Polaków podejrzewanych o udzielanie pomocy Żydom, w tym wdowę Stanisławę Wołowiec i jej cztery córki.
1 stycznia 2003 nastąpiła zmiana nazwy wsi ze "Stary Zajączków" na "Zajączków".
Wierni kościoła rzymskokatolickiego należą do parafii św. Tekli w Tymienicy.

</doc>
<doc id="406661" url="https://pl.wikipedia.org/wiki?curid=406661" title="Zajączków (województwo świętokrzyskie)">
Zajączków (województwo świętokrzyskie)

Zajączków – wieś w Polsce, położona w województwie świętokrzyskim, w powiecie kieleckim, w gminie Piekoszów.
Do 1954 roku siedziba gminy Zajączków. W latach 1975–1998 wieś należała administracyjnie do województwa kieleckiego.
Przez wieś przechodzi żółty szlak turystyczny z Wiernej Rzeki do Chęcin oraz niebieska ścieżka rowerowa do Piekoszowa.
Historia.
Zajączków to miejscowość o najstarszym rodowodzie w Gminie Piekoszów. Już w roku 1306 późniejszy król Władysław Łokietek obdarował biskupa krakowskiego Jana Muskatę zamkiem chęcińskim i 11 wsiami – m.in. Zajączkowem. W 1554 r. król Zygmunt August wydzielił Zajączków (królewską wieś) ze starostwa Chęcińskiego, a także Wesołą, Miedziankę i Gałęzice, i utworzył z nich dzierżawę, przekazując ją Hieronimowi Szafrańcowi, a potem jego synom Piotrowi i Janowi. W XVIII wieku dzierżawa Zajączków była w rękach Marianny Ewy Męcińskiej Małachowskiej, żony Mikołaja, a od roku 1789 następcą został książę Stanisław Poniatowski, podskarbi wielki Wielkiego Księstwa Litewskiego – ojciec króla Stanisława Augusta Poniatowskiego.
W Zajączkowie, w drodze z Chęcin do Małogoszcza, stacjonował oddział Czengierego, przed pamiętną bitwą. Zwłoka ta umożliwiła wymknięcie oddziałów Langiewicza z okrążenia. W roku 1914 po rzece Łośnej przebiegał front, w Zajączkowie zaś stacjonowały wojska rosyjskie. Po odzyskaniu niepodległości w 1918 roku Zajączków był aż do 1972 roku siedzibą gminy, do której należały również wsie: Wesoła, Lesica i Gałęzice.
W szkole podstawowej w Zajączkowie i we wsi w 1956 r. kręcono film "Tajemnica dzikiego szybu" z braćmi Damięckimi w rolach głównych. W filmie tym nazwa wsi Zajączków została zmieniona na Wilczków.
W Zajączkowie mieści się siedziba Ochotniczej Straży Pożarnej powstałej w 1943 roku, biblioteka gminna i Szkoła Podstawowa im. Bohaterów Powstania Styczniowego.

</doc>
<doc id="406662" url="https://pl.wikipedia.org/wiki?curid=406662" title="Zajezierze (województwo kujawsko-pomorskie)">
Zajezierze (województwo kujawsko-pomorskie)

Zajezierze – wieś w Polsce położona w województwie kujawsko-pomorskim, w powiecie inowrocławskim, w gminie Gniewkowo.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 271 mieszkańców. Jest dwunastą co do wielkości miejscowością gminy Gniewkowo.

</doc>
<doc id="406663" url="https://pl.wikipedia.org/wiki?curid=406663" title="Zajezierze (województwo mazowieckie)">
Zajezierze (województwo mazowieckie)

Zajezierze – wieś w Polsce położona w województwie mazowieckim, w powiecie kozienickim, w gminie Sieciechów. Jest największą wsią w gminie.
Położona jest w dolinie środkowej Wisły na jej lewym brzegu, naprzeciw miasta Dęblin, od którego jest oddzielona dwoma mostami, drogowym i kolejowym. Przez wieś przebiega droga krajowa nr 48 jak również szlak kolejowy nr 26 Łuków – Radom – stacja kolejowa Zajezierze koło Dęblina.
W latach 1957–1975 miejscowość jako gromada należała administracyjnie do powiatu kozienickiego będącego częścią województwa kieleckiego.
Natomiast w latach 1975–1998 miejscowość należała do województwa radomskiego.
Wieś jest siedzibą rzymskokatolickiej parafii Matki Bożej Nieustającej Pomocy.
Wartości przyrodnicze i krajobrazowe.
Wieś położona jest w zakolu utworzonym przez środkową Wisłę. Rozległe nadwiślańskie łęgi chronione w Europejskiej Sieci Ekologicznej Natura 2000 jako obszar specjalnej ochrony (OSO) sygnowany "PLB140004 Dolina Środkowej Wisły" są istotną zaletą środowiskową tej okolicy. Jest to ostoja ptaków wodno-błotnych. Również siedlisko ryb słodkowodnych i wielu innych drobnych zwierząt.
Ten odcinek Wisły zachowuje charakter rzeki roztokowej, z licznymi wyspami w formie łach piaszczystych lub porośniętych roślinnością, zaroślami wierzbowymi i topolowymi. Pobliskie brzegi rzeki zajmują często zarośla wikliny, niekiedy łąki i pastwiska. Są tu również fragmenty lasów łęgowych.
Tereny Zajezierza pozostawały i pozostają ciągle w zasięgu wód powodziowych, które podczas zalewu nanoszą i osadzają żyzny muł. Interesujący krajobraz ukształtowany został w przeszłości zmianami koryta rzeki Wisły.
Sport.
We wsi działa, założony w 2000 r., klub piłkarski WKS Zajezierze. W sezonie 2019/2020 gra w klasie B w grupie Radom I

</doc>
<doc id="406665" url="https://pl.wikipedia.org/wiki?curid=406665" title="Zajezierze (województwo pomorskie)">
Zajezierze (województwo pomorskie)

Zajezierze (dawniej niem. "Hintersee") – wieś w Polsce położona w województwie pomorskim, w powiecie sztumskim, w gminie Sztum.
Wieś szlachecka położona była w II połowie XVI wieku w województwie malborskim. W latach 1975–1998 miejscowość należała administracyjnie do województwa elbląskiego.
Zabytki.
Inne miejscowości o nazwie Zajezierze: Zajezierze

</doc>
<doc id="406666" url="https://pl.wikipedia.org/wiki?curid=406666" title="Zajezierze (województwo warmińsko-mazurskie)">
Zajezierze (województwo warmińsko-mazurskie)

Zajezierze (niem. "Seegertswalde") – wieś w Polsce położona w województwie warmińsko-mazurskim, w powiecie ostródzkim, w gminie Małdyty. W roku 1973 wieś i majątek Zajezierze należały do powiatu morąskiego, gmina i poczta Małdyty. W latach 1975–1998 miejscowość należała administracyjnie do województwa olsztyńskiego.
W pobliżu wsi (ok. 1 km na północny zachód) znajduje się rezerwat torfowiskowy „Zielony Mechacz” (powierzchnia 95 ha). Występuje tu malina moroszka.
Historia.
Wieś wzmiankowana w dokumentach z roku 1301 i 1305, jako wieś czynszowa na 60 włókach. Pierwotna nazwa wsi – "Segehardiswald". Ponownie wieś wzmiankowana w dokumentach z 1476 r. jako wieś czynszowa na 63 włókach. W tym roku Zakon Krzyżacki oddał w zastaw za sumę 568 guldenów węgierskich jednemu z dowódców wojsk zaciężnych – Kacprowi Sackowi. Trzy lata wcześniej inny Henryk Sack (prawdopodobnie krewny) otrzymał wieś Bożęcin (w tym czasie do tej wsi należało 70 włók ziemi).
Kościół wybudowano w 1400, później był filią parafii w Wilamowie. Nowy kościół wybudowano w 1656, przebudowano w 1866 w stylu neogotyckim, na wysokim dachu centralnie osadzona latarenka, ołtarz główny neogotycki.
W roku 1648 Fryderyk von Schlieben (starosta tylżycki) sprzedał swoje dobra Krzysztofowi von Houwaldowi za sumę 5 tys. florenów polskich. Dobra te obejmowały Małdyty, wieś Zajezierze, folwark Fiugajki i młyn wodny Czulpa.
W roku 1782 we wsi odnotowano 25 domów (dymów), natomiast w 1858 w 11 gospodarstwach domowych było 139 mieszkańców. W latach 1937–1939 było we wsi 775 mieszkańców.
Szkoła we wsi została założona na początku XVIII w. Przed 1945 r. była to szkoła trzyklasowa, a uczęszczały do niej także dzieci z Małdyt, Fiugajek, Górek i Sopli.

</doc>
<doc id="406667" url="https://pl.wikipedia.org/wiki?curid=406667" title="Zajezierze (województwo zachodniopomorskie)">
Zajezierze (województwo zachodniopomorskie)

Zajezierze (niem. "Schönwalde") – wieś sołecka w północno-zachodniej Polsce położona w województwie zachodniopomorskim, w powiecie łobeskim, w gminie Łobez nad jeziorem Nowe Zajezierze. Według danych z 29 września 2014 r. wieś miała mieszkańców 197 mieszkających w 36 domach.
W latach 1818-1945 wieś administracyjnie należała do powiatu reskiego ("Landkreis Regenwalde") z siedzibą do roku 1860 w Resku, a następnie w Łobzie i liczyła mieszkańców w roku 1933 – 401, a w roku 1939 – 377.
W latach 1945-54 siedziba gminy Zajezierze. W latach 1975–1998 miejscowość należała administracyjnie do województwa szczecińskiego.
Drewnianą dzwonnicę z dzwonem wybudowano na miejscowym cmentarzu w roku 1613.
We wsi znajduje się kościół parafialny, którego budowę ukończono 14.12.1845 r. za sprawą Carla Regenspruga, a mistrz ciesielski Kopke kierował pracami przy jego budowie. Kościół zbudowano z kamienia łupanego w stylu neoromańskim. W roku 1845 Georg Theodor Neuman był właścicielem miejscowego folwarku, a w roku 1939 właścicielem był Walter Koller.
W miejscowości znajduje się pałac rodu Borków z XVII w., który to ród był właścicielem wsi od średniowiecza (wybudowali tu warowny zamek) aż do roku 1778, park krajobrazowy przy pałacu, sztuczne jezioro Nowe Zajezierze. Z rodu Borków urodziły się tutaj następujące osoby: Ernst Heinrich, Friedrich Wilhelm i Philippine von Borcke. Nowym właścicielem pałacu został ród Rosenberg-Gruszczyński, którego przedstawicielem był August von Rosenberg-Gruszczyński (1770-1836) i urodzone w Zajezierzu jego córki Doris (1803-1867) i Amanda (1796-1867).
W miejscowości, tuż obok kościoła znajduje się pomnik poświęcony mieszkańcom wsi poległym na I wojnie światowej, gdzie znane są nazwiska poległych dwóch osób.
W okolicy znajduje się najwyższe w gminie wzgórze morenowe o wysokości 139,3 m n.p.m.
Zobacz też.
Zajezierze

</doc>
<doc id="406668" url="https://pl.wikipedia.org/wiki?curid=406668" title="Zajeziorze (gmina Kikół)">
Zajeziorze (gmina Kikół)

Zajeziorze – wieś w Polsce położona w województwie kujawsko-pomorskim, w powiecie lipnowskim, w gminie Kikół.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 230 mieszkańców. Jest, wespół ze wsią Trutowo (230 mieszkańców), jedenastą co do wielkości miejscowością gminy Kikół.

</doc>
<doc id="406669" url="https://pl.wikipedia.org/wiki?curid=406669" title="Zajeziorze (powiat sandomierski)">
Zajeziorze (powiat sandomierski)

Zajeziorze – wieś w Polsce położona w województwie świętokrzyskim, w powiecie sandomierskim, w gminie Samborzec.
W latach 1975–1998 miejscowość należała administracyjnie do województwa tarnobrzeskiego.
We wsi znajduje się jednostka Ochotniczej Straży Pożarnej.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Zajeziorza zawarty w tabeli 1.

</doc>
<doc id="406670" url="https://pl.wikipedia.org/wiki?curid=406670" title="Zakącie (województwo lubelskie)">
Zakącie (województwo lubelskie)

Zakącie – wieś w Polsce położona w województwie lubelskim, w powiecie lubelskim, w gminie Borzechów.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Borzechów. Według Narodowego Spisu Powszechnego z roku 2011 wieś liczyła 40 mieszkańców.

</doc>
<doc id="406671" url="https://pl.wikipedia.org/wiki?curid=406671" title="Zakącie (województwo mazowieckie)">
Zakącie (województwo mazowieckie)

Zakącie – wieś w Polsce położona w województwie mazowieckim, w powiecie garwolińskim, w gminie Garwolin.
W latach 1975–1998 miejscowość należała administracyjnie do województwa siedleckiego.
Wierni Kościoła rzymskokatolickiego należą do parafii św. Izydora w Marianowie.

</doc>
<doc id="406672" url="https://pl.wikipedia.org/wiki?curid=406672" title="Zakrzewek (województwo mazowieckie)">
Zakrzewek (województwo mazowieckie)

Zakrzewek – wieś w Polsce położona w województwie mazowieckim, w powiecie ostrowskim, w gminie Ostrów Mazowiecka.
W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii św. Anny w Jelonkach.
Linki zewnętrzne.
 

</doc>
<doc id="406673" url="https://pl.wikipedia.org/wiki?curid=406673" title="Zakrzew-Kolonia (województwo lubelskie)">
Zakrzew-Kolonia (województwo lubelskie)

Zakrzew-Kolonia – kolonia w Polsce położona w województwie lubelskim, w powiecie lubelskim, w gminie Zakrzew.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Zakrzew. Według Narodowego Spisu Powszechnego z roku 2011 wieś liczyła 152 mieszkańców.

</doc>
<doc id="406674" url="https://pl.wikipedia.org/wiki?curid=406674" title="Zakrzew-Kolonia (województwo mazowieckie)">
Zakrzew-Kolonia (województwo mazowieckie)

Zakrzew-Kolonia – wieś w Polsce, położona w województwie mazowieckim, w powiecie radomskim, w gminie Zakrzew.
W latach 1975–1998 wieś należała administracyjnie do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Zakrzewie.

</doc>
<doc id="406675" url="https://pl.wikipedia.org/wiki?curid=406675" title="Zakrzewko (województwo kujawsko-pomorskie)">
Zakrzewko (województwo kujawsko-pomorskie)

Zakrzewko – wieś w Polsce położona w województwie kujawsko-pomorskim, w powiecie toruńskim, w gminie Łysomice.
W latach 1975–1998 miejscowość należała administracyjnie do województwa toruńskiego. Według Narodowego Spisu Powszechnego (III 2011 r.) liczyła 315 mieszkańców. Jest jedenastą co do wielkości miejscowością gminy Łysomice.

</doc>
<doc id="406676" url="https://pl.wikipedia.org/wiki?curid=406676" title="Zakrzewko (województwo mazowieckie)">
Zakrzewko (województwo mazowieckie)

Zakrzewko – wieś w Polsce położona w województwie mazowieckim, w powiecie sierpeckim, w gminie Gozdowo.
W latach 1975–1998 miejscowość należała administracyjnie do województwa płockiego.
Linki zewnętrzne.
 

</doc>
<doc id="406677" url="https://pl.wikipedia.org/wiki?curid=406677" title="Zakrzewko (województwo warmińsko-mazurskie)">
Zakrzewko (województwo warmińsko-mazurskie)

Zakrzewko (niem. "Klein Sakrau") – wieś w Polsce położona w województwie warmińsko-mazurskim, w powiecie nidzickim, w gminie Kozłowo. Wieś jest siedzibą sołectwa "Zakrzewko", w którego skład wchodzi również miejscowość Kadyki.
W latach 1975–1998 miejscowość należała administracyjnie do województwa olsztyńskiego.

</doc>
<doc id="406678" url="https://pl.wikipedia.org/wiki?curid=406678" title="Zakrzewo (województwo dolnośląskie)">
Zakrzewo (województwo dolnośląskie)

Zakrzewo – wieś w Polsce położona w województwie dolnośląskim, w powiecie trzebnickim, w gminie Prusice.
Podział administracyjny.
W latach 1975–1998 miejscowość należała administracyjnie do województwa wrocławskiego.

</doc>
<doc id="406679" url="https://pl.wikipedia.org/wiki?curid=406679" title="Zakrzewo (województwo pomorskie)">
Zakrzewo (województwo pomorskie)

Zakrzewo (dodatkowa nazwa w j. kaszub. Zakrzewò) – wieś kaszubska w Polsce położona w województwie pomorskim, w powiecie wejherowskim, w gminie Linia.
Wieś szlachecka położona była w II połowie XVI wieku w powiecie mirachowskim województwa pomorskiego. W latach 1975–1998 miejscowość należała administracyjnie do województwa gdańskiego.
W miejscowości, jako jedna z 13 figur szlaku turystycznego „Poczuj kaszubskiego ducha" współfinansowanego ze środków unijnych znajduje się rzeźba wykonana przez Jana Redźko na podstawie opracowania "Bogowie i duchy naszych przodków. Przyczynek do kaszubskiej mitologii" Aleksandra Labudy, przedstawiająca kaszubskiego demona zwanego Jigrzan.

</doc>
<doc id="406680" url="https://pl.wikipedia.org/wiki?curid=406680" title="Zakrzewo (województwo zachodniopomorskie)">
Zakrzewo (województwo zachodniopomorskie)

Zakrzewo (do 1945 niem. "Sackshöhe") – wieś w Polsce położona w województwie zachodniopomorskim, w powiecie sławieńskim, w gminie Darłowo przy drodze wojewódzkiej nr 203. Wieś jest siedzibą sołectwa w którego skład wchodzą również miejscowości Zakrzewo Dolne i Zakrzewo Górne.
Według danych z 28 września 2009 roku wieś miała 201 stałych mieszkańców.
W latach 1975–1998 miejscowość położona była w województwie koszalińskim.

</doc>
<doc id="406681" url="https://pl.wikipedia.org/wiki?curid=406681" title="Zakrzew (województwo wielkopolskie)">
Zakrzew (województwo wielkopolskie)

Zakrzew – wieś sołecka w Polsce położona w województwie wielkopolskim, w powiecie jarocińskim, w gminie Jarocin.
W latach 1975–1998 miejscowość należała administracyjnie do województwa kaliskiego.

</doc>
<doc id="406682" url="https://pl.wikipedia.org/wiki?curid=406682" title="Zakrzówek-Wieś (województwo lubelskie)">
Zakrzówek-Wieś (województwo lubelskie)

Zakrzówek-Wieś – wieś w Polsce położona w województwie lubelskim, w powiecie kraśnickim, w gminie Zakrzówek.
Miejscowość leży na Wyżynie Lubelskiej. Przez wieś przepływa początkowy bieg rzeki Bystrzycy, dopływu Wieprza.
Rzeka stanowi granicę mezoregionów: po lewej stronie Wzniesienia Urzędowskie z płaskim ukształtowaniem terenu; po prawej stronie pagórkowata Wyniosłość Giełczewska. We wsi i okolicach występują wąwozy, parowy, źródła i tereny podmokłe.
Zabudowa wsi jest zwarta i rozciąga się na obu brzegach rzeki: strona zachodnia wzdłuż drogi powiatowej nr 2729L Zakrzówek – Zakrzówek-Wieś oraz strona wschodnia wzdłuż drogi powiatowej nr 2289L Zakrzówek – Polichna. We wsi znajduje się remiza Ochotniczej Straży Pożarnej, sklep spożywczy oraz ujęcie wody dla gminy Zakrzówek.
Na południowy wschód od centrum wsi znajduje się jej część (przysiółek) o rozproszonej zabudowie – Rudy.
Wieś stanowi sołectwo gminy Zakrzówek. Według Narodowego Spisu Powszechnego (III 2011 r.) wieś liczyła 483 mieszkańców.
W latach 1975–1998 miejscowość administracyjnie należała do województwa lubelskiego.

</doc>
<doc id="406683" url="https://pl.wikipedia.org/wiki?curid=406683" title="Zakrzówek-Wieś (województwo mazowieckie)">
Zakrzówek-Wieś (województwo mazowieckie)

Zakrzówek-Wieś – wieś w Polsce położona w województwie mazowieckim, w powiecie zwoleńskim, w gminie Kazanów. Leży przy drodze wojewódzkiej nr 733.
W latach 1975–1998 miejscowość należała administracyjnie do województwa radomskiego. W pobliżu wsi płynie rzeka Modrzejowianka nazywana również Modrzejowicą. We wsi znajduje się szkoła podstawowa oraz remiza OSP.
Wierni Kościoła rzymskokatolickiego należą do parafii Zwiastowania Najświętszej Maryi Panny w Odechowie.

</doc>
<doc id="406685" url="https://pl.wikipedia.org/wiki?curid=406685" title="Zakrzówek (województwo świętokrzyskie)">
Zakrzówek (województwo świętokrzyskie)

Zakrzówek – wieś w Polsce położona w województwie świętokrzyskim, w powiecie kazimierskim, w gminie Skalbmierz.
W latach 1975–1998 miejscowość należała administracyjnie do województwa kieleckiego.

</doc>
<doc id="406686" url="https://pl.wikipedia.org/wiki?curid=406686" title="Zakrzów (województwo łódzkie)">
Zakrzów (województwo łódzkie)

Zakrzów – wieś w Polsce, położona w województwie łódzkim, w powiecie opoczyńskim, w gminie Białaczów.
W latach 1975–1998 wieś należała administracyjnie do województwa piotrkowskiego.
We wsi urodził się ks. prof. Henryk Karbownik (1927–1999), historyk prawa i kanonista, profesor Katolickiego Uniwersytetu Lubelskiego.
Wierni kościoła rzymskokatolickiego należą do parafii św. Jana Chrzciciela w Białaczowie.

</doc>
<doc id="406687" url="https://pl.wikipedia.org/wiki?curid=406687" title="Zalas (województwo małopolskie)">
Zalas (województwo małopolskie)

Zalas – wieś w Polsce, położona w województwie małopolskim, w powiecie krakowskim, w gminie Krzeszowice. Zalas graniczy z Grojcem, Tenczynkiem, Frywałdem, Sanką, Rudnem i z przysiółkiem Rybnej – Wrzosami. Wieś położona jest na Garbie Tenczyńskim.
Historia.
Wieś wzmiankowana została w 1254. Wokół Zalasu rosły gęste lasy noszące miano "Tenczno" lub "Thanczin" i były własnością rodu Toporzyków herbu „Topór”. Nazwa wsi Zalas nawiązuje do otoczenia pobliskich lasów, każdy, kto z sąsiedniej wsi szedł do niej mówił, że idzie „za las”. W starych dokumentach można spotkać 3 nazwy: Zalesie, Zalasie, Zalas. W 1791 liczyła 748 mieszkańców, w tym kilkunastu Żydów. Znana była z garncarstwa, a pod koniec XVIII w. było ich 30, w XIX w. było ponad 60 garncarzy. W XIII w. Zalas podzielony był na dwie części. Wschodnia należała do Tenczyńskich, zachodnia do grodu rycerskiego Krzywosądowiczów znajdującego się w Oborze. Od 1410 Andrzej Tęczyński ściągnął Tatarów i Rusinów, dał im ziemię koło Frywałdu na terenie przysiółka Tataruchy. W 1460 Jan Tęczyński przejął cały Zalas. Wybudowano drogi: z Zalasu do Nawojowej Góry i z Zalasu do Charbielowa, dziś nieistniejącej wioski. Tęczyński rozbudował także miejscowy folwark. W 1595 roku wieś położona w powiecie proszowskim województwa krakowskiego była własnością wojewodziców krakowskich: Gabriela, Andrzeja i Jana Magnusa Tęczyńskich. Wieś położona w województwie krakowskim wchodziła w 1662 roku w skład hrabstwa tęczyńskiego Łukasza Opalińskiego. Pod koniec XVII w. w Zalasie było 70 domów.
Do 1795 wieś wchodziła w skład powiatu krakowskiego i województwa krakowskiego, a od lipca 1796 do 15 lipca 1809 w skład cyrkułu krakowskiego Galicji Zachodniej. W latach 1815–1846 wieś położona była na terenie Wolnego Miasta Krakowa, potem w zaborze austriackim.
W latach 1846–1853 wieś wchodziła w skład powiatu krakowskiego. W poł. XIX w. powstał kamieniołom Barach. W 1862 powstała drewniana szkoła, w 1908 murowana, a w 1900 miejscowa straż pożarna.
W listopadzie 1914 roku, w obawie przed ofensywą rosyjską, do Zalasu ewakuowano mieszkańców podkrakowskich Bronowic Małych
W miejscowości znajduje się wybudowany w latach 1905–1910 kościół neogotycki, fundacji Potockich z pobliskich Krzeszowic. Obok niego drewniana dzwonnica z początku XVIII w., w otoczeniu dwie lipy drobnolistne – pomnik przyrody z 29 maja 1967, innym pomnikiem przyrody jest lipa wielkolistna (pomnik z 29 maja 1967, ul. ks. Piotra Pawła Gawlikowskiego 110). Przy miejscowej parafii działa jedyne w Polsce pokutne "Bractwo św. Marii Magdaleny", zatwierdzone przez papieża Klemensa XI w 1710.
W czasie II Rzeczypospolitej wieś należała do powiatu chrzanowskiego w województwie krakowskim. Od 26 października 1939 do 18 stycznia 1945 wieś należała do gminy Kressendorf w Landkreis Krakau, dystryktu krakowskiego w Generalnym Gubernatorstwie. W latach 1954-1972 istniała gromada Zalas. W latach 1973–1976 miejscowość należała do gminy Tenczynek. W 1972 wybudowano nowy budynek szkolny. W latach 1975−1998 miejscowość administracyjnie należała do województwa krakowskiego. W 1987 powstała remiza strażacka. Od 1998 działa Ludowy Klub Sportowy "Victoria Zalas".
Zabytki.
Inne.
We wrześniu 2008 we wsi ustawiono postument upamiętniający pochodzącego z niej lotnika z czasów II wojny światowej Stanisława Józefa Chałupę.
Miejsca.
We wschodniej części miejscowości znajduje się duży kamieniołom porfiru z bocznicą kolejową biegnącą z krzeszowickiej stacji kolejowej. Na południowym krańcu wsi znajduje się pomnik przyrody "Łom z uskokiem" na wzgórzu Zręby – widoczne w odsłonięciu skały: porfir i nakrywające go osady jury środkowej i górnej przecięte są uskokiem powstałym w trzeciorzędzie i obniżone o ok. 7 m. po jego prawej (południowej) stronie. Na północnych krańcach Zalasu przebiega autostrada A4 (E40), a za nią rozciąga się "Las Zwierzyniecki" w "Tenczyńskim Parku Krajobrazowym". W kompleksie leśnym Orley, w południowej części wsi znajduje się były kamieniołom porfiru, powstały w 1932, a eksploatowany do 1966.

</doc>
<doc id="406688" url="https://pl.wikipedia.org/wiki?curid=406688" title="Zalesiany (województwo małopolskie)">
Zalesiany (województwo małopolskie)

Zalesiany – wieś w Polsce położona w województwie małopolskim, w powiecie wielickim, w gminie Gdów&lt;ref name = "Dz.U. 29/2013"&gt;&lt;/ref&gt;.
Integralne części miejscowości: Podlesie, Talisówki.
W latach 1975–1998 miejscowość administracyjnie należała do województwa krakowskiego.

</doc>
<doc id="406689" url="https://pl.wikipedia.org/wiki?curid=406689" title="Zalesiany (województwo podlaskie)">
Zalesiany (województwo podlaskie)

Zalesiany – wieś w Polsce położona w województwie podlaskim, w powiecie białostockim, w gminie Turośń Kościelna.
W 1921 wieś należała do gminy Choroszcz.
Według Powszechnego Spisu Ludności z 1921 roku wieś zamieszkiwało 101 osób, wśród których 96 było wyznania rzymskokatolickiego a 5 mojżeszowego. Wszyscy mieszkańcy zadeklarowali polską przynależność. We wsi było 19 budynków mieszkalnych.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Antoniego Padewskiego w Niewodnicy Kościelnej.

</doc>
<doc id="406690" url="https://pl.wikipedia.org/wiki?curid=406690" title="Zalesice (województwo łódzkie)">
Zalesice (województwo łódzkie)

Zalesice – wieś w Polsce położona w województwie łódzkim, w powiecie piotrkowskim, w gminie Sulejów.
Wieś duchowna, własność klasztoru norbertanów w Witowie położona była w końcu XVI wieku w powiecie piotrkowskim województwa sieradzkiego.
1 lutego 1977 część Zalesic (73 ha) włączono do Piotrkowa Trybunalskiego.
W latach 1975–1998 miejscowość należała administracyjnie do województwa piotrkowskiego.

</doc>
<doc id="406691" url="https://pl.wikipedia.org/wiki?curid=406691" title="Zalesice (województwo mazowieckie)">
Zalesice (województwo mazowieckie)

Zalesice – wieś w Polsce położona w województwie mazowieckim, w powiecie radomskim, w gminie Wierzbica.
Były wsią klasztoru cystersów wąchockich w województwie sandomierskim w ostatniej ćwierci XVI wieku. Do 1954 roku istniała gmina Zalesice. W latach 1975–1998 miejscowość należała administracyjnie do województwa radomskiego.
Miejscowość posiada drużynę piłkarską "LZS Zalesice", która bierze udział w rozgrywkach 2. grupy radomskiej B-klasy. W sezonie 2006/2007 zespół ten zajął ósme miejsce. W 2007 roku reaktywowano działalność OSP. Prezesem został Aleksander Piskorz. W miejscowości znajduje się przedszkole, szkoła podstawowa oraz kaplica pw. Brata Rafała Kalinowskiego.
Wierni Kościoła rzymskokatolickiego należą do parafii św. Judy Tadeusza w Dąbrówce Warszawskiej.

</doc>
<doc id="406692" url="https://pl.wikipedia.org/wiki?curid=406692" title="Zalesie (powiat kłodzki)">
Zalesie (powiat kłodzki)

Zalesie (niem. "Spätenwalde") – wieś w Polsce położona w województwie dolnośląskim, w powiecie kłodzkim, w gminie Bystrzyca Kłodzka.
Położenie.
Zalesie to niewielka wieś łańcuchowa leżąca w Górach Bystrzyckich, w dolinie potoku Drwina, na wysokości około 490-730 m n.p.m.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Historia.
Pierwszy wzmianka o Zalesiu pochodzi w 1411 roku. W czasie wojen husyckich miejscowość opustoszała i w roku 1510 była ponownie lokowana w dobrach królewskich. W drugiej połowie XVIII wieku w górnej części wsi powstało wolne sołectwo. W roku 1882 wieś została dotknięta katastrofalną ulewą i gradobiciem, w wyniku których zostały całkowicie zniszczone cztery gospodarstwa i młyn, kilkanaście innych zostało uszkodzonych, także zginęły trzy osoby. W usuwaniu zniszczeń brało udział ponad tysiąc mieszkańców okolicznych miejscowości. W 1890 w Zalesiu był młyn wodny i gorzelnia, poza tym mieszkało tu 306 osób w 50 domach. Pod koniec XIX wieku zaczął się proces wyludniania wsi. Po 1945 roku Zalesie zostało zasiedlone dość licznie, ale niedostatek gruntów uprawnych spowodował odpływ ludności w kolejnych latach. W roku 1970 było tu 17 gospodarstw rolnych. Obecnie we wsi znajduje się 16 domów i liczy ona około 40 mieszkańców. 
Zabytki.
Do wojewódzkiego rejestru zabytków wpisany jest obiekt:
Szlaki turystyczne.
Przez Zalesie przechodzi szlak turystyczny:

</doc>
<doc id="406693" url="https://pl.wikipedia.org/wiki?curid=406693" title="Zalesie (powiat chojnicki)">
Zalesie (powiat chojnicki)

Zalesie (dodatkowa nazwa w j. kaszub. Zôles, niem. "Zalesie", dawniej "Dombrowo Zalessia", ok. 1400 r. "Ducze Damerow") – wieś kaszubska w Polsce położona w województwie pomorskim, w powiecie chojnickim, w gminie Brusy przy drodze wojewódzkiej nr 235.
Wieś królewska położona była w II połowie XVI wieku w powiecie tucholskim województwa pomorskiego. W latach 1975–1998 miejscowość należała administracyjnie do województwa bydgoskiego.
Według danych z 2011 roku miejscowość zamieszkiwało 771 osób. Wg danych na 31.12.2019 liczba mieszkańców wynosiła 663 osoby.

</doc>
<doc id="406694" url="https://pl.wikipedia.org/wiki?curid=406694" title="Zalesie (powiat policki)">
Zalesie (powiat policki)

Zalesie (do 1945 niem. "Sonnenwald") – osada w Polsce położona w województwie zachodniopomorskim, w powiecie polickim, w gminie Police na obszarze Puszczy Wkrzańskiej na północny wschód od jeziora Świdwie.
Historia.
Osada o przypuszczalnie późnośredniowiecznym rodowodzie, od ok. XVIII w. istniał tu majątek ziemski (folwark). We wsi znajduje się też położony w bezpośrednim sąsiedztwie jez. Świdwie 3-kondygnacyjny dawny secesyjny pałac rodziny Arnim-Schlagenthin z 1910 roku, z wysokim dachem zwieńczonym latarenką, nad gankiem owalny wykusz.
W czasie II wojny światowej nie zniszczona, osada została zajęta pod koniec kwietnia 1945 r. przez wojska radzieckie (2 Front Białoruski – 2 Armia Uderzeniowa) a od 4 października 1945 r. została przekazana administracji polskiej. Po zakończeniu wojny mieścił się tutaj ośrodek wypoczynkowy ALP). W II poł. XX w. mieszkały tu głównie rodziny trudniące się leśnictwem. Pałac na przełomie wieków został gruntownie odrestaurowany i od 2001 roku jest siedzibą Nadleśnictwa Trzebież.
Turystyka.
Przez wieś prowadzi Szlak Puszczy Wkrzańskiej (Szlak Puszczy Wkrzańskiej im. Stefana „Taty” Kaczmarka), Szlak „Puszcza Wkrzańska” i czarny szlak rowerowy (Szlak Parków i Pomników Przyrody) z Bobolina przez Dobrą i rezerwat przyrody Świdwie do Trzebieży.

</doc>
<doc id="406695" url="https://pl.wikipedia.org/wiki?curid=406695" title="Zaleskie (województwo pomorskie)">
Zaleskie (województwo pomorskie)

Zaleskie (kaszb. "Żelesczé", niem.: "Saleske") – wieś w Polsce położona w województwie pomorskim, w powiecie słupskim, w gminie Ustka. Leży przy drodze wojewódzkiej nr 203. 
Wieś stanowi sołectwo Zaleskie w którego skład wchodzi również miejscowość Zabłocie.
W latach 1975–1998 miejscowość należała administracyjnie do województwa słupskiego.
We wsi znajdują się:

</doc>
<doc id="406696" url="https://pl.wikipedia.org/wiki?curid=406696" title="Zaleszany (województwo podkarpackie)">
Zaleszany (województwo podkarpackie)

Zaleszany – wieś w Polsce położona w województwie podkarpackim, w powiecie stalowowolskim, w gminie Zaleszany.
W latach 1975–1998 miejscowość należała administracyjnie do województwa tarnobrzeskiego.
Przez miejscowość przebiega droga krajowa nr 77 z Lipnika do Przemyśla.
Miejscowość jest siedzibą gminy Zaleszany.
Historia.
18 marca 1898 roku zmarł w Krakowie właściciel Zaleszan Franciszek Ksawery Konopka, prezes Towarzystwa opieki nad weteranami z roku 1830/31. Został pochowany na miejscowym cmentarzu.
Na cmentarzu parafialnym spoczywa m.in. Edmund Ślaski, dowódca jednego z oddziałów powstania styczniowego, zmarły 22 października 1863 w Chwałowicach w wyniku odniesionych ran po bitwie pod Łążkiem. W Zaleszanach urodził się Józef Mączka – legionista i poeta.
Proboszczami miejscowej parafii św. Mikołaja na początku XX wieku byli ks. Bolesław Wodyński do śmierci 29 sierpnia 1906 i jego następca ks. Stanisław Malinowski, którzy dokonali budowy kościoła wg projektu architekta Jana Sas Zubrzyckiego, konsekrowanego przez biskupa pomocniczego diecezji przemyskiej Karola Fischera w 1912.

</doc>
<doc id="406697" url="https://pl.wikipedia.org/wiki?curid=406697" title="Załęże (województwo małopolskie)">
Załęże (województwo małopolskie)

Załęże – wieś w Polsce położona w województwie małopolskim, w powiecie olkuskim, w gminie Wolbrom.
W latach 1975–1998 miejscowość należała administracyjnie do województwa katowickiego.

</doc>
<doc id="406698" url="https://pl.wikipedia.org/wiki?curid=406698" title="Załęże (województwo mazowieckie)">
Załęże (województwo mazowieckie)

Załęże – wieś w Polsce położona w województwie mazowieckim, w powiecie mławskim, w gminie Wieczfnia Kościelna.
W latach 1975–1998 miejscowość należała administracyjnie do województwa ciechanowskiego.

</doc>
<doc id="406699" url="https://pl.wikipedia.org/wiki?curid=406699" title="Załęże (wieś w województwie śląskim)">
Załęże (wieś w województwie śląskim)

Załęże – wieś w Polsce położona w województwie śląskim, w powiecie częstochowskim, w gminie Koniecpol.
W latach 1975–1998 miejscowość należała administracyjnie do województwa częstochowskiego.

</doc>
<doc id="406700" url="https://pl.wikipedia.org/wiki?curid=406700" title="Załęże (województwo zachodniopomorskie)">
Załęże (województwo zachodniopomorskie)

Załęże (niem. "Marienwerder") – wieś sołecka w Polsce położona w województwie zachodniopomorskim, w powiecie pyrzyckim, w gminie Kozielice, nad jeziorem Sitno Wielkie.
W latach 1975–1998 miejscowość należała administracyjnie do województwa szczecińskiego. Najstarsze zapiski o miejscowości pod nazwą Sonte Marienwerdere pochodzą z 1264, w 1289, jako Mariewerder, stała się własnością klasztoru w Gramzow.
W Załężu znajduje się kościół filialny pod wezwaniem Wniebowzięcia Najświętszej Maryi Panny należący do parafii rzymskokatolickiej w Tetyniu. Zabytek o ciosowej nawie został wybudowany z kostki granitowej na planie czworoboku, w II połowie XIII w. Neogotycka wieża w korpusie powstała podczas przebudowy w 1875 . 
We wsi zachowały się także pozostałości poniemieckiego cmentarza. Na jego parkanie widnieje inskrypcja: "Ballermann 1883". Obecnie zachowany jest tylko jeden nagrobek z napisem: "Hier/rugt in Gott/unsere liebe Mutter/Friedrike Müller/geb. Kuhnke/*11 Mai 1855/†18 Movember 1928/Sie war ein sanfes/Frauenherz/im Slück beschieden/still im Schmerz".
W latach 2005 - 2011 ok. 1 km na południe od zabudowań wsi działała Kopalnia Kruszyw Mineralnych, która wydobyła 6 mln ton piasku i żwiru. Część materiału została wykorzystana na podbudowę drogi S3.

</doc>
<doc id="406702" url="https://pl.wikipedia.org/wiki?curid=406702" title="Załuski (województwo warmińsko-mazurskie)">
Załuski (województwo warmińsko-mazurskie)

Załuski (niem. "Salusken", w latach 1938–1945 "Kniprode") – osada w Polsce położona w województwie warmińsko-mazurskim, w powiecie nidzickim, w gminie Nidzica.
W latach 1975–1998 miejscowość należała administracyjnie do województwa olsztyńskiego.

</doc>
<doc id="406703" url="https://pl.wikipedia.org/wiki?curid=406703" title="Załuże (województwo łódzkie)">
Załuże (województwo łódzkie)

Załuże – wieś w Polsce położona w województwie łódzkim, w powiecie bełchatowskim, w gminie Szczerców. Miejscowość wchodzi w skład sołectwa Podklucze.
W latach 1975–1998 miejscowość należała administracyjnie do województwa piotrkowskiego.

</doc>
<doc id="406704" url="https://pl.wikipedia.org/wiki?curid=406704" title="Załuże (województwo małopolskie)">
Załuże (województwo małopolskie)

Załuże – wieś w Polsce, położona w województwie małopolskim, w powiecie dąbrowskim, w gminie Szczucin.
W latach 1975–1998 miejscowość należała administracyjnie do województwa tarnowskiego.

</doc>
<doc id="406705" url="https://pl.wikipedia.org/wiki?curid=406705" title="Załuże (województwo podkarpackie)">
Załuże (województwo podkarpackie)

Załuże (w latach 1977–1981 Załęże) – wieś w Polsce położona w województwie podkarpackim, w powiecie lubaczowskim, w gminie Lubaczów.
W latach 1975–1998 miejscowość należała administracyjnie do województwa przemyskiego.
Miejscowość jest siedzibą rzymskokatolickiej parafii Opieki Matki Bożej.

</doc>
<doc id="406706" url="https://pl.wikipedia.org/wiki?curid=406706" title="Zameczek (województwo mazowieckie)">
Zameczek (województwo mazowieckie)

Zameczek – osada w Polsce położona w województwie mazowieckim, w powiecie radomskim, w gminie Przytyk.
W latach 1975–1998 miejscowość należała administracyjnie do województwa radomskiego.
Zabytki.
We wsi znajduje się zespół dworsko-parkowy (zapisany w rejestrze zabytków NID: Zameczek – zespół dworski, poł. XIX, nr rej.: 787 z 16.09.1972 oraz 206/A z 14.04.1983).
Dworek został zbudowany w 1850 według projektu Franciszka Marii Lanciego. Jego fundatorem był Konstanty Dzianott, będący wówczas właścicielem majątku zwanego Zameczek Ostrów. Po śmierci Konstantego właścicielami Zameczka byli jego synowie Stanisław i Władysław, którzy w 1871 roku sprzedali majątek Ignacemu de Goerscht Drużbackiemu. Od 1876 roku właścicielem majątku był hrabia Włodzimierz Lubieniecki herbu Rola, ożeniony w 1868 roku z Felicją Drużbacką, córką Ignacego de Goerscht. W posiadaniu rodu Lubienieckich Zameczek pozostał do 1945 roku.

</doc>
<doc id="406707" url="https://pl.wikipedia.org/wiki?curid=406707" title="Zameczek (powiat piski)">
Zameczek (powiat piski)

Zameczek – kolonia w Polsce, w sołectwie Wojnowo, położona w województwie warmińsko-mazurskim, w powiecie piskim, w gminie Ruciane-Nida na zachodnim brzegu Krutyni, koło Wojnowa i Ukty. Założona przez rosyjskich starowierców. Odkryto tutaj galindzkie cmentarzysko ciałopalne z urnami i zbrojami.
W latach 1975–1998 miejscowość należała administracyjnie do województwa suwalskiego.

</doc>
<doc id="406708" url="https://pl.wikipedia.org/wiki?curid=406708" title="Zamieście (województwo lubelskie)">
Zamieście (województwo lubelskie)

Zamieście – kolonia w Polsce położona w województwie lubelskim, w powiecie chełmskim, w gminie Dorohusk.
W latach 1975–1998 miejscowość należała administracyjnie do województwa chełmskiego. Według Narodowego Spisu Powszechnego (III 2011 r.) liczyła 120 mieszkańców i była czternastą co do wielkości miejscowością gminy Dorohusk.

</doc>
<doc id="406709" url="https://pl.wikipedia.org/wiki?curid=406709" title="Zamieście (województwo małopolskie)">
Zamieście (województwo małopolskie)

Zamieście – wieś w Polsce, położona w województwie małopolskim, w powiecie limanowskim, w gminie Tymbark.
W latach 1975–1998 wieś należała administracyjnie do województwa nowosądeckiego.
Historia.
Zamieście z Górami, według opisu Słownika – wieś w powiecie limanowskim, w podgórskiej i lesistej okolicy, nad Słopniczanką . Od 2. do 8. km. na płd.-wsch. i płn.-zach. od Tymbarku, bowiem dwie części tej wsi otaczają Tymbark.
Z południowej części rozchodzą się gościńce na wschód do Limanowy, na zachód do Mszany i na południe do Łącka. Parafia rzymskokatolicka w Tymbarku. Wieś posiadała w 1885 45 domy i 259 mieszkańców (w tym 118 mężczyzn i 141 kobiet).
Dwa korpusy tabularne (Ludwika Myszkowskiego) mają ogółem 303 mórg obszaru, w tym 161 mórg lasu. W okolicy położone najbliżej wsie to: na płn.-zach. Zawadka, na płn.-wsch. Piekiełko, na południe Lipowe i Słopnice. W r. 1770 wieś Zamieście wchodziła w skład starostwa tymbarskiego.
5 września 1939 żołnierze Wehrmachtu zamordowali 5 mieszkańców.

</doc>
<doc id="406710" url="https://pl.wikipedia.org/wiki?curid=406710" title="Zamłynie (powiat tomaszowski)">
Zamłynie (powiat tomaszowski)

Zamłynie – wieś w Polsce położona w województwie lubelskim, w powiecie tomaszowskim, w gminie Tyszowce.
W latach 1975–1998 miejscowość należała administracyjnie do województwa zamojskiego.

</doc>
<doc id="406712" url="https://pl.wikipedia.org/wiki?curid=406712" title="Zamłynie (województwo małopolskie)">
Zamłynie (województwo małopolskie)

Zamłynie – wieś w Polsce położona w województwie małopolskim, w powiecie krakowskim, w gminie Skała.
W latach 1975–1998 miejscowość należała administracyjnie do województwa krakowskiego.
Przez wieś płynie potok Minóżka, znajdują się tu również źródła go zasilające.

</doc>
<doc id="406713" url="https://pl.wikipedia.org/wiki?curid=406713" title="Zamłynie (województwo śląskie)">
Zamłynie (województwo śląskie)

Zamłynie – wieś w Polsce położona w województwie śląskim, w powiecie kłobuckim, w gminie Wręczyca Wielka.
Położenie i charakterystyka.
Wieś położona jest na zachód od Wręczycy Wielkiej przy drodze łączącej Truskolasy z Kulejami, jest typem ulicówki. Podlega parafii św. Mikołaja w Truskolasach i należy do obwodu szkolnego Zespołu Szkół w Truskolasach. Nazwa miejscowości nawiązuje do nieistniejącego dziś drewnianego młyna wodnego z połowy XIX wieku usytuowanego w okolicach wsi. Na terenie wsi (w drodze do Truskolasów) stoi drewniana przydrożna kapliczka z XIX wieku z rzeźbą św. Jana Nepomucena. W polach przylegających do wsi, od strony Brzezinek, znajduje się tablica pamiątkowa w kształcie skrzydła samolotu, upamiętniająca śmierć lotnika Mieczysława Wojciechowskiego z 11. Pułku Lotnictwa Myśliwskiego, który rozbił się tam 24 stycznia 1969 w samolocie MiG-21. 
W latach 1975–1998 miejscowość należała administracyjnie do województwa częstochowskiego.
OSP w Zamłyniu.
Pierwsze próby utworzenia jednostki OSP w Zamłyniu podjął Józef Kozak w 1933 roku. Wszelkie szkolenia strażacy odbywali w Truskolasach, a sprzęt i wóz bojowy przechowywano w prywatnej stodole. Jednostka została oficjalnie założona dopiero po II wojnie światowej, 3 października 1954 roku. Jej pierwszym komendantem został Antoni Duda, a prezesem Stanisław Kozak. 22 września 1957 roku do użytku oddano remizę strażacką, która pełni swą funkcję do dziś.
Bibliografia.
"Gmina Wręczyca Wielka", Wręczyca Wielka 2007, GOK

</doc>
<doc id="406714" url="https://pl.wikipedia.org/wiki?curid=406714" title="Zamość (powiat nakielski)">
Zamość (powiat nakielski)

Zamość – wieś w Polsce położona w województwie kujawsko-pomorskim, w powiecie nakielskim, w gminie Szubin, przy trasie linii kolejowej nr 356 Bydgoszcz–Szubin–Żnin (stacja kolejowa Rynarzewo).
Podział administracyjny.
W latach 1975–1998 miejscowość należała administracyjnie do województwa bydgoskiego.
Sport.
W Zamościu istnieje LZS "Iskra Zamość-Rynarzewo" (zał. 1969 r., od sezonu 2002/2003: B klasa, grupa: Bydgoszcz III) – drużyna seniorów, oraz SUKS "Iskra Zamość" – zrzeszająca młodzież i dzieci z Zamościa zainteresowane piłką nożną.
Grupy wyznaniowe.
W 2004 we wsi erygowano parafię św. Ojca Pio.

</doc>
<doc id="406715" url="https://pl.wikipedia.org/wiki?curid=406715" title="Zamość (powiat piotrkowski)">
Zamość (powiat piotrkowski)

Zamość – wieś w Polsce położona w województwie łódzkim, w powiecie piotrkowskim, w gminie Czarnocin.
W latach 1975–1998 miejscowość należała administracyjnie do województwa piotrkowskiego.

</doc>
<doc id="406716" url="https://pl.wikipedia.org/wiki?curid=406716" title="Zamość (województwo pomorskie)">
Zamość (województwo pomorskie)

Zamość (kaszb. "Zamòsc") – wieś kaszubska w Polsce, położona w województwie pomorskim, w powiecie kościerskim, w gminie Karsin. W skład sołectwa Zamość wchodzą osady Buchta i Popia Góra.
W latach 1975–1998 miejscowość należała administracyjnie do województwa gdańskiego.
Nazwy źródłowe miejscowości.
kaszb. "Zómòscé", "Zômòszczé", "Zamòszcz", niem. "Zamosz"

</doc>
<doc id="406717" url="https://pl.wikipedia.org/wiki?curid=406717" title="Zamość (powiat ostrowski)">
Zamość (powiat ostrowski)

Zamość – wieś w Polsce położona w województwie wielkopolskim, w powiecie ostrowskim, w gminie Sieroszewice. Leży ok. 25 km na południowy wschód od Ostrowa, w pobliżu rzeki Prosny.
Miejscowość przynależała administracyjnie przed rokiem 1887 do powiatu odolanowskiego, W latach 1975–1998 do województwa kaliskiego, a w latach 1887-1975 i od 1999 do powiatu ostrowskiego.

</doc>
<doc id="406718" url="https://pl.wikipedia.org/wiki?curid=406718" title="Zanie (województwo lubelskie)">
Zanie (województwo lubelskie)

Zanie – wieś w Polsce położona w województwie lubelskim, w powiecie biłgorajskim, w gminie Księżpol.
W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011) liczyła 69 mieszkańców i była najmniejszą miejscowością gminy Księżpol. Miejscowość podlega parafii w Majdanie Starym.
Historia.
Zanie w wieku XIX opisano jako wieś w powiecie biłgorajskim, gminie i parafii greckokatolickiej w Księżpolu, łacińskiej w Puszczy Solskiej. Wchodziła w skład dóbr ordynacji Zamojskich. W r. 1827 było tu 19 domów i 105 mieszkańców, podległość parafialna w Majdanie Księżopolskim.

</doc>
<doc id="406719" url="https://pl.wikipedia.org/wiki?curid=406719" title="Zanie (województwo podlaskie)">
Zanie (województwo podlaskie)

Zanie (biał., ukr. "Зані") – wieś w Polsce położona w województwie podlaskim, w powiecie bielskim, w gminie Brańsk.
Wieś królewska w starostwie brańskim w ziemi bielskiej województwa podlaskiego w 1795 roku. W latach 1975–1998 miejscowość należała administracyjnie do województwa białostockiego.
2 lutego 1946 pluton Narodowego Zjednoczenia Wojskowego spacyfikował wieś mordując 26 osób, obywateli polskich narodowości białoruskiej wyznania prawosławnego. Zabici spoczywają na cmentarzu wsi Zanie. Pacyfikacja wsi posiada charakter czystki etnicznej oraz nosi znamiona ludobójstwa&lt;ref name="PP09/2002"&gt;&lt;/ref&gt;. Upamiętnia ją pomnik prawosławnych mieszkańców Białostocczyzny zabitych i zaginionych w latach 1939–1956 w Białymstoku.
Prawosławni mieszkańcy wsi przynależą do parafii pw. św. Piotra i Pawła w Maleszach i korzystają z cerkwi filialnej pw. św. Symeona Słupnika w Brańsku, natomiast wierni kościoła rzymskokatolickiego należą do parafii Wniebowzięcia Najświętszej Maryi Panny w Brańsku.

</doc>
<doc id="406720" url="https://pl.wikipedia.org/wiki?curid=406720" title="Zanie (województwo warmińsko-mazurskie)">
Zanie (województwo warmińsko-mazurskie)

Zanie – wieś w Polsce położona w województwie warmińsko-mazurskim, w powiecie ełckim, w gminie Kalinowo. W latach 1975–1998 miejscowość należała administracyjnie do województwa suwalskiego. W roku 1970 wieś należała administracyjnie do gromady Milewo.
Wieś mazurska położona pośród większych obszarów gleb mułowo-bagiennych i torfów.
Historia.
Wieś założona w 1472 r., w czasie kolonizacji południowych Prus z północnego Mazowsza. Szkoła powstała w 1805 r.

</doc>
<doc id="406721" url="https://pl.wikipedia.org/wiki?curid=406721" title="Zapole (powiat sieradzki)">
Zapole (powiat sieradzki)

Zapole – wieś w Polsce położona w województwie łódzkim, w powiecie sieradzkim, w gminie Brzeźnio.
W latach 1975–1998 miejscowość należała administracyjnie do województwa sieradzkiego.
Przez miejscowość przebiega droga wojewódzka nr 482.

</doc>
<doc id="406722" url="https://pl.wikipedia.org/wiki?curid=406722" title="Zapole (województwo podkarpackie)">
Zapole (województwo podkarpackie)

Zapole – wieś w Polsce położona w województwie podkarpackim, w powiecie kolbuszowskim, w gminie Niwiska.
W latach 1975–1998 miejscowość należała administracyjnie do województwa rzeszowskiego.
13 października 1894 roku w Zapolu urodził się major żandarmerii Piotr Guziorski.

</doc>
<doc id="406723" url="https://pl.wikipedia.org/wiki?curid=406723" title="Zapolice (województwo zachodniopomorskie)">
Zapolice (województwo zachodniopomorskie)

Zapolice – wieś w północno-zachodniej Polsce, położona w województwie zachodniopomorskim, w powiecie gryfickim, w gminie Trzebiatów. Przez wieś przebiega droga wojewódzka nr 102.
Według danych z 28 lutego 2009 wieś miała 79 mieszkańców.
Wieś jest położona na północnej krawędzi pradoliny, na Wybrzeżu Trzebiatowskim.
Zapolice są częścią 6-kilometrowej ulicówki, na którą składają się także sąsiednia Rogozina i dalsze Konarzewo.
Teren wsi został objęty dwoma nachodzącymi na siebie obszarami programu Natura 2000, tj. obszarem specjalnej ochrony ptaków „Wybrzeże Trzebiatowskie”, a także specjalnym obszarem ochrony siedlisk Trzebiatowsko-Kołobrzeski Pas Nadmorski.
Gmina Trzebiatów utworzyła „Sołectwo Rogozina”, które obejmuje wsie Zapolice oraz Rogozina. Mieszkańcy obu miejscowości wybierają wspólnie na zebraniu wiejskim sołtysa oraz 5-osobową radę sołecką.
W latach 1946–1998 miejscowość należała administracyjnie do województwa szczecińskiego.
Dzieci z miejscowości uczęszczają do Szkoły Podstawowej Nr 1 im. Jana Kochanowskiego w Trzebiatowie.

</doc>
<doc id="406724" url="https://pl.wikipedia.org/wiki?curid=406724" title="Zapusta (województwo dolnośląskie)">
Zapusta (województwo dolnośląskie)

Zapusta – wieś w Polsce położona w województwie dolnośląskim, w powiecie lubańskim, w gminie Olszyna. Zapusta to mała wieś o długości około 0,8 km leżąca w zachodniej części Wzniesień Radoniowskich, w dolinie potoku, prawego dopływu Kwisy, na wysokości około 235-240 m n.p.m.
Według Narodowego Spisu Powszechnego (III 2011 r.) liczyła 83 mieszkańców. Jest najmniejszą miejscowością gminy Olszyna.
Historia.
Zapusta powstała najpóźniej w XIV wieku i nigdy nie rozwinęła się szerzej. W 1765 roku mieszało tu: 4 kmieci, 12 zagrodników, 39 chałupników i 6 rzemieślników, była to więc wtedy mała miejscowość. W 1825 roku we wsi było 78 domów w których działały 93 warsztaty płóciennicze, a więc praktycznie wszyscy mieszkańcy trudnili się tkactwem. W 1840 roku Zapusta nieco rozwinęła się i liczyła 81 domów, w tym: folwark, szkołę ewangelicka z nauczycielem, młyn wodny i gospodę.
Po 1945 roku miejscowość zaczęła się wyludniać, ubyło w niej też domów. W 1978 roku były tu 23 gospodarstw rolnych, w 1988 roku ich liczba zmalała do 13.
W latach 1975–1998 miejscowość należała administracyjnie do województwa jeleniogórskiego.
Zabytki.
Do wojewódzkiego rejestru zabytków wpisany jest:
Szlaki turystyczne.
Przez Zapustę przechodzi szlak turystyczny:

</doc>
<doc id="406725" url="https://pl.wikipedia.org/wiki?curid=406725" title="Zapusta (województwo mazowieckie)">
Zapusta (województwo mazowieckie)

Zapusta – wieś w Polsce położona w województwie mazowieckim, w powiecie lipskim, w gminie Sienno.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Teresy od Dzieciątka Jezus w Aleksandrowie.

</doc>
<doc id="406726" url="https://pl.wikipedia.org/wiki?curid=406726" title="Zaręby (województwo podlaskie)">
Zaręby (województwo podlaskie)

Zaręby – wieś w Polsce położona w województwie podlaskim, w powiecie siemiatyckim, w gminie Dziadkowice.
W latach 1975–1998 miejscowość należała administracyjnie do województwa białostockiego.
Według Powszechnego Spisu Ludności z 1921 roku wieś zamieszkiwało 176 osób, wśród których 172 było wyznania rzymskokatolickiego, 1 prawosławnego a 3 mojżeszowego. Jednocześnie 175 mieszkańców zadeklarowało polską przynależność narodową a 1 białoruską. Było tu 34 budynków mieszkalnych.
Wierni kościoła rzymskokatolickiego należą do parafii Trójcy Przenajświętszej w Dziadkowicach.

</doc>
<doc id="406727" url="https://pl.wikipedia.org/wiki?curid=406727" title="Zaręby (województwo warmińsko-mazurskie)">
Zaręby (województwo warmińsko-mazurskie)

Zaręby – osada w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński.
W latach 1975–1998 miejscowość należała administracyjnie do województwa olsztyńskiego. Wieś znajduje się nad rzeką Drwęcą Warmińską, w historycznym regionie Warmia.

</doc>
<doc id="406728" url="https://pl.wikipedia.org/wiki?curid=406728" title="Zarzecze (województwo podlaskie)">
Zarzecze (województwo podlaskie)

Zarzecze – wieś w Polsce położona w województwie podlaskim, w powiecie suwalskim, w gminie Przerośl.
Wieś królewska starostwa niegrodowego przeroskiego położona była w końcu XVIII wieku w powiecie grodzieńskim województwa trockiego. W latach 1975–1998 miejscowość należała administracyjnie do województwa suwalskiego.
Na południe od wsi przepływa rzeka Błędzianka.

</doc>
<doc id="406729" url="https://pl.wikipedia.org/wiki?curid=406729" title="Zarzecze (powiat jędrzejowski)">
Zarzecze (powiat jędrzejowski)

Zarzecze – wieś w Polsce, położona w województwie świętokrzyskim, w powiecie jędrzejowskim, w gminie Wodzisław.
W latach 1975–1998 miejscowość należała administracyjnie do województwa kieleckiego.

</doc>
<doc id="406730" url="https://pl.wikipedia.org/wiki?curid=406730" title="Zaskale (województwo małopolskie)">
Zaskale (województwo małopolskie)

Zaskale – wieś w Polsce, położona w województwie małopolskim, w powiecie nowotarskim, w gminie Szaflary.
W latach 1975–1998 miejscowość należała administracyjnie do województwa nowosądeckiego.
Miejscowość leży w południowej części Kotliny Nowotarskiej. Rozciąga się z niej widok na Tatry, Gorce i Babią Górę. Okolice są w znacznym stopniu zalesione. Na granicy z Maruszyną płynie potok Mały Rogoźnik.
W Zaskalu istnieje kościół parafialny pw. św. Wojciecha BM powołany w 1999 r.
W Zaskalu funkcjonuje również jednostka Ochotniczej straży pożarnej, Dom pomocy społecznej "Smrek" oraz Ludowy Klub Sportowy "Skalni Zaskale" grający w klasie "A", założony w 2000 r.
W ostatnią sobotę karnawału odbywa się gminny konkurs potraw regionalnych "Zaskalańskie Jodełko".
Na zachodniej granicy wsi znajduje się cmentarz choleryków prawdopodobnie z XIX wieku, o czym dziś świadczy jedynie przydrożna kapliczka.
Historia.
Wieś królewska nie posiadająca dokumentu lokacyjnego. Osada powstała prawdopodobnie na gruntach leśnych należących do wsi Szaflary. Początkowo stanowiła jej przysiółek, by z czasem stać się odrębną osadą. Wieś Zaskale nie miała dziedzicznego sołtysa, lecz wójta. Wieś w praktyce korzystała z norm prawa magdeburskiego. Podobna sytuacja miała miejsce w sąsiedniej Maruszynie i Czerwiennym. W lustracji starostwa nowotarskiego (1663) wieś występuje samodzielnie i liczy 5 nierównych zagród. Ich właściciele dają do skarbu starościńskiego nowotarskiego czynsz gruntowy i tzw. oprawę (daninę w postaci przędzy). Za prawo produkcji trunków płacą tzw. kwartał. Ponadto na zagrodnikach ciąży obowiązek świadczenia darmowej pracy w postaci pańszczyzny pieszej wynoszącej 60 dni w roku. W rejestrze poborowym z 1680 r. brak o niej wzmianki. Być może wymieniona jest razem z Szaflarami. Kolejna lustracja z 1767 r. wymienia we wsi 7 zagród i 1 młyn. Wszelka praca i daniny są zamienione na rentę pieniężną, która rocznie wynosi 260 złp 26 groszy. Wymiar świadczeń objętych tym ryczałtem jest następujący: pańszczyzna w ilości 301 dni pieszych (koszenie); danina przędzy w ilości 8 łokci 18 pasm 15 nici; danina drobiowa w ilości 3 ½ sztuki gęsi oraz 7 kur; czynsz gruntowy z zagród i młyna w kwocie 81 złp 20 gr; podatku kwartałowego w kwocie 70 złp.. Obowiązujące nazwy zagród w roku 1855: Filipowa, Figlarzowa, Babiarzowa, Błaszczakowa, Suchego, Głąbiowa i Lipieniowa.. Do 1999 roku wieś należała do parafii św. Andrzeja Apostoła w Szaflarach.

</doc>
<doc id="406731" url="https://pl.wikipedia.org/wiki?curid=406731" title="Zaskale (powiat skarżyski)">
Zaskale (powiat skarżyski)

Zaskale – wieś w Polsce położona w województwie świętokrzyskim, w powiecie skarżyskim, w gminie Łączna.
W latach 1975–1998 miejscowość należała administracyjnie do województwa kieleckiego.
Przez wieś przechodzi zielony szlak turystyczny ze Starachowic do Łącznej.

</doc>
<doc id="406732" url="https://pl.wikipedia.org/wiki?curid=406732" title="Zastawie (województwo mazowieckie)">
Zastawie (województwo mazowieckie)

Zastawie – wieś w Polsce położona w województwie mazowieckim, w powiecie ostrowskim, w gminie Wąsewo.
W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii Narodzenia Najświętszej Maryi Panny w Wąsewie.
Linki zewnętrzne.
 

</doc>
<doc id="406733" url="https://pl.wikipedia.org/wiki?curid=406733" title="Zastocze (województwo lubelskie)">
Zastocze (województwo lubelskie)

Zastocze – wieś w Polsce położona w województwie lubelskim, w powiecie kraśnickim, w gminie Annopol.
W latach 1975–1998 miejscowość należała administracyjnie do województwa tarnobrzeskiego.
Wieś stanowi sołectwo gminy Annopol. Według Narodowego Spisu Powszechnego (III 2011 r.) wieś liczyła 87 mieszkańców.

</doc>
<doc id="406734" url="https://pl.wikipedia.org/wiki?curid=406734" title="Zastocze (województwo mazowieckie)">
Zastocze (województwo mazowieckie)

Zastocze – przysiółek w Polsce, położony w województwie mazowieckim, w powiecie zwoleńskim, w gminie Zwoleń. Wchodzi w skład sołectwa Jasieniec-Kolonia.
W latach 1975–1998 przysiółek należał administracyjnie do województwa radomskiego.
Wierni Kościoła rzymskokatolickiego należą do parafii Niepokalanego Poczęcia NMP w Jasieńcu Soleckimj.

</doc>
<doc id="406735" url="https://pl.wikipedia.org/wiki?curid=406735" title="Zastocze (województwo podlaskie)">
Zastocze (województwo podlaskie)

Zastocze – wieś w Polsce, położona w województwie podlaskim, w powiecie monieckim, w gminie Krypno.
W latach 1975–1998 wieś należała administracyjnie do województwa białostockiego.
Wieś królewska (sioło), należąca do wójtostwa krypińskiego starostwa knyszyńskiego w 1602 roku, położona była w 1795 roku w ziemi bielskiej województwa podlaskiego. 
Wierni kościoła rzymskokatolickiego należą do parafii Narodzenia Najświętszej Maryi Panny w Krypnie.

</doc>
<doc id="406736" url="https://pl.wikipedia.org/wiki?curid=406736" title="Zastruże (województwo dolnośląskie)">
Zastruże (województwo dolnośląskie)

Zastruże (niem. "Sasterhausen") – wieś w Polsce położona w województwie dolnośląskim, w powiecie świdnickim, w gminie Żarów.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Zabytki.
Do wojewódzkiego rejestru zabytków wpisane są:
Inne zabytki:

</doc>
<doc id="406737" url="https://pl.wikipedia.org/wiki?curid=406737" title="Zastruże (województwo mazowieckie)">
Zastruże (województwo mazowieckie)

Zastruże – wieś w Polsce położona w województwie mazowieckim, w powiecie grójeckim, w gminie Warka.
Wieś szlachecka położona była w drugiej połowie XVI wieku w powiecie wareckim ziemi czerskiej województwa mazowieckiego. W latach 1975–1998 miejscowość należała administracyjnie do województwa radomskiego.
Miejscowość leży przy drodze wojewódzkiej nr 731.
Przez miejscowość przepływa struga Struga (o długości ok. 5 km), lewy dopływ Pilicy.

</doc>
<doc id="406738" url="https://pl.wikipedia.org/wiki?curid=406738" title="Zastruże (województwo wielkopolskie)">
Zastruże (województwo wielkopolskie)

Zastruże – wieś w Polsce położona w województwie wielkopolskim, w powiecie konińskim, w gminie Rzgów.
W latach 1975–1998 miejscowość należała administracyjnie do województwa konińskiego.

</doc>
<doc id="406739" url="https://pl.wikipedia.org/wiki?curid=406739" title="Zaścianki (województwo lubelskie)">
Zaścianki (województwo lubelskie)

Zaścianki – wieś sołecka w Polsce położona w województwie lubelskim, w powiecie bialskim, w gminie Międzyrzec Podlaski.
Do 1 stycznia 1973 znajdowały się w granicach Międzyrzeca Podlaskiego.
W latach 1975–1998 miejscowość należała administracyjnie do województwa bialskopodlaskiego.
Wierni Kościoła rzymskokatolickiego należą do parafii Matki Bożej Nieustającej Pomocy w Maniach.

</doc>
<doc id="406741" url="https://pl.wikipedia.org/wiki?curid=406741" title="Zaścianki (województwo podlaskie)">
Zaścianki (województwo podlaskie)

Zaścianki – wieś w Polsce położona w województwie podlaskim, w powiecie białostockim, w gminie Supraśl.
Opis.
W latach 1973–1976 miejscowość była siedzibą gminy Zaścianki. W latach 1975–1998 miejscowość należała administracyjnie do województwa białostockiego.
Wieś jest siedzibą parafii prawosławnej św. Męczennika Pantelejmona, w miejscowości znajduje się cerkiew św. Męczennika Pantelejmona.
Natomiast wierni kościoła rzymskokatolickiego należą do parafii Świętego Krzyża w Grabówce lub do parafii Niepokalanego Serca Maryi w Białymstoku.

</doc>
<doc id="406742" url="https://pl.wikipedia.org/wiki?curid=406742" title="Zaścianki (województwo warmińsko-mazurskie)">
Zaścianki (województwo warmińsko-mazurskie)

Zaścianki – wieś w Polsce położona w województwie warmińsko-mazurskim, w powiecie elbląskim, w gminie Młynary.
W latach 1975–1998 miejscowość należała administracyjnie do województwa elbląskiego.

</doc>
<doc id="406743" url="https://pl.wikipedia.org/wiki?curid=406743" title="Zator (województwo mazowieckie)">
Zator (województwo mazowieckie)

Zator – wieś w Polsce położona w województwie mazowieckim, w powiecie żyrardowskim, w gminie Puszcza Mariańska.
W skład sołectwa "Zator" wchodzą: Zator i Wola Polska.
Wieś królewska położona była w drugiej połowie XVI wieku w powiecie mszczonowskim ziemi sochaczewskiej województwa rawskiego. W latach 1975–1998 miejscowość należała administracyjnie do województwa skierniewickiego.

</doc>
<doc id="406744" url="https://pl.wikipedia.org/wiki?curid=406744" title="Zawada (województwo dolnośląskie)">
Zawada (województwo dolnośląskie)

Zawada (niem. "Dyhrnfeld") – wieś w Polsce położona w województwie dolnośląskim, w powiecie oleśnickim, w gminie Syców.
W latach 1975–1998 miejscowość należała administracyjnie do województwa kaliskiego.

</doc>
<doc id="406745" url="https://pl.wikipedia.org/wiki?curid=406745" title="Zawada (województwo mazowieckie)">
Zawada (województwo mazowieckie)

Zawada dawniej też Zawady – wieś w Polsce położona w województwie mazowieckim, w powiecie przysuskim, w gminie Przysucha.
Prywatna wieś szlachecka "Zawady", położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Smogorzowie.

</doc>
<doc id="406746" url="https://pl.wikipedia.org/wiki?curid=406746" title="Zawada (województwo podkarpackie)">
Zawada (województwo podkarpackie)

Zawada – wieś w Polsce położona w województwie podkarpackim, w powiecie dębickim, w gminie Dębica.
W latach 1975–1998 miejscowość należała administracyjnie do województwa tarnowskiego.
Wieś położona południkowo, na progu Pogórza Strzyżowskiego i zapadliska przedkarpackiego, wzdłuż rzeki Zawadki (Isełki), przecięta drogą krajową nr 94 i linią kolejową nr 91.
Historia.
Wieś istniała od XIII wieku. Pierwsza wzmianka o niej pochodzi z 1337 roku. Nazwę miejscowości w zlatynizowanej staropolskiej formie "Zawada" wymienia w latach (1470-1480) Jan Długosz w księdze "Liber beneficiorum dioecesis Cracoviensis". Długosz wymienia również właściciela miejscowości Spytka z Melsztyna.
W XIV wieku, według zachowanych z tego okresu dokumentów, istniały dwie Zawady – Zawada oraz Bobrek, zwany też Wolą Zawadzką. Bobrkiem nazywane jest obecnie wzgórze, na którym stoi kościół. Zawada od początku była wsią prywatną. Początkowo była posiadłością rodu Ligęzów. W 1595 roku Stanisław Ligęza zbudował w Zawadzie drewnianą kaplicę, zaś w 1616 roku sprowadził do wsi ojców augustianów, którzy zresztą szybko opuścili wieś. W XVII wieku w miejscu kaplicy zbudowano kościół. Na przełomie XVI i XVII wieku Ligęzowie rozpoczęli też budowę okazałego zamku. Po Ligęzach właścicielami zamku i wsi byli Przebędowscy, Radziwiłłowie oraz Raczyńscy. 31 lipca 1791 roku utworzona została parafia Zawada.
Przez ten okres Zawada dzieliła losy całej ziemi dębickiej – w tym klęski żywiołowe, takie jak powodzie i epidemie oraz najazdy wrogów.
Po I rozbiorze Polski (1772) Zawada weszła w skład zaboru austriackiego. W 1853 roku założono we wsi szkołę. Podczas I wojny światowej Zawada była miejscem walk pomiędzy Rosjanami i Austriakami. Kilkakrotnie przechodziła z rąk do rąk. Ucierpiał wówczas zamek, który odbudowano po wojnie. W czasie II wojny światowej wymordowana została ludność żydowska. Okolice Zawady były miejscem działania licznych grup partyzanckich.
Kościół.
Kościół "pw. Nawiedzenia Najświętszej Marii Panny", będący obecnie Sanktuarium Maryjnym, stoi na wzniesieniu górującym nad okolicą. Pierwotnie stała w tym miejscu świątynia drewniana (Zawada należała do parafii Lubzina), fundowana przez Stanisława Ligęzę. We wnętrzu mieszczono przywieziony z Włoch w 1610 roku obraz Matki Boskiej z Dzieciątkiem. Namalowano go na wzór obrazu Matki Boskiej Śnieżnej z kaplicy Borghesów w bazylice Matki Bożej Większej w Rzymie. Uważany był przez ludność za cudowny.
Obecna świątynia wzniesiona została w latach 1646-1656 z fundacji Achacego Ligęzy. 31 lipca 1791 roku utworzona została parafia Zawada, obejmująca też sąsiednie wsie.
Świątynia była i jest celem licznych pielgrzymek ludności okolicznych miejscowości. Parafianie zawadzcy przyczynili się znacznie do pomyślnego przeprowadzenia postępowania w sprawie koronacji cudownego obrazu Matki Boskiej, składając zeznania o doznaniu licznych uzdrowień za przyczyną swojej patronki. Koronacja ta musiała być jednak przesunięta z planowanego terminu, tj. 1914 r., ze względu na wybuch I wojny światowej. W czasie tej wojny austriacki pocisk artyleryjski utknął w jednej z akacji otaczających obiekt i nie eksplodował, co mieszkańcy poczytali za cud. 8 września 1920 roku odbyła się koronacja obrazu przez biskupa tarnowskiego Leona Wałęgę.
Zespół dworski.
Zamek – jego początki sięgają II połowy XVI wieku, gdy władzę objął Stanisław Ligęza. W XVII wieku Ligęzowie wznieśli czterobasztowy zamek, największy w regionie. Po Ligęzach właścicielami zamku byli Przebędowscy, Radziwiłłowie oraz Raczyńscy. W 1819 roku nowym właścicielem zamku został hrabia Atanazy Raczyński.
W XIX wieku zamek był już w stanie ruiny (stały tylko dwie baszty), więc nowy właściciel przystąpił do jego gruntownej przebudowy, która zmieniła charakter obiektu. W efekcie prowadzonych prac powstała okazała czterobasztowa, masywna, piętrowa, pokryta dwuspadowym dachem budowla utrzymana w stylu neogotyckim. Jej główną, wschodnią fasadę zaprojektował pruski architekt Karl Friedrich Schinkel. Wówczas też od strony południowego zachodu zostało dobudowane do zamku dodatkowe skrzydło ze schodkowatymi szczytami. Zamek mieścił bogatą galerię obrazów i rzeźb oraz bibliotekę. Stanowił unikalne połączenie stylu arkadowego z neogotykiem.
W 1914 roku, w czasie I wojny światowej, zamek został spalony przez Rosjan – przepadł księgozbiór i galeria. Po zamku pozostała jedynie jedna zwieńczona krenelażem baszta z przyłączoną do niej wieżyczką oraz wspominane już dodatkowe skrzydło wraz z fragmentem murów. Zamek odbudowano w dwudziestoleciu międzywojennym. Kolejny remont przeprowadzono w latach pięćdziesiątych XX wieku.
Dwór – neorenesansowy, wzorowany na architekturze angielskiej, piętrowy, założony na planie prostokąta. Wybudowany nieopodal starego zamku po I wojnie światowej przez Edwarda Raczyńskiego. Fasada wejściowa zwrócona na zachód ma na osi wgłębny portyk wsparty na czterech jońskich kolumnach, podtrzymujący taras na piętrze. Boczne ryzality wieńczą jednakowe, wysokie szczyty o falistych liniach. Od południa umieszczono niski taras stanowiący łącznik pomiędzy budowlą a ogrodem. Dwór otaczają niskie budynki gospodarcze. Obecnie zespół dworsko-parkowy jest zaniedbany.
Karczma.
Karczmę zbudowano w XVII wieku jako przydrożną gospodę. Do dziś znajduje się tam, zgodnie z pierwotnym przeznaczeniem, zajazd. Była miejscem kręcenia filmów historycznych.
Zabytki.
Według rejestru zabytków NID na listę zabytków wpisane są:

</doc>
<doc id="406747" url="https://pl.wikipedia.org/wiki?curid=406747" title="Zawada (powiat starogardzki)">
Zawada (powiat starogardzki)

Zawada – wieś kociewska w Polsce położona w województwie pomorskim, w powiecie starogardzkim, w gminie Zblewo.
W latach 1975–1998 miejscowość należała administracyjnie do województwa gdańskiego.

</doc>
<doc id="406748" url="https://pl.wikipedia.org/wiki?curid=406748" title="Zawadka (województwo lubelskie)">
Zawadka (województwo lubelskie)

Zawadka – wieś w Polsce położona w województwie lubelskim, w powiecie biłgorajskim, w gminie Księżpol.
W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 391 mieszkańców i była siódmą co do wielkości miejscowością gminy Księżpol. Wieś stanowi sołectwo gminy Księżpol. 

</doc>
<doc id="406749" url="https://pl.wikipedia.org/wiki?curid=406749" title="Zawadka (województwo śląskie)">
Zawadka (województwo śląskie)

Zawadka – wieś w Polsce położona w województwie śląskim, w powiecie zawierciańskim, w gminie Irządze.
W latach 1975–1998 miejscowość należała administracyjnie do województwa częstochowskiego.

</doc>
<doc id="406750" url="https://pl.wikipedia.org/wiki?curid=406750" title="Zawadka (gmina Olszówka)">
Zawadka (gmina Olszówka)

Zawadka – wieś w Polsce położona w województwie wielkopolskim, w powiecie kolskim, w gminie Olszówka.
Wieś szlachecka położona była w drugiej połowie XVI wieku w powiecie łęczyckim województwa łęczyckiego. W latach 1975–1998 miejscowość należała administracyjnie do województwa konińskiego.

</doc>
<doc id="406751" url="https://pl.wikipedia.org/wiki?curid=406751" title="Zawadki (województwo mazowieckie)">
Zawadki (województwo mazowieckie)

Zawadki – wieś w Polsce położona w województwie mazowieckim, w powiecie przasnyskim, w gminie Przasnysz.
Wierni Kościoła rzymskokatolickiego należą do parafii Chrystusa Zbawiciela w Przasnyszu.
Sołectwo Zawadki obejmuje wsie Zawadki oraz Wandolin.
W latach 1975–1998 miejscowość należała administracyjnie do województwa ostrołęckiego.

</doc>
<doc id="406752" url="https://pl.wikipedia.org/wiki?curid=406752" title="Zawadów (województwo lubelskie)">
Zawadów (województwo lubelskie)

Zawadów – wieś w Polsce położona w województwie lubelskim, w powiecie łęczyńskim, w gminie Puchaczów.
W odległości 0,5 km na północ od zabudowań znajduje się las. Z drugiej strony od południa płynie rzeka Mogilnica.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Puchaczów.
Historia.
Zawadów w wieku XIX to dwie wsie Zawadów Nowy alias Huta Zawadowska i Zawadów Stary, w powiecie chełmskim, gminie Brzeziny, parafii Puchaczów. Zawadów Stary posiadał 5 osad z gruntem 518 morgi, Zawadów Nowy alias Huta osad 26, gruntu 253 morgi. Wsie wchodziły w skład dóbr Puchaczów. Według spisu z roku 1827 w Zawadowie były 3 domy zamieszkane przez 15 mieszkańców.

</doc>
<doc id="406753" url="https://pl.wikipedia.org/wiki?curid=406753" title="Zawadów (wieś w województwie łódzkim)">
Zawadów (wieś w województwie łódzkim)

Zawadów – wieś w Polsce położona w województwie łódzkim, w powiecie bełchatowskim, w gminie Bełchatów.
W latach 1975–1998 miejscowość należała administracyjnie do województwa piotrkowskiego.
W Zawadowie dominują lasy sosnowe. W jednym z nich, 2 km od wsi znajduje się zbiornik wodny o nazwie "Żółkin".
Wieś odwiedzają pielgrzymki idące do Częstochowy na Jasną Górę. W okresie między 23 a 25 sierpnia nocują tutaj pielgrzymi ze Zgierza i Łodzi. 
11 października 2005 roku nad lasem w pobliżu Zawadowa, miał miejsce wypadek powietrzny samolotu Iskra, w którym zginął płk. pilot doświadczalny Jerzy Stonsiek z 3 korpusu obrony powietrznej. 
We wrześniu 2014 roku otwarto obiekt sportowo rekreacyjny dysponujący boiskiem do piłki nożnej, boiskiem do siatkówki plażowej, jak również w trakcie przebudowy realizowanej w 2015 roku został doposażony w zaplecze sportowe.
Urodził się tu Henryk Gaworski.

</doc>
<doc id="406754" url="https://pl.wikipedia.org/wiki?curid=406754" title="Kolonia Zawady">
Kolonia Zawady

Kolonia Zawady (do 2008 "Zawady-Kolonia") – wieś w Polsce położona w województwie łódzkim, w powiecie łaskim, w gminie Widawa. Do 2007 roku nosiła nazwę Zawady-Kolonia.
W latach 1975–1998 miejscowość należała administracyjnie do województwa sieradzkiego.
Przez miejscowość przebiega droga wojewódzka nr 480.

</doc>
<doc id="406755" url="https://pl.wikipedia.org/wiki?curid=406755" title="Zawady-Kolonia">
Zawady-Kolonia

Zawady-Kolonia – kolonia w Polsce położona w województwie podlaskim, w powiecie białostockim, w gminie Zawady.
W latach 1975–1998 miejscowość należała administracyjnie do województwa łomżyńskiego.

</doc>
<doc id="406756" url="https://pl.wikipedia.org/wiki?curid=406756" title="Zawady (województwo lubelskie)">
Zawady (województwo lubelskie)

Zawady – wieś w Polsce położona w województwie lubelskim, w powiecie tomaszowskim, w gminie Jarczów.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Jarczów.
Historia.
Dawna nazwa wsi to Wola Chodywanieckia, powstała w roku 1472 na gruntach chodywanieckich rodziny Małdrzyków herbu Wąż. W wieku XVI wieś była w posiadaniu Marcinowskich, następnie jak cale dobra Chodywańce – Średzińskich.

</doc>
<doc id="406757" url="https://pl.wikipedia.org/wiki?curid=406757" title="Zawady (wieś w województwie śląskim)">
Zawady (wieś w województwie śląskim)

Zawady – wieś w Polsce położona w województwie śląskim, w powiecie kłobuckim, w gminie Popów. W latach 1975–1998 miejscowość należała administracyjnie do województwa częstochowskiego.
Przez Zawady płynie rzeka Liswarta, nad którą położonych jest wiele ośrodków wypoczynkowych. Przez wieś przebiega turystyczny Zielony Szlak Kłobucki.
Transport.
Przez wieś przebiega droga wojewódzka DW491 – Działoszyn – Łobodno – Częstochowa.

</doc>
<doc id="406758" url="https://pl.wikipedia.org/wiki?curid=406758" title="Zawały (województwo mazowieckie)">
Zawały (województwo mazowieckie)

Zawały – wieś w Polsce położona w województwie mazowieckim, w powiecie lipskim, w gminie Rzeczniów.
W latach 1975–1998 miejscowość należała administracyjnie do województwa radomskiego.
Z 16 na 17 października 1943 żandarmeria niemiecka wraz z Kałmukami z Ostrowca Świętokrzyskiego spacyfikowała wieś. W wyniku akcji śmierć poniosło 51 mieszkańców wsi.
Wierni Kościoła rzymskokatolickiego należą do parafii św. Mikołaja w Grabowcu.

</doc>
<doc id="406759" url="https://pl.wikipedia.org/wiki?curid=406759" title="Zawidowice (województwo dolnośląskie)">
Zawidowice (województwo dolnośląskie)

Zawidowice – wieś w Polsce położona w województwie dolnośląskim, w powiecie oleśnickim, w gminie Bierutów.
Podział administracyjny.
W latach 1975–1998 miejscowość należała administracyjnie do województwa wrocławskiego.
Demografia.
Liczba mieszkańców według Narodowego Spisu Powszechnego (III 2011 r.) wynosi 296 osób.

</doc>
<doc id="406760" url="https://pl.wikipedia.org/wiki?curid=406760" title="Zawidowice (województwo wielkopolskie)">
Zawidowice (województwo wielkopolskie)

Zawidowice – wieś w Polsce położona w województwie wielkopolskim, w powiecie pleszewskim, w gminie Pleszew.
W latach 1975–1998 miejscowość należała administracyjnie do województwa kaliskiego.

</doc>
<doc id="406761" url="https://pl.wikipedia.org/wiki?curid=406761" title="Zawierzbie (województwo małopolskie)">
Zawierzbie (województwo małopolskie)

Zawierzbie – wieś w Polsce położona w województwie małopolskim, w powiecie dąbrowskim, w gminie Gręboszów.
W latach 1975–1998 miejscowość należała administracyjnie do województwa tarnowskiego.

</doc>
<doc id="406762" url="https://pl.wikipedia.org/wiki?curid=406762" title="Zawierzbie (województwo podkarpackie)">
Zawierzbie (województwo podkarpackie)

Zawierzbie – wieś w Polsce położona w województwie podkarpackim, w powiecie dębickim, w gminie Żyraków.
W latach 1975–1998 miejscowość należała administracyjnie do województwa tarnowskiego.
Zawierzbie, to najmłodsze i najmniejsze sołectwo Gminy Żyraków. Rozciąga się zaledwie na 184 ha, gdzie rozproszyły się domostwa 888 mieszkańców. Wieś położona jest w dolinie Wisłoki i przylega bezpośrednio do granicy z Dębicą. Obecnie Zawierzbie dynamicznie się rozwija. Przybywa mieszkańców, a dogodna lokalizacja oraz odpowiednie warunki terenowe sprzyjają rozwojowi budownictwa jednorodzinnego.

</doc>
<doc id="406763" url="https://pl.wikipedia.org/wiki?curid=406763" title="Zawierzbie (województwo świętokrzyskie)">
Zawierzbie (województwo świętokrzyskie)

Zawierzbie – wieś w Polsce, położona w województwie świętokrzyskim, w powiecie sandomierskim, w gminie Samborzece.
W latach 1975–1998 wieś należała administracyjnie do województwa tarnobrzeskiego. 
Do wioski zostały dołączone, niegdyś dawne tereny wsi Doły Michałowskie.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Zawierzbia zawarty w tabeli 1.

</doc>
<doc id="406764" url="https://pl.wikipedia.org/wiki?curid=406764" title="Zawiszyn (województwo kujawsko-pomorskie)">
Zawiszyn (województwo kujawsko-pomorskie)

Zawiszyn – wieś w Polsce położona w województwie kujawsko-pomorskim, w powiecie inowrocławskim, w gminie Rojewo.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 163 mieszkańców. Jest dwunastą co do wielkości miejscowością gminy Rojewo.

</doc>
<doc id="406765" url="https://pl.wikipedia.org/wiki?curid=406765" title="Zawiszyn (województwo mazowieckie)">
Zawiszyn (województwo mazowieckie)

Zawiszyn – wieś w Polsce, położona w województwie mazowieckim, w powiecie wołomińskim, w gminie Jadów, nad rzeką Liwiec.
W latach 1975–1998 wieś należała administracyjnie do województwa siedleckiego.
W pobliżu wsi grodzisko – miejsce, gdzie na wyspie otoczonej fosą stał w XVI wieku obronny gród zbudowany przez starostę królowej Bony Mikołaja Zawiszę. W tym miejscu znajduje się kapliczka z początków XIX wieku oraz ośmiorak – pozostałość po zabudowaniach dworskich z końca XIX wieku. Budowę kapliczki wiąże się z miejscową legendą, według której nocą w ruinach dworu widywano męską postać wysypującą złote dukaty ze szkatuły. W obawie przed złym działaniem zjawy postanowiono ufundować kapliczkę.

</doc>
<doc id="406766" url="https://pl.wikipedia.org/wiki?curid=406766" title="Zawodzie (powiat piotrkowski)">
Zawodzie (powiat piotrkowski)

Zawodzie – wieś w Polsce, położona w województwie łódzkim, w powiecie piotrkowskim, w gminie Czarnocin.
Podział administracyjny.
W latach 1975–1998 miejscowość należała administracyjnie do województwa piotrkowskiego.

</doc>
<doc id="406768" url="https://pl.wikipedia.org/wiki?curid=406768" title="Zawodzie (województwo śląskie)">
Zawodzie (województwo śląskie)

Zawodzie – wieś w Polsce, położona w województwie śląskim, w powiecie częstochowskim, w gminie Poczesna.
Historia.
Pierwotnie wieś nazywała się Raków. Od początku XVII w. leżała na terenie parafii św. Jana Chrzciciela w Poczesnej. Pod nazwą Raków występuje na mapie pochodzącej z 1792 roku.
W wyniku II rozbioru Polski wieś znalazła się w granicach Prus, w prowincji Prusy Południowe. Leżała w powiecie częstochowskim, w departamencie łęczyckim, następnie piotrkowskim, a od 1798 roku w departamencie kaliskim. W latach 1807–1815 leżała w Księstwie Warszawskim, w powiecie częstochowskim, w departamencie kaliskim. Po Kongresie Wiedeńskim leżała w Królestwie Polskim, w powiecie częstochowskim, w obwodzie wieluńskim, w województwie kaliskim, od 1837 roku w guberni kaliskiej Imperium Rosyjskiego. Od 1867 roku wchodziła w skład powiatu częstochowskiego w guberni piotrkowskiej.
W wyniku odzyskania niepodległości przez Polskę w 1918 roku znalazła się w granicach II Rzeczypospolitej. Po wybuchu II wojny światowej została włączona do III Rzeszy. Znajdowała się w powiecie Blachownia w rejencji opolskiej w prowincji Śląsk (od stycznia 1941 roku w nowej prowincji Górny Śląsk).
Po wojnie wieś stała się częścią powiatu częstochowskiego w województwie kieleckim (od 1950 w katowickim). W latach 1975–1998 miejscowość należała administracyjnie do województwa częstochowskiego.
Na terenie wsi znajduje się młyn (początkowo był to młyn wodny) z początku XX wieku, działający do lat 90. XX wieku. Działa (do 2014 r.) piekarnia założona i prowadzona przez rodzinę Gawrońskich.
W pobliżu wsi, w dawnej osadzie Niwy znajdują się dwa akweny, utworzone w miejscach wydobycia torfu i piasku. W 1951 roku uruchomiono kopalnię rud żelaza „Teodor”, później kopalnię „Niwy-Teodor” oraz kopalnię „Niwy”, znajdujące się na granicy pobliskiej wsi Osiny. Ich nazwy pochodzą od nazwy osady Niwy.
W 2010 roku miejscowość została nawiedzona przez powódź w wyniku wylania rzeki Warty.
Parafia rzymskokatolicka.
Parafianie wyznania rzymskokatolickiego podlegają pod parafię św. Jana Chrzciciela w Poczesnej.
Cmentarz parafialny.
Na terenie wsi znajduje się cmentarz parafialny. Jest to najstarszy cmentarz w gminie Poczesna. Pierwsza wzmianka o nim pochodzi z 1835 roku. W 1875 roku został ogrodzony, a później dwukrotnie poszerzony w 1895 roku oraz po II wojnie światowej. Cmentarz leży przy rondzie krzyżującym ulice Cmentarną i Długą. Znajdują się na nim dęby szypułkowe, z których jeden, liczący 250 lat, jest pomnikiem przyrody (jedyny w gminie). Wśród grobów znajduje się mogiła poświęcona żołnierzom walczącym w II wojnie światowej oraz grób księdza Boguchwała Tuory, męczennika za wiarę.

</doc>
<doc id="406769" url="https://pl.wikipedia.org/wiki?curid=406769" title="Zawonia (województwo dolnośląskie)">
Zawonia (województwo dolnośląskie)

Zawonia () – wieś w Polsce, położona w województwie dolnośląskim, w powiecie trzebnickim, w gminie Zawonia. Siedziba gminy wiejskiej Zawonia. Dawniej miasto; uzyskała lokację miejską w 1252 roku, zdegradowana przed 1293 roku. W latach 1975–1998 wieś należała administracyjnie do województwa wrocławskiego. 
Z racji swojej niewielkiej odległości od Wrocławia i stosunkowo spokojnej okolicy Zawonia jest często odwiedzana przez mieszkańców Wrocławia w celach wypoczynkowych. Znajduje się tutaj basen (czynny tylko w okresie wakacyjnym), sala widowiskowa, siłownia i wiele innych obiektów tworzących wypoczynkowy charakter miejscowości.
Demografia.
Według Narodowego Spisu Powszechnego (III 2011 r.) liczyła 1174 mieszkańców. Jest największą miejscowością gminy Zawonia.
Toponimia.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Zawon".
W spisanym około 1300 roku średniowiecznym łacińskim utworze opisującym żywot świętej Jadwigi "Śląskiej Vita Sanctae Hedwigis" wieś wymieniana jest w zlatynizowanej formie "Sauon" w notce dotyczącej Bogusława z Sawony – "Boguslaus de Sauon".
W okresie hitlerowskiego reżimu, w latach 1936–1945 nazwę miejscowości zmieniono na całkowicie niemiecką "Blüchertal".
Historia.
27 lutego 1874 utworzono "Amtsbezirks Schawoine" dystrykt-powiat Zawonia przemianowany 11 lutego 1936 na "Amtsbezirk Blüchertal" obejmujący wsie: Zawonia, Tarnowiec, Cielętniki, Niedary, Grochowa, "Pfaffenmühle" i majątek ziemski Tarnowiec. Administratorem nowo utworzonego okręgu urzędowego został właściciel ziemski Hempe. W 1976 roku odsłonięto obelisk upamiętniający fakt stacjonowania tu na przełomie marca i kwietnia 1945 roku 2 Dywizji Artylerii.
Zabytki.
Do wojewódzkiego rejestru zabytków wpisany jest:

</doc>
<doc id="406770" url="https://pl.wikipedia.org/wiki?curid=406770" title="Zawonia (województwo mazowieckie)">
Zawonia (województwo mazowieckie)

Zawonia – wieś w Polsce położona w województwie mazowieckim, w powiecie szydłowieckim, w gminie Chlewiska.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Mikołaja w Wysokiej.

</doc>
<doc id="406771" url="https://pl.wikipedia.org/wiki?curid=406771" title="Zazdrość (powiat nakielski)">
Zazdrość (powiat nakielski)

Zazdrość – osada w Polsce położona w województwie kujawsko-pomorskim, w powiecie nakielskim, w gminie Szubin.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 38 mieszkańców. Jest najmniejszą miejscowością gminy Szubin.

</doc>
<doc id="406772" url="https://pl.wikipedia.org/wiki?curid=406772" title="Ząbki (województwo łódzkie)">
Ząbki (województwo łódzkie)

Ząbki – wieś w Polsce położona w województwie łódzkim, w powiecie brzezińskim, w gminie Dmosin.
W latach 1975–1998 miejscowość należała administracyjnie do województwa skierniewickiego.

</doc>
<doc id="406773" url="https://pl.wikipedia.org/wiki?curid=406773" title="Ząbrowo (województwo pomorskie)">
Ząbrowo (województwo pomorskie)

Ząbrowo (niem. "Sommerau (Nogat)") – wieś w Polsce położona w województwie pomorskim, w powiecie malborskim, w gminie Stare Pole na obszarze Żuław Elbląskich w pobliżu Nogatu. Miejscowość znajduje się około 2 km na północ od drogi krajowej nr 22. 
Wieś królewska Zębrowo położona była w II połowie XVI wieku w województwie malborskim. W latach 1975–1998 miejscowość administracyjnie należała do województwa elbląskiego.

</doc>
<doc id="406774" url="https://pl.wikipedia.org/wiki?curid=406774" title="Ząbrowo (województwo warmińsko-mazurskie)">
Ząbrowo (województwo warmińsko-mazurskie)

Ząbrowo (niem. "Sommerau") – wieś w Polsce położona w województwie warmińsko-mazurskim, w powiecie iławskim, w gminie Iława na trasie linii kolejowej Iława – Malbork. Ruch kolejowy obsługiwany przez Przewozy Regionalne.
W latach 1975–1998 miejscowość należała administracyjnie do województwa olsztyńskiego.
Według danych z 16 kwietnia 2005 roku wieś liczyła 1021 mieszkańców.
Historia.
Ząbrowo zostało założone pod koniec XIII wieku (lokacja na prawie chełmińskim). Niemiecka nazwa wsi – Sommerau – pojawiła się w roku 1312. W czasie wojen polsko-krzyżackich Ząbrowo uległo dwukrotnemu spaleniu. 
Założenie parafii w Ząbrowie miało miejsce w czasie drugiej lokacji w 1373 r. Wybudowano kościół, który wraz z wsią został zniszczony w roku 1414. Nowa świątynia została wybudowana w latach 1701-1702, jest to obiekt o prostym kształcie z dachem naczółkowym i neoklasycystyczną wieżą dobudowaną w 1864. Wewnątrz strop barwnie polichromowany, klasycystyczna ambona i barokowy ołtarz, w prezbiterium współczesny obraz przedstawiający św. Jerzego zabijającego smoka.
Zobacz też.
Inne miejscowości o nazwie Ząbrowo: Ząbrowo, Ząbrowo (stacja kolejowa).

</doc>
<doc id="406775" url="https://pl.wikipedia.org/wiki?curid=406775" title="Ząbrowo (powiat kołobrzeski)">
Ząbrowo (powiat kołobrzeski)

Ząbrowo – wieś w północno-zachodniej Polsce, położona w województwie zachodniopomorskim, w powiecie kołobrzeskim, w gminie Gościno.
Według danych z 30.06.2014 wieś miała 226 stałych mieszkańców.
Wieś tworzy sołectwo Ząbrowo, obejmujące tylko Ząbrowo. Rada sołecka, która wspomaga sołtysa może się składać od 3 do 6 członków, a ich liczbę ustala zebranie wiejskie.
Historia.
Wieś powstała w średniowieczu na terenie Księstwa pomorskiego na osi wschód–zachód. Droga przez wieś została później przedłużona na wschód do rzeki Parsęty, na której był prom, a od 1913 roku most. Pierwsza udokumentowana wzmianka o wsi pochodzi z 1276 roku. Wówczas biskup kamieński Hermann von Gleichen potwierdził swoje posiadłości kapitule katedralnej w Kołobrzegu. Wieś zwana wówczas "Zymbrowe" została przypisana do beneficjum kanonika. Wieś przeszła później w posiadanie miasta Kołobrzeg i do XIX wieku pozostał jedną z wsi miejskich. Wieś zaznaczono na mapie Księstwa Pomorskiego z 1618 roku pod nazwą "Sammerow".
W czasie wojny siedmioletniej (1756-1763), podczas oblężenia Kołobrzegu, wieś została zdewastowana, gdy oddział rosyjski wyburzył zabudowania, aby wykorzystać drewno na opał. Po zakończeniu wojny wieś została odbudowana. W 1853 r. na zachód od wsi ukończono nową drogę z Kołobrzegu i od tego czasu rozwój wsi przebiegał po jej obu stronach. W 1895 roku wieś otrzymała połączenie z linią kolejową z Kołobrzegu.
W 1945 roku wieś zajęły oddziały Armii Czerwonej, ludność wysiedlono do Niemiec, a na jej miejsce przybyli przesiedleńcy z terenów II Rzeczypospolitej, które zostały przyłączone do ZSRR.

</doc>
<doc id="406776" url="https://pl.wikipedia.org/wiki?curid=406776" title="Zboiska (województwo mazowieckie)">
Zboiska (województwo mazowieckie)

Zboiska – wieś w Polsce położona w województwie mazowieckim, w powiecie żyrardowskim, w gminie Radziejowice.
Wieś szlachecka położona była w drugiej połowie XVI wieku w powiecie mszczonowskim ziemi sochaczewskiej województwa rawskiego. W latach 1975–1998 miejscowość należała administracyjnie do województwa skierniewickiego.

</doc>
<doc id="406777" url="https://pl.wikipedia.org/wiki?curid=406777" title="Zborowice (województwo dolnośląskie)">
Zborowice (województwo dolnośląskie)

Zborowice (niem. "Spurwitz") – wieś w Polsce położona w województwie dolnośląskim, w powiecie strzelińskim, w gminie Wiązów.
Podział administracyjny.
W latach 1975–1998 miejscowość należała administracyjnie do województwa wrocławskiego.

</doc>
<doc id="406778" url="https://pl.wikipedia.org/wiki?curid=406778" title="Zborowice (województwo małopolskie)">
Zborowice (województwo małopolskie)

Zborowice – wieś w Polsce położona w województwie małopolskim, w powiecie tarnowskim, w gminie Ciężkowice. Miejscowość leży na Pogórzu Ciężkowickim w dolinie Białej oraz Zborowianki.
Wieś opactwa benedyktynów tynieckich w powiecie bieckim województwa krakowskiego w końcu XVI wieku. W latach 1975–1998 miejscowość należała administracyjnie do województwa tarnowskiego. We wsi działa kilka dużych zakładów: betoniarnia, zakład mechaniki samochodowej, 
oraz zakład mięsny.
W Zborowicach znajdują się dwa cmentarze wojenne z okresu I wojny światowej:
15 września 1944 w odwecie za akcję partyzantów na pociąg towarowy, grupa SS spacyfikowała wieś. Zamordowała 4 mieszkańców oraz spaliła 9 budynków.

</doc>
<doc id="406779" url="https://pl.wikipedia.org/wiki?curid=406779" title="Zborowskie (województwo łódzkie)">
Zborowskie (województwo łódzkie)

Zborowskie – wieś w Polsce położona w województwie łódzkim, w powiecie zduńskowolskim, w gminie Zduńska Wola.
W latach 1975–1998 miejscowość należała administracyjnie do województwa sieradzkiego.

</doc>
<doc id="406780" url="https://pl.wikipedia.org/wiki?curid=406780" title="Zborowskie (województwo śląskie)">
Zborowskie (województwo śląskie)

Zborowskie (niem. "Sorowski", 1936-1945 "Ostenwalde") – wieś w Polsce, położona w województwie śląskim, w powiecie lublinieckim, w gminie Ciasna.
W latach 1975–1998 miejscowość należała administracyjnie do województwa częstochowskiego.
We wsi zachował się zabytkowy czworak dworski z drewna – dawna wytwórnia fajek.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Zborowski", która wówczas była w tej samej formie używana w języku niemieckim. Spis wymienia również liczne przysiółki, kolonie oraz folwarki leżące we wsi lub jej pobliżu: "Brzegi", "Brzezinke" zanotowana również pod nazwą "Nauhof", a także "Drindowe", "Stachowe", "Fila", "Jenczowskie", "Kaczmarzik", "Leng", "Paris", "Pienki", "Statek", "Schwierz" oraz "Spiewok".
W 1936 nazistowskie władze III Rzeszy, chcąc zatrzeć polskie pochodzenie nazwy wsi, przemianowały ją na nową, całkowicie niemiecką – "Ostenwalde".
Historia.
Do miejscowości należy przysiółek Stasiowe (niem. "Staschowe"), położony ok. 6 km w kierunku wschodnim, przy granicy z gminą Herby. Stasiowe było miejscowością graniczną: do 1918 roku między Prusami a Rosją, a w latach 1918–1939 między Niemcami a Polską.

</doc>
<doc id="406781" url="https://pl.wikipedia.org/wiki?curid=406781" title="Zborów (województwo świętokrzyskie)">
Zborów (województwo świętokrzyskie)

Zborów – wieś w Polsce położona w województwie świętokrzyskim, w powiecie buskim, w gminie Solec-Zdrój
Do 1954 roku siedziba gminy Zborów. W latach 1975–1998 miejscowość należała administracyjnie do województwa kieleckiego.
Przez wieś przechodzi czerwony szlak turystyczny z Buska-Zdroju do miejscowości Solec-Zdrój.
Historia.
W XV w. wieś należała do uposażenia klasztoru na Świętym Krzyżu. Od XVI w. była własnością rodziny Zborowskich. W drugiej połowie XVI w. Marcin Zborowski założył zbór braci polskich.

</doc>
<doc id="406782" url="https://pl.wikipedia.org/wiki?curid=406782" title="Zbójno (województwo kujawsko-pomorskie)">
Zbójno (województwo kujawsko-pomorskie)

Zbójno – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Zbójno.
Podział administracyjny.
W czasach II RP miejscowość była siedzibą gminy Sokołowo. W latach 1975–1998 miejscowość należała administracyjnie do województwa włocławskiego. Miejscowość jest siedzibą gminy Zbójno.
Demografia.
Według Narodowego Spisu Powszechnego (III 2011 r.) wieś liczyła 866 mieszkańców. Jest największą miejscowością gminy Zbójno.
Zabytki.
Według rejestru zabytków NID na listę zabytków wpisany jest zespół pałacowy, nr rej.: A-1000/1-4 z 17.09.1985:
Ochrona przyrody.
Miejscowość leży w granicach Obszaru Chronionego Krajobrazu Drumliny Zbójeńskie.

</doc>
<doc id="406783" url="https://pl.wikipedia.org/wiki?curid=406783" title="Zbójno (województwo lubelskie)">
Zbójno (województwo lubelskie)

Zbójno – wieś w Polsce położona w województwie lubelskim, w powiecie parczewskim, w gminie Sosnowica.
W latach 1975–1998 miejscowość należała administracyjnie do województwa chełmskiego.
Wieś stanowi sołectwo gminy Sosnowica.
Wierni Kościoła rzymskokatolickiego należą do parafii Trójcy Świętej w Sosnowicy.
Historia.
Zbójno wieś w powiecie włodawskim, gminie Wola Wereszczyńska, parafii Wereszczyn, w roku 1895 posiadała 6 domów i 80 mieszkańców z gruntem 93 morgi. Wchodziła w skład dóbr Łomnica.

</doc>
<doc id="406784" url="https://pl.wikipedia.org/wiki?curid=406784" title="Zbójno (województwo mazowieckie)">
Zbójno (województwo mazowieckie)

Zbójno – wieś w Polsce położona w województwie mazowieckim, w powiecie sierpeckim, w gminie Gozdowo.
Wieś szlachecka położona w drugiej połowie XVI wieku w powiecie bielskim województwa płockiego była własnością Jana Dłużniewskiego. W latach 1975–1998 miejscowość należała administracyjnie do województwa płockiego.

</doc>
<doc id="406785" url="https://pl.wikipedia.org/wiki?curid=406785" title="Zbójno (województwo świętokrzyskie)">
Zbójno (województwo świętokrzyskie)

Zbójno – wieś w Polsce położona w województwie świętokrzyskim, w powiecie koneckim, w gminie Fałków.
W latach 1975–1998 miejscowość należała administracyjnie do województwa piotrkowskiego.
W 2011 miejscowość zamieszkiwało 131 osób.
Wierni Kościoła rzymskokatolickiego należą do parafii Świętej Trójcy w Fałkowie.

</doc>
<doc id="406786" url="https://pl.wikipedia.org/wiki?curid=406786" title="Zbójno (województwo wielkopolskie)">
Zbójno (województwo wielkopolskie)

Zbójno – wieś w Polsce położona w województwie wielkopolskim, w powiecie kolskim, w gminie Kłodawa.
Wieś królewska położona w II połowie XVI wieku w powiecie przedeckim województwa brzeskokujawskiego, należała do starostwa przedeckiego. W latach 1975–1998 miejscowość należała administracyjnie do województwa konińskiego.

</doc>
<doc id="406787" url="https://pl.wikipedia.org/wiki?curid=406787" title="Zbydniów (województwo małopolskie)">
Zbydniów (województwo małopolskie)

Zbydniów – wieś w Polsce, położona w województwie małopolskim, w powiecie bocheńskim, w gminie Łapanów.
W latach 1975–1998 miejscowość należała administracyjnie do województwa tarnowskiego.
Zabudowania i pola Zbydniowa zajmują najwyższe, grzbietowe partie wzgórza oddzielającego dolinę Stradomki od doliny Tarnawki (dopływ Stradomki), dochodząc do wysokości 365 m n.p.m.. Pod względem geograficznym tereny te należą do Pogórza Wiśnickiego.
Nazwa wsi stanowi zmienioną postać imienia Zbygniew, która pojawiła się po raz pierwszy w księgach parafialnych Żegociny za ks. Antałkowicza (1679–1692). Forma Zbygniew pojawiała się jeszcze do 1822 roku.
Zabytki.
Obiekt wpisany do rejestru zabytków nieruchomych województwa małopolskiego.

</doc>
<doc id="406788" url="https://pl.wikipedia.org/wiki?curid=406788" title="Zbydniów (województwo podkarpackie)">
Zbydniów (województwo podkarpackie)

Zbydniów – wieś w Polsce, położona w województwie podkarpackim, w powiecie stalowowolskim, w gminie Zaleszany. Stara wieś rozciąga się na lewym brzegu Sanu, którego główne koryto przez setki lat biegło obok wsi. Okolica jest równiną piaszczystą, dobrze nawodnioną. Na południe ciągnie się duży bór sosnowy zwany "Czarną niwą".
Do 1954 roku istniała gmina Zbydniów. W latach 1975–1998 miejscowość należała administracyjnie do województwa tarnobrzeskiego. W roku 2012 Rada Gminy Zaleszany nadała we wsi Zbydniów nazwy ulicom.
Położenie.
Miejscowość Zbydniów położona jest w makroregionie Kotliny Sandomierskiej, wzdłuż lewego brzegu Sanu. W obrębie Zbydniowa znajdują się sołectwa: Zaleszany, Majdan Zbydniowski, Turbia, Kotowa Wola.
Przez miejscowość przebiega droga krajowa nr 77 z Lipnika do Przemyśla, a także dwutorowa zelektryfikowana linia kolejowa nr 74 łącząca Tarnobrzeg i Stalową Wolę ze stacją kolejową Zbydniów.
Mord w trakcie II wojny światowej.
W parku stoi stary dwór rodziny Horodyńskich, zamordowanych podczas II wojny światowej.
W nocy z 24 na 25 czerwca 1943 r. niemiecki oddział Waffen-SS dowodzony przez Erwina Ehlersa dokonał brutalnego mordu na Rodzinie Horodyńskich w Zbydniowie koło Stalowej Woli. Mord zlecił okupacyjny zarządca majątku Lubomirskich Martin Fuldner z pobliskich Charzewic. W mordzie zginęło 19 osób (w tym 2 dzieci i 13 kobiet)z rodziny oraz gości, którzy w tym czasie świętowali ślub młodej kuzynki Horodyńskich. Śmierci uniknął Dominik Horodyński, który przebywał wówczas w innym miejscu.
Martin Fuldner, który wówczas zarządzał majątkiem Lubomirskich w Charzewicach (dzisiejszej dzielnicy Stalowej Woli) był emerytowanym kapitanem niemieckiej Schutzstaffel (SS), a w administracji Generalnego Gubernatorstwa pełnił funkcję Ministra Rolnictwa. Fuldner bywał w Zbydniowie w gościnie u Horodyńskich i jako amatorowi staroci bardzo spodobał się serwis porcelanowy, którego Horodyńscy nie chcieli mu sprzedać. Także sam majątek Zbydniów prowadzony był przez Horodyńskich na wysokim poziomie, przynosił dochody i Fuldner pragnął przyłączyć go do administrowanych przez siebie włości.
W czerwcu 1943 r. w okolicach Zbydniowa znajdował się oddział Waffen-SS, który został wysłany na pacyfikację pobliskich wsi. Oddział ten dowodzony był przez kolegę Fuldnera Erwina Ehlersa. Z tej okazji Fuldner postanowił wykorzystać obecność oddziału swojego kolegi by przeprowadzić likwidację rodziny Horodyńskich. Celem brutalnej akcji miało być przejęcie ich majątku i upragnionych przez Fuldnera antyków.
Fuldner celowo użył koleżeńskich kontaktów, by zataić prawdziwe jego intencje i by uniknąć problemów u swoich zwierzchników. Wkrótce jednak wywiad AK i tak doszedł sedna sprawy i za mord na Horodyńskich Sąd Państwa Podziemnego wydał wyrok śmierci na Martina Fuldnera. Kilka miesięcy później Fuldner został zlikwidowany przez AK. Egzekucji dokonał syn ofiar, Zbigniew Horodyński.
W okresie Polski Ludowej dla upamiętnienia ofiar odsłonięto w parku tablicę pamiątkową.
Parafia.
W I połowie XX wieku wioska należała do parafii Zaleszany. Początkowo namiastką parafii w Zbydniowie była przydworska kaplica, która w latach 1942–1974 gromadziła wiernych na Mszach Świętych i nabożeństwach parafialnych. Spełniała ona również funkcję punktu katechetycznego.
Parafia pod wezwaniem Podwyższenia Krzyża Świętego w Zbydniowie została erygowana 13 stycznia 1969. Do parafii Zbydniów należy sąsiednia miejscowość Dzierdziówka.
Parafia posiada akta parafialne od 1969 r. Obecny murowany kościół został wybudowany w 1975. Budowniczym kościoła był ksiądz Franciszek Naja. Kościół został wybudowany w stanie surowym w ciągu jedenastu dni. Malowanie kościoła wykonano w 1978 r. Pracę tę podjął mgr malarz Stanisław Urban z Krakowa. Kościół znajduje się w centrum wsi, na lekkim wzniesieniu, jest otoczony zielenią z dużą ilością krzewów i kwiatów.
Kapliczka Chrystusa.
Kapliczka ustawiona w 2002 roku przez właściciela Zespołu Dworsko-Parkowego Horodyńskich w Zbydniowie. Wykonana została z odziomka jednego z dwu dębów, które były pomnikami przyrody i świadkami historii sprzed przynajmniej pięciu wieków.
Według opowieści pod dębami tymi mieli odpoczywać królowie Władysław Jagiełło i Jan III Sobieski, kiedy przebywali w tych stronach na polowaniach w Puszczy Sandomierskiej.
Dąb, z którego wykonana jest kapliczka ścięty został w 2002 roku, jako zagrażający bezpieczeństwu posesji, na której się znajdował. Odziomek ściętego dębu odkupił obecny właściciel i wykorzystał go do zabudowania kapliczki. Ustawiony w środku dębu krzyż wykonany jest z dębowej belki stanowiącej siostrzan tj. głównej belki podtrzymującej strop w sali kolumnowej dworu Horodyńskich w Zbydniowie. Natomiast umieszczony na krzyżu krucyfiks pochodzi z porzuconego krzyża z komory grobowej Kaplicy Horodyńskich w Zaleszanach.
Oryginalna kapliczka usytuowana jest przy drodze krajowej nr 77, po lewej stronie jadąc w kierunku Sandomierza, na wysokości skrzyżowania z drogą do Radomyśl nad Sanem. Poświęcenia kapliczki w 2002 r. dokonał ówczesny proboszcz ks. Franciszek Naja.
Orkiestra Dęta.
W Zbydniowie istnieje Orkiestra Dęta, która jest jedyną w gminie Zaleszany. Została ona założona w 1922 roku w Zbydniowie jako orkiestra parafialna. Jej działalność ograniczała się wówczas do udziału w uroczystościach kościelnych. W 1990 roku reaktywowana jako orkiestra przy OSP w Zbydniowie, a dyrygentem został Mieczysław Paruch.
W skład orkiestry wchodzi 27 osób. W jej repertuarze znajdują się oprócz muzyki marszowej także utwory religijne, patriotyczne i inne. Orkiestra uczestniczy w uroczystościach okolicznościowych odbywających się w regionie.
Infrastruktura.
W Zbydniowie znajduje się: 

</doc>
<doc id="406791" url="https://pl.wikipedia.org/wiki?curid=406791" title="Zbyszewice (województwo wielkopolskie)">
Zbyszewice (województwo wielkopolskie)

Zbyszewice – wieś w Polsce położona w województwie wielkopolskim, w powiecie chodzieskim, w gminie Margonin.
W latach 1975–1998 miejscowość należała administracyjnie do województwa pilskiego.
Przed 2023 r. częścią wsi była Klaudia.

</doc>
<doc id="406792" url="https://pl.wikipedia.org/wiki?curid=406792" title="Zbyszewice (Miętno)">
Zbyszewice (Miętno)

Zbyszewice – przysiółek osady Miętno w Polsce, położony w województwie zachodniopomorskim, w powiecie goleniowskim, w gminie Nowogard.
W latach 1975–1998 przysiółek należał administracyjnie do województwa szczecińskiego.

</doc>
<doc id="406793" url="https://pl.wikipedia.org/wiki?curid=406793" title="Zdanów (wieś w województwie świętokrzyskim)">
Zdanów (wieś w województwie świętokrzyskim)

Zdanów – wieś w Polsce położona w województwie świętokrzyskim, w powiecie sandomierskim, w gminie Obrazów.
Zdanów był wsią klasztoru cystersów koprzywnickich w województwie sandomierskim w ostatniej ćwierci XVI wieku.
Historia.
Jest to jedna z najstarszych wsi ziemi sandomierskiej wymieniana w dokumentach źródłowych z XII wieku. W 1185 roku należała do dóbr Mikołaja Bogorii Skotnickiego, który przeznaczył ją na uposażenie Opactwa Cystersów w Koprzywnicy.
W XIII wieku wieś jako "„Stanow”" wymienił legat papieski biskup firmański Filip. W łacińskim dokumencie z lipca 1279 r. wystawionym w Budzie na Węgrzech, który potwierdza opatowi klasztoru Cystersów w Koprzywnicy prawo do pobierania dziesięciny z szeregu polskich wsi w tym między innymi ze Zdanowa.
W roku 1346 król Kazimierz uwalnia Zdanów i inne wsi klasztoru od robocizn i ciężarów królewskich. (Kodeks Małopolski, t.III, s. 62).
Według opisu Długosza w połowie XV wieku Zdanów był wsią w parafii Goźlice, stanowiąc własność klasztoru koprzywnickiego. Wieś miała łany kmiece, z których dziesięcinę oddawano klasztorowi. Był też folwark, 3 karczmy z rolą oraz zagrodnik i młyn (Długosz L.B. t. III, strony 93, 376, 377, 383, 396).
Według spisu miast, wsi, osad Królestwa Polskiego z roku 1827 (a więc już po supresji zakonu) była to wieś duchowna posiadająca 25 budynków zamieszkałych przez 135 mieszkańców. Następnie często zmieniał właścicieli: był sprzedawany, dziedziczony, dzierżawiony. Przez pewien czas należał do rodziny Roplewskich.
Na uwagę zasługuje 6–hektarowy park krajobrazowy z zachowanym układem i zespół dworski. Wieś zajmuje prawie 150 ha, natomiast użytki rolne stanowią 369 ha.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="406794" url="https://pl.wikipedia.org/wiki?curid=406794" title="Zdanów (województwo zachodniopomorskie)">
Zdanów (województwo zachodniopomorskie)

Zdanów (niem. "Zankhof") – osada w Polsce położona w województwie zachodniopomorskim, w powiecie choszczeńskim, w gminie Drawno. W latach 1975–1998 miejscowość administracyjnie należała do województwa gorzowskiego. W roku 2007 osada liczyła 20 mieszkańców. Osada wchodzi w skład sołectwa Drawno. 
Geografia.
Osada leży ok. 4 km na zachód od Drawna.

</doc>
<doc id="406795" url="https://pl.wikipedia.org/wiki?curid=406795" title="Zdroje (województwo mazowieckie)">
Zdroje (województwo mazowieckie)

Zdroje – wieś w Polsce położona w województwie mazowieckim, w powiecie mławskim, w gminie Stupsk.
Wierni Kościoła rzymskokatolickiego należą do parafii Matki Boskiej Różańcowej w Wyszynach Kościelnych.
W latach 1975–1998 miejscowość należała administracyjnie do województwa ciechanowskiego.

</doc>
<doc id="406796" url="https://pl.wikipedia.org/wiki?curid=406796" title="Zdroje (gmina Czarna Białostocka)">
Zdroje (gmina Czarna Białostocka)

Zdroje – wieś w Polsce położona w województwie podlaskim, w powiecie białostockim, w gminie Czarna Białostocka.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Marianowie.

</doc>
<doc id="406797" url="https://pl.wikipedia.org/wiki?curid=406797" title="Zdrójno (województwo pomorskie)">
Zdrójno (województwo pomorskie)

Zdrójno – wieś pogranicza borowiacko-kociewskiego w Polsce położona w województwie pomorskim, w powiecie starogardzkim, w gminie Osieczna w kompleksie leśnym Borów Tucholskich.
W latach 1975-1998 miejscowość administracyjnie należała do województwa gdańskiego.

</doc>
<doc id="406798" url="https://pl.wikipedia.org/wiki?curid=406798" title="Zdrójno (województwo zachodniopomorskie)">
Zdrójno (województwo zachodniopomorskie)

Zdrójno (niem. "Adolfsau") – osada w Polsce położona w województwie zachodniopomorskim, w powiecie choszczeńskim, w gminie Bierzwnik. W latach 1975–1998 miejscowość administracyjnie należała do województwa gorzowskiego. W roku 2023 osada liczyła 10 mieszkańców. Miejscowość wchodzi w skład sołectwa Zieleniewo. Najbardziej na północ położona miejscowość gminy.
Geografia.
Osada leży ok. 1,5 km na północ od Zieleniewa, nad jeziorem Zdrojek.

</doc>
<doc id="406799" url="https://pl.wikipedia.org/wiki?curid=406799" title="Zdunowo (województwo mazowieckie)">
Zdunowo (województwo mazowieckie)

Zdunowo – wieś w Polsce położona w województwie mazowieckim, w powiecie płońskim, w gminie Załuski.
Prywatna wieś szlachecka położona była w drugiej połowie XVI wieku w powiecie zakroczymskim ziemi zakroczymskiej województwa mazowieckiego. W latach 1975–1998 miejscowość należała administracyjnie do województwa ciechanowskiego.
Z tej miejscowości pochodził Antoni Kolczyński - bokser, mistrz Europy (Dublin 1939).

</doc>
<doc id="406800" url="https://pl.wikipedia.org/wiki?curid=406800" title="Zdunowo (województwo warmińsko-mazurskie)">
Zdunowo (województwo warmińsko-mazurskie)

Zdunowo (niem. "Sdunowen", 1938–1945 "Sadunen") – wieś w Polsce położona w województwie warmińsko-mazurskim, w powiecie piskim, w gminie Pisz.
W latach 1975–1998 miejscowość należała administracyjnie do województwa suwalskiego.

</doc>
<doc id="406801" url="https://pl.wikipedia.org/wiki?curid=406801" title="Zduny (województwo pomorskie)">
Zduny (województwo pomorskie)

Zduny – wieś kociewska w Polsce położona w województwie pomorskim, w powiecie starogardzkim, w gminie Starogard Gdański. Miejscowość leży przy drodze krajowej nr nad południowym brzegiem jeziora Zduńskiego i wschodnim krańcu Lasu Szpęgawskiego. Przebiega tędy również dawniej strategiczna linia kolejowa (Berlin-Królewiec). 
W latach 1975–1998 miejscowość należała administracyjnie do województwa gdańskiego.
Inne miejscowości: Zduny, Zdunowo, Zdunowice, Zduńska Wola

</doc>
<doc id="406802" url="https://pl.wikipedia.org/wiki?curid=406802" title="Zduny (województwo warmińsko-mazurskie)">
Zduny (województwo warmińsko-mazurskie)

Zduny – wieś w Polsce położona w województwie warmińsko-mazurskim, w powiecie ostródzkim, w gminie Małdyty.
W latach 1975–1998 miejscowość należała administracyjnie do województwa olsztyńskiego.
W roku 1973 wieś należała do powiatu morąskiego, gmina Małdyty, poczta Boguchwały.

</doc>
<doc id="406803" url="https://pl.wikipedia.org/wiki?curid=406803" title="Zdziechowice (województwo opolskie)">
Zdziechowice (województwo opolskie)

Zdziechowice (niem. "Seichwitz") – wieś w Polsce położona w województwie opolskim, w powiecie oleskim, w gminie Gorzów Śląski.
W latach 1945-54 siedziba gminy Zdziechowice. W latach 1975–1998 miejscowość należała administracyjnie do województwa częstochowskiego.
Nazwa.
Nazwa pochodzi od staropolskiej nazwy oznaczającej dziewczynę - "dziewoję". Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia najstarszą nazwę miejscowości w polskiej formie "Dziechowice" tłumacząc jej znaczenie "Magdedorf" czyli po polsku "Wieś dziewój, dziewczyn, służących". Nazwa została później zgermanizowana przez Niemców na "Seichwitz" w wyniku czego utraciła swoje pierwotne znaczenie.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod obecnie używaną, polską nazwą "Zdziechowice" oraz niemiecką "Seichwitz". Spis wymienia trzy wsie (lub jej części), które traktowane są jak jedna miejscowość - "Ober", "Mittel" oraz "Nieder Seichwitz" podając także nazwy w gwarze śląskiej: "górne Zdziechowice", "strzednie Zdziechowice" oraz "dólne Zdziechowice". Ze względu na słowiańskie brzmienie pierwotnej nazwy nazistowska administracja III Rzeszy zmieniła ją w 1936 r. na nową, całkowicie niemiecką -"Richterstal"
Zabytki.
We wsi znajdują się:

</doc>
<doc id="406804" url="https://pl.wikipedia.org/wiki?curid=406804" title="Zdziechowice (województwo wielkopolskie)">
Zdziechowice (województwo wielkopolskie)

Zdziechowice – wieś w Polsce położona w województwie wielkopolskim, w powiecie średzkim, w gminie Środa Wielkopolska.
W latach 1975–1998 miejscowość należała administracyjnie do województwa poznańskiego.

</doc>
<doc id="406805" url="https://pl.wikipedia.org/wiki?curid=406805" title="Zdziechów (województwo łódzkie)">
Zdziechów (województwo łódzkie)

Zdziechów (też: "Zdziechów Stary") – wieś w Polsce położona w województwie łódzkim, w powiecie pabianickim, w gminie Lutomiersk.
Miejscowość położona jest na Wysoczyźnie Łaskiej.
Przez wieś przebiega droga asfaltowa, powiatowa nr 03709E.
Wieś dóbr prestymonialnych kapituły kolegiaty łęczyckiej "Zdziechowo", położona była w powiecie łęczyckim województwa łęczyckiego w końcu XVI wieku. W latach 1975–1998 miejscowość należała administracyjnie do województwa sieradzkiego.
 przez miejscowość biegnie Łódzka magistrala rowerowa (ukł, N-S).

</doc>
<doc id="406806" url="https://pl.wikipedia.org/wiki?curid=406806" title="Zdziesławice">
Zdziesławice

Zdziesławice – wieś w Polsce położona w województwie dolnośląskim, w powiecie górowskim, w gminie Jemielno.
Podział administracyjny.
W latach 1975–1998 miejscowość należała administracyjnie do województwa leszczyńskiego.

</doc>
<doc id="406807" url="https://pl.wikipedia.org/wiki?curid=406807" title="Zdzięsławice">
Zdzięsławice

Zdzięsławice (do 2010 "Zdziesławice") – wieś w Polsce położona w województwie małopolskim, w powiecie krakowskim, w gminie Michałowice.
W latach 1975–1998 miejscowość należała administracyjnie do województwa krakowskiego.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.
Historia.
Pierwsza wzmianka na temat wsi pochodzi z 1374 roku. Nazwa wsi jest patronimiczna i pochodzi od osoby o imieniu Zdzisław lub Zdziesław. Wieś występuje w źródłach również jako: Zdziesławicze, Zdziesławice, Dziesławice. 
W 1396 roku Spytek z Melsztyna, wojewoda i starosta krakowski, wyznaczył granice wsi Raciborowice i Zdziesławice, w związku ze sporem kapituły krakowskiej z Deresławem i Florianem oraz ich matką – dziedzicami Zdziesławic.
W średniowieczu granice Zdzięsławic wyznaczały narożne kopce ziemne. W wieku XV właścicielem wsi był rycerz Jan herbu Gryf. Wtedy wieś miała łany kmiece, zagrody, karczmy, a z folwarku dziesięcina była płacona kościołowi w Więcławicach. W 1581 r. właścicielem Zdzięsławic był kanonik krakowski.
Przez Zdzięsławice z Księżniczek do Więcławic, na Sieborowice szedł ważny trakt publiczny z Krakowa do Wielkopolski i Prus. Do zaborów wieś należała do powiatu krakowskiego, potem do miechowskiego. W 1791 r. wieś ma 14 domów, w tym dwór. Zamieszkuje wówczas Zdzięsławice 87 mieszkańców. Dla porównania sąsiednie Więcławice mają wówczas 29 domów i 174 mieszkańców. Zdzięsławice znajdowały się w zaborze rosyjskim i były miejscowością graniczną.
Własność duchowną zniesiono dopiero w latach 1817–1819.

</doc>
<doc id="406809" url="https://pl.wikipedia.org/wiki?curid=406809" title="Zegartowice (województwo kujawsko-pomorskie)">
Zegartowice (województwo kujawsko-pomorskie)

Zegartowice () – wieś w Polsce położona w województwie kujawsko-pomorskim, w powiecie chełmińskim, w gminie Papowo Biskupie. Wieś zajmuje powierzchnię 576,58 hektarów. W 2013 roku Zegartowice liczyły 9 podmiotów gospodarczych.
Historia.
Średniowiecze.
Po wybudowaniu zamku krzyżackiego w Papowie Biskupim, Zegartowice należały do zamku. W okresie późnego średniowiecza Zegartowice należały wtedy do tak zwanego "klucza papowskiego"
. Pierwsza wzmianka w źródle pisanym dotyczącym miejscowości pochodzi z roku 1405. W kronikach i dokumentach wieś występowała pod nazwami: "Segehardsdorff" (1405), "Segirsdorff", "Zygaertowicze" (1522), "Ziegartowicze". W średniowieczu wieś ta była własnością rycerską i leżała w granicach komturstwa, a później do prokuratorstwa papowskiego. W 1419 roku rycerz Jenchow był zobowiązany do 1 służby w zbroi lekkiej. Innymi rycerzami byli: Kacper, Jakub Dytrych, Jokusz (z lat 1423-28 i 1438), którzy byli oni zobowiązani do 1 służby w zbroi lekkiej.
Nowożytność.
W 1522 wieś przekazano diecezji chełmińskiej, od mieszczanina toruńskiego Bertolda Trosta. W 1570 roku część wsi należała do Krzysztofa Zegartowicza, później do Feliksa Rudnickiego, rodziny Szelińskich i Nieiweszyńskich. W 1614 roku Zegartowice liczyły 20 włók. Większe włoki należały do: Dyraya, Wacha, Kutery, Cierpiałki, Siodmaka. Pod wojny polsko-szwedzkiej Zegartowice mocno ucierpiały. Źródła historyczne podają, że ocalał tylko majątek Cierpiałki.
W 1772 roku ziemie zostały przekazane dla Prus. Rok później nastąpił pierwszy spis ludności. Wtedy miejscowość liczyła 65 osób (m.in. zarządcę folwarku Gomlińskiego, owczarza Albrecha Krzewskiego, chłopów danników Pawła Sobiechowskiego, Józefa Kamińskiego oraz Piotra Kujawę). Właścicielami wsi byli: Wincenty Sulerzycki (1800), Hans Richard Bremer (1872), ks. Bentheim (po I wojnie światowej), rodzina Wiirtz (1938-1946). W 1947 roku Zegartowice zostały upaństwowione.
W 1885 roku Zegartowice liczyły 270 hektarów powierzchni. We wsi znajdowało się 12 budynków mieszkalnych zamieszkanych przez 84 mieszkańców (51 katolików i 33 ewangelików).
Pod koniec XIX wieku zbudowano pałac, który stoi do dziś. Po znalezieniu się w państwie Pruskim Zegartowice znalazły się w powiecie chełmińskim. W czasach zaborów istniała szkoła, która w 1867 roku liczyła 18 uczniów (byli to tylko dzieci katolickie), a w 1904 już 70 uczniów. W 1928 roku w szkole było: 25 dzieci katolickich, 1 nauczyciel, jedną klasę, 8 dzieci ewangelickich. W okresie międzywojennym sołtysem Zegartowic był Berthold Schwenk.
Współczesność.
W okresie II wojny światowej, 21 stycznia 1943 roku mieszkaniec wsi Wiktor Skowroński został skazany na pobyt w obozie karnym, za to, że przywłaszczył sobie paczkę zawierającą: ciasto piernikowe, tabliczkę czekolady, 3 jabłka i papier. Zginął w jednym z tych zakładów.
W roku 1973 do Zespołu Pieśni i Tańca Ziemi Chełmińskiej został zatrudniony mieszkaniec wsi Stanisław Nowak.
W latach 1975–1998 miejscowość należała administracyjnie do województwa toruńskiego.
W 2001 roku rozpoczęto: modernizację oczyszczalni ścieków, budowę sali gimnastycznej, kanalizację miejscowości. Salę gimnastyczną i oczyszczalnie ścieków oddano do użytku w 2003 roku. W tym samym czasie w szkole podstawowej wymieniono sposób ogrzewania na olejowy. W 2004 roku wybudowano szkolne boisko, w 2005 chodniki i zatoki postojowe. W 2006 roku rozpoczęto budowę kanalizacji Zegartowice-Żygląd-Jeleniec. W 2008 roku rozpoczęto rozbudowę oczyszczalni ścieków w miejscowości (budowę zakończono w 2009 roku). W 2010 roku ogrodzono boisko oraz wybudowano ławki w miejscowości.
Zabytki.
Według rejestru zabytków NID na listę zabytków wpisany jest park dworski z drugiej połowy XIX w., nr rej.: A/334 z 6.03.1985.
Miejsca w Zegartowicach.
Obecnie we wsi działa publiczna szkoła podstawowa. Obecnie szkoła ma 138 uczniów.
Miejscowość ma swoją własna ochotniczą straż pożarną, która została założona w 1992 roku. Straż ta jest organizacją pozarządową.

</doc>
<doc id="406810" url="https://pl.wikipedia.org/wiki?curid=406810" title="Zegartowice (województwo małopolskie)">
Zegartowice (województwo małopolskie)

Zegartowice – wieś w Polsce położona w województwie małopolskim, w powiecie myślenickim, w gminie Raciechowice.
W latach 1975–1998 miejscowość należała administracyjnie do województwa krakowskiego.
Położenie.
Miejscowość położona jest na Pogórzu Wiśnickim, w dolinie rzeki Stradomka, na wysokości 270–369 m n.p.m. Są to tereny płaskie lub pagórkowate, w niewielkim stopniu zalesione, zajęte przez pola uprawne i zabudowania. Dużą osobliwością jest oryginalna skała Grzyb skalny w Zegartowicach znajdująca się przy lokalnej drodze z Zegartowic do Mierzenia.
Opis miejscowości.
Zegartowice posiadają własną kaplicę, ale należą do obszaru parafii w Górze Świętego Jana. Msze w kaplicy odprawiane są raz w miesiącu.

</doc>
<doc id="406811" url="https://pl.wikipedia.org/wiki?curid=406811" title="Zegartowice (województwo świętokrzyskie)">
Zegartowice (województwo świętokrzyskie)

Zegartowice – wieś w Polsce położona w województwie świętokrzyskim, w powiecie jędrzejowskim, w gminie Imielno.
W latach 1975–1998 miejscowość należała administracyjnie do województwa kieleckiego.
W 1863 w Zegartowicach urodził się Stanisław Radziejowski, polski malarz (zm. 1950).

</doc>
<doc id="406812" url="https://pl.wikipedia.org/wiki?curid=406812" title="Zelgoszcz (województwo pomorskie)">
Zelgoszcz (województwo pomorskie)

Zelgoszcz – wieś kociewska w Polsce położona w województwie pomorskim, w powiecie starogardzkim, w gminie Lubichowo na północnym skraju Borów Tucholskich przy 214. Przebiega tędy trasa (zawieszonej obecnie) linii kolejowej nr 218 (Szlachta – Myślice).
W miejscowości znajdują się trzy jeziora polodowcowe: Jezioro Zelgoszczek, jezioro Stare i Jezioro Dama. 
Wieś królewska "Zelgoscz" w 1664 roku należała do starostwa gniewskiego. W latach 1975–1998 miejscowość należała administracyjnie do województwa gdańskiego.
W Zelgoszczy urodził się poeta i filolog – Paweł Wyczyński.

</doc>
<doc id="406813" url="https://pl.wikipedia.org/wiki?curid=406813" title="Zemsko (województwo lubuskie)">
Zemsko (województwo lubuskie)

Zemsko () – wieś w Polsce położona w województwie lubuskim, w powiecie międzyrzeckim, w gminie Bledzew.
Nazwa.
W historii zanotowano wiele polskojęzycznych wariantów nazw miejscowości: "Zemsk", "Ziemsko", "Zamsko", "Zębsko", "Zambrsko", a w okresie zaborów Polski także zgermanizowane "Samst", "Kurzig" oraz "Semmritz".
Historia.
Miejscowość leży na prawym brzegu Obry, między Skwierzyną, a Międzyrzeczem, na północny wschód od Bledzewa i historycznie należy do Wielkopolski co potwierdzają dokumenty zebrane w Kodeksie dyplomatycznym.
Datę nadania dóbr w Zemsku cystersom z klasztoru Dobrilugk znajdującego się na Łużycach Górnych przez księcia wielkopolskiego Władysława Odonica umiejscawia się między 1232 a 1235 rokiem. Zakonnicy przenieśli się wówczas do Zemska z powodu wylewów Obry z jej zakola pod Starym Dworkiem. Klasztor i kościół drewniany wzniesiono r. 1285. Z powodu braku dostatecznej ilości wody w r. 1578 zakonnicy przenieśli się do Bledzewa.
W obu przypadkach woda, jej nadmiar, a następnie jej brak, były powodem translokacji.
W okresie Rzeczypospolitej Obojga Narodów wieś duchowna Zębsko należała do miejscowego klasztoru i podlegała opatowi bledzewskiemu. Położona była w 1580 roku w powiecie poznańskim województwa poznańskiego. Według historycznych dokumentów podatkowych z 1580 opat bledzewski posiadał w Zemsku 10 łanów osadniczych, 21 zagrodników, 4 komorników. We wsi pracował także owczarz posiadający 50 owiec oraz kowal. W 1784 odnowiono podupadły kościół kosztem opactwa.
Parafia dobudowała w 1836 do drewnianego kościoła wieżę murowaną. Dobra Zemsko należały do opactwa bledzewskiego aż do zniesienia klasztoru przez rząd pruski w roku 1835.
Wskutek II rozbioru Polski w 1793 r., miejscowość przeszła pod władanie Prus i jak cała Wielkopolska znalazła się w zaborze pruskim. W okresie Wielkiego Księstwa Poznańskiego (1815-1848) miejscowość wzmiankowana jako "Żemsko" należała do wsi większych w ówczesnym pruskim powiecie Międzyrzecz w rejencji poznańskiej. Żemsko należało do okręgu starodworskiego tego powiatu i stanowiło część majątku Stary Dworek, którego właścicielem był wówczas rząd pruski. Według spisu urzędowego z 1837 roku wieś liczyła 311 mieszkańców, którzy zamieszkiwali 38 dymów (domostw).
Pod koniec XIX wieku jako wieś dworską leżącą w powiecie międzyrzeckim odnotował miejscowość XIX wieczny Słownik geograficzny Królestwa Polskiego. Część dworska liczyła 248 hektarów i miała wówczas 6 domów zamieszkanych przez 64 mieszkańców wyznania ewangelickiego. Część chłopska natomiast liczyła 36 hektarów powierzchni, na której stały 3 domy i mieszkało w nich 12 mieszkańców wyznania ewangelickiego
W latach 1975–1998 miejscowość należała administracyjnie do województwa gorzowskiego.
Zabytki.
Do wojewódzkiego rejestru zabytków wpisane są:

</doc>
<doc id="406814" url="https://pl.wikipedia.org/wiki?curid=406814" title="Zemsko (województwo wielkopolskie)">
Zemsko (województwo wielkopolskie)

Zemsko – wieś w Polsce położona w województwie wielkopolskim, w powiecie grodziskim, w gminie Granowo.
Wieś duchowna Zębsko, własność Klasztoru Jezuitów w Poznaniu pod koniec XVI wieku leżała w powiecie poznańskim województwa poznańskiego. 
Leon Plater w XIX-wiecznej książce pod tytułem "Opisanie historyczno-statystyczne Wielkiego Księztwa Poznańskiego" (wyd. 1846) wzmiankuje o folwarku Zemsko oraz kolonii o tej samej nazwie. Obie wsie leżały w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Folwark i kolonia Zemsko należały do okręgu bukowskiego, w obrębie majętności prywatnej Bielawy, której właścicielem była wówczas kapituła poznańska. Według spisu urzędowego z 1837 roku folwark Zemsko liczył 34 mieszkańców i 4 dymy (domostwa), natomiast kolonia Zemsko liczyła 102 mieszkańców oraz 20 dymów.
W latach 1975–1998 miejscowość należała administracyjnie do województwa poznańskiego.

</doc>
<doc id="406815" url="https://pl.wikipedia.org/wiki?curid=406815" title="Zębowice (województwo dolnośląskie)">
Zębowice (województwo dolnośląskie)

Zębowice – wieś w Polsce położona w województwie dolnośląskim, w powiecie jaworskim, w gminie Paszowice.
Podział administracyjny.
W latach 1975–1998 miejscowość należała administracyjnie do województwa legnickiego.
Nazwa.
Miejscowość po raz pierwszy zanotowana w łacińskim dokumencie z 1251 roku jako "Zambovize". Notowana w 1277 i 1360 "Sambicz", 1345 "Sambowicz", 1630 w zgermanizowanej formie "Semmelwitz", 1736 "Sambowitz".
Nazwa pochodzi od polskiej nazwy "ząb" lub staropolskiego imienia Sambor. Śląski pisarz Konstanty Damrot w swojej pracy o nazewnictwie na Śląsku wydanej w 1896 roku w Bytomiu wymienia dwie nazwy polską "Zębowice" oraz niemiecką "Semmelwitz". Wywodzi ją od staropolskich imion Sębor - Sambor lub słowa "ząb" - "Namen sind wahrscheinlich durch Verkurzung aus Szęborowice vulg. Samborowice, von Sębor - Sambor entstanden oder von dem selteneren Namen: Ząb.". Podobny wywód przedstawia również niemiecki językoznawca Paul Hefftner. W książce o nazwach miejscowych regionu wrocławskiego z 1910 roku pisze, że nazwa pochodzi z języka polskiego "Dem Name lieght das poln. Substantiv ząb, altslawische ząbu = dens Zahn".
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Sambowitz". W średniowiecznym dokumencie z 1307 roku wymieniona jest jako "Semelwyz".
Zabytki.
Do wojewódzkiego rejestru zabytków wpisane są obiekty:

</doc>
<doc id="406816" url="https://pl.wikipedia.org/wiki?curid=406816" title="Zębowice (województwo opolskie)">
Zębowice (województwo opolskie)

Zębowice (dodatkowa nazwa w j. niem. Zembowitz, od 1938 "Föhrendorf") – wieś w Polsce, położona w województwie opolskim, w powiecie oleskim, w gminie Zębowice. Siedziba gminy Zębowice.
W latach 1975–1998 wieś należała administracyjnie do województwa opolskiego.
Historycznie leży na Górnym Śląsku. 
Nazwa.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej w latach 1295–1305 miejscowość wymieniona jest w formie "Sambowitz".
W 1936 roku hitlerowska administracja III Rzeszy, chcąc zatrzeć słowiańskie pochodzenie nazwy wsi, przemianowały ją ze zgermanizowanej na nową, całkowicie niemiecką nazwę "Föhrendorf".
Historia.
W czasach Bolesława II Opolczyka w dokumentach pojawia się dziedzic z Zębowic (Sambowicz) niejaki Stasco (Staszko, Stanisław). Za czasów Bolka V w 1447 r. Zębowice stały się parafią. Wówczas wybudowano drewniany barokowy kościółek, który przetrwał do naszych czasów, a obecnie znajduje się w Gliwicach.
W połowie XIX wieku wieś liczyła 598 mieszkańców. Był tu pałac z początków XIX wieku, 73 domy, dwór z owczarnią, jedna katolicka szkoła, dwa młyny wodne, browar, gorzelnia, warzelnia potażu dla huty szkła w Kniei na Poliwodzie, wapiennik, dwie książęce kuźnie żelaza sztabowego. Końcem 1868 roku rozpoczęła funkcjonowanie linia kolejowa łącząca Zębowice z Kolonowskiem.
Na przełomie XIX i XX wieku w miejscowości działy instytucje kulturotwórcze: Towarzystwo Czytelni Ludowych, Towarzystwo Gimnastyczne Sokół, koła śpiewacze i chóry. Organizowano pielgrzymki do Częstochowy skąd przywożono książki religijne i historyczne. 
W latach 1910–1911 powstał obecny kościół. Po zakończeniu I wojny światowej, powstaniach i plebiscycie Zębowice znalazły się w granicach Niemiec. 
Zębowice często zmieniały właścicieli, ostatnimi właścicielami – od 1834 roku – byli książęta raciborscy, przedstawiciele rodu Hohenlohe.
Plebiscyt i powstanie.
W 1910 roku 935 mieszkańców mówiło w języku polskim, 23 w językach polskim i niemieckim, natomiast 136 osób posługiwało się jedynie językiem niemieckim. W wyborach komunalnych w listopadzie 1919 roku na listę polską oddano 117 głosów, co pozwoliło na uzyskanie 9 z 12 mandatów. Od stycznia 1921 roku działało tu gniazdo Towarzystwa Gimnastycznego "Sokół". Podczas plebiscytu w 1921 roku we wsi uprawnionych do głosowania było 709 mieszkańców (w tym 84 emigrantów). Za Polską głosowało 369 osób, za Niemcami 329 osób. Podczas III powstania śląskiego Zębowice 6 maja zostały zajęte przez siły Polskiej Organizacji Wojskowej Górnego Śląska. Przez cały okres powstania toczyły się walki o wieś i znajdujący się w niej strategicznie położony dworzec kolejowy. 21-22 maja wojska powstańcze odparły zmasowane ataki żołnierzy niemieckich. 25 maja miała miejsce wielogodzinna bitwa o Zębowice, jednak niemieckie ataki również nie przyniosły rezultatu. Wieś została chwilowo zdobyta przez Niemców 11 czerwca, jednak polski kontratak zakończył się powodzeniem. Zwycięstwo w tej bitwie powstańcy okupili znacznymi stratami.
Zabytki.
Do wojewódzkiego rejestru zabytków wpisany jest:

</doc>
<doc id="406817" url="https://pl.wikipedia.org/wiki?curid=406817" title="Zębowo (województwo kujawsko-pomorskie)">
Zębowo (województwo kujawsko-pomorskie)

Zębowo – wieś w Polsce położona w województwie kujawsko-pomorskim, w powiecie toruńskim, w gminie Obrowo.
W latach 1975–1998 miejscowość należała administracyjnie do województwa toruńskiego.
Początki miejscowości sięgają 1. połowy XIV w. We wsi znajduje się Pałac i ufundowany w 1858 pomnik na cześć ofiar epidemii cholery z lat 1658 i 1831. Nieopodal pałacu znajduje się uznany za pomnik przyrody kem nazywany "Zieloną Górą".

</doc>
<doc id="406818" url="https://pl.wikipedia.org/wiki?curid=406818" title="Zębowo (województwo pomorskie)">
Zębowo (województwo pomorskie)

Zębowo (niem.: "Symbow"; kaszb. "Zãbòwò") – wieś w Polsce położona w województwie pomorskim, w powiecie słupskim, w gminie Kobylnica.
W latach 1975–1998 miejscowość należała administracyjnie do województwa słupskiego.
Południowo-zachodnia część wsi nosi nieoficjalną nazwę "Zębowo-Kolonia" (54°26′32″N 16°52′54″E).
Inne miejscowości o nazwie Zębowo: w województwie wielkopolskim, w województwie kujawsko-pomorskim
Historyczne warianty nazewnicze miejscowości.
Nazwę miejscowości wywodzi się od nazwy osobowej "Ząb" lub "Zięba". 

</doc>
<doc id="406819" url="https://pl.wikipedia.org/wiki?curid=406819" title="Zgoda (województwo kujawsko-pomorskie)">
Zgoda (województwo kujawsko-pomorskie)

Zgoda – wieś w Polsce położona w województwie kujawsko-pomorskim, w powiecie aleksandrowskim, w gminie Aleksandrów Kujawski.
W latach 1975–1998 miejscowość należała administracyjnie do województwa włocławskiego.
Części miejscowości.
Wieś w sołectwie Stawki – zobacz pozostałe jednostki pomocnicze gminy Aleksandrów Kujawski w BIP.

</doc>
<doc id="406820" url="https://pl.wikipedia.org/wiki?curid=406820" title="Zgoda (województwo lubelskie)">
Zgoda (województwo lubelskie)

Zgoda – wieś w Polsce, położona w województwie lubelskim, w powiecie opolskim, w gminie Łaziska.
W latach 1975–1998 wieś należała administracyjnie do województwa lubelskiego.
Wieś stanowi sołectwo gminy Łaziska.
Dominującą produkcją rolną jest uprawa sadów. Występują też uprawy truskawek, malin, ziemniaków oraz zboża.
W Zgodzie znajduje się 1 sklep spożywczy, kaplica. Istnieje dobra sieć drogowa. Całkowita telefonizacja, sieć wodociągowa. Swobodny dostęp do sieci Internet.
Historia.
Wieś powstała na przełomie XIX i XX wieku, wprawdzie nie wymienia jej Słownik geograficzny Królestwa Polskiego, ale już według spisu powszechnego z roku 1921 kolonia Zgoda w gminie Kamień posiadała 53 domy i 309 mieszkańców.

</doc>
<doc id="406821" url="https://pl.wikipedia.org/wiki?curid=406821" title="Zgoda (województwo podkarpackie)">
Zgoda (województwo podkarpackie)

Zgoda – wieś w Polsce położona w województwie podkarpackim, w powiecie jarosławskim, w gminie Jarosław.
W latach 1975–1998 miejscowość należała administracyjnie do województwa przemyskiego.

</doc>
<doc id="406822" url="https://pl.wikipedia.org/wiki?curid=406822" title="Zgoda (województwo wielkopolskie)">
Zgoda (województwo wielkopolskie)

Zgoda – wieś w Polsce położona w województwie wielkopolskim, w powiecie konińskim, w gminie Stare Miasto.
W latach 1975–1998 miejscowość należała administracyjnie do województwa konińskiego. Jest to niewielka wieś, licząca ok. 20 domów. Wieś należy do sołectwa i parafii Lisiec Wielki. 

</doc>
<doc id="406823" url="https://pl.wikipedia.org/wiki?curid=406823" title="Zgoda (województwo zachodniopomorskie)">
Zgoda (województwo zachodniopomorskie)

Zgoda (niem. Louisenthal) – wieś w Polsce położona w województwie zachodniopomorskim, w powiecie myśliborskim, w gminie Myślibórz.
W latach 1975–1998 miejscowość należała administracyjnie do województwa gorzowskiego.

</doc>
<doc id="406824" url="https://pl.wikipedia.org/wiki?curid=406824" title="Zgorzelec (województwo wielkopolskie)">
Zgorzelec (województwo wielkopolskie)

Zgorzelec – wieś w Polsce położona w województwie wielkopolskim, w powiecie kępińskim, w gminie Rychtal.
W latach 1975–1998 miejscowość należała administracyjnie do województwa kaliskiego.

</doc>
<doc id="406825" url="https://pl.wikipedia.org/wiki?curid=406825" title="Zgórze (gmina Dąbrowice)">
Zgórze (gmina Dąbrowice)

Zgórze – wieś w Polsce położona w województwie łódzkim, w powiecie kutnowskim, w gminie Dąbrowice.
W latach 1975–1998 miejscowość należała administracyjnie do województwa płockiego.

</doc>
<doc id="406826" url="https://pl.wikipedia.org/wiki?curid=406826" title="Zgórze (województwo mazowieckie)">
Zgórze (województwo mazowieckie)

Zgórze – wieś w Polsce położona w województwie mazowieckim, w powiecie garwolińskim, w gminie Miastków Kościelny.
W latach 1975–1998 miejscowość należała administracyjnie do województwa siedleckiego.
Miejsce urodzenia Leona Wyczółkowskiego (artysta urodził się w Hucie Miastkowskiej lecz to miejsce zawiera się obecnie we wsi Zgórze).
Wierni Kościoła rzymskokatolickiego należą do parafii Nawiedzenia Najświętszej Maryi Panny w Miastkowie Kościelnym.

</doc>
<doc id="406827" url="https://pl.wikipedia.org/wiki?curid=406827" title="Zielątkowo (województwo lubuskie)">
Zielątkowo (województwo lubuskie)

Zielątkowo – wieś w Polsce położona w województwie lubuskim, w powiecie strzelecko-drezdeneckim, w gminie Drezdenko.
W latach 1975–1998 miejscowość należała administracyjnie do województwa gorzowskiego.
Według danych z 2011 miejscowość zamieszkiwało 80 osób.

</doc>
<doc id="406828" url="https://pl.wikipedia.org/wiki?curid=406828" title="Zielątkowo (województwo wielkopolskie)">
Zielątkowo (województwo wielkopolskie)

Zielątkowo – wieś w Polsce położona w województwie wielkopolskim, w powiecie poznańskim, w gminie Suchy Las.
W latach 1975–1998 miejscowość należała administracyjnie do województwa poznańskiego.
We wsi znajdują się pozostałości zespołu dworskiego: dwór z 1834 (przebudowany, ul. Łąkowa 2), sześciorak z początków XX w., stodoły i zabudowania gospodarcze, w większości z II połowy lub końca XIX w. Oprócz tego do rejestru zabytków wpisane są trzy domy: przy ul. Dworcowej 11 i 21 (lata 20. XX w.) oraz przy ul. Leśnej 3 (1912).
Na zachód od Zielątkowa rozciągają się tereny Obszaru Chronionego Krajobrazu Doliny Samicy Kierskiej. 

</doc>
<doc id="406829" url="https://pl.wikipedia.org/wiki?curid=406829" title="Zielenica (województwo warmińsko-mazurskie)">
Zielenica (województwo warmińsko-mazurskie)

Zielenica (niem. "Grünwalde") – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. W skład sołectwa wchodzi również miejscowość Gruszyny. W latach 1975–1998 miejscowość należała administracyjnie do województwa olsztyńskiego.
W pobliżu wsi znajdują się śladu umocnień średniowiecznych, zwanych dawniej Piaskową Górą (około 800 metrów na wschód od wsi, przy drodze do Weskajm.
Historia.
Wieś wymieniana była w dokumentach z 1414 roku, przy okazji opisu strat wojennych (wojna polsko-krzyżacka, zwana wojną głodową). Straty wsi oceniono na 3500 grzywien, zginęło 90 mieszkańców. W 1414 r. wieś - nosząca nazwę "Grunewald" - była na prawie chełmińskim i posiadała 60 włók. Kolejna wojna polsko-krzyżacka z lat 1454-1466 przyniosła nowe zniszczenia. Po wojnie wieś została oddana pod zastaw (za długi) "Mikołajowi Taubenheimowi", dowódcy wojsk zaciężnych. W XVI w. wieś kupili "von der Groebenowie". W połowie XVIII wieku we wsi powstała szkoła. W XVIII wieś była określana jako królewska. W wieku XIX została uwłaszczona.
W 1935 r. w tutejszej szkole uczyło się 74 dzieci a zatrudnionych było dwóch nauczycieli. W 1939 r. we wsi mieszkało 411 osób.
Po wojnie, polscy osadnicy pojawili się jesienią 1945 r. Szkoła została uruchomiona w 1946 r., a jej organizatorką i pierwszą kierowniczką była Maria Bogusz. W latach 60. XX w. szkołą kierowała Anna Patorska. W 1979 r. szkoła została zamknięta. W 1983 r. we wsi było 49 domów, ulice miały elektryczne oświetlenie i było 231 mieszkańców. We wsi było 59 indywidualnych gospodarstw rolnych, uprawiających łącznie 630 ha i hodujących 434 sztuki bydła (w tym 186 krów mlecznych), 144 świnie, 50 koni i 41 owiec. We wsi funkcjonował punkt biblioteczny oraz zakład ślusarsko-kowalski.

</doc>
<doc id="406830" url="https://pl.wikipedia.org/wiki?curid=406830" title="Zielenica (województwo zachodniopomorskie)">
Zielenica (województwo zachodniopomorskie)

Zielenica (niem. Söllnitz) – wieś w Polsce położona w województwie zachodniopomorskim, w powiecie sławieńskim, w gminie Malechowo. W latach 1975–1998 miejscowość administracyjnie należała do województwa koszalińskiego.
Za wsią w kierunku południowo-zachodnim znajdują się grobowce megalityczne.

</doc>
<doc id="406831" url="https://pl.wikipedia.org/wiki?curid=406831" title="Zielenice (województwo dolnośląskie)">
Zielenice (województwo dolnośląskie)

Zielenice – wieś w Polsce, położona w województwie dolnośląskim, w powiecie strzelińskim, w gminie Borów.
W latach 1975–1998 wieś należała administracyjnie do województwa wrocławskiego.
W latach 1945–1954 siedziba gminy Zielenice, do końca 1972 roku siedziba Gromadzkiej Rady Narodowej gromady Zielenice.
Zabytki.
Do wojewódzkiego rejestru zabytków wpisany jest:

</doc>
<doc id="406834" url="https://pl.wikipedia.org/wiki?curid=406834" title="Zielenice (województwo małopolskie)">
Zielenice (województwo małopolskie)

Zielenice – wieś w Polsce, położona w województwie małopolskim, w powiecie proszowickim, w gminie Radziemice.
W latach 1975–1998 wieś należała administracyjnie do województwa krakowskiego.
Zabytki.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.

</doc>
<doc id="406835" url="https://pl.wikipedia.org/wiki?curid=406835" title="Zieleniec (województwo kujawsko-pomorskie)">
Zieleniec (województwo kujawsko-pomorskie)

Zieleniec – wieś w Polsce położona w województwie kujawsko-pomorskim, w powiecie aleksandrowskim, w gminie Bądkowo.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy Bądkowo w BIP.
Demografia.
Według Narodowego Spisu Powszechnego (III 2011 r.) liczył 37 mieszkańców. Jest jedną z 2 najmniejszych miejscowości gminy Bądkowo (ludność żadnej z nich nie przekraczała 40 osób).
Historia.
Zieleniec w wieku XIX - wieś i folwark w powiecie nieszawskim, gminie i parafii Straszewo. 
W roku 1885 było tu 36 mieszkańców, 464 mórg dworskich i 6 mórg włościańskich. Folwark wchodzi w skład dóbr Koneck. Właścicielem dóbr Koneck był Korneli Sulimierski, w skład dóbr wchodziły oprócz folwarku Zieleniec, Biesiekierz, Pomiany, Wincentowo, Zapustek, Młynek.

</doc>
<doc id="406836" url="https://pl.wikipedia.org/wiki?curid=406836" title="Zieleniec (województwo lubelskie)">
Zieleniec (województwo lubelskie)

Zieleniec – kolonia w Polsce położona w województwie lubelskim, w powiecie parczewskim, w gminie Milanów.
W latach 1975–1998 miejscowość należała administracyjnie do województwa bialskopodlaskiego.
Wieś stanowi sołectwo gminy Milanów.
Wierni Kościoła rzymskokatolickiego należą do parafii Niepokalanego Poczęcia Najświętszej Maryi Panny w Milanowie.

</doc>
<doc id="406837" url="https://pl.wikipedia.org/wiki?curid=406837" title="Zieleniec (województwo lubuskie)">
Zieleniec (województwo lubuskie)

Zieleniec – wieś w Polsce położona w województwie lubuskim, w powiecie żarskim, w gminie Jasień.
W latach 1975–1998 miejscowość należała administracyjnie do województwa zielonogórskiego.

</doc>
<doc id="406838" url="https://pl.wikipedia.org/wiki?curid=406838" title="Zieleniec (województwo łódzkie)">
Zieleniec (województwo łódzkie)

Zieleniec – wieś w Polsce położona w województwie łódzkim, w powiecie kutnowskim, w gminie Nowe Ostrowy.
W latach 1975–1998 miejscowość należała administracyjnie do województwa płockiego.

</doc>
<doc id="406839" url="https://pl.wikipedia.org/wiki?curid=406839" title="Zieleniec (województwo warmińsko-mazurskie)">
Zieleniec (województwo warmińsko-mazurskie)

Zieleniec (niem. "(Groß) Radzienen", w latach 1938–1945 "Hügelwalde") – wieś w Polsce położona w województwie warmińsko-mazurskim, w powiecie szczycieńskim, w gminie Wielbark.
W latach 1975–1998 miejscowość należała administracyjnie do województwa olsztyńskiego.

</doc>
<doc id="406841" url="https://pl.wikipedia.org/wiki?curid=406841" title="Zieleniec (województwo wielkopolskie)">
Zieleniec (województwo wielkopolskie)

Zieleniec – wieś w Polsce położona w województwie wielkopolskim, w powiecie kolskim, w gminie Chodów.
W latach 1975–1998 miejscowość należała administracyjnie do województwa konińskiego.

</doc>
<doc id="406842" url="https://pl.wikipedia.org/wiki?curid=406842" title="Zieleniewo (województwo kujawsko-pomorskie)">
Zieleniewo (województwo kujawsko-pomorskie)

Zieleniewo – wieś w Polsce położona w województwie kujawsko-pomorskim, w powiecie włocławskim, w gminie Chodecz.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 136 mieszkańców. Jest trzynastą co do wielkości miejscowością gminy Chodecz.

</doc>
<doc id="406843" url="https://pl.wikipedia.org/wiki?curid=406843" title="Zieleń (województwo kujawsko-pomorskie)">
Zieleń (województwo kujawsko-pomorskie)

Zieleń – wieś w Polsce położona w województwie kujawsko-pomorskim, w powiecie wąbrzeskim, w gminie Ryńsk. Siedziba sołectwa.
Wieś królewska położona była w 1664 roku w starostwie golubskim. Według podziału administracyjnego Polski obowiązującego w latach 1975–1998, miejscowość należała do województwa toruńskiego.
Zieleń położony jest na Wysoczyźnie Chełmińskiej. Powierzchnia ogólna wsi wynosi 913 ha, liczba ludności ogółem 448, a gęstość zaludnienia 49,0 osoby/km². Jest ósmą co do wielkości miejscowością gminy Ryńsk.
Historia.
Lokacji wsi w 1338 roku dokonał Jan de Vellem, komtur z Kowalewa. W XV wieku Zieleń miał 50 włók. Wieś najpierw była własnością komturii z Kowalewa, potem z Golubia. Od 1466 była to królewszczyzna należąca do starostwa golubskiego.
Inne, historyczne nazwy wsi to: "Sellen, Zelen, Seelin, Żelen, Żeleń, Zeleń, Grunenburg".
Zabytki.
W Zieleniu znajduje się zbudowany z cegły i kamienia kościół w stylu gotyckim, z 1. połowy XIV wieku. Prezbiterium zostało dobudowane w XV wieku. Główny ołtarz jest w stylu barokowym i pochodzi z XVII wieku, jego elementem jest obraz św. Piotra i Pawła z roku 1877 oraz św. Rocha z XVIII wieku. Ołtarze boczne zawierają obrazy malowane na desce przedstawiające św. Barbarę i św. Rodzinę. W kościele znajduje się gotycka polichromia z XIV wieku oraz rzeźby z XVIII wieku. Kropielnica wykonana jest z granitu i pochodzi z przełomu XIII i XIV wieku. Ambona oraz chrzcielnica datowane są na wiek XVIII. Zachował się także kielich mszalny z 1736 roku. Dzwon kościelny odlano w 1766 roku.
Kościół jest obecnie siedzibą Parafii Świętych Apostołów Piotra i Pawła.

</doc>
<doc id="406844" url="https://pl.wikipedia.org/wiki?curid=406844" title="Zieleń (województwo łódzkie)">
Zieleń (województwo łódzkie)

Zieleń – wieś w Polsce położona w województwie łódzkim, w powiecie poddębickim, w gminie Uniejów.
Na terenie wsi znajduje się bunkier z okresu II wojny światowej. Siedzibę ma tutaj leśnictwo Uniejów wchodzące w skład Nadleśnictwa Turek.
W latach 1975–1998 miejscowość należała administracyjnie do województwa konińskiego.

</doc>
<doc id="406845" url="https://pl.wikipedia.org/wiki?curid=406845" title="Zieleń (województwo warmińsko-mazurskie)">
Zieleń (województwo warmińsko-mazurskie)

Zieleń – osada w Polsce położona w województwie warmińsko-mazurskim, w powiecie iławskim, w gminie Susz.
W latach 1975–1998 miejscowość należała administracyjnie do województwa elbląskiego.

</doc>
<doc id="406846" url="https://pl.wikipedia.org/wiki?curid=406846" title="Miary gdańskie">
Miary gdańskie

Miary gdańskie – system miar handlowych używany do początku XIX w. w Gdańsku. Stosowany nadal po wprowadzeniu w 1816 miar pruskich i niemieckich. Były stosowane w handlu zbożem i towarami importowanymi.

</doc>
<doc id="406847" url="https://pl.wikipedia.org/wiki?curid=406847" title="Zieleń (województwo wielkopolskie)">
Zieleń (województwo wielkopolskie)

Zieleń – wieś w Polsce położona w województwie wielkopolskim, w powiecie gnieźnieńskim, w gminie Trzemeszno.
Wieś duchowna, własność opata kanoników regularnych w Trzemesznie pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość należała administracyjnie do województwa bydgoskiego.

</doc>
