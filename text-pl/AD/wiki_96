<doc id="406848" url="https://pl.wikipedia.org/wiki?curid=406848" title="Zielęcice (województwo łódzkie)">
Zielęcice (województwo łódzkie)

Zielęcice – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość należała administracyjnie do województwa sieradzkiego.
Przez wieś prowadzi droga gruntowa.
Przed II wojną światową wieś należała do Sulimierskich. Włodzimierz Sulimierski, ok. 1916 r., w miejscowym dworze zakwaterował, zapewniając także wyżywienie, oddział Polskiej Organizacji Wojskowej (POW) podczas odbywania intensywnych ćwiczeń bojowych.
W dniu 15 sierpnia 1863 r. pod Zielęcicami doszło do walk pomiędzy oddzialami powstańczymi generała Edmunda Taczanowskiego a 70 Kozakami i 2 rotami piechoty rosyjskiej pod dowództwem majora Stefanowa podążającymi od strony Szadku. W wyniku walk zginęło 3 powstańców i 2 żołnierzy rosyjskich. Po stronie rosyjskiej było 5 rannych.
W dwudziestoleciu międzywojennym w tutejszym majątku przebywał Jarosław Iwaszkiewicz. Słuchał tu wierszy recytowanych przez Światopełka Karpińskiego (1909-1940), młodego poetę pochodzącego z Łasku. Wspomnienie z pobytu w Zielęcicach Iwaszkiewicz zawarł we wstępie do zbiorku poezji Karpińskiego pt. "Poezje i satyry", wydanego w 1961 r.
Pamiątką po dawnym majątku w Zielęcicach jest stary i zaniedbany park w stylu angielskim, o powierzchni 3.2 ha z resztkami dworu wbudowanymi w mury świetlicy. Rośnie tu topola kanadyjska o obwodzie 3.7 metra uznana za pomnik przyrody.
W Zielęcicach, już w 2. połowie XVI w. wzmiankowano młyn nad Grabią. Tuż przed II wojną światową istniały tu dwa młyny. Na prawym brzegu rzeki stał, zbudowany w 1826 r. tzw. młyn handlowy lub kupiecki, który przerabiał ok. 3.5 - 4 tony ziarna w ciągu doby.
Na lewym brzegu natomiast stał młyn wzniesiony w 1. poł. XIX w., początkowo jako folusz, później przebudowany, a od 1916 r. napędzany turbiną elektryczną, przerabiający ok. 2 ton ziarna na dobę. Oba młyny rozebrano w czasie wojny, w latach 1941-42.
W 1947 r. powstał tu istniejący do dziś murowany młyn z drewnianym szczytem, stanowiący dziś własność prywatną. Młyn ten jest jedną z atrakcji znakowanego na żółto Szlaku Młynów nad Grabią, wiodącego wzdłuż tej rzeki z Kolumny do Widawy.

</doc>
<doc id="406849" url="https://pl.wikipedia.org/wiki?curid=406849" title="Zielęcice (województwo opolskie)">
Zielęcice (województwo opolskie)

Zielęcice – wieś w Polsce, położona w województwie opolskim, w powiecie brzeskim, w gminie Skarbimierz.
Przez miejscowość przebiega droga krajowa nr 94.
W latach 1975–1998 miejscowość należała administracyjnie do województwa opolskiego.
Historia.
Powstała prawdopodobnie podczas średniowiecznej kolonizacji, założona przez osadników niemieckich. Pierwotne nazwy nie mają odpowiedników polskich: 1300 – ; 1321 – .
W 1945 niemieccy hitlerowscy policjanci zamordowali we wsi dwunastu francuskich jeńców wojennych podejrzanych o sabotaż.
Zabytki.
Do wojewódzkiego rejestru zabytków wpisana jest ruina kościoła ewangelickiego, z XV w., drugiej poł. XIX w.

</doc>
<doc id="406850" url="https://pl.wikipedia.org/wiki?curid=406850" title="Zielęcin (województwo wielkopolskie)">
Zielęcin (województwo wielkopolskie)

Zielęcin – wieś w Polsce położona w województwie wielkopolskim, w powiecie grodziskim, w gminie Wielichowo.
Według danych z 2011 roku miejscowość zamieszkiwało 328 osób.
Położenie.
Zielęcin leży w bezleśnej i równinnej okolicy, ok. 6 km na południe od Grodziska Wielkopolskiego, przy drodze z Grodziska do Wielichowa. Przez położone 5 km na zachód Ruchocice przebiega droga krajowa nr 32 oraz linia kolejowa Poznań-Wolsztyn.
Historia.
W 1319 był już wymieniony Maciej z Zielęcina, który wymienił z klasztorem w Obrze pobliski Borzysław na Siekowo. Już przed 1510 we wsi był kościół, a w 1583 we wsi była karczma i wiatrak. Zielęccy w poł. XVI w. przeszli na protestantyzm i przekształcili kościół na zbór. Później właścicielem wsi byli Swinarscy. W 1781 Ignacy Swinarski odrestaurował i rozbudował o wieżę drewniany kościół. Po nim dziedzicem był Karol Swinarski.
W okresie Wielkiego Księstwa Poznańskiego (1815-1848) miejscowość wzmiankowana jako Zielencin należała do wsi większych w ówczesnym pruskim powiecie Kosten rejencji poznańskiej. Zielencin należał do okręgu wielichowskiego tego powiatu i stanowił odrębny majątek, którego właścicielem był wówczas Antoni Kruszkowski. Według spisu urzędowego z 1837 roku Zielencin liczył 182 mieszkańców, którzy zamieszkiwali 20 dymów (domostw).
Zielęcin był podzielony na część dworską i gospodarczą. Pod koniec XIX wieku obie części liczyły łącznie 298 mieszkańców. Ok. 11% mieszkańców było wyznania ewangelickiego.
W latach 1975–1998 miejscowość należała administracyjnie do województwa poznańskiego.
Zabytki.
Zabytkami Zielęcina są:

</doc>
<doc id="406852" url="https://pl.wikipedia.org/wiki?curid=406852" title="Zielin (wieś w województwie pomorskim)">
Zielin (wieś w województwie pomorskim)

Zielin (kaszb. "Zélno" lub "Zielëno, niem. Sellin") – wieś w Polsce położona w województwie pomorskim, w powiecie bytowskim, w gminie Trzebielino. Miejscowość położona jest przy drodze krajowej nr 21 i na trasie linii kolejowej Bytów-Korzybie (obecnie zawieszonej i częściowo rozebranej).
W latach 1975–1998 miejscowość należała administracyjnie do województwa słupskiego.
Historia.
Pierwsza wzmianka o osadzie Zielin pochodzi z 1301 roku, wymienia ją przywilej księcia Sambora rugijskiego. Nazwa niemiecka brzmiała Sellin, co można przetłumaczyć jako ziele.
Środowisko przyrodnicze.
Miejscowość położona jest w obniżeniu terenu stanowiącym dolinę o zatorfionym dnie. W okolicy znajduje się rezerwat przyrody „Torfowisko Zielin Miastecki”. Kryje on cenne gatunki roślin, takie jak: rosiczka okrągłolistna, wełnianka, grążel żółty, grzybień biały oraz ptaków: żuraw, myszołów, kania ruda oraz bielik zwyczajny. Kolejną formą ochrony przyrody znajdującą się w Zielinie są pomniki przyrody, głównie buki i dęby. Na były dworzec stacji kolejowej z centrum wsi prowadzi aleja drzew - 39 buków.

</doc>
<doc id="406853" url="https://pl.wikipedia.org/wiki?curid=406853" title="Zielnowo (województwo kujawsko-pomorskie)">
Zielnowo (województwo kujawsko-pomorskie)

Zielnowo – wieś w Polsce położona w województwie kujawsko-pomorskim, w powiecie grudziądzkim, w gminie Radzyń Chełmiński.
Podział administracyjny.
W latach 1975–1998 miejscowość należała administracyjnie do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 285 mieszkańców. Jest piątą co do wielkości miejscowością gminy Radzyń Chełmiński.
Drogi wojewódzkie.
Przez wieś przechodzi droga wojewódzka nr 543.

</doc>
<doc id="406854" url="https://pl.wikipedia.org/wiki?curid=406854" title="Zielnowo (województwo pomorskie)">
Zielnowo (województwo pomorskie)

Zielnowo (dodatkowa nazwa w j. kaszub. Zélnowò) – wieś kaszubska w Polsce położona w województwie pomorskim, w powiecie wejherowskim, w gminie Luzino.
Według danych z 2011 roku wieś zamieszkiwało 67 osób, z czego 53,7% stanowią kobiety, a 46,3% mieszkańców to mężczyźni. Stanowiło to wówczas 0,5% mieszkańców gminy Luzino.
W latach 1975–1998 miejscowość należała administracyjnie do województwa gdańskiego.
Podczas zaboru pruskiego wieś nosiła nazwę niemiecką "Sellnowo". Podczas okupacji niemieckiej nazwa "Sellnowo" w 1942 została przez nazistowskich propagandystów niemieckich (w ramach szerokiej akcji "odkaszubiania i odpolszczania nazw niemieckiego lebensraumu") zweryfikowana jako zbyt "kaszubska" i przemianowana na "nowo wymyśloną i bardziej niemiecką" – "Silnau".
W pobliżu wsi zlokalizowana jest strzelnica sportowa klubu Stowarzyszenie Klub Strzelających Inaczej „KSI”. 
Inne miejscowości o nazwie Zielnowo: Zielnowo

</doc>
<doc id="406855" url="https://pl.wikipedia.org/wiki?curid=406855" title="Zielnowo (województwo zachodniopomorskie)">
Zielnowo (województwo zachodniopomorskie)

Zielnowo ( lub "Sellen") – wieś w Polsce położona w województwie zachodniopomorskim, w powiecie sławieńskim, w gminie Darłowo nad Wieprzą.
Według danych z 28 września 2009 roku wieś miała 75 stałych mieszkańców.
W latach 1975–1998 miejscowość położona była w województwie koszalińskim.
We wsi prowadził wraz z rodziną gospodarstwo rolne lider Samoobrony Andrzej Lepper.

</doc>
<doc id="406856" url="https://pl.wikipedia.org/wiki?curid=406856" title="Zielona Góra (województwo łódzkie)">
Zielona Góra (województwo łódzkie)

Zielona Góra () – wieś w Polsce położona w województwie łódzkim, w powiecie łódzkim wschodnim, w gminie Andrespol. W latach 1975–1998 miejscowość administracyjnie należała do województwa piotrkowskiego.
Według danych z 31 grudnia 2019 wieś zamieszkuje 305 osób.
Przez wieś przepływa rzeka Miazga, która stanowi granicę administracyjną z gminą Brójce, a także ciek Gałkowianka, który uchodzi do Miazgi we wschodniej części wsi. We wsi znajdują się dwa użytki ekologiczne: "Smug pod Zieloną Górą" obejmujący śródleśny odcinek doliny epizodycznego cieku z interesującą roślinnością łęgową ważną dla utrzymania bioróżnorodności; oraz "Ług pod Zieloną Górą" obejmujący śródleśne mokradło z interesującą szatą roślinną.
Na północ od wsi znajduje się Las Gałkowski, w którym podczas I wojny światowej toczyły walki między żołnierzami rosyjskimi, a niemieckimi. Polegli w walkach Niemcy, Rosjanie, a także Polacy, zostali pochowani na cmentarzach wojennych w Gałkowie Małym oraz Witkowicach (Pustułka). Prawdopodobnie część z nich spoczywa również w zbiorowej mogile na cmentarzu ewangelickim w Zielonej Górze. Cmentarz znajduje się we wschodniej części wsi, przy ulicy Głównej. Współcześnie jest w bardzo złym stanie. Poza grobem żołnierzy odnaleziono na nim również cztery groby bez inskrypcji oraz kilka trudnych do identyfikacji tablic nagrobnych (w tym jedna z inskrypcją niemiecką). Przed cmentarzem został ustawiony kamień z kamiennym krzyżem i tablicą z wizerunkiem papieża Benedykta XVI.
Przeniesienie do gminy Andrespol.
Po reformie administracyjnej sołectwo Zielona Góra trafiło do gminy Koluszki, w powiecie łódzkim wschodnim. Wieś leżała na peryferiach gminy (ponad 10 km na południowy wschód od Koluszek) i przez długi czas nie pojawiały się żadne inwestycje ze strony Koluszek. Spowodowało to niechęć mieszkańców sołectwa do gminy Koluszki.
Idea przeniesienia Zielonej Góry do sąsiedniej gminy pojawiła się publicznie po raz pierwszy na zebraniu mieszkańców we wrześniu 2016 roku. 18 listopada 2016 roku odbyło się kolejne zgromadzenie, w którym udział wzięła udział rekordowa liczba mieszkańców (117 osób spośród 207 uprawnionych do głosowania). Podczas zebrania 101 mieszkańców poparło przedstawienie wniosków o przeprowadzanie konsultacji społecznych zarówno w gminie Koluszki, jak i w gminie Andrespol, na temat zmiany granic gmin Koluszki i Andrespol. W ciągu czterech dni wnioski zostały przedstawione władzom obu gmin.
Wśród sceptyków przeniesienia znalazł się ówczesny sołtys, który 14 grudnia został odwołany decyzją zgromadzenia mieszkańców. 11 stycznia 2017 roku mieszkańcy wybrali nowego sołtysa – Pawła Rózgę, który był jednym z wnioskodawców o przeniesienie.
15 grudnia 2017 roku nastąpił przełom w sprawie przeniesienia. Rada gminy Andrespol, po konsultacjach i długim procesie kompletowania dokumentów wyraziła poparcia dla włączenia sołectwa Zielona Góra w granice gminy. Podczas kolejnej sesji rady gminy 11 z 12 głosujących radnych poparło projekt wniosku, który został złożony na ręce wojewody łódzkiego 27 marca 2018 roku.
30 lipca 2018 roku w Dzienniku Ustaw pojawiło się rozporządzenie Rady Ministrów z dnia 25 lipca 2018 roku, na mocy którego Zielona Góra od 1 stycznia 2019 przeszła w granicę gminy Andrespol.
31 grudnia 2018 roku mieszkańcy sołectwa świętowali, wspólnie z sołtysem i wójtem Andrespola Nowy Rok oraz włączenie Zielonej Góry do gminy. Pod znakiem miejscowości od strony Justynowa, zawisła symboliczna tabliczka, z napisem "Zielona Góra Gmina Andrespol" Od 1 lutego 2019 zmianie uległ również kod pocztowy z 95-041, na 95-020.
Przeniesienie do gminy Andrespol przyniosło zmiany w sołectwie. Po długich rozmowach i konsultacjach wśród mieszkańców sołectwa uruchomiona została komunikacja autobusowa między Zieloną Górą, Justynowem oraz Andrespolem. Władze Andrespola złożyły wniosek o dofinansowanie z Funduszu Dróg Samorządowych na remont nawierzchni na ulicy Głównej w sołectwie. Projekt trafił na listę rezerwową. Ponadto od razu po przejęciu sołectwa przez nową gminę, rozpoczęły się pracę nad rozwinięciem sieci gazowej i kanalizacyjnej we wsi.

</doc>
<doc id="406857" url="https://pl.wikipedia.org/wiki?curid=406857" title="Zielona Góra (województwo pomorskie)">
Zielona Góra (województwo pomorskie)

Zielona Góra (kaszub. "Zelonô Góra") – wieś kociewska w Polsce położona w województwie pomorskim, w powiecie starogardzkim, w gminie Lubichowo. Wieś jest siedzibą sołectwa "Zielona Góra" w którego skład wchodzą również miejscowości Budy i Lipinki Królewskie.
W latach 1975–1998 miejscowość należała administracyjnie do województwa gdańskiego.
Pierwsza wzmianka historyczna o wsi pochodzi z roku 1373, kiedy tereny te zostały zasiedlone za panowania Krzyżaków. Teren wsi w większości zajmują gospodarstwa rolne. Głównym źródłem dochodów rolników jest uprawa ziemi oraz hodowla trzody chlewnej oraz bydła.

</doc>
<doc id="406859" url="https://pl.wikipedia.org/wiki?curid=406859" title="Zielona Wieś (województwo pomorskie)">
Zielona Wieś (województwo pomorskie)

Zielona Wieś (kaszb. "Zelonô Wés") – osada kaszubska w Polsce, położona w województwie pomorskim, w powiecie kościerskim, w gminie Nowa Karczma
Osada o luźno rozrzuconej zabudowie położona przy drodze wojewódzkiej nr , jest częścią składową sołectwa Nowa Karczma.
W latach 1975–1998 miejscowość należała administracyjnie do województwa gdańskiego.

</doc>
<doc id="406861" url="https://pl.wikipedia.org/wiki?curid=406861" title="Zielona Wieś (województwo wielkopolskie)">
Zielona Wieś (województwo wielkopolskie)

Zielona Wieś – wieś w Polsce położona w województwie wielkopolskim, w powiecie rawickim, w gminie Rawicz.
W okresie Wielkiego Księstwa Poznańskiego (1815-1848) miejscowość wzmiankowana jako Zielona Wieś należała do wsi większych w ówczesnym pruskim powiecie Kröben (krobskim) w rejencji poznańskiej. Zielona Wieś należała do okręgu sarnowskiego tego powiatu i stanowiła część majątku Stwolno, którego właścicielem był wówczas (1846) Czarnecki. Według spisu urzędowego z 1837 roku Zielona Wieś liczyła 328 mieszkańców, którzy zamieszkiwali 50 dymów (domostw). W skład majątku Stwolno wchodziły także: Sikorzyn, Wydawy oraz polana leśna Wołynie.
W latach 1975–1998 miejscowość należała administracyjnie do województwa leszczyńskiego.
Publikacja z 1964 roku podaje, że Zielona Wieś jest jedną z miejscowości występowania Hazaków.
Zobacz też: Zielona Wieś

</doc>
<doc id="406862" url="https://pl.wikipedia.org/wiki?curid=406862" title="Zielona (województwo lubelskie)">
Zielona (województwo lubelskie)

Zielona – wieś w Polsce położona w województwie lubelskim, w powiecie lubelskim, w gminie Krzczonów.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Krzczonów. Według Narodowego Spisu Powszechnego z roku 2011 wieś liczyła mieszkańców.

</doc>
<doc id="406863" url="https://pl.wikipedia.org/wiki?curid=406863" title="Zielona (gmina Gródek)">
Zielona (gmina Gródek)

Zielona – wieś w Polsce położona w województwie podlaskim, w powiecie białostockim, w gminie Gródek.
W latach 1921–1939 w województwie białostockim, w powiecie grodzieńskim, w gminie Hołynka.
W latach 1975–1998 miejscowość należała administracyjnie do województwa białostockiego.
Wierni prawosławni należą do parafii Podwyższenia Krzyża Świętego w Jałówce.

</doc>
<doc id="406864" url="https://pl.wikipedia.org/wiki?curid=406864" title="Zielonczyn (województwo kujawsko-pomorskie)">
Zielonczyn (województwo kujawsko-pomorskie)

Zielonczyn – wieś w Polsce położona w województwie kujawsko-pomorskim, w powiecie bydgoskim, w gminie Sicienko.
Podział administracyjny.
Siedziba sołectwa. W latach 1950–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) miejscowość liczyła 558 mieszkańców. Jest siódmą co do wielkości miejscowością gminy Sicienko.
Historia.
Wieś założono w 1848 roku pod nazwą "Strzelewo-Kolonie". Graf Bniński odsprzedał parcele po 10 morgów ziemi, na której osiedliło się 10 rodzin, w połowie polskich i niemieckich. W 1863 roku zmieniono nazwę wsi na "Gruneberg".Następnie wieś nosiła nazwę "Grünberg".
Pomniki przyrody.
 pomnik przyrody – lipa szerokolistna o obwodzie 350 cm.
Dawne cmentarze.
Na terenie wsi zlokalizowany jest nieczynny cmentarz ewangelicki.
Schrony bojowe.
Na wschodnich krańcach stacji kolejowej zachowany betonowy schron bojowy z 1939r..

</doc>
<doc id="406865" url="https://pl.wikipedia.org/wiki?curid=406865" title="Zielone Ludowe">
Zielone Ludowe

Zielone Ludowe (przed 2009 "Zielone") – wieś w Polsce, położona w województwie dolnośląskim, w powiecie kłodzkim, w gminie Lewin Kłodzki.
Podział administracyjny.
Obecna miejscowość Zielone Ludowe powstała z połączenia obszaru 3 miejscowości. Po drugiej wojnie światowej miejscowości o nazwach włączono do miasta Duszniki-Zdrój:
Najwyżej położony Grodziec nie występuje już kolejnych rozporządzeniach o miejscowościach. Na skanie map w geoportalu w pobliżu występuje wapiennik o nazwie Grodziec. Nazwą alternatywną góry Grodczyn położonej na północ od byłej miejscowości jest Grodziec, nazwę taką nosi też telewizyjna stacja transmisyjna na tej górze TSR Góra Grodziec. 
Pierwotnie Zielone Ludowe były dwoma przysiółkami o nazwach Zielone i Ludowe, w 1973 roku zostały one połączone w jedną wieś Zielone z przysiółkiem Ludowe.
W rozporządzeniu Prezesa Rady Ministrów z 6 grudnia 1969 wymieniane jako "Zielone Ludowe" wyłączane w 1970 roku z granic miasta Duszniki-Zdrój, wyłączone do gromady Łężyce. 
W latach 1975–1998 miejscowość administracyjnie należała do województwa wałbrzyskiego.
Historia.
Pierwsza wzmianka o miejscowości Zielone pochodzi z 1595 roku. W połowie XVIII wieku powstał tu niewielki kamieniołom wapienia i wapiennik, w którym przetwarzano urobek. W roku 1747 istniała tu gospoda.
Ludowe powstało jako kolonia Dusznik w drugiej połowie XVII lub na początku XVIII wieku. Wieś miała układ rzędówki, z czternastoma budynkami położonymi po jednej, północnej stronie drogi. 
Nazwa.
Nazwa miejscowości została sformalizowana 1 stycznia 2009 r. Poprzednia nazwa "Zielone" została zmieniona na "Zielone Ludowe" a nazwa Ludowe została zniesiona.
Szlaki turystyczne.
Przez Zielone Ludowe przechodzi Główny Szlak Sudecki z Bukowego Stawku do Dusznik-Zdroju.

</doc>
<doc id="406866" url="https://pl.wikipedia.org/wiki?curid=406866" title="Zielone (powiat zamojski)">
Zielone (powiat zamojski)

Zielone – wieś w Polsce, położona w województwie lubelskim, w powiecie zamojskim, w gminie Krasnobród. 
W latach 1975–1998 miejscowość należała administracyjnie do województwa zamojskiego.
Pierwsza wzmianka o miejscowości pochodzi z 1574 r.

</doc>
<doc id="406867" url="https://pl.wikipedia.org/wiki?curid=406867" title="Zielone (województwo łódzkie)">
Zielone (województwo łódzkie)

Zielone – wieś w Polsce położona w województwie łódzkim, w powiecie rawskim, w gminie Rawa Mazowiecka.
W latach 1975–1998 miejscowość należała administracyjnie do województwa skierniewickiego.

</doc>
<doc id="406868" url="https://pl.wikipedia.org/wiki?curid=406868" title="Zielone (powiat szczycieński)">
Zielone (powiat szczycieński)

Zielone (niem. "Zielonen", w latach 1938–1945 "Grünflur") – wieś w Polsce położona w województwie warmińsko-mazurskim, w powiecie szczycieńskim, w gminie Świętajno.
W latach 1975–1998 miejscowość należała administracyjnie do województwa olsztyńskiego.
Zobacz też: Zielone, Zielone Drugie, Zielone Kamedulskie, Zielone Królewskie

</doc>
<doc id="406870" url="https://pl.wikipedia.org/wiki?curid=406870" title="Zielonka (województwo dolnośląskie)">
Zielonka (województwo dolnośląskie)

Zielonka – wieś w Polsce położona w województwie dolnośląskim, w powiecie zgorzeleckim, w gminie Węgliniec.
Podział administracyjny.
W latach 1975–1998 miejscowość należała administracyjnie do województwa jeleniogórskiego.

</doc>
<doc id="406871" url="https://pl.wikipedia.org/wiki?curid=406871" title="Zielonka (województwo podkarpackie)">
Zielonka (województwo podkarpackie)

Zielonka – wieś w Polsce, położona w województwie podkarpackim, w powiecie kolbuszowskim, w gminie Raniżów.
W latach 1975–1998 miejscowość należała administracyjnie do województwa rzeszowskiego.

</doc>
<doc id="406872" url="https://pl.wikipedia.org/wiki?curid=406872" title="Zielonka (powiat szczycieński)">
Zielonka (powiat szczycieński)

Zielonka (niem. "Zielonken", 1912–1938 "Seelonken", 1938–1945 "Ulrichssee") – wieś w Polsce położona w województwie warmińsko-mazurskim, w powiecie szczycieńskim, w gminie Szczytno. W latach 1975–1998 miejscowość należała administracyjnie do województwa olsztyńskiego.
Niewielka wieś leżąca pomiędzy jeziorami Lemany i Zielonka, na zachód od DK58. Dojazd: Szczytno – Lemany, następnie po przejechaniu ok. 5 km zgodnie z drogowskazem drogą utwardzoną w lewo. Na skraju wsi dawna jednoklasowa szkoła z początków XX w. (obecnie mieszkanie prywatne).
Historia.
Wieś założona pod koniec XIV w., na początku XV w. wymieniana jako wieś ziemiańska, później jako wieś czynszowa. W 1830 miała miejsce separacja gruntów, w latach 1900-1910 parcelacja dwóch majątków ziemskich. Wtedy powstała zabudowa kolonijna. W 1938 r. w ramach akcji germanizacyjnej zmieniono urzędową nazwę miejscowości na "Ulrichsee".

</doc>
<doc id="406873" url="https://pl.wikipedia.org/wiki?curid=406873" title="Zielonki (województwo małopolskie)">
Zielonki (województwo małopolskie)

Zielonki – wieś w południowej Polsce, położona w województwie małopolskim, w powiecie krakowskim, w gminie Zielonki.
Miejscowość jest siedzibą gminy Zielonki, przebiega przez nią droga wojewódzka nr 794.
Integralna część miejscowości: Marszowiec.
W Zielonkach, od 1954 roku, ma siedzibę biblioteka publiczna. Od 2009 roku biblioteka jest samodzielną placówką kultury. Posiada trzy filie w Węgrzcach, Przybysławicach i Bibicach.
Położenie.
Zielonki położone są w dolinie Prądnika oraz jego lewego dopływu – potoku Garliczka, przy drodze wojewódzkiej nr 794 (Kraków – Skała). Obszar ten według regionalizacji fizycznogeograficznej znajduje się na styku dwóch mezoregionów – północna i środkowa część miejscowości leży na Wyżynie Olkuskiej (341.32), należącej do makroregionu Wyżyna Krakowsko-Częstochowska (341.3), a część południowa na obszarze Pomostu Krakowskiego (512.33), należącego do makroregionu Brama Krakowska (512.3).
Wieś, z wyjątkiem jej części południowej i południowo-zachodniej, znajduje się ponadto na terenie Parku Krajobrazowego Dolinki Krakowskie lub w otulinie tegoż parku.
Pod względem administracyjnym miejscowość Zielonki zlokalizowana jest w województwie małopolskim, w powiecie krakowskim, w południowo-zachodniej części gminy Zielonki, około 6 km w linii prostej na północ od centrum Krakowa. Graniczy z następującymi jednostkami:
Biorąc pod uwagę powierzchnię wynoszącą 613,93 ha Zielonki są drugą (po Bibicach) największą miejscowością gminy Zielonki, obejmującą 12,64% jej powierzchni.
Najwyżej położony obszar wsi znajduje się przy granicy z Bibicami, na terenie fortu Zielonki, na wysokości około 300 m n.p.m., a położony najniżej na krańcu południowo-wschodnim, przy granicy z Krakowem, w pobliżu doliny Prądnika, na wysokości około 224 m n.p.m.
Pod względem historycznym, w drugiej połowie XVI wieku, wieś położona była w powiecie proszowickim województwa krakowskiego i należała do wielkorządów krakowskich (wieś królewska).
W latach 1975–1998 miejscowość administracyjnie należała do województwa krakowskiego.
Demografia.
Liczba mieszkańców Zielonek w ciągu ostatnich dwudziestu lat podwoiła się, przekraczając poziom 7 tys. osób w roku 2021.
Zabytki.
Obiekty wpisane do rejestru zabytków nieruchomych województwa małopolskiego:
Transport.
Do Zielonek kursuje 6 linii autobusowych (w tym jedna nocna), należących do Miejskiego Przedsiębiorstwa Komunikacyjnego w Krakowie.

</doc>
<doc id="406874" url="https://pl.wikipedia.org/wiki?curid=406874" title="Zielonki (województwo pomorskie)">
Zielonki (województwo pomorskie)

Zielonki (niem. "Grünfelde") – osada w Polsce w województwie pomorskim, w powiecie sztumskim, w gminie Stary Targ. Wieś wchodzi w skład sołectwa Szropy. Położona jest nad Strugą Młyńską.
Historia.
Zielonki to dawne dobra rycerskie. Pod koniec XIII wieku przywilej dla wsi nadał mistrz ziemski Meinhard von Querfurt. W 1316 wielki mistrz krzyżacki Karl Bessart von Trier na nowo rozmierzył dobra i podzielił je pomiędzy Jakuba i jego braci. Nowym przywilejem potwierdził to w pierwszej połowie lat 30. XIV wieku wielki mistrz krzyżacki Luther von Braunschweig. W XV wieku dobra należały do Budziszów, a w XVI wieku do rodziny von Schönwiese (właścicieli Krasnej Łąki). Pod koniec XVI wieku zostały one nabyte przez Czemów. Następnie dziedziczyli je kolejno Güldensternowie, Łosiowie, Kretkowscy, Kruszyńscy i Wałdowscy. W XIX wieku posiadaczami majątku byli m.in. Klemens Rötteken i hrabia Adam Sierakowski. Wieś liczyła wówczas ok. 200 mieszkańców, w blisko 1/4 wyznania ewangelickiego, resztę stanowili katolicy. Znajdowała się tam szkoła.
Zielonki były osadą folwarczną składającą się z dworu, parku oraz budynków gospodarczych i inwentarskich. Na wschód od zespołu dworskiego znajdowały się czworaki. Układ ruralistyczny z XIII wieku został zachowany. Park dworski z XVIII/XIX wieku został w 1978 wpisany do rejestru zabytków (nr rej.: A-901 z 3.02.1978). Zachowały się też XIX-wieczne: dwór, chlewnia i magazyn zbożowy, a także kilka budynków z początku XX wieku.
Wieś szlachecka położona była w II połowie XVI wieku w województwie malborskim. 
W latach 1945–1975 miejscowość administracyjnie należała do województwa gdańskiego, a w latach 1975–1998 do województwa elbląskiego.

</doc>
<doc id="406875" url="https://pl.wikipedia.org/wiki?curid=406875" title="Ziemiany (województwo mazowieckie)">
Ziemiany (województwo mazowieckie)

Ziemiany – wieś w Polsce położona w województwie mazowieckim, w powiecie żuromińskim, w gminie Siemiątkowo.
W latach 1975–1998 miejscowość należała administracyjnie do województwa ciechanowskiego.

</doc>
<doc id="406876" url="https://pl.wikipedia.org/wiki?curid=406876" title="Ziemiany (województwo warmińsko-mazurskie)">
Ziemiany (województwo warmińsko-mazurskie)

Ziemiany (niem. "Ziemianen") – wieś w Polsce, w województwie warmińsko-mazurskim, w powiecie gołdapskim, w gminie Banie Mazurskie.
W latach 1975–1998 miejscowość należała administracyjnie do województwa suwalskiego.
Nazwa.
28 marca 1949 r. ustalono urzędową polską nazwę miejscowości – Ziemiany, określając drugi przypadek jako Ziemian, a przymiotnik – ziemiański.

</doc>
<doc id="406877" url="https://pl.wikipedia.org/wiki?curid=406877" title="Ziemięcin (województwo łódzkie)">
Ziemięcin (województwo łódzkie)

Ziemięcin – wieś w Polsce położona w województwie łódzkim, w powiecie sieradzkim, w gminie Goszczanów.
W latach 1975–1998 miejscowość należała administracyjnie do województwa sieradzkiego.
Historia.
Pierwsza wzmianka o wsi pochodzi z roku 1136. W Bulli Papieża Innocentego II Ziemięcin wraz z innymi miejscowościami wymieniany jest jako własność Arcybiskupa Gnieźnieńskiego (Kod.Wielk.nr 7). Jednak jak podają źródła historyczne ślady osadnictwa na terenie wsi pochodzą z czasów epoki kamiennej. W Słowniku Geograficznym Królestwa Polskiego o Ziemięcinie napisane jest: ""Ziemięcin - w XVI w. Zyemyączyno, wieś w powiecie tureckim, gmina Tokary, parafia Goszczanów. Odległość od Turka 19 wiorst. Ma 16 domostw i 333 mieszkańców (ze wsią Chcim-Świerk ). W roku 1827 było 25 domostw i 215 mieszkańców. Pod wsią na wzgórzu przechowały się dotąd resztki nasypu przedhistorycznego, w którym znajdują się urny oraz narzędzia z epoki kamiennej. W roku 1232 ks. Władysław Odonicz (Odonic) i jego synowie - Przemyśl i Bolesław nadają wsią Ziemięcin i Upuszczewo, które zamienili z kościołem św. Wawrzyńca w Kaliszu za wieś Lisiec te same swobody jakie ma Spiczyna Góra (Góra). Przy akcie z 1324 roku spisanym w Goszczanowie obecny jest Świętosław "de Semenczino" i może tenże sam występuje przy akcie z roku 1354 w towarzystwie 4 synów i 3 córek (Kod.Wielk.139,1039,1323).Na początku XVI w. łany kmieciowe i dworskie dają dziesięcinę plebanowi w Goszczanowie (Łaski.L.B.II.62). W roku 1553 wieś ma w dwu działach 15 łanów km. i 4 rzem."" 
O kurhanach i mogiłach dawnych na terenie wsi Ziemięcin mówią też źródła historyczne związane z folwarkiem w Chocimiu. 
W roku 1278 Przemysław ks. polski potwierdza nadania dawne i nadaje wsią prawa niemieckie-nowotarskie. Na terenie wsi znajdowały się dwie osady: Karczma i Młyn: "Osada Karczma to jedno domostwo i 6 mieszkańców. Osada Młyn to jedno domostwo i 7 mieszkańców". Karczma znajdowała się przy skrzyżowaniu dróg Goszczanów – Turek, Wilczków – Lipicze. Dziś znajdują się tam prywatne posesje. Młyn-wiatrak znajdował się na wzgórzu przy drodze od stawów do pałacu w Chocimiu. Do dziś teren ten nazywany jest "Wiatraczysko"".
W Ziemięcinie przed I wojną światową zbudowany został inny młyn-wiatrak, który usytuowany był na tzw. "Górkach" (dziś znajduje się tam studnia głębinowa). Wiatrak ten uległ spaleniu, prawdopodobnie od uderzenia pioruna. W czasie II wojny światowej wieś należała do utworzonego przez okupanta Kraju Warty (Reichsgau Wartheland). W latach 1954–1972 Ziemięcin był siedzibą Gromadzkiej Rady Narodowej. W roku 1946 we wsi powstała Ochotnicza Straż Pożarna.

</doc>
<doc id="406878" url="https://pl.wikipedia.org/wiki?curid=406878" title="Ziemięcin (województwo mazowieckie)">
Ziemięcin (województwo mazowieckie)

Ziemięcin – wieś w Polsce położona w województwie mazowieckim, w powiecie grójeckim, w gminie Błędów.
W latach 1975–1998 miejscowość należała administracyjnie do województwa radomskiego.

</doc>
<doc id="406879" url="https://pl.wikipedia.org/wiki?curid=406879" title="Ziemięcin (województwo wielkopolskie)">
Ziemięcin (województwo wielkopolskie)

Ziemięcin – wieś w Polsce położona w województwie wielkopolskim, w powiecie konińskim, w gminie Wierzbinek. Miejscowość jest siedzibą sołectwa Ziemięcin.
Do powstania styczniowego wieś była częścią majątku Chrząszczewskich. W latach 1975–1998 miejscowość należała administracyjnie do województwa konińskiego. W roku 2011 liczyła 279 mieszkańców, w tym 144 kobiety i 135 mężczyzn.
W okolicach wsi występują gleby należące do kompleksu pszennego dobrego, kompleksu zbożowo-pastewnego mocnego. W rejestrze zabytków znajduje się synagoga z końca XIX w., do 1988 funkcjonująca jako dom mieszkalny.

</doc>
<doc id="406880" url="https://pl.wikipedia.org/wiki?curid=406880" title="Zimna Woda (województwo dolnośląskie)">
Zimna Woda (województwo dolnośląskie)

Zimna Woda (niem. "Kaltwasser") – wieś w Polsce, położona w województwie dolnośląskim, w powiecie lubińskim, w gminie Lubin.
Podział administracyjny.
W latach 1945–1954 miejscowość była siedzibą gminy Zimna Woda. W latach 1975–1998 miejscowość należała administracyjnie do województwa legnickiego.
Nazwa.
9 września 1947 nadano miejscowości polską nazwę Zimna Woda.
Zabytki.
Do wojewódzkiego rejestru zabytków wpisane są:

</doc>
<doc id="406881" url="https://pl.wikipedia.org/wiki?curid=406881" title="Zimna Woda (gmina Krzywda)">
Zimna Woda (gmina Krzywda)

Zimna Woda – wieś w Polsce położona w województwie lubelskim, w powiecie łukowskim, w gminie Krzywda.
Wierni Kościoła rzymskokatolickiego należą do parafii Jezusa Chrystusa Ukrzyżowanego w Szczałbie.
W latach 1975–1998 miejscowość należała administracyjnie do województwa siedleckiego.

</doc>
<doc id="406882" url="https://pl.wikipedia.org/wiki?curid=406882" title="Zimna Woda (powiat żyrardowski)">
Zimna Woda (powiat żyrardowski)

Zimna Woda – wieś w Polsce położona w województwie mazowieckim, w powiecie żyrardowskim, w gminie Mszczonów. Znajduje się ona po jednej stronie drogi krajowej nr 50, po drugiej stronie jest wieś Lutkówka Druga. 
W latach 1975–1998 miejscowość należała administracyjnie do województwa skierniewickiego.
Przy drodze krajowe nr 50 znajduje się ujście rzeki Pisia Gągolina, która przepływa przez wieś Dwórzno. 

</doc>
<doc id="406883" url="https://pl.wikipedia.org/wiki?curid=406883" title="Zimna Woda (województwo podkarpackie)">
Zimna Woda (województwo podkarpackie)

Zimna Woda – wieś w Polsce położona w województwie podkarpackim, w powiecie jasielskim, w gminie Jasło. Wieś leży na prawym brzegu Jasiołki pomiędzy drogą krajową nr 28 i torami linii kolejowej łączącej Jasło z Rzeszowem.
W latach 1975–1998 miejscowość należała administracyjnie do województwa krośnieńskiego.

</doc>
<doc id="406884" url="https://pl.wikipedia.org/wiki?curid=406884" title="Zimnowoda (województwo mazowieckie)">
Zimnowoda (województwo mazowieckie)

Zimnowoda – wieś w Polsce położona w województwie mazowieckim, w powiecie mińskim, w gminie Kałuszyn.
Wierni Kościoła rzymskokatolickiego należą do parafii Trójcy Świętej w Wiśniewie, a wierni Kościoła Starokatolickiego Mariawitów należą do parafii Trójcy Przenajświętszej w Wiśniewie.
Prywatna wieś szlachecka "Zimna Woda" położona była w drugiej połowie XVI wieku w ziemi liwskiej województwa mazowieckiego. W latach 1975–1998 miejscowość należała administracyjnie do województwa siedleckiego.

</doc>
<doc id="406885" url="https://pl.wikipedia.org/wiki?curid=406885" title="Zimnowoda (województwo świętokrzyskie)">
Zimnowoda (województwo świętokrzyskie)

Zimnowoda – wieś w Polsce położona w województwie świętokrzyskim, w powiecie staszowskim, w gminie Bogoria.
Przez wieś przebiega droga wojewódzka nr 757 z Opatowa do Stopnicy.
Dawne części miasta – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Zimnowody zawarty w tabeli 1.
Historia.
Według Jana Długosza w XV wieku wieś podzielona była na dwie części (L. B., I, 319, 320). Pierwsza, zapisana jako "Szymnowoda prima" należała do Łukasza ze Słupcy herbu Rawa oraz Jana i Jaroszka Ryków herbu Ostoja. Obydwa folwarki rycerskie oddawały dziesięcinę plebanowi w Kiełczynie. Cztery łany kmiece oddawały dziesięcinę archidiakonowi sandomierskiemu. Druga część Zimnowody należała do Dobiesława Byszowskiego herbu Nieczuja. Znajdowało się tu 10 łanów kmiecych, 2 karczmy z rolą i łan sołtysi. Dziesięcinę o wartości 12 grzywien oddawano archidiakonowi sandomierskiemu.
Według rejestru poborowego powiatu sandomierskiego z 1578 r. było tu 6 osadników na 1,5 łanie, 1 zagrodnik z rolą i dwóch komorników.
W XIX w. wieś należała do gminy Wiśniowa w powiecie sandomierskim i do parafii Bogoria. W 1827 r. było tu 19 domów i 142 mieszkańców, a w 1895 r. 42 domy i 325 mieszkańców. W 1885 r. znajdował się tu folwark o powierzchni 468 morg. Do włościan należało 335 morg.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="406886" url="https://pl.wikipedia.org/wiki?curid=406886" title="Zimnowoda (województwo wielkopolskie)">
Zimnowoda (województwo wielkopolskie)

Zimnowoda – wieś w Polsce położona w województwie wielkopolskim, w powiecie gostyńskim, w gminie Borek Wielkopolski.
Od połowy XVIII do połowy XIX wieku była to własność rodziny Rychłowskich. W okresie Wielkiego Księstwa Poznańskiego (1815-1848) miejscowość wzmiankowana jako "Zimna woda" należała do wsi większych w ówczesnym pruskim powiecie Krotoszyn w rejencji poznańskiej. Zimna woda należała do okręgu borkowskiego tego powiatu i stanowiła odrębny majątek, którego właścicielem był wówczas Hieronim Rychłowski. Według spisu urzędowego z 1837 roku wieś liczyła 238 mieszkańców, którzy zamieszkiwali 24 dymy (domostwa). Po Rychłowskich kolejnymi właścicielami majątku byli kolejno: Kwileccy, Mycielscy (od 1872) oraz Grocholscy (od 1932).
Tutejszy pałac powstał około 1864 roku w stylu neorenesansu francuskiego.
W Zimnowodzie mieszkał m.in. ziemianin Henryk Grocholski (1896–1939).
W latach 1975–1998 miejscowość należała administracyjnie do województwa leszczyńskiego.
Miejscowość jest siedzibą parafii Trójcy Świętej. W strukturze kościoła rzymskokatolickiego parafia należy do metropolii poznańskiej, archidiecezji poznańskiej, dekanatu boreckiego.

</doc>
<doc id="406887" url="https://pl.wikipedia.org/wiki?curid=406887" title="Ziółkowo (województwo podlaskie)">
Ziółkowo (województwo podlaskie)

Ziółkowo – wieś w Polsce położona w województwie podlaskim, w powiecie suwalskim, w gminie Raczki.
W latach 1975–1998 miejscowość należała administracyjnie do województwa suwalskiego.

</doc>
<doc id="406888" url="https://pl.wikipedia.org/wiki?curid=406888" title="Ziółkowo (województwo wielkopolskie)">
Ziółkowo (województwo wielkopolskie)

Ziółkowo – wieś w Polsce położona w województwie wielkopolskim, w powiecie gostyńskim, w gminie Gostyń.
W okresie Wielkiego Księstwa Poznańskiego (1815-1848) miejscowość należała do wsi większych w ówczesnym pruskim powiecie Kröben (krobskim) w rejencji poznańskiej. Ziółkowo należało do okręgu gostyńskiego tego powiatu i stanowiło odrębny majątek, którego właścicielem była wówczas (1846) Mielęcka. Według spisu urzędowego z 1837 roku wieś liczyła 200 mieszkańców, którzy zamieszkiwali 26 dymów (domostw). W skład majątku Ziółkowo wchodził także folwark o nazwie Folwark (1 dom, 14 osób).
W latach 1975–1998 miejscowość należała administracyjnie do województwa leszczyńskiego.

</doc>
<doc id="406889" url="https://pl.wikipedia.org/wiki?curid=406889" title="Złota (województwo łódzkie)">
Złota (województwo łódzkie)

Złota – wieś w Polsce położona w województwie łódzkim, w powiecie skierniewickim, w gminie Głuchów.
Wieś arcybiskupstwa gnieźnieńskiego w ziemi rawskiej województwa rawskiego w 1792 roku. W latach 1975–1998 miejscowość należała administracyjnie do województwa skierniewickiego.
Najdalej wysunięta na południe wieś dawnego Księstwa łowickiego.
W dokumencie Siemowita III z 1359 r. występuje pod nazwą Slotha.
W 1410 r. była jedną z wsi leżących na drodze wojsk Władysława Jagiełły zmierzających pod Grunwald.
W 1400 r. mieszkaniec wsi, Mikołaj Pakosz, studiował na Akademii Krakowskiej (obecnie Uniwersytet Jagielloński).
Znajduje się tu przystanek Rogowskiej Kolei Wąskotorowej oraz mogiła z II wojny światowej.

</doc>
<doc id="406890" url="https://pl.wikipedia.org/wiki?curid=406890" title="Złota (województwo małopolskie)">
Złota (województwo małopolskie)

Złota – wieś w Polsce położona w województwie małopolskim, w powiecie brzeskim, w gminie Czchów.
Prywatna wieś szlachecka, własność kasztelanowej krakowskiej Anny z Sieniawskich Jordanowej, położona była w 1595 roku w powiecie sądeckim województwa krakowskiego. W latach 1975–1998 miejscowość należała administracyjnie do województwa tarnowskiego.
Złota, stanowiąca odrębne sołectwo w gminie Czchów o powierzchni 8,01 km², leży w dolinie Złockiego Potoku, na północny wschód od Czchowa, przy drodze łączącej Dębno z Biskupicami Melsztyńskimi.
"Parafia Złota" była wzmiankowana po raz pierwszy w wykazach świętopietrza w 1346 roku. W dokumencie z 1384 r. jako właściciel wsi wymieniany jest "„Jaśko de Slota”". Zachowały się także wzmianki o sprzedaży wsi bądź jej części z lat 1472 i 1476 oraz dokumenty z wizytacji kanoniczych biskupów krakowskich w parafii od 1596 roku.
W XVII w. Złota została własnością rodu Tarłów, którzy ufundowali w 1649 r. nowy drewniany kościół pw. św. Michała Archanioła. Jest to jednonawowy budynek konstrukcji zrębowej z wieżą konstrukcji słupowej. Wewnątrz znajdują się trzy barokowe ołtarze z 2. poł. XVII w. Kościół był częściowo przebudowany w XIX wieku.
Kolejnymi właścicielami wsi byli członkowie rodziny Lanckorońskich. W 1820 r. Złotą zamieszkiwało 520 osób, w 1866 – 605, zaś w 1896 – 1031. W I. poł. XX w. liczba mieszkańców wsi wciąż rosła, w 1936 r. było ich 1235. W latach 1982–1983, z inicjatywy ówczesnego proboszcza parafii, ks. F. Korty, zbudowano obok zabytkowego kościoła nowy murowany kościół pw. Matki Boskiej Nieustającej Pomocy. Znajduje się w nim muzeum parafialne, prezentujące m.in. zabytkowe naczynia i szaty liturgiczne. Ponadto we wsi znajduje się prywatna izba regionalna, prezentująca stroje i przedmioty codziennego użytku.
Zabytki.
Obiekt wpisany do rejestru zabytków nieruchomych województwa małopolskiego
Sport.
W Złotej działa "Ludowy Klub Sportowy Temida", reaktywowany w 2002 r. w miejsce istniejącego w latach 1985–1993 klubu "LZS Temida".

</doc>
<doc id="406891" url="https://pl.wikipedia.org/wiki?curid=406891" title="Złota (województwo mazowieckie)">
Złota (województwo mazowieckie)

Złota – wieś sołecka w Polsce, położona w województwie mazowieckim, w powiecie sochaczewskim, w gminie Rybno.
Prywatna wieś szlachecka położona była w drugiej połowie XVI wieku w powiecie gąbińskim ziemi gostynińskiej województwa rawskiego. W latach 1975–1998 miejscowość należała administracyjnie do województwa skierniewickiego.
Sołectwo 31 grudnia 2013 roku liczyło 162 mieszkańców.

</doc>
<doc id="406892" url="https://pl.wikipedia.org/wiki?curid=406892" title="Złota (województwo wielkopolskie)">
Złota (województwo wielkopolskie)

Złota – wieś w Polsce położona w województwie wielkopolskim, w powiecie kolskim, w gminie Olszówka.
Wieś szlachecka położona była w drugiej połowie XVI wieku w powiecie łęczyckim województwa łęczyckiego. W latach 1975–1998 miejscowość należała administracyjnie do województwa konińskiego.

</doc>
<doc id="406893" url="https://pl.wikipedia.org/wiki?curid=406893" title="Złotniki (województwo dolnośląskie)">
Złotniki (województwo dolnośląskie)

Złotniki – wieś w Polsce położona w województwie dolnośląskim, w powiecie legnickim, w gminie Krotoszyce.
Podział administracyjny.
W latach 1975–1998 miejscowość należała administracyjnie do województwa legnickiego.
Nazwa.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Soldnik".
Heinrich Adamy w swoim dziele o nazwach miejscowości na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Slotnik".

</doc>
<doc id="406894" url="https://pl.wikipedia.org/wiki?curid=406894" title="Złotniki (województwo kujawsko-pomorskie)">
Złotniki (województwo kujawsko-pomorskie)

Złotniki – wieś w województwie kujawsko-pomorskim, w powiecie żnińskim, w gminie Rogowo.
W latach 1975–1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 587 mieszkańców. Jest drugą co do wielkości miejscowością gminy Rogowo.
Zabytki.
Według rejestru zabytków NID na listę zabytków wpisany jest zespół dworski z końca XIX w., nr rej.: A/225/1-2 z 10.06.1987:

</doc>
<doc id="406895" url="https://pl.wikipedia.org/wiki?curid=406895" title="Złotniki (województwo małopolskie)">
Złotniki (województwo małopolskie)

Złotniki – wieś w Polsce położona w województwie małopolskim, w powiecie krakowskim, w gminie Igołomia-Wawrzeńczyce, przy drodze krajowej nr 79.
Wieś duchowna, własność opactwa benedyktynów w Sieciechowie położona była w drugiej połowie XVI wieku w powiecie proszowskim województwa krakowskiego. W latach 1975–1998 miejscowość należała administracyjnie do województwa krakowskiego.
Integralne części miejscowości: Parcelacja, Stara Wieś, Złotniki-Kolonia.

</doc>
<doc id="406896" url="https://pl.wikipedia.org/wiki?curid=406896" title="Złotniki (województwo opolskie)">
Złotniki (województwo opolskie)

Złotniki (dodatkowa nazwa w j. niem. Zlattnik) – wieś w Polsce położona w województwie opolskim, w powiecie opolskim, w gminie Prószków.
Od 1950 roku miejscowość należy do województwa opolskiego.
Nazwa.
Według niemieckiego nauczyciela Heinricha Adamy’ego nazwa miejscowości wywodzi się od staropolskiej nazwy rzemieślników zajmujących się "złotnictwem". W swoim dziele o nazwach miejscowych na Śląsku wydanym w 1888 roku we Wrocławiu wymienia jako pierwotną zanotowaną nazwę miejscowości "Zlotiniki" podając jej znaczenie "Goldabeiterdorf" - "Wieś złotników". 
Taki sam wywód nazwy "von złotnik - Goldarbeiter, Juvelier" podaje śląski pisarz Konstanty Damrot w swojej pracy o śląskim nazewnictwie z 1896 roku wydanej w Bytomiu. Wiąże się ona prawdopodobnie z rozpowszechnionym w owym czasie we wsi zajęciem wytwarzania biżuterii. Damrot wymienia także dwie nazwy: obecnie obowiązującą, polską "Złotniki" oraz niemiecką "Zlattnik". Nazwa wsi została później fonetycznie zgermanizowana na "Zlattnik" i utraciła pierwotne znaczenie.
Z powodu polskiego pochodzenia w okresie hitlerowskiego reżimu w latach 1936-1945 administracja III Rzeszy zmieniła nazwę na nową, całkowicie niemiecką "Goldenau", która nawiązywała do wcześniejszej słowiańskiej nazwy.

</doc>
<doc id="406897" url="https://pl.wikipedia.org/wiki?curid=406897" title="Złotniki (województwo podlaskie)">
Złotniki (województwo podlaskie)

Złotniki – wieś w Polsce położona w województwie podlaskim, w powiecie białostockim, w gminie Juchnowiec Kościelny.
Historia.
W 1921 roku wieś liczyła 56 domów i 292 mieszkańców, w tym 175 prawosławnych i 117 katolików łacińskich.
W latach 1975–1998 miejscowość należała administracyjnie do województwa białostockiego.
Obiekty.
Na obrzeżach wsi, w uroczysku "Święte Miejsce" znajduje się drewniana prawosławna kaplica pod wezwaniem św. Jana Chrzciciela, należąca do parafii w Kożanach.
Wierni kościoła rzymskokatolickiego należą do parafii Niepokalanego Poczęcia Najświętszej Maryi Panny w Tryczówce.

</doc>
<doc id="406898" url="https://pl.wikipedia.org/wiki?curid=406898" title="Złotniki (województwo świętokrzyskie)">
Złotniki (województwo świętokrzyskie)

Złotniki – wieś sołecka w Polsce, położona w województwie świętokrzyskim, w powiecie jędrzejowskim, w gminie Małogoszcz.
Do 1954 roku siedziba gminy Złotniki.
Były wsią klasztoru cystersów jędrzejowskich w województwie sandomierskim w ostatniej ćwierci XVI wieku. W latach 1975–1998 miejscowość należała administracyjnie do województwa kieleckiego.
Historia.
Złotniki wieś i folwark w powiecie jędrzejowskim, gminie i parafii Złotniki, odległe 13 wiorst od Jędrzejowa.
W roku 1893 wieś posiada kościół parafialny murowany, szkołę początkową, urząd gminny.
W r. 1833 Złotniki wchodziły (w tym wieś folwark i młyn) w skład dóbr rządowych Jędrzejów.
W 1827 r. było tu 40 domów 368 mieszkańców Jest to dawna osada. Wieś książęca (w części zapewne), od r. 1306 biskupia.
Złotniki wymienione są w liczbie wsi, z których dziesięciny oddawano na stół arcybiskupi. Około 1176 arcybiskup Jan przeznaczył wieś dla klasztoru jędrzejowskiego przy jego fundacji (Kod. Małop., t.II s.8,29). Arcybiskup Jan pochodził z rodu Jaksów-Gryfitów, dziedziców wsi. Ponieważ nadał klasztorowi tylko dziesięciny z łanów kmiecych, przez co można przypuszczać, iż wówczas już dwór dawał dziesięcinę miejscowemu kościołowi parafialnemu.
Z opisu Długosza wiadomo że Złotniki w połowie XV w. mają kościół parafialny drewniany, są własnością Złotkowskiego herbu Szarza, mają łany kmiece, z których dziesięcinę dawano klasztorowi jędrzejowskiemu, były tu karczmy. Zagrodnicy i folwark rycerski dawały dziesięcinę plebanowi w Złotnikach (Długosz, L. B., III, 362, 373).
Jan Łaski podaje, że na początku XVI w. istnieje w Złotnikach kościół parafialny pw. Wszystkich Świętych. Cztery wsie składające się na parafię stoją w większej części pustką. Do kościoła należą dwie role karczemne (jedna obsadzona daje czynszu 1 grzyw.) także kawał roli z obszarem dwu łanów i sześć łąk. Z tych jedna nad rzeką „Zarczyczka” ma szerokość łanu i na staję długości (Łaski, L. B., I. 578).
W r. 1540 Złotniki były wsią szlachecką, w powiecie chęcińskim, własność Złotnickich, było 6 karczem, które płaciły po pół grzywny, 2 kmieci na łanach a 7 na półłanach osiadłych, 6 1/4 półłanków pustych. Pięciu zagrodników, młyn, sadzawkę, dwór, folwark, 2 karczmy plebana płaciły po 1 grzywnie czynszu, były też lasy, łąki, zagajniki. Mostowe płacono po 2 denary. Ogólna wartość wraz z wsią Kanice szacowana na 908 grzywien (Pawiński, Kod. Małopolski, s. 272, s.564).
Znaczna liczba karczem (8) i pobór mostowego wskazują, iż wieś miała w XVI wieku charakter dużego targowiska.
Na miejscu dawnego z drewna, podupadłego już kościoła wzniósł ksiądz Aleksander Denhoff, opat jędrzejowski, nowy murowany w r. 1666.
Rubrycele kościelne oznaczają datę erekcji parafii na r. 1595. Być może, iż kościół uległ profanacji (w okresie 1595–1666) w czasie szerzenia się reformacji i że nastąpiła nowa konsekracja a może i nowe uposażenie ogołoconego z funduszów kościoła.
W 1841 kościół został gruntownie odrestaurowany. Złotniki jako parafia podlegają dekanatowi jędrzejowskiemu w parafii było 1647 dusz.
Złotniki gmina, należy do sądu gminnego okręgu IV we wsi Brzegu, urząd pocztowy najbliżej w Małogoszczu. Gmina posiadała 11732 mórg obszaru i 3231 mieszkańców. Wśród zapisanych do ksiąg ludności osiadłej było 66 żydów.
Zabytki.
Kościół pw. Wszystkich Świętych, wzniesiony w 1666 r., wpisany do rejestru zabytków nieruchomych (nr rej.: A.117 z 8.01.1957 i z 11.02.1967).
Wydarzenia.
W Złotnikach został ochrzczony Stanisław Konarski urodzony w Żarczycach 30 września 1700 roku o czym świadczy metryka wystawiona przez tutejszy kościół, rodzicami chrzestnymi byli Teofil Komornicki i Zofia Czermińska kasztelanka Zawichostska.

</doc>
<doc id="406899" url="https://pl.wikipedia.org/wiki?curid=406899" title="Złotopole (województwo kujawsko-pomorskie)">
Złotopole (województwo kujawsko-pomorskie)

Złotopole – wieś w Polsce położona w województwie kujawsko-pomorskim, w powiecie lipnowskim, w gminie Lipno.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 468 mieszkańców. Jest piątą co do wielkości miejscowością gminy Lipno.
Zabytki.
Według rejestru zabytków NID na listę zabytków wpisany jest park dworski z 2. połowy XIX w., nr rej.: 341/A z 19.04.1994.

</doc>
<doc id="406900" url="https://pl.wikipedia.org/wiki?curid=406900" title="Złotopole (województwo mazowieckie)">
Złotopole (województwo mazowieckie)

Złotopole – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość należała administracyjnie do województwa ciechanowskiego.
Wierni Kościoła rzymskokatolickiego należą do parafii św. Małgorzaty w Gralewie.

</doc>
<doc id="406901" url="https://pl.wikipedia.org/wiki?curid=406901" title="Złotoria (gmina Choroszcz)">
Złotoria (gmina Choroszcz)

Złotoria – wieś w Polsce położona w województwie podlaskim, w powiecie białostockim, w gminie Choroszcz.
Złotoria leży przy szosie Białystok–Warszawa. Położona przy ujściu rzeki Supraśl do Narwi. Od granic Białegostoku dzieli ją odległość 12 km.
Miejscowość jest siedzibą parafii rzymskokatolickiej św. Józefa, należącej do metropolii białostockiej, diecezji łomżyńskiej, dekanatu Kobylin. 
Historia.
Historia miejscowości.
W I Rzeczypospolitej należała do ziemi bielskiej w województwie podlaskim.
W roku 1827 liczyła 43 domy i 271 mieszkańców.
W XIX wieku wieś, folwark i dobra. Narew oddzielała tu gubernię grodzieńską od łomżyńskiej. W miejscowości urząd pocztowy, browar, wiatrak.
Pod koniec XIX w. w powiecie mazowieckim, gmina Stelmachowo, parafia Tykocin. Dobra "Złotorya" o powierzchni 1195 morgów w roku 1886 składały się z folwarków "Złotorya" i "Awuls". Wieś "Złotorya" osad 54, morgów 1305.
W Narwi i Supraśli odławiano duże ilości raków. Wybudowanie pobliskiej Kolei Warszawsko-Petersburskiej i możliwość transportu raków do Warszawy spowodowało "takie ich wyniszczenie, że dziś stary, duży rak należy w Złotoryi do osobliwości".
W latach 1975–1998 miejscowość należała administracyjnie do województwa białostockiego.
Historia kościoła.
Parafia pw. św. Józefa, wydzielona z parafii Tykocin erygowana w 1919 przez biskupa Antoniego Karasia. Kościół drewniany pw. św. Józefa zbudowany w latach 1919–1920 staraniem księdza Walerego J. Nowosadko.
Plebania murowana wybudowana w latach 1919–1920.
Transport.
Przez miejscowość przechodzą drogi:

</doc>
<doc id="406902" url="https://pl.wikipedia.org/wiki?curid=406902" title="Złotowo (województwo mazowieckie)">
Złotowo (województwo mazowieckie)

Złotowo – wieś w Polsce położona w województwie mazowieckim, w powiecie mławskim, w gminie Szreńsk.
W latach 1975–1998 miejscowość należała administracyjnie do województwa ciechanowskiego.
Linki zewnętrzne.
 

</doc>
<doc id="406903" url="https://pl.wikipedia.org/wiki?curid=406903" title="Złotowo (województwo warmińsko-mazurskie)">
Złotowo (województwo warmińsko-mazurskie)

Złotowo – wieś w Polsce położona w województwie warmińsko-mazurskim, w powiecie iławskim, w gminie Lubawa.
W latach 1975–1998 miejscowość należała administracyjnie do województwa olsztyńskiego.

</doc>
<doc id="406904" url="https://pl.wikipedia.org/wiki?curid=406904" title="Złotów (województwo dolnośląskie)">
Złotów (województwo dolnośląskie)

Złotów – wieś w Polsce, położona w województwie dolnośląskim, w powiecie trzebnickim, w gminie Zawonia.
W latach 1975–1998 wieś należała administracyjnie do województwa wrocławskiego.
Nazwa.
Nazwa pochodzi od polskiej nazwy deszczowej brzydkiej pogody – „słoty”. Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia jako najstarszą zanotowaną nazwę miejscowości "Slotke" podając jej znaczenie "Nasser Ort", czyli po polsku „Mokre, wilgotne osiedle”. Pierwotna nazwa została później przez Niemców fonetycznie zgermanizowana na "Schlottau", tracąc swoje pierwotne znaczenie. Po zakończeniu II wojny światowej polska administracja spolonizowała wcześniejszą zgermanizowaną nazwę na "Złotów", która w wyniku procesów językowych utraciła początkowe znaczenie.
Historia.
14 lutego 1874 utworzono "Amtsbezirk Schlottau " (dystrykt-powiat) obejmujący wsie: Złotów, Czeszów, Trzęsowice i Złotówek.
Zabytki.
Do wojewódzkiego rejestru zabytków wpisany jest:

</doc>
<doc id="406905" url="https://pl.wikipedia.org/wiki?curid=406905" title="Złoty Potok (województwo dolnośląskie)">
Złoty Potok (województwo dolnośląskie)

Złoty Potok (niem. "Goldbach", polska nazwa "Złoty Potok" od roku 1947) – wieś w Polsce położona w województwie dolnośląskim, w powiecie lubańskim, w gminie Leśna.
Położenie.
Złoty Potok to mała wieś o długości około 0,6 km leżąca na północno-wschodnim krańcu Przedgórza Izerskiego, w dolinie potoku spływającego do Jeziora Złotnickiego, na wysokości około 310–370 m n.p.m.
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Historia.
Złoty Potok został założony około 1670 roku przez czeskich eskulantów. W 1825 roku było tu 40 domów, w 1840 roku liczba domów nie uległa zmianie, a mieszkańcy w większości trudnili się tkactwem chałupniczym. Po wybudowaniu Jeziora Złotnickiego w latach 1919–1922 miejscowość nabrała walorów turystycznych i ożywiła się. Na brzegu jeziora w dawnym młynie tworzono ośrodek wypoczynkowy.
Po 1945 roku Złoty Potok pozostał małą, wyludniającą się wsią. W 1978 roku było tu 30 gospodarstw rolnych, w 1988 roku ich liczba zmalała do 15. W latach 90. nastąpiło pewne ożywienie, część domów zamieniono na letniska, powstały też punkty handlowe i ośrodek jeździecki.
Szlaki turystyczne.
Przez Złoty Potok przechodzi szlak turystyczny:

</doc>
<doc id="406906" url="https://pl.wikipedia.org/wiki?curid=406906" title="Złoty Potok (województwo śląskie)">
Złoty Potok (województwo śląskie)

Złoty Potok – wieś w Polsce położona w województwie śląskim, w powiecie częstochowskim, w gminie Janów w Jurze Krakowsko-Częstochowskiej przy drodze wojewódzkiej nr 793. Do 1952 roku istniała gmina Potok Złoty. W latach 1975–1998 w województwie częstochowskim.
Historia.
Początki osadnictwa nad Wiercicą datuje się na przełom VIII i IX w., gdy powstało grodzisko Osiedle Wały o powierzchni około 18 tys. m². Pierwsza wzmianka o wsi Potok pochodzi z 1153 roku.
W 1298 roku Bartosz z rodu Odrowążów ufundował drewniany kościół parafialny. W połowie XV w. w Potoku zbudowano murowany kościół w stylu gotyckim, który na przestrzeni wieków wielokrotnie przebudowywano; obecnie jest budowlą bezstylową. Od drugiej połowy XV wieku Potok był własnością osób związanych z rodziną Potockich herbu Szreniawa. W XVI wieku zbudowano w Złotym Potoku dwór. W 1851 roku majątek stał się własnością Krasińskich, od których w 1881 roku przeszedł w ręce Raczyńskich.
Tuż za wywierzyskowymi źródłami Wiercicy (Źródła Zygmunta i Elżbiety) znajduje się pstrągarnia, założona (jako jedna z pierwszych w Europie) w 1881 roku, na polecenie hr. Edwarda Raczyńskiego. Zaprojektował ją Michał Girdwoyń.
8 lub 9 lipca 1863 r. w lasach pod wsią oddział powstańców styczniowych pod dowództwem ppłka Zygmunta Chmieleńskiego stoczył przegraną bitwę z oddziałem rosyjskim pod dowództwem pułkownika Ernrotha.
Za pstrągarnią i Stawem Zielonym (zwanym również „Snem Nocy Letniej”) znajduje się zabytkowy młyn wodny „Kołaczew”. Pochodzi z początku XX w., odbudowany po pożarze w 1928 r., znajduje się na szlaku architektury drewnianej województwa śląskiego.
11 września 1944 roku w pobliskich lasach miała miejsce bitwa między liczącym około 400. ludzi batalionem partyzanckim „Skała” Krakowskiego Kedywu zmierzającym z Krakowa na odsiecz powstaniu warszawskiemu, a prawie dwutysięczną ekspedycją niemiecką (między innymi własowców). W bitwie zginęło 25. partyzantów i 68. żołnierzy niemieckich, a zakończyła się odwrotem partyzantów, w kierunku Miechowa. Poległych partyzantów upamiętnia tablica wmurowana w latach pięćdziesiątych na ścianie frontowej kościoła w Złotym Potoku.
Pobyt Zygmunta Krasińskiego.
Od maja do 20 września 1857 r. w Złotym Potoku przebywał jeden z najwybitniejszych polskich twórców epoki romantyzmu, Zygmunt Krasiński. Do miejscowości przyjechał razem z żoną, Elizą Elżbietą z Branickich, i dziećmi. Spacerując po okolicznych lasach, nadał nazwy wielu ostańcom, a także położonemu u stóp pałacu stawowi Irydion. Pobyt przerwała śmierć jego najmłodszej córki, Elżbiety. Obecnie w dworku, w którym mieszkał Krasiński, mieści się muzeum.

</doc>
<doc id="406907" url="https://pl.wikipedia.org/wiki?curid=406907" title="Zofia (województwo łódzkie)">
Zofia (województwo łódzkie)

Zofia – wieś w Polsce położona w województwie łódzkim, w powiecie wieluńskim, w gminie Osjaków.
W latach 1975–1998 miejscowość należała administracyjnie do województwa sieradzkiego.

</doc>
<doc id="406908" url="https://pl.wikipedia.org/wiki?curid=406908" title="Zofia (województwo wielkopolskie)">
Zofia (województwo wielkopolskie)

Zofia – wieś w Polsce położona w województwie wielkopolskim, w powiecie konińskim, w gminie Sompolno, w sołectwie Biele.
W latach 1975–1998 miejscowość należała administracyjnie do województwa konińskiego. Według danych z roku 2009 liczyła 88 mieszkańców, w tym 45 kobiet i 43 mężczyzn.
Mieszkańcy Zofii wyznania katolickiego przynależą do parafii św. Jadwigi w Lubstowie.

</doc>
<doc id="406909" url="https://pl.wikipedia.org/wiki?curid=406909" title="Zofijówka (województwo lubelskie)">
Zofijówka (województwo lubelskie)

Zofijówka – kolonia w Polsce położona w województwie lubelskim, w powiecie łukowskim, w gminie Wojcieszków.
Wierni Kościoła rzymskokatolickiego należą do parafii Najświętszego Serca Pana Jezusa w Wojcieszkowie.
W latach 1975–1998 miejscowość należała administracyjnie do województwa siedleckiego.

</doc>
<doc id="406910" url="https://pl.wikipedia.org/wiki?curid=406910" title="Zofijówka (województwo opolskie)">
Zofijówka (województwo opolskie)

Zofijówka (do 1945 "Sophienthal") – wieś w Polsce położona w województwie opolskim, w powiecie namysłowskim, w gminie Domaszowice.
W latach 1975–1998 miejscowość należała administracyjnie do województwa opolskiego.

</doc>
<doc id="406911" url="https://pl.wikipedia.org/wiki?curid=406911" title="Zofiówka (województwo lubelskie)">
Zofiówka (województwo lubelskie)

Zofiówka – wieś w Polsce położona w województwie lubelskim, w powiecie łęczyńskim, w gminie Łęczna.
Przez miejscowość przebiega droga krajowa nr .
W latach 1975–1998 miejscowość należała administracyjnie do ówczesnego województwa lubelskiego.
Wieś stanowi sołectwo gminy Łęczna.

</doc>
<doc id="406913" url="https://pl.wikipedia.org/wiki?curid=406913" title="Zofiówka (powiat moniecki)">
Zofiówka (powiat moniecki)

Zofiówka – wieś w Polsce położona w województwie podlaskim, w powiecie monieckim, w gminie Knyszyn.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Jana Apostoła i Ewangelisty w Knyszynie.

</doc>
<doc id="406914" url="https://pl.wikipedia.org/wiki?curid=406914" title="Zofipole (województwo lubelskie)">
Zofipole (województwo lubelskie)

Zofipole – kolonia w Polsce położona w województwie lubelskim, w powiecie kraśnickim, w gminie Annopol.
W latach 1975–1998 miejscowość należała administracyjnie do województwa tarnobrzeskiego.
Wieś stanowi sołectwo gminy Annopol.

</doc>
<doc id="406915" url="https://pl.wikipedia.org/wiki?curid=406915" title="Zosin (województwo mazowieckie)">
Zosin (województwo mazowieckie)

Zosin – wieś w Polsce położona w województwie mazowieckim, w powiecie sochaczewskim, w gminie Sochaczew.
W latach 1975–1998 miejscowość należała administracyjnie do województwa skierniewickiego.

</doc>
<doc id="406917" url="https://pl.wikipedia.org/wiki?curid=406917" title="Zwartowo (województwo pomorskie)">
Zwartowo (województwo pomorskie)

Zwartowo (kaszb. "Zwôrtowò") – osada kaszubska w Polsce na Pobrzeżu Kaszubskim położona w województwie pomorskim, w powiecie wejherowskim, w gminie Choczewo na zachodnim krańcu obszaru "Lasów Lęborskich". Osada jest częścią składową sołectwa Zwartówko. Zwartowo leży na trasie linii kolejowej Wejherowo-Choczewo-Lębork (obecnie zawieszonej).
W latach 1975–1998 miejscowość administracyjnie należała do województwa gdańskiego.
Niedaleko Zwartowa znajdują się opuszczone budynki i garaże. Mieszkańcy wsi w Zwartowie nazywają to miejsce PGRAMI. 
Demografia.
Współczesna struktura demograficzna osady Zwartowo na podstawie danych z lat 1995-2009 według roczników GUS-u, z prezentacją danych z 2002 roku:
 Rysunek 1.1 Piramida populacji — struktura płci i wieku osady

</doc>
<doc id="406918" url="https://pl.wikipedia.org/wiki?curid=406918" title="Zwartowo (powiat białogardzki)">
Zwartowo (powiat białogardzki)

Zwartowo (niem. "Schwartow") – wieś sołecka w Polsce położona w województwie zachodniopomorskim, w powiecie białogardzkim, w gminie Karlino. W latach 1975–1998 wieś należała do województwa koszalińskiego. W roku 2007 wieś liczyła 92 mieszkańców.
Geografia.
Wieś leży ok. 8 km na południowy zachód od Karlina, między Karlinem a Domacynem. 
Ok. 1,5 km na zachód znajduje się wzniesienie Jałowczyny.
Kultura i sport.
We wsi znajduje się świetlica wiejska oraz boisko sportowe.
Komunikacja.
W Zwartowie znajduje się przystanek komunikacji autobusowej.

</doc>
<doc id="406919" url="https://pl.wikipedia.org/wiki?curid=406919" title="Zwierzyniec (powiat tucholski)">
Zwierzyniec (powiat tucholski)

Zwierzyniec – wieś borowiacka w Polsce, położona w województwie kujawsko-pomorskim, w powiecie tucholskim, w gminie Śliwice, na obszarze Borów Tucholskich.
W latach 1975–1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 78 mieszkańców. Jest najmniejszą miejscowością gminy Śliwice.

</doc>
<doc id="406920" url="https://pl.wikipedia.org/wiki?curid=406920" title="Zwierzyniec (województwo lubuskie)">
Zwierzyniec (województwo lubuskie)

Zwierzyniec – wieś w Polsce położona w województwie lubuskim, w powiecie nowosolskim, w gminie Siedlisko.
W latach 1975–1998 miejscowość należała administracyjnie do województwa zielonogórskiego.

</doc>
<doc id="406921" url="https://pl.wikipedia.org/wiki?curid=406921" title="Zwierzyniec (powiat sieradzki)">
Zwierzyniec (powiat sieradzki)

Zwierzyniec – wieś w Polsce położona w województwie łódzkim, w powiecie sieradzkim, w gminie Brąszewice.
W latach 1975–1998 miejscowość należała administracyjnie do województwa sieradzkiego.

</doc>
<doc id="406922" url="https://pl.wikipedia.org/wiki?curid=406922" title="Zwierzyniec (województwo świętokrzyskie)">
Zwierzyniec (województwo świętokrzyskie)

Zwierzyniec – wieś w Polsce, położona w województwie świętokrzyskim, w powiecie buskim, w gminie Busko-Zdrój.
W latach 1975–1998 miejscowość należała administracyjnie do województwa kieleckiego.
Przez wieś przechodzi zielony szlak turystyczny z Wiślicy do Grochowisk.
Historia wsi Zwierzyniec.
Wieś Zwierzyniec, zwana wcześniej Zwierzeniec powstała na przełomie XVIII i XIX wieku, a dokładniej w latach 1762-1806, po wykarczowaniu lasu, który jeszcze 1762 roku porastał to miejsce. Pierwszymi mieszkańcami wsi byli członkowie rodzin: Pietryków, Czerskich i Jarosów.
Wspomnieć należy jednak, że osadnictwo dotyczące okolic wsi sięga epoki średniowiecza. W czasie prowadzonych w XX wieku badań archeologicznych, na wzgórzu położonym około 500 metrów na wschód od wsi odkryto grodzisko stożkowe pochodzące prawdopodobnie z XIII-XIV w..
W 1845 roku wieś administracyjnie należała do gminy Szaniec, okręgu szydłowskiego, powiatu stopnickiego, guberni radomskiej. i mieszkało w niej 9 zagrodników, czyli rolników, gospodarujących na 96 morgach i 200 prętach ziemi. Dalszy rozwój wsi nastąpił w 1864 roku i był związany z uwłaszczeniem chłopów. Wieś w tym czasie liczyła 16 zagrodników którzy gospodarowali na 165 morgach i 82 prętach ziemi.
Kolejny przyrost areału rolnego Zwierzyńca nastąpił w 1888 roku za zrzeczenie się praw serwitutowych ciążących na majątku Szaniec, wieś otrzymała ekwiwalent w postaci 70 morgów i 149 prętów ziemi leżącej w polu zwanym „Pod Nartami”. Nie był to jednak ostatni przyrost areału, bowiem pole zwane „Za Szosą” otrzymane za zrzeczenie się serwitutu ciążącego z kolei na folwarku Elżbiecin mieszkańcy podzielili między siebie w 1931 roku.
Nielegalne nauczanie dzieci we wsi w czasie zaboru rosyjskiego prowadził Andrzej Wilczyński, a legalne Anna Bernhard, która jednak zrezygnowała z funkcji nauczycielki w 1917 roku.
W okresie dwudziestolecia międzywojennego, okupacji niemieckiej i początkach PRL działał we wsi młyn wodny prowadzony przez Józefa Kańskiego.
W 1939 roku wieś liczyła 33 domy i 190 osób.
W 1934 roku mieszkańcy wsi ufundowali kamienną figurę przedstawiającą postać Jezusa Chrystusa stojącego na cokole, na rozstaju dróg. Koszty zakupu pokryte zostały ze składek mieszkańców i z odszkodowania od koła łowieckiego.
W czasie II wojny światowej z inicjatywy Szczepana Koruby powstała we wsi komórka ruchu oporu Batalionów Chłopskich w sile drużyny. Członkowie tej organizacji brali udział między innymi w rozbiciu więzienia w Pińczowie latem 1944 roku, a Szczepan Koruba dowodził plutonem w potyczce pod Skorzowem.
Dnia 31 lipca 1944 roku na wschód od wsi Zwierzyniec, przy skrzyżowaniu drogi Busko – Chmielnik, z drogą Szaniec – Kołaczkowice miała miejsce bitwa oddziału Armii Krajowej dowodzonego przez Mieczysława Łaganowskiego pseudonim „Wilga” z oddziałem armii niemieckiej. Pod koniec tego roku we wsi zakwaterowały oddziały z 69 Dywizjonu Grenadierów Ludowych Pospolitego Ruszenia cofającej się armii niemieckiej zmuszając mieszkańców Zwierzyńca i okolicznych miejscowości do kopania umocnień polowych na wschód od wsi Zwierzyniec.
W 1984 roku mieszkańcy wsi czynem społecznym wznieśli budynek sklepu i świetlicy wiejskiej, co upamiętnia wmurowana w ścianę budynku tablica z napisem, cyt:
W 1993 roku z inicjatywy Witolda Domagały powstała w Zwierzyńcu Ochotnicza Straż Pożarna licząca w dniu założenia 30 członków.
W dniu 6 września 2009 roku, w czasie ogólnopolskich dożynek w Częstochowie delegacja mieszkańców wsi Zwierzyniec wraz z wieńcem dożynkowym reprezentowała gminę Busko-Zdrój.
5 września 2010 r. delegacja wsi Zwierzyniec również uczestniczyła w Ogólnopolskich Dożynkach Jasnogórskich prezentując swój kolejny wieniec dożynkowy.

</doc>
<doc id="406924" url="https://pl.wikipedia.org/wiki?curid=406924" title="Zwierzyn (województwo zachodniopomorskie)">
Zwierzyn (województwo zachodniopomorskie)

Zwierzyn (niem. "Schwerinsfeld") – wieś sołecka w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość położona była w województwie gorzowskim. W roku 2007 wieś liczyła 221 mieszkańców.
Wieś wchodząca w skład sołectwa: Nowe Żeńsko.
Kolonia wchodząca w skład sołectwa: Zwierzynek
Geografia.
Wieś leży ok. 8 km na południowy zachód od Choszczna.
OSP.
We wsi znajduje się jednostka Ochotniczej Straży Pożarnej.

</doc>
<doc id="406925" url="https://pl.wikipedia.org/wiki?curid=406925" title="Zwola (województwo świętokrzyskie)">
Zwola (województwo świętokrzyskie)

Zwola – wieś sołecka w Polsce położona w województwie świętokrzyskim, w powiecie opatowskim, w gminie Sadowie
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="406926" url="https://pl.wikipedia.org/wiki?curid=406926" title="Zwola (województwo wielkopolskie)">
Zwola (województwo wielkopolskie)

Zwola – wieś w Polsce położona w województwie wielkopolskim, w powiecie średzkim, w gminie Zaniemyśl, nad jeziorem Raczyńskim.
W latach 1975–1998 miejscowość należała administracyjnie do województwa poznańskiego.
Urodził się tu Tadeusz Nowak – polski działacz ludowy, komendant Batalionów Chłopskich w Wielkopolsce, poseł do Krajowej Rady Narodowej (1945–1947) i do Sejmu Ustawodawczego (1947–1950), prezes honorowy PSL-Odrodzenie (1989–1990) oraz PSL (od 1991 do końca życia).
Przez Zwolę przebiega Szlak turystyczny nr 3580 (Zaniemyśl-Majdany)

</doc>
<doc id="406927" url="https://pl.wikipedia.org/wiki?curid=406927" title="Zygmuntów (województwo lubelskie)">
Zygmuntów (województwo lubelskie)

Zygmuntów – wieś w Polsce położona w województwie lubelskim, w powiecie świdnickim, w gminie Rybczewice.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Rybczewice.
Historia.
Zygmuntów w wieku XIX stanowił folwark w powiecie krasnostawskim, gminie Rybczewice, parafii Częstoborowice. W roku 1887 folwark został oddzielony od dóbr Pilaszkowice (dziś Pilaszkowice Pierwsze i Pilaszkowice Drugie) posiadał wówczas rozległości 920 mórg.

</doc>
<doc id="406928" url="https://pl.wikipedia.org/wiki?curid=406928" title="Zygmuntów (województwo mazowieckie)">
Zygmuntów (województwo mazowieckie)

Zygmuntów – wieś w Polsce położona w województwie mazowieckim, w powiecie przysuskim, w gminie Gielniów.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Smogorzowie.

</doc>
<doc id="406929" url="https://pl.wikipedia.org/wiki?curid=406929" title="Zygmunty (województwo mazowieckie)">
Zygmunty (województwo mazowieckie)

Zygmunty – wieś w Polsce położona w województwie mazowieckim, w powiecie garwolińskim, w gminie Łaskarzew.
W latach 1975–1998 miejscowość należała administracyjnie do województwa siedleckiego.

</doc>
<doc id="406930" url="https://pl.wikipedia.org/wiki?curid=406930" title="Zygmunty (województwo podlaskie)">
Zygmunty (województwo podlaskie)

Zygmunty – wieś w Polsce położona w województwie podlaskim, w powiecie monieckim, w gminie Krypno.
W latach 1975–1998 miejscowość należała administracyjnie do województwa białostockiego.
Przez miejscowość przebiega droga wojewódzka nr 671.
Wierni kościoła rzymskokatolickiego należą do parafii Narodzenia Najświętszej Maryi Panny w Krypnie.

</doc>
<doc id="406932" url="https://pl.wikipedia.org/wiki?curid=406932" title="Chwytnik">
Chwytnik



</doc>
<doc id="406933" url="https://pl.wikipedia.org/wiki?curid=406933" title="Geastrum">
Geastrum

Geastrum Pers. (gwiazdosz) – rodzaj grzybów należący do rodziny gwiazdoszowatych ("Geastraceae").
Systematyka i nazewnictwo.
Pozycja w klasyfikacji według Index Fungorum: "Geastraceae, Geastrales, Phallomycetidae, Agaricomycetes, Agaricomycotina, Basidiomycota, Fungi".
Synonimy naukowe:
"Anthropomorphus" Seger, (1745)
"Astrocitum" Raf., Med. Repos.,
"Astrycum" Raf.,
"Coilomyces" Berk. &amp; M.A. Curtis,
"Geaster" P. Micheli,
"Geaster" P. Micheli ex Fr.,
"Geasteropsis" Hollós,
"Glycydiderma" Paulet,
"Plecostoma" Desv.,
"Trichaster" Czern.
Nazwę polską podał Feliks Teodorowicz w 1939 r., dawniej w polskim piśmiennictwie mykologicznym należące do tego rodzaju gatunki opisywane były jako promiennik, promieniak, gwiazda i geaster.
Charakterystyka.
Saprotrofy rosnące na ziemi. Owocniki początkowo niepozorne, kuliste lub spłaszczone. Okrywa zewnętrzna pęka na cztery lub więcej płatków, które rozchylając się tworzą gwiaździste owocniki. Okrywa wewnętrzna jest kulista, siedząca lub wzniesiona na niewielkiej nóżce, znajduje się w niej masa zarodników. Zarodniki wydostają się przez otwór w szczycie. Wysyp zarodników brązowy, czarnobrązowy. Zarodniki okrągławe, brodawkowato-kolczaste, bez pory rostkowej.
Ochrona.
Do 2014 roku wszystkie rodzime gatunki z tego rodzaju były objęte w Polsce ścisłą ochroną gatunkową. Z wejściem w życie nowej ustawy 1 marca 2015 r. z ochrony zostały wyłączone: gwiazdosz frędzelkowany, gwiazdosz najmniejszy, gwiazdosz potrójny, gwiazdosz prążkowany oraz gwiazdosz rudawy. Gwiazdosz brodawkowy i gwiazdosz czteropromienny znajdują się pod ochroną częściową.

</doc>
<doc id="406934" url="https://pl.wikipedia.org/wiki?curid=406934" title="Ryzoid">
Ryzoid



</doc>
<doc id="406935" url="https://pl.wikipedia.org/wiki?curid=406935" title="‰">
‰



</doc>
<doc id="406936" url="https://pl.wikipedia.org/wiki?curid=406936" title="Zaborowice (województwo świętokrzyskie)">
Zaborowice (województwo świętokrzyskie)

Zaborowice – wieś w Polsce położona w województwie świętokrzyskim, w powiecie kieleckim, w gminie Mniów
W latach 1975–1998 miejscowość należała administracyjnie do województwa kieleckiego.
Zaborowice są siedzibą rzymskokatolickiej parafii św. Jana Chrzciciela. We wsi znajduje się kościół pw. św. Jana Chrzciciela wzniesiony w XX w. oraz Szkoła Podstawowa. 
W 1958 roku w Zaborowicach powstała jednostka Ochotniczej Straży Pożarnej.
Położenie.
Wieś położona niedaleko (ok. 2 km) od trasy prowadzącej z Kielc w stronę Końskich. Sąsiaduje z miejscowościami Pieradła, Pielaki i Chyby. Zaborowice przecina rzeka Czarna Taraska.
Obszar okalający Zaborowice obfituje w złoża piasku i torfu. Obecnie eksploatacja ogranicza się do wydobycia piasku przez dwie kopalnie na potrzeby lokalne.
Środowisko przyrodnicze.
Na terenie wsi Zaborowice znajduje się rozlewisko wodne – jezioro Ług. Powierzchnia jeziora wynosi 0,9 ha. Zbiornik wodny powstał w miejscu dawno wyrabianego torfu. Otoczony jest lasem sosnowym, który stanowi jego naturalną osłonę. Lustro wody oddzielone jest od lasu kilkumetrowym pasem, na którym występują zbiorowiska roślinności bagienno-torfowej.
Historia.
Zaborowice cieszą się najstarszym rodowodem w Gminie Mniów. Zostały one wspomniane w dokumencie z 1364 roku. Od XIV wieku Zaborowice były osadą królewską i pozostały nią do III rozbioru Polski w 1795 roku. Wieś w 1462 król Kazimierz Jagiellończyk nadał dożywotnie podskarbiemu królewskiemu Hince z Rogowa. Nazwa wsi ma związek z tutejszą topografią terenu – z położeniem "za borem".

</doc>
<doc id="406937" url="https://pl.wikipedia.org/wiki?curid=406937" title="Zajączkowo (województwo wielkopolskie)">
Zajączkowo (województwo wielkopolskie)

Zajączkowo – wieś sołecka w Polsce położona w województwie wielkopolskim, w powiecie szamotulskim, w gminie Pniewy, na wschodnim brzegu jeziora Zajączkowskiego, 17 km na południowy zachód od Szamotuł.
Historia.
Pierwsza wzmianka na temat wsi pochodzi z 1369 roku. Podczas badań archeologicznych, prowadzonych w latach międzywojennych, odkryto ślady grodu obronnego na wyspie jeziora Ząjączkowskiego z okresu najazdów krzyżackich. Jedna z legend głosi, że po bitwie pod Grunwaldem jezioro i okoliczne dobra otrzymał rycerz zwany Zającem. W latach 1411 do 1419 wybudowany został na tym terenie kościół drewniany, który uległ spaleniu w 1643 roku. Zajączkowo w XIV wieku stanowiło własność niejakiego Mroczka. W XV wieku było siedzibą Zajączkowskich herbu Zaremba, którzy w 1462 roku ufundowali w Psarskiem istniejącą do dziś murowaną świątynię uposażoną zapisem na dobrach Zajączkowskich. Wraz z budową kościoła w Psarskiem, na półwyspie w Zajączkowie powstała okazała budowla osadzona na palach wbijanych w grunt wyspy, zarys jej fundamentów stanowi częściową podbudowę obecnego pałacu. Zajączkowscy władali posiadłością do 1495 roku. Dwór i gospodarstwo bardzo dobrze funkcjonowało i rozwijało się, powiększając się o folwark Podborowo, aż do 1536 roku, gdy po śmierci Jana Zaręby nastąpiło rozdrobnienie dóbr należących do dworu. 
Wieś szlachecka położona była w 1580 roku w powiecie poznańskim województwa poznańskiego.
Z zapisów parafialnych dowiedzieć się można o kolejnych właścicielach dóbr Zajączkowa - w 1580 roku swoje działy posiadali Stanisław i Maciej Wojnowscy herbu Nałęcz i Kasper Potulicki herbu Grzymała, którzy niestety niezbyt należycie dbali o posiadłości Zajączkowa. W 1670 roku władanie wsią przejął Jan Przedzyński herbu Jastrzębiec, kanonik poznańskiej Kolegiaty Św. Michała, który odbudował drewniany kościół oraz plebanię. W XVII w. postawił on, na dawnych fundamentach z pali, dwór murowany oraz zabudowania gospodarcze typu stajnie, obory, powozownie i warsztaty potrzebne do funkcjonowania majątku, a także unormował w swoim testamencie statut prawny kościoła w Zajączkowie i pozostałych dóbr dworskich. Wśród właścicieli posiadłości zajączkowskich pod koniec XVII wieku odnajdujemy również Teresę Drozdowską, a także kolejnych kolatorów – Franciszka Ignacego Rzymowskiego i Mariannę Zakrzewską. Od drugiej połowy XVIII wieku majątkiem zarządzała rodzina Żółtowskich herbu Ogończyk, dokonując zmian i ulepszeń w pałacu i przyległych zabudowaniach, a także dobudowując drugie skrzydło pałacu. Jest to także okres rozkwitu całego majątku, który liczył już 750ha. W roku 1879 wieś została sprzedana przez Jarosława Żółtowskiego i przeszła w ręce Stanisława Ponińskiego pochodzącego z Dominowa. Od tego czasu często zmieniają się właściciele majątku, który przechodzi w ręce niemieckie. W Księdze Wieczystej w Państwowym Biurze Notarialnym w Szamotułach widnieją zapisy kolejnych właścicieli, a są wśród nich G. Fulke (1890 rok), Bertold Warsiński (1897 rok), W. Urbanowski (1910 rok), Petronela Sznajdrowa (1924 rok), Bolesław Lewiński (1932 rok), aż do roku 1946, gdy majątek Zajączkowa przejmuje Skarb Państwa Polskiego.
W 1910 roku dokonano gruntownej przebudowy pałacu w Zajączkowie i wprowadzono wszelkie dostępne unowocześnienia - windę, która dowoziła potrawy i naczynia w pobliże sali balowej, a także instalację wodną doprowadzającą wodę do pałacu i zabudowań gospodarczych. Dokonali tego ówcześni właściciele – Urbanowscy herbu Prus. Dobudowana została wówczas także fasada z czterema kolumnami doryckimi, a w trójkątnym zwieńczeniu umieszczony został herb rodzinny. W dniach 12-17 lipca 1933 r. we wsi doszło do strajku robotników rolnych.
Przed II Wojną Światową na terenie Zajączkowa działała szkoła niemiecka. Po zakończeniu wojny budynek szkolny został przejęty i została uruchomiona Szkoła Podstawowa, która przez kolejne lata kształciła młode pokolenia mieszkańców, aż do czasu likwidacji placówki w 1976 roku. Ostatnim pedagogiem i jednocześnie kierownikiem placówki był Józef Wąsik, który powrócił na te tereny po trudnych latach niewoli i pobycie w obozie jenieckim. Obecnie budynek szkoły znajduje się w rękach prywatnych.
Ostatni właściciele Zajączkowa wydzierżawili posiadłość właścicielowi Turowa, który osadził tam swoją pasierbicę, wydaną za mąż za Niemca pochodzenia francuskiego o nazwisku Ginther von Ponzet. Pozostawali oni w majątku do 1945, aż do wkroczenia wojsk sowieckich.
Po II wojnie światowej ziemie majątku zajączkowskiego zostały poddane parcelacji, a obiekty pałacowe ulegały dewastacji. W 1952 roku parcelanci założyli Rolniczą Spółdzielnię Produkcyjną, która uległa rozwiązaniu w 1956 roku, a jej grunty przejęła RSP w Psarskiem. Spółdzielnia zajęła się też odbudową i renowacją obiektów pałacowych oraz gospodarczych.
W latach 1975–1998 miejscowość należała administracyjnie do województwa poznańskiego. Na terenie Zajączkowa działa Ochotnicza Straż Pożarna, założona w 1947 roku.
We wsi działa lokalne Towarzystwo Miłośników Ziemi Zajączkowskiej „Winiaszewo", którego członkiem oraz przewodniczącym był w przeszłości aktor August Kowalczyk.
Nad jeziorem Zajączkowskim, na półwyspie w pobliżu pałacu znajduje się plaża ze strzeżonym kąpieliskiem czynnym w sezonie letnim.
Ludność.
W 2011 roku Zajączkowo zamieszkiwało 281 osób stale zameldowanych oraz 2 osoby zameldowane czasowo.

</doc>
<doc id="406938" url="https://pl.wikipedia.org/wiki?curid=406938" title="Zalesice (województwo śląskie)">
Zalesice (województwo śląskie)

Zalesice – wieś w Polsce położona w województwie śląskim, w powiecie częstochowskim, w gminie Przyrów.
W latach 1975–1998 miejscowość należała administracyjnie do województwa częstochowskiego.

</doc>
<doc id="406939" url="https://pl.wikipedia.org/wiki?curid=406939" title="Zastawie (województwo kujawsko-pomorskie)">
Zastawie (województwo kujawsko-pomorskie)

Zastawie – wieś w Polsce położona w województwie kujawsko-pomorskim, w powiecie brodnickim, w gminie Zbiczno.
Podział administracyjny.
W latach 1975–1998 miejscowość należała administracyjnie do województwa toruńskiego.
Demografia.
Według Narodowego Spisu Powszechnego (III 2011 r.) liczyło 162 mieszkańców. Jest dziesiątą co do wielkości miejscowością gminy Zbiczno.

</doc>
<doc id="406940" url="https://pl.wikipedia.org/wiki?curid=406940" title="Zawały (województwo kujawsko-pomorskie)">
Zawały (województwo kujawsko-pomorskie)

Zawały – wieś w Polsce, położona w województwie kujawsko-pomorskim, w powiecie toruńskim, w gminie Obrowo.
W latach 1975–1998 miejscowość należała administracyjnie do województwa toruńskiego.
Dnia 19 lipca 2015 roku nad miejscowością przeszła potężna nawałnica o cechach trąby powietrznej. Żywioł poważnie uszkodził 40 budynków mieszkalnych oraz zabudowania gospodarcze wraz z inwentarzem. Straty wstępnie oszacowane zostały na ponad 7 milionów złotych. Nazajutrz po nawałnicy miejscowość odwiedziła Minister Spraw Wewnętrznych Teresa Piotrowska obiecując mieszkańcom wsparcie finansowe.

</doc>
<doc id="406941" url="https://pl.wikipedia.org/wiki?curid=406941" title="Zieliniec (województwo wielkopolskie)">
Zieliniec (województwo wielkopolskie)

Zieliniec – wieś w Polsce, położona w województwie wielkopolskim, w powiecie wrzesińskim, w gminie Kołaczkowo.
W latach 1975–1998 wieś należała administracyjnie do województwa poznańskiego.
Historia.
Historia wsi sięga 1288 roku, jak zapisano w kronikach rycerz Dzierżykraj Westkowicz z Kopraszyc zapisał swoim dzieciom majątek, wśród dóbr wymieniono m.in. Zieliniec. Wieś wielokrotnie zmieniała właścicieli. W 1695 potwierdzono istnienie kościoła i szkoły parafialnej. Od XV do 1 połowy XIX w. wieś była zwana Zieleniec. Z tej wsi wywodzi się ród Zieleńskich herbu Jelita.
W latach 1898-1976 w Zielińcu znajdowała się stacja Wrzesińskiej Kolei Wąskotorowej
Właściciela Zieleńca od XV do XX wieku:

</doc>
<doc id="406942" url="https://pl.wikipedia.org/wiki?curid=406942" title="Załuski (województwo podlaskie)">
Załuski (województwo podlaskie)

Załuski – wieś w Polsce położona w województwie podlaskim, w powiecie grajewskim, w gminie Szczuczyn.
W latach 1975–1998 miejscowość należała administracyjnie do województwa łomżyńskiego.
Wierni kościoła rzymskokatolickiego należą do parafii św. Stanisława Biskupa i Męczennika w Niedźwiadnej.

</doc>
<doc id="406943" url="https://pl.wikipedia.org/wiki?curid=406943" title="Spektrograf optyczny">
Spektrograf optyczny



</doc>
<doc id="406957" url="https://pl.wikipedia.org/wiki?curid=406957" title="Wiktor Bross">
Wiktor Bross

Wiktor Bross (ur. 9 sierpnia 1903 w Witkowie, zm. 19 stycznia 1994 w Katowicach) – polski chirurg, profesor doktor habilitowany medycyny. Pionier torakochirurgii i współtwórca kardiochirurgii polskiej.
Życiorys.
Był synem Konstantego (nauczyciela) i Heleny Knast. Absolwent Państwowego Gimnazjum im. Bolesława Chrobrego w Gnieźnie, gdzie w 1922 zdał maturę. Studiował najpierw na Wydziale Lekarskim Uniwersytetu Poznańskiego (1922–1924), następnie na Wydziale Lekarskim Uniwersytetu Jana Kazimierza we Lwowie, gdzie uzyskał dyplom doktora wszechnauk lekarskich (1924–1928). Po studiach odbył staż w Szpitalu św. Józefa w Poznaniu (01.10.1928–28.02.1929) a następnie praktykował w Szpitalu św. Elżbiety w Katowicach (2.03.1929–30.04.1929). 1 maja 1929 otrzymał zaświadczenie o uprawnieniu do wykonywania praktyki lekarskiej i został lekarzem w katowickim szpitalu (gdzie pracował do 20.03.1930 roku). W sierpniu 1929 w Katowicach przeprowadził swoją pierwszą operację. W 1930 wrócił do Lwowa gdzie otrzymał etat sekundariusza na Oddziale Chirurgicznym Szpitala Powszechnego. Oddział ten prowadzony był przez prof. Tadeusza Ostrowskiego. 
W czerwcu 1932 został asystentem w I Klinice Chirurgii Uniwersytetu Jana Kazimierza po objęciu stanowiska dyrektora kliniki przez prof. Tadeusza Ostrowskiego, następnie również równolegle w II Klinice Chirurgii, pełnił funkcję starszego asystenta I Kliniki Chirurgii UJK, a we wrześniu 1938 został mianowany docentem. Następnie uzyskał tytuł doktora habilitowanego i został kierownikiem I Kliniki Chirurgii.
W okresie lwowskim mieszkał na terenie kliniki, dzięki czemu uczestniczył w wielu operacji i co jednocześnie odciążało budżet z konieczności opłacania wynajmu mieszkania. W czasie pracy w I Klinice Chirurgii wielokrotnie wyjeżdżał do zagranicznych ośrodków klinicznych. W 1933 i 1934 przebywał w klinice prof. Martina Kirschnera w Heidelbergu. Jesienią 1935 przebywał 3 miesiące w Berlinie u prof. Ferdinanda Sauerbrucha, w 1936 w Londynie w Brompton Hospital.
W czasie wojny, będąc po ślubie z Martą Bross z domu Łejszczijówna, początkowo przebywał we Lwowie i do 20 czerwca 1941 pracował jako p.o. kierownika Kierownika Kliniki Chirurgii Propedeutycznej Instytutu Medycznego we Lwowie, prowadząc jednocześnie wykłady i ćwiczenia dla studentów tego instytutu. Po wkroczeniu Niemców wyjechał do Strzelbowa koło Starego Sambora. Zimą 1942 wobec zagrożenia zamachami na Polaków ze strony ukraińskich nacjonalistów powrócił do Lwowa wraz z żoną. Tam też urodził się ich syn Krzysztof Konstanty (19.06.1943).
Latem 1944 w związku ze zbliżającym się frontem cała rodzina przeniosła się do Iwonicza, w którym założył przyfrontowy szpital dla okolicznej ludności. Następnie przenieśli się do Rzeszowa, gdzie Wiktor Bross 1 października 1944 rozpoczął pracę w szpitalu Ubezpieczalni Społecznej, w którym pracował do końca marca 1945.
Po wojnie zamieszkał w Katowicach i od 1 kwietnia 1945 pracował jako ordynator oddziału chirurgicznego Szpitala Ubezpieczalni Społecznej przy ul. Francuskiej 20–24. Wraz z innymi pracownikami Uniwersytetu Jana Kazimierza otrzymał propozycję pracy w tworzonym wówczas Wydziale Lekarskim Uniwersytetu i Politechniki we Wrocławiu, którą przyjął. 1 stycznia 1950, w momencie przekształcenia wydziału w samodzielną uczelnię, rozpoczął pracę jako profesor nadzwyczajny Akademii Medycznej na Wydziale Lekarskim.
We Wrocławiu stworzył „Wrocławską Szkołę Chirurgiczną”, do której należeli profesorowie: Antoni Aroński, Henryk Kuś, Eugeniusz Rogalski, Tadeusz Orłowski, Anatol Kustrzycki, Ryszard Kocięba, Tadeusz Czereda i inni.
Był wieloletnim kierownikiem II Katedry i Kliniki Chirurgii Akademii Medycznej we Wrocławiu. W 1955 wykonał pierwszą komisurotomię mitralną na zamkniętym sercu we Wrocławiu. W 1958 wykonał pierwszą w Polsce operację na otwartym sercu, podczas której w powierzchniowej hipotermii zamknął ubytek w przegrodzie międzyprzedsionkowej.
W 1958 odbył trzymiesięczną podróż naukową do USA odwiedzając wiele wiodących ośrodków poznał wielu wybitnych amerykańskich chirurgów i ich techniki operacyjne (Clarence Walton Lillehei|Clarence Lillehei, John W. Kirklin, Alfred Blalock, Robert E. Gross.
31 marca 1966 wykonał pierwsze przeszczepienie nerki pobranej od żywego dawcy w Polsce, w skład zespołu transplantacyjnego wchodzili Waldemar Kozuschek, Zdzisław Wiktor, Tomasz Szepietowski.
Był członkiem PAN – od 1971 członkiem korespondentem, od 1986 członkiem rzeczywistym.
Otrzymał doktoraty "honoris causa" Uniwersytetu Wrocławskiego, Akademii Medycznej we Wrocławiu i Katowicach.
Ogłosił m.in. publikacje książkowe:
Żona Marta Bross z domu Łeszczijówna (ur. 19 sierpnia 1908, zm. 19 lutego 2008) była doktorem nauk medycznych, lekarzem anatomem, w latach trzydziestych XX w. asystentką w Zakładzie Anatomii Opisowej (Uniwersytet Jana Kazimierza we Lwowie). 
Syn Krzysztof Konstanty jest inżynierem, obecnie zamieszkującym w Teleśnicy Sannie nad Jeziorem Solińskim. 
Wiktor Bross miał dwie siostry i czterech starszych braci. Kazimierz Bross (ur. 4 lutego 1894 w Witkowie, zaginął 1939) był profesorem medycyny i redaktorem czasopism naukowych w Poznaniu, m.in. czasopisma „Patologia”, zaginął i prawdopodobnie zginął w 1939 podczas kampanii wrześniowej; Stanisław Bross (ur. 17 października 1895 w Witkowie; zm. 1982) był księdzem infułatem, więźniem obozu koncentracyjnego w Dachau, ordynariuszem Archidiecezji Gnieźnieńskiej w okresie więzienia Stefana Wyszyńskiego, którego był sekretarzem; Stefan Bross (1898–1945) był doktorem nauk weterynaryjnych, więziony w obozie w Stutthofie, zmarł wkrótce po jego opuszczeniu; Marian Bross (ur. 2 października 1900 w Witkowie, zm. 1940) był powstańcem wielkopolskim, podporucznikiem rezerwy piechoty Wojska Polskiego, adwokatem, notariuszem a do 1939 wiceburmistrzem Żnina, prawdopodobnie został zamordowany w Katyniu.
Jego bratankiem jest prof. Tadeusz Bross, syn Mariana.

</doc>
<doc id="406960" url="https://pl.wikipedia.org/wiki?curid=406960" title="Anna Jurkiewicz">
Anna Jurkiewicz

Anna Jurkiewicz (ur. 9 lutego 1984 w Oświęcimiu) – polska łyżwiarka figurowa, startująca w konkurencji solistek. Uczestniczka igrzysk olimpijskich (2010), mistrzostw Europy i świata, czterokrotna mistrzyni Polski (2007, 2008, 2009, 2011). Zakończyła karierę amatorską w 2011 roku.
Życiorys.
Mając 9 lat wykonywała podwójnego axla. W wieku 13 lat wykonywała wszystkie skoki potrójne (oprócz axla), w tym kombinację dwóch potrójnych skoków. Spędziła wtedy kilka tygodni w Chicago, trenując pod okiem Marii Jeżak-Athey.
Była pierwszą w historii reprezentantką Polski, która zakwalifikowała się do finału cyklu Grand Prix Juniorów (w 1999). W swoim debiucie na Mistrzostwach Świata Juniorów w 1998 zajęła 5. miejsce. W tym samym roku wygrała także zawody Gardena Spring Trophy w kategorii juniorów.
Kolejne sezony były gorsze, przeplatane kontuzjami, problemami rodzinnymi (śmierć matki) i osobistymi (trzymanie wagi). W 2003 kontuzja pleców spowodowała odejście z amatorskiego uprawiania łyżwiarstwa po zakończeniu sezonu. Zawodniczka powróciła do czynnego uprawiania sportu w kwietniu 2006.
W grudniu 2006 zdobyła tytuł mistrzyni Polski, stając się kandydatką do startu na Mistrzostwach Europy w Warszawie, gdzie po przyzwoicie wykonanych programach zajęła ostatecznie 22. miejsce. Pod znakiem zapytania stał przez długi czas jej występ w Mistrzostwach Świata, gdzie Jurkiewicz zajęła ostatecznie 31. miejsce, po programie krótkim, który nie dał jej możliwości startu w jeździe dowolnej.
W marcu 2009 wywalczyła kwalifikację olimpijską, a w lutym 2010 została oficjalnie zakwalifikowana przez PKOl do kadry narodowej na Zimowe Igrzyska Olimpijskie 2010 w Vancouver. Na igrzyskach w konkurencji solowej zajęła ostatnie, 30. miejsce w programie krótkim (zdobywając 36,1 punktu), ze stratą 14 punktów do 24. pozycji kwalifikującej do programu obowiązkowego i tym występem zakończyła swój start.
Po nieudanym sezonie 2009/2010, którego punktem kulminacyjnym był bardzo słaby występ na Olimpiadzie w Vancouver, zawodniczka nosiła się z zamiarem zakończenia kariery. Ostatecznie zdecydowała się na zmianę otoczenia i przeniosła się do klubu Axel Toruń, gdzie jej trenerami byli Dorota Zagórska i Mariusz Siudek, choreografią i przygotowaniem od strony artystycznej zajęła się Sylwia Nowak-Trębacka, natomiast przygotowaniem kondycyjnym – Joanna i Jacek Chmiel.
Zakończyła karierę amatorską w 2011 roku.

</doc>
<doc id="406961" url="https://pl.wikipedia.org/wiki?curid=406961" title="Gran Partita (KV 361)">
Gran Partita (KV 361)

Gran Partita − Serenada B-dur (KV 361/370a) skomponowana przez Wolfganga Amadeusa Mozarta, przypuszczalnie na początku 1781, w Monachium. Kompozytor ukończył ją w grudniu 1784 lub w styczniu 1785, w Wiedniu.
Części "Serenady".
Serenadę B-dur rozpoczął Mozart w trakcie pobytu w Monachium, w okresie pracy nad operą "Idomeneo, król Krety". Z nieznanych powodów utworu tego nie ukończył; został ukończony kilka lat później w Wiedniu.
Kompozycja ta należy do czołówki utworów Mozarta na instrumenty dęte. Obok serenad Es-dur KV 375 i c-moll KV 388 stanowi uwieńczenie tego rodzaju kompozycji.
Linki zewnętrzne.
Autograf: Library of Congress, Waszyngton, USA

</doc>
<doc id="406963" url="https://pl.wikipedia.org/wiki?curid=406963" title="Rhizoidy">
Rhizoidy



</doc>
<doc id="406965" url="https://pl.wikipedia.org/wiki?curid=406965" title="Tomasz Krzeszewski">
Tomasz Krzeszewski

Tomasz Krzeszewski (ur. 19 września 1974 w Zgierzu) – polski tenisista stołowy, olimpijczyk z Sydney (2000) oraz Aten (2004), medalista mistrzostw Europy. Trener reprezentacji Polski.
Sukcesy.
Mistrzostwa Europy.
"Na podstawie."
Mistrzostwa Polski.
"Na podstawie."
World Tour.
"Na podstawie."

</doc>
<doc id="406969" url="https://pl.wikipedia.org/wiki?curid=406969" title="Małoletni">
Małoletni

Małoletni, osoba małoletnia – w rozumieniu polskiego prawa cywilnego osoba, która nie ukończyła 18 lat lub nie zawarła małżeństwa (w wyniku jednego z tych zdarzeń uzyskuje się pełnoletniość). Bycie małoletnim wpływa na zakres zdolności do czynności prawnych oraz na możliwość zasiedzenia nieruchomości będącej własnością małoletniego lub przedawnienia przysługującego mu roszczenia.
Regulacje prawne.
Bieg terminu zasiedzenia nieruchomości stanowiącej własność małoletniego nie może zakończyć się wcześniej niż przed upływem dwóch lat od nabycia przez niego pełnoletniości. To samo dotyczy biegu przedawnienia skierowanego przeciwko małoletniemu, który nie ma przedstawiciela ustawowego.
Według prawa rodzinnego osoba częściowo zdolna do czynności prawnych musi wyrazić zgodę na adopcję i wypowiada się na temat zmiany swojego nazwiska po wyjściu za mąż swojej matki (tj. w kwestii tego, czy przyjmie nazwisko ojczyma) albo przy uznaniu bądź sądowym ustaleniu ojcostwa. Może też dysponować swoimi własnymi dochodami (rodzice nimi nie dysponują), o ile sąd opiekuńczy inaczej nie postanowi.
W prawie karnym pojęcia małoletniego, nieletniego i młodocianego są różne od siebie:
Znaczenie pozaprawne.
Potocznie małoletnim nazywa się człowieka młodego, najczęściej w wieku szkolnym, do momentu uznania go za dorosłego, po spełnieniu kryteriów dorosłości. Osoba małoletnia nie posiada (ze względu na swój wiek, niewielkie doświadczenie lub niepełne rozwinięcie psychiczne lub fizyczne) pełni praw przysługujących pełnoletnim (starszym, bardziej doświadczonym, w pełni rozwiniętym fizycznie) członkom społeczności, w której żyje. W języku potocznym określenia „małoletni”, „niepełnoletni”, „nieletni” i „dziecko” zwykle są używane zamiennie.

</doc>
<doc id="406972" url="https://pl.wikipedia.org/wiki?curid=406972" title="Blenders">
Blenders

Blenders – polski zespół muzyczny z Gdańska, założony w 1991 roku przez Szymona Kobylińskiego i Marcela Adamowicza.
Znakami rozpoznawczymi grupy są przebojowe kompozycje utrzymane w klimatach rapcore, funk, disco, popu i rocka, ciekawie zaaranżowane partie wokalne, często śpiewane falsetem i lekkie, humorystyczne teksty ze wstawkami anglojęzycznymi. Zespół jest zaliczany do kręgu Gdańskiej Sceny Alternatywnej.
Historia.
Za początek działalności Blenders można uznać koncert na festiwalu Yach Film w roku 1991, jednak debiutancka płyta ukazała się dopiero 4 lata później. Rockowo-funkowa "Kaszëbë" została ciepło przyjęta zarówno przez krytyków jak i publiczność, co zaowocowało nominacją do nagrody Fryderyki 1995 w kategorii Fonograficzny Debiut Roku.
W lipcu 1995 formacja wystąpiła na Sopot Rock Festival supportując zespoły Ice T. i Body Count, a rok później na tym samym festiwalu poprzedziła zespół Foo Fighters.
W lutym 1996 grupa wygrała polskie eliminacje do francuskiego festiwalu Le Printemps de Bourges, na którym wystąpił w kwietniu tego samego roku.
Prawdziwym sukcesem komercyjnym grupy okazała się druga płyta – "Fankomat", wydana w roku 1996. To z niej pochodzi najbardziej znany przebój grupy „Ciągnik”, powodzeniem cieszyły się też „Biribomba” i „Mała obawa”. "Fankomat" zdobył miano złotej płyty, a Blenders zyskał popularność w kraju.
W 1996 Blendersi wystąpili na festiwalu w Węgorzewie, na Torwarze w Warszawie (obok takich gwiazd muzycznych jak: Kult, Big Cyc i Golden Life).
Rok później zespół wydał kolejny album "Fankofil". Na płycie po raz pierwszy skierował się w stronę disco (m.in. „Czuję, że ja muszę”), ale najlepiej na listach przebojów radziły sobie popowe „Owca” i „Poniedziałek”.
Przez kolejne cztery lata Blenders często koncertował m.in. podczas Odjazdów 98, na Przystanku Woodstock 98, festiwalu w Węgorzewie 99, w ramach Inwazji Mocy 2000 w Szczecinie (support zespołu Alphaville, kapela Blenders zagrała dla  300-tysięcznej publiczności).
Jedynym nagraniem z tego okresu była ich wersja utworu Depeche Mode „A Question of Time” nagrany na płytę "Master of Celebration – Polish Artists Present Depeche Mode's Songs" z 1999 roku.
Zespół przypomniał o sobie w 2001 roku albumem "Kuciland", określanym jako najbardziej dojrzały, bogaty brzmieniowo i zróżnicowany stylistycznie. Nawiązuje do muzyki disco lat 70., ale nie brakuje na nim też funky. Pojawia się sporo elektroniki i sekcja dęta, niespodzianką jest kobiecy wokal w jednym z utworów („Life”). Album był promowany w mediach przez piosenki: „Punkt G”, „Ona jest tu”, „Skosztuj mnie”.
W sierpniu 2001 Blenders wystąpił w warszawskim klubie Lokomotywa na koncercie z okazji pierwszych urodzin MTV Polska.
Po wydaniu "Kuciland" zespół ponownie skupił się na działalności koncertowej. W 2002 roku wspólnie z Kayah nagrał singel „Tylko ty i ja”.
Po kilku latach przerwy związanych z reorganizacją, od roku 2009 zespół ponownie rozpoczął regularne występowanie na koncertach. W ówczesnym roku zespół Blenders ponownie wystąpił na Przystanku Woodstock. W 2010 wydano nowe single, takie jak „Kasia” oraz „Astropunk”, nie zostały one jednak umieszczone na żadnym albumie.
W 2021 r. zespół reaktywował się w oryginalnym składzie, czego owocem okazała się reedycja albumu Kaszebe na płycie winylowej oraz kasecie magnetofonowej oraz pojawienie się wszystkich do tej pory wydanych płyt na streamingach.
W 2022 roku pierwsze koncerty po przerwie zespół zagrał na festiwalu Pol’and’Rock Festiwal i CieszFanów Festiwal.

</doc>
<doc id="406973" url="https://pl.wikipedia.org/wiki?curid=406973" title="Gwiazdosz brodawkowy">
Gwiazdosz brodawkowy

Gwiazdosz brodawkowy ("Geastrum corollinum " (Batsch) Hollós) – gatunek grzybów z rodziny gwiazdoszowatych.
Systematyka i nazewnictwo.
Pozycja w klasyfikacji według Index Fungorum: "Geastrum, Geastraceae, Geastrales, Phallomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1783 r. August Johann Batsch nadając mu nazwę "Lycoperdon corollinum". Obecną, uznaną przez Index Fungorum nazwę nadał mu w 1904 r. László Hollós, przenosząc go do rodzaju "Geastrum".
Synonimy naukowe:
Nazwę polską podał Władysław Wojewoda w 1999 r., dawniej w polskim piśmiennictwie mykologicznym gatunek ten opisywany był jako promieniak wrębiasty i gwiazdosz uwieńczony.
Morfologia.
Młody osobnik kulisty lub gruszkowaty o średnicy do 2 cm, pokryty warstewką grzybni. W trakcie dojrzewania zewnętrzna okrywa pęka na 6–10 wąskich ramion o jasnej, szarej lub orzechowej barwie. Ramiona u tego gatunku są silne higroskopijne. Gwiaździste owocniki osiągają średnicę do 6 cm. Okrywa wewnętrzna kulistawa, początkowo jasna, później szarobrązowa, siedząca. Ujście na szczycie frędzlowate z niezbyt wyraźnym talerzykiem. Jest jednym z nielicznych gwiazdoszy z higroskopijnymi ramionami, które w czasie suchej pogody zwijają się, osłaniając okrywę wewnętrzną.
Kuliste, brązowe, brodawkowate.
Występowanie i siedlisko.
W opracowaniu Czerwona lista roślin i grzybów Polski jest zaliczony do kategorii gatunków wymierających (E). Jego przetrwanie jest mało prawdopodobne, jeśli nadal będą istnieć czynniki zagrażające. Od 2014 r. w Polsce jest objęty ochroną częściową grzybów, dawniej podlegał ochronie ścisłej.
Rośnie w ciepłych zaroślach, często z grochodrzewem, w murawach kserotermicznych, na stanowiskach ruderalnych, od lipca do sierpnia.
Gatunki podobne.
Może być mylony z gwiazdoszem kwiatuszkowatym ("Geastrum floriforme"), który odznacza się większymi zarodnikami, lub z promieniakiem wilgociomierzem, który jest znacznie większy, a ramiona na powierzchni są spękane w charakterystyczne poletka.

</doc>
<doc id="406977" url="https://pl.wikipedia.org/wiki?curid=406977" title="Źródła (województwo dolnośląskie)">
Źródła (województwo dolnośląskie)

Źródła – wieś w Polsce położona w województwie dolnośląskim, w powiecie średzkim, w gminie Miękinia.
Przez miejscowość przebiega droga krajowa DK94.
Podział administracyjny.
W latach 1975–1998 miejscowość należała administracyjnie do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="406978" url="https://pl.wikipedia.org/wiki?curid=406978" title="Źródła (województwo kujawsko-pomorskie)">
Źródła (województwo kujawsko-pomorskie)

Źródła – wieś w Polsce położona w województwie kujawsko-pomorskim, w powiecie lipnowskim, w gminie Tłuchowo.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) liczyła 191 mieszkańców. Jest dziesiątą co do wielkości miejscowością gminy Tłuchowo.

</doc>
<doc id="406979" url="https://pl.wikipedia.org/wiki?curid=406979" title="Źródła (województwo małopolskie)">
Źródła (województwo małopolskie)

Źródła – wieś w Polsce położona w województwie małopolskim, w powiecie chrzanowskim, w gminie Alwernia.
W przeszłości wieś należała do klucza lipowieckiego. W latach 1975–1998 miejscowość należała administracyjnie do województwa krakowskiego. Integralne części miejscowości: Źródła Duże, Źródła Małe.

</doc>
<doc id="406980" url="https://pl.wikipedia.org/wiki?curid=406980" title="Żabianka (województwo lubelskie)">
Żabianka (województwo lubelskie)

Żabianka – wieś w Polsce położona w województwie lubelskim, w powiecie ryckim, w gminie Ułęż.
We wsi znajduje się najstarszy zabytek w całej gminie – kościół parafialny Wniebowzięcia Najświętszej Maryi Panny. Pierwotny kościół zbudował w 1570 Łukasz Lędzki. Pięć lat później przeniesiono do Żabianki parafię z Drążgowa, w związku z rozwijającym się ruchem braci polskich. Obecny kościół pochodzi z 1745 roku, a ufundował go . Wybudowany został z drewna na podmurówce z kamienia. Jest to świątynia jednonawowa z transeptem, wzniesiona na planie krzyża łacińskiego. Posiada dwie kruchty, od zachodu i od południa, oraz zakrystie po północnej stronie, za ramieniem transeptu. W 1882 roku przeprowadzono generalny remont świątyni, w trakcie którego prawdopodobnie dobudowano wspomniane kruchty. Kolejne większe prace remontowe wykonano w latach 1975–1976. W krypcie pod kościołem pochowano m.in. przedstawicieli rodzin Rostworowskich i Bentkowskich.
W latach 1975–1998 miejscowość należała administracyjnie do województwa lubelskiego.

</doc>
<doc id="406981" url="https://pl.wikipedia.org/wiki?curid=406981" title="Żabianka (województwo mazowieckie)">
Żabianka (województwo mazowieckie)

Żabianka – wieś w Polsce położona w województwie mazowieckim, w powiecie garwolińskim, w gminie Trojanów. Przez wieś przebiega droga krajowa nr 17 oraz rzeka Okrzejka.
W latach 1975–1998 miejscowość należała administracyjnie do województwa siedleckiego.
Wierni Kościoła rzymskokatolickiego należą do parafii św. Bartłomieja Apostoła w Korytnicy.

</doc>
<doc id="406982" url="https://pl.wikipedia.org/wiki?curid=406982" title="Żabiczyn (województwo mazowieckie)">
Żabiczyn (województwo mazowieckie)

Żabiczyn – wieś w Polsce położona w województwie mazowieckim, w powiecie nowodworskim, w gminie Nasielsk.
Wieś szlachecka "Żabiczyno" położona była w drugiej połowie XVI wieku w ziemi zakroczymskiej. W latach 1975–1998 miejscowość należała administracyjnie do województwa ciechanowskiego.

</doc>
<doc id="406983" url="https://pl.wikipedia.org/wiki?curid=406983" title="Żabiczyn (województwo wielkopolskie)">
Żabiczyn (województwo wielkopolskie)

Żabiczyn – wieś w Polsce położona w województwie wielkopolskim, w powiecie wągrowieckim, w gminie Mieścisko.
W latach 1975–1998 miejscowość należała administracyjnie do województwa poznańskiego.

</doc>
<doc id="406984" url="https://pl.wikipedia.org/wiki?curid=406984" title="Żabików (województwo lubelskie)">
Żabików (województwo lubelskie)

Żabików – wieś w Polsce położona w województwie lubelskim, w powiecie radzyńskim, w gminie Radzyń Podlaski.
W latach 1975–1998 miejscowość należała administracyjnie do województwa bialskopodlaskiego.
Historia.
Miejscowość wchodziła w skład XVI-wiecznych dóbr Bartłomieja Kazanowskiego, sędziego ziemskiego łukowskiego, a następnie jego syna Jana Kazanowskiego – znanego działacza ariańskiego, który wzniósł w Żabikowie zbór ariański.
Pałac w Żabikowie.
Kazanowscy na przełomie XVI i XVII wieku wznieśli tu parterowy dwór obronny, jeden z najstarszych tego typu obiekt na południowym Podlasiu. Obiekt flankowały od frontu pięcioboczne baszty obronne typu puntone. Na zachód od dworu, przy drodze w kierunku Radzynia, wznosi się element dawnego zespołu - kapliczka poświęcona niegdyś kultowi św. Jana. Pierwotny dwór stanowił przykład wczesnego baroku, co tłumaczyć można ścisłymi kontaktami Kazanowskich z dworem królewskim dynastii Wazów.
W XVIII wieku otaczający go park został przekomponowany w stylu barokowym i wprowadzono m.in. partery ogrodowe. Od początku XIX stulecia do II wojny światowej właścicielami majątku była rodzina Ośniałowskich. W I połowie XIX w. nadbudowano nad korpusem dworu piętro w wyniku czego nabrał on wyglądu pałacu. M.in. Zabików należał do Włodzimierza Ośmiałowskiego, zmarłego w 1873 r., a następnie do jego syna Stanisława (wymienianego jako właściciel w roku 1927), potem zaś do Karola Ośmiałowskiego, władającego majątkiem aż do 1939 r. W roku 1880 obszar folwarku Żabików wynosił morgów 934 (około 467 ha). Wytyczona została również nowa droga do Radzynia (obok kapliczki) obsadzona wierzbami, niedostępna dla ludności, służąca jedynie dworowi. W latach 80. XIX wieku w pałacu założono Wyższą Szkołę Rolniczą. Na początku kolejnego stulecia przeobrażono park tak, że nabrał on cech parku krajobrazowego. Około 1903 r. w części północnej założenia postawiono figurę Matki Bożej.
W tym czasie dobra żabikowskie były mocno zadłużone w Towarzystwie Kredytowym Ziemskim. W roku 1927 ówczesny właściciel dóbr Stanisław Ośmiałowski uzyskał zgodę na parcelację majątku, a pieniądze uzyskane tą drogą przeznaczył na zaspokojenie wierzycieli. Przed parcelacją obszar majątku wynosił 416 ha. Parcelacją objęto wówczas grunty o powierzchni 153 ha. Majątek w Żabikowie nie był tak rentowny aby można było spłacić zaciągnięte przed I wojną światową pożyczki toteż z inicjatywy Towarzystwa Kredytowego majątek został w 1939 r. wystawiony na licytację, która jednak z powodu wybuchu wojny nie doszła do skutku. Przed II wojną światową zespół pałacowy tworzyły pałac, rządcówka, oficyna, kuchnia pałacowa, wozownia ze stajnią cugową, spichlerz, lodownia, trzy czworaki, stodoła oraz budynki inwentarskie. Podczas wojny w pałacu kwaterowały wojska niemieckie. W roku 1944, po wkroczeniu oddziałów radzieckich, pałac został rozgrabiony przez okoliczną ludność, a niedługo po tym resztka majątku została rozparcelowana, a w pałacu urządzono szkołę podstawową, która przejęła także park i teren przed pałacem. Na terenie parku zachowały się stare okazy drzew oraz staw. Około 1962 r. pałac został wyremontowany - poszerzono wówczas okna na parterze w elewacji głównej oraz przekomponowano dojazd do pałacu. Przed pałacem urządzono boisko. W tym samym czasie w budynku dawnej rządcówki umieszczono przedszkole, a przed tym budynkiem ustawiono przyrządy do zabaw dla dzieci. Obecnie w budynku mieści się szkoła podstawowa.
Religia.
Wierni Kościoła rzymskokatolickiego należą do parafii Matki Bożej Nieustającej Pomocy w Radzyniu Podlaskim.
Sport.
We wsi działa powstały w 1971 roku klub piłkarski Unia Żabików, który w sezonie 2020/21 występuje w bialskiej klasie okręgowej. Największym osiągnięciem piłkarzy Unii były występy w bialskopodlasko – siedleckiej klasie międzywojewódzkiej (czwarty poziom rozgrywek piłkarskich) w sezonie 1993/1994.

</doc>
<doc id="406985" url="https://pl.wikipedia.org/wiki?curid=406985" title="Żabików (województwo łódzkie)">
Żabików (województwo łódzkie)

Żabików – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość należała administracyjnie do województwa płockiego.

</doc>
<doc id="406986" url="https://pl.wikipedia.org/wiki?curid=406986" title="Żabiniec (powiat kluczborski)">
Żabiniec (powiat kluczborski)

Żabiniec (niem. "Fabianswalde")– wieś w Polsce położona w województwie opolskim, w powiecie kluczborskim, w gminie Kluczbork.
W latach 1975–1998 miejscowość należała administracyjnie do województwa opolskiego.

</doc>
<doc id="406987" url="https://pl.wikipedia.org/wiki?curid=406987" title="Żabiniec (województwo podlaskie)">
Żabiniec (województwo podlaskie)

Żabiniec – wieś w Polsce, położona w województwie podlaskim, w powiecie wysokomazowieckim, w gminie Klukowo.
Administracyjnie na terenie wsi utworzone są dwa sołectwa "Zabiniec" i "Dzikowiny".
W latach 1975–1998 wieś należała administracyjnie do województwa łomżyńskiego.
Wierni kościoła rzymskokatolickiego należą do parafii Najświętszej Maryi Panny Częstochowskiej w Klukowie.
Historia.
Miejscowość wzmiankowana w XVII i XVIII wieku. Początkowo niewielka wieś drobnoszlachecka. W wieku XVIII przekształciła się w wieś chłopską i folwark.
W I Rzeczypospolitej Żabiniec należał do ziemi drohickiej w województwie podlaskim.
W 1673 r. częściowym posesjonatem wsi, posiadającym 10 poddanych w "Gręskach" i Żabińcu był Wojciech Piętka.
W 1827 roku we wsi znajdowało się 9 domów i 64 mieszkańców
Pod koniec XIX w. wieś i folwark należały do powiatu "mazowieckiego", gmina "Kluków", parafia Kuczyn. Folwark o obszarze 647 morgów, wieś 9 osad i 38 morgów gruntów.
Jak podaje "Słownik geograficzny Królestwa Polskiego" do "Żabieńca" należała wcześniej wieś Sobolewo, posiadająca 10 osad i 172 morgi ziemi.
W dwudziestoleciu międzywojennym również wieś i folwark. Wieś liczyła 4 domy i 20 mieszkańców. W folwarku o powierzchni prawie 300 ha, należącym do Józefa Gerlacha, były 3 domy i 59 mieszkańców.
Współcześnie.
Wieś typowo rolnicza. Produkcja roślinna podporządkowana hodowli krów mlecznych.

</doc>
<doc id="406988" url="https://pl.wikipedia.org/wiki?curid=406988" title="Żabin (województwo dolnośląskie)">
Żabin (województwo dolnośląskie)

Żabin – wieś w Polsce położona w województwie dolnośląskim, w powiecie górowskim, w gminie Niechlów.
Podział administracyjny.
W latach 1975–1998 miejscowość należała administracyjnie do województwa leszczyńskiego.
Zabytki.
Do wojewódzkiego rejestru zabytków wpisany jest obiekt:

</doc>
<doc id="406989" url="https://pl.wikipedia.org/wiki?curid=406989" title="Żabin (województwo mazowieckie)">
Żabin (województwo mazowieckie)

Żabin – wieś w Polsce położona w województwie mazowieckim, w powiecie ostrołęckim, w gminie Goworowo.
Wierni kościoła rzymskokatolickiego należą do parafii Podwyższenia Krzyża Świętego w Goworowie.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Goworowo.
Według Powszechnego Spisu Ludności z 1921 roku zamieszkiwały tu 423 osoby w 69 budynkach mieszkalnych. Miejscowość należała do parafii rzymskokatolickiej w Goworowie. Podlegały pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład dystryktu warszawskiego.
W latach 1975–1998 miejscowość administracyjnie należała do województwa ostrołęckiego.

</doc>
<doc id="406990" url="https://pl.wikipedia.org/wiki?curid=406990" title="Żabin (województwo warmińsko-mazurskie)">
Żabin (województwo warmińsko-mazurskie)

Żabin (niem. "Klein Szabienen") – wieś sołecka w Polsce położona w województwie warmińsko-mazurskim, w powiecie gołdapskim, w gminie Banie Mazurskie.
W latach 1975–1998 miejscowość należała administracyjnie do województwa suwalskiego.
Znajdują się tutaj dwa cmentarze z I wojny światowej (rosyjski i niemiecki).
Nazwa.
Podczas akcji germanizacyjnej nazw miejscowych i fizjograficznych utrwalona historycznie nazwa niemiecka "Klein Szabienen" została przez administrację nazistowską zmieniona w "Klein Schabienen" (1936) a następnie w "Kleinlautersee" (1938–1945).

</doc>
<doc id="406992" url="https://pl.wikipedia.org/wiki?curid=406992" title="Żabin (województwo zachodniopomorskie)">
Żabin (województwo zachodniopomorskie)

Żabin (niem. "Groß Sabin") – wieś sołecka w Polsce położona w województwie zachodniopomorskim, w powiecie drawskim, w gminie Wierzchowo. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 604 mieszkańców.
Wieś wchodząca w skład sołectwa:
Geografia.
Wieś leży ok. 3 km na południowy zachód od Wierzchowa, ok. 400 m na wschód od jeziora Busko, ok. 700 m na zachód od byłej linii kolejowej nr 416, ok. 1 km na północny wschód od jeziora Dramienko. W okolicy wsi znajduje się najwyższy szczyt pobliskich Gór Smolnych - Racza, 214 m n.p.m.
Historia.
Pierwsza wzmianka o Żabinie datowana jest na XIV wiek. W 1980 r. delegacja władz PRL pod przewodnictwem gen. Wojciecha Jaruzelskiego odsłoniła pomnik ku czci walczących w walkach o Wał Pomorski - pomnik znajduje się 2,5 km od miejscowości. W styczniowej ofensywie 1945 roku oddziały 4 Dywizji Piechoty ruszyły w pościg za Niemcami na północny zachód. Emilia Gierczak wraz z innymi żołnierzami tej dywizji wzięła udział w walkach m.in. na Wale Pomorskim, w umocnieniach w Żabinie, Borujsku i Drawsku Pomorskim.
Zabytki i atrakcje turystyczne.
Zabytek chroniony prawem:
Mieści się tutaj również budynek dawnego Państwowego Gospodarstwa Rolnego, dwa cmentarze poniemieckie. Przy pomniku o zdobycie Żabina w dniach 1 - 3 marca 1945 r. widać tereny w kierunku wsi Żeńsko (dawniej Borujsko) - miała tam miejsce ostatnia szarża polskiej kawalerii.

</doc>
<doc id="406994" url="https://pl.wikipedia.org/wiki?curid=406994" title="Żabnica (województwo zachodniopomorskie)">
Żabnica (województwo zachodniopomorskie)

Żabnica (do 1945 r. niem. "Mönchskappe") – wieś w Polsce położona w województwie zachodniopomorskim, w powiecie gryfińskim, w gminie Gryfino.
W latach 1975–1998 miejscowość należała administracyjnie do województwa szczecińskiego.

</doc>
<doc id="406995" url="https://pl.wikipedia.org/wiki?curid=406995" title="Żabno (województwo kujawsko-pomorskie)">
Żabno (województwo kujawsko-pomorskie)

Żabno – wieś w Polsce położona w województwie kujawsko-pomorskim, w powiecie mogileńskim, w gminie Mogilno.
Podział administracyjny.
Wieś duchowna, własność opata benedyktynów w Mogilnie pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 368 mieszkańców. Jest dziesiątą co do wielkości miejscowością gminy Mogilno.

</doc>
<doc id="406996" url="https://pl.wikipedia.org/wiki?curid=406996" title="Żabno (województwo lubelskie)">
Żabno (województwo lubelskie)

Żabno – wieś w Polsce położona w województwie lubelskim, w powiecie biłgorajskim, w gminie Turobin.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Turobin. 

</doc>
<doc id="406997" url="https://pl.wikipedia.org/wiki?curid=406997" title="Żabno (województwo podkarpackie)">
Żabno (województwo podkarpackie)

Żabno – wieś w Polsce położona w województwie podkarpackim, w powiecie stalowowolskim, w gminie Radomyśl nad Sanem.
Wieś duchowna położona była w drugiej połowie XVI wieku w powiecie urzędowskim województwa lubelskiego. W latach 1975–1998 miejscowość należała administracyjnie do województwa tarnobrzeskiego.

</doc>
<doc id="406998" url="https://pl.wikipedia.org/wiki?curid=406998" title="Żabno (powiat starogardzki)">
Żabno (powiat starogardzki)

Żabno (niem. "Saaben") – wieś kociewska w Polsce położona w województwie pomorskim, w powiecie starogardzkim, w gminie Starogard Gdański przy trasie zlikwidowanej linii kolejowej Starogard Gdański-Skarszewy. W latach 1975–1998 miejscowość administracyjnie należała do województwa gdańskiego.
Historia.
Ślady wskazują, że ludzie mieszkali na tych ziemiach w epoce wczesnego żelaza.
Źródła historyczne wspominają, że w 1570 było tu stosunkowo nieźle rozwinięte warzywnictwo i ogrodnictwo. Pod koniec XVI w. wieś mogła poszczycić się jedną karczmą. Całkowitego zniszczenia wsi dokonały wojska szwedzkie w latach 1626-1629, oraz szczególnie w latach 1655-1660. Straty były tak wielkie, że w 1664 w Żabnie nie odbudowano jeszcze ani jednego domu. Dopiero pod koniec XVII w. lub na początku XVIII w. na opuszczonych gruntach wsi Żabno powstał folwark pod tą samą nazwą. Pod koniec XVIII w. głównym zajęciem ludności Żabna był spław budulca na rzece Wierzycy. W 1928 wieś liczyła 429 mieszkańców. Jesienią 1950 jeden z miejscowych gospodarzy, niejaki pan Szewiel, odkrył na polach pod Żabnem grób skrzynkowy z popielnicami, co świadczy o wspomnianym, dawnym pochodzeniu osady.
Teraźniejszość.
Obecnie tereny dawnego Żabna są podzielone; wschodnia część dawnej wsi jest dzielnicą Starogardu Gdańskiego, natomiast jej zachodnia część jest sołectwem Żabno i należy do gminy wiejskiej. Zachodnia część dawnego Żabna, czyli obecna wieś, charakteryzuje się średnio rozwiniętym rolnictwem i dużym zróżnicowaniem terenu, co jest ewenementem w tym krajobrazie.

</doc>
<doc id="406999" url="https://pl.wikipedia.org/wiki?curid=406999" title="Żabno (wieś w województwie wielkopolskim)">
Żabno (wieś w województwie wielkopolskim)

Żabno (niem. Hirschdorf)– wieś w Polsce położona w województwie wielkopolskim, w powiecie śremskim, w gminie Brodnica. W latach 1975–1998 miejscowość należała administracyjnie do województwa poznańskiego.
Wieś położona 5 km na północ od Brodnicy przy drodze powiatowej nr 2463 z Grabianowa do Mosiny. We wsi znajduje się skrzyżowanie z drogami powiatowymi nr 2466 przez Baranowo, nr 4060 do Pecnej przez Grzybno oraz nr 4061 do Ludwikowa. Przez wieś przebiega Droga św. Jakuba - wielkopolski odcinek szlaku pielgrzymkowego do katedry w Santiago de Compostela w Galicji w północno-zachodniej Hiszpanii.
Wieś pierwszy raz wymieniana w dokumentach była w 1392. Majątek był podzielony na części, które należały do Żabińskich, Krajkowskich i Rogalińskich. W latach 1465, 1590, 1642 w dokumentach Żabno widnieje jako miasto. W XVIII wieku właścicielami byli Chłapowscy. W 1789 majątek kupił Jakub Biliński, a w 1823 Stanisław Zakrzewski. W 1886 wieś przeszła w ręce niemieckie. W 1887 urodził się we wsi Tadeusz Ruge (zm. 1939 r.) - powstaniec wielkopolski i prezydent Poznania.
Zabytkiem wsi prawnie chronionym jest drewniany kościół św. Jakuba z 1789-1792, o konstrukcji sumikowo-łątkowej, wewnątrz wyposażenie późnobarokowe z ok. 1790. Polichromie ze scenami Wniebowzięcia Najświętszej Marii Panny i aniołów pochodzą z 1956. W ołtarzu głównym znajduje się obraz św. Jakuba, a w zwieńczeniu św. Katarzyny. W ołtarzach bocznych widnieją obazy "Matki Boskiej z Dzieciątkiem" oraz św. Józefa. Na ścianach umieszczone są rzeźby świętych.
Pozostałymi atrakcjami są:

</doc>
<doc id="407001" url="https://pl.wikipedia.org/wiki?curid=407001" title="Żabno (województwo zachodniopomorskie)">
Żabno (województwo zachodniopomorskie)

Żabno (kaszb. "Żôbno") – wieś w Polsce położona w województwie zachodniopomorskim, w powiecie sławieńskim, w gminie Sławno.
W latach 1975–1998 miejscowość należała administracyjnie do województwa słupskiego.
Inne miejscowości o nazwie Żabno: Żabno, Żabno-Kolonia

</doc>
<doc id="407002" url="https://pl.wikipedia.org/wiki?curid=407002" title="Żabowo (województwo mazowieckie)">
Żabowo (województwo mazowieckie)

Żabowo – wieś w Polsce położona w województwie mazowieckim, w powiecie sierpeckim, w gminie Zawidz.
Prywatna wieś szlachecka położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość należała administracyjnie do województwa płockiego.

</doc>
<doc id="407003" url="https://pl.wikipedia.org/wiki?curid=407003" title="Żabowo (województwo zachodniopomorskie)">
Żabowo (województwo zachodniopomorskie)

Żabowo – wieś sołecka w Polsce położona w województwie zachodniopomorskim, w powiecie goleniowskim, w gminie Nowogard.
We wsi istnieje szkoła podstawowa i filia nowogardzkiej biblioteki publicznej. Do Żabowa można dojechać pociągiem (przystanek kolejowy Żabowo) oraz modernizowaną drogą DK6 Szczecin - Gdańsk. Miejscowym zespołem piłki siatkowej jest "Max Żabowo". W centrum w nawsiu położony jest XV wieczny kościół Matki Boskiej Różańcowej. Na wieży świątyni znajduje się dzwon z 1554 wykonany przez stargardzkiego ludwisarza Joachima Karstede.
Według danych z 1 stycznia 2011 Żabowo liczyło 240 mieszkańców.
W latach 1975–1998 miejscowość należała administracyjnie do województwa szczecińskiego.

</doc>
<doc id="407004" url="https://pl.wikipedia.org/wiki?curid=407004" title="Żaby (województwo łódzkie)">
Żaby (województwo łódzkie)

Żaby – wieś w Polsce położona w województwie łódzkim, w powiecie radomszczańskim, w gminie Dobryszyce.
Historia.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407005" url="https://pl.wikipedia.org/wiki?curid=407005" title="Żaby (województwo mazowieckie)">
Żaby (województwo mazowieckie)

Żaby – wieś w Polsce położona w województwie mazowieckim, w powiecie grodziskim, w gminie Baranów.
W latach 1975–1998 miejscowość należała administracyjnie do województwa skierniewickiego.

</doc>
<doc id="407006" url="https://pl.wikipedia.org/wiki?curid=407006" title="Żakowice (województwo kujawsko-pomorskie)">
Żakowice (województwo kujawsko-pomorskie)

Żakowice – wieś w Polsce położona w województwie kujawsko-pomorskim, w powiecie radziejowskim, w gminie Osięciny.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy w BIP.
Demografia.
Według Narodowego Spisu Powszechnego (III 2011 r.) liczyła 143 mieszkańców. Jest dziewiętnastą co do wielkości miejscowością gminy Osięciny.
Historia.
Wieś królewska, położona w II połowie XVI wieku w powiecie brzeskokujawskim województwa brzeskokujawskiego.
Według registru poborowego powiatu brzeskiego z roku 1557 wieś Żakowice, w parafii Osięciny, leżała pustką (Pawiński, Kod. Wielkopolski T.II s.12).
W XIX wieku Żakowice opisano jako: wieś w powiecie nieszawskim, gminie Osięciny, parafii Kościelna Wieś, odległe 21 wiorst od Nieszawy, ma 129 mieszkańców (rok 1885). W 1827 roku było 7 domów, 80 mieszkańców. W roku 1892 folwark Żakowice rozległość mórg 515, w tym: gruntów ornych i ogrodów mórg 447, łąk mórg 5, pastwisk mórg 29, lasu mórg 14, nieużytków. mórg 20; budynków murowanych 11, drewnianych 3 i płodozmian 6-polowy. Wieś Żakowice przy folwarku osad 15, mórg 19.

</doc>
<doc id="407007" url="https://pl.wikipedia.org/wiki?curid=407007" title="Żakowice (województwo warmińsko-mazurskie)">
Żakowice (województwo warmińsko-mazurskie)

Żakowice – wieś w Polsce położona w województwie warmińsko-mazurskim, w powiecie iławskim, w gminie Susz.
W latach 1975–1998 miejscowość należała administracyjnie do województwa elbląskiego.

</doc>
<doc id="407008" url="https://pl.wikipedia.org/wiki?curid=407008" title="Żakowo (województwo wielkopolskie)">
Żakowo (województwo wielkopolskie)

Żakowo – wieś w Polsce, położona w województwie wielkopolskim, w powiecie leszczyńskim, w gminie Lipno, na Pojezierzu Krzywińskim.
W pobliżu wsi znajduje się grodzisko stożkowate, nazywane Zamkową Górą, a na jego skraju umieszczono później figurę Jezusa Chrystusa. W odległości 2 km na zachód od Żakowa znajduje się stacja kolejowa Lipno Nowe.
Historia.
Wieś była wzmiankowana w dokumentach przynajmniej w 1393 (Piotr Piotrasz z Żakowa jako świadek). Piotr Piotrasz później używał nazwiska Piotr Żakowski. O miejscowość prowadzono pod koniec XIV wieku liczne sprawy sądowe. Z dokumentów z 1564 
wynika, że w Żakowie gospodarował wtedy Jakub Kuranowski i rodzina Pawłowskich. W 1580 była mowa o Piotrze i Mikołaju Pawłowskim. W 1793 Żakowo miała w gestii żona generała Turno, Kordula z Gorzeńskich Turnina, stolnikowa kaliska. Pod koniec XIX wieku wieś dzieliła się na wieś gospodarską (17 domów, 120 mieszkańców) i wieś dworską (8 domów, 109 mieszkańców). Katolicy uczyli się w Goniembicach, a ewangelicy w Wyciążkowie. W okresie zaboru pruskiego Żakowo nazywało się Sauke.
W latach 1975–1998 miejscowość należała administracyjnie do województwa leszczyńskiego.
Zabytki i turystyka.
Status zabytku posiada żakowski dwór, eklektyczny, wybudowany w I albo II poł. XIX wieku. W XX wieku został przebudowany i potem służył celom mieszkalnym pracownikom PGR. Wraz z wozownią i parkiem krajobrazowym o pow. 4,04 ha tworzy zespół dworski.
Przez Żakowo przebiega niebieski szlak pieszy im. Karola Kurpińskiego z Trzciela do Wąsosza.

</doc>
<doc id="407009" url="https://pl.wikipedia.org/wiki?curid=407009" title="Żarczyn (województwo kujawsko-pomorskie)">
Żarczyn (województwo kujawsko-pomorskie)

Żarczyn – wieś w Polsce położona w województwie kujawsko-pomorskim, w powiecie nakielskim, w gminie Kcynia.
Podział administracyjny.
Do 1954 roku miejscowość była siedzibą gminy Żarczyn. W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 220 mieszkańców. Jest dziewiętnastą co do wielkości miejscowością gminy Kcynia.

</doc>
<doc id="407010" url="https://pl.wikipedia.org/wiki?curid=407010" title="Żarczyn (województwo zachodniopomorskie)">
Żarczyn (województwo zachodniopomorskie)

Żarczyn (niem. "Gross Schoenfeld") – wieś w Polsce położona w województwie zachodniopomorskim, w powiecie gryfińskim, w gminie Widuchowa.
31 grudnia 2008 r. wieś miała 401 mieszkańców.
Przez wieś przebiega droga wojewódzka nr 122. Znajduje się tu kościół z kamienia narzutowego z XIII w.
W latach 1975–1998 miejscowość należała administracyjnie do województwa szczecińskiego.

</doc>
<doc id="407011" url="https://pl.wikipedia.org/wiki?curid=407011" title="Żarnowiec (województwo podkarpackie)">
Żarnowiec (województwo podkarpackie)

Żarnowiec – wieś w Polsce nad rzeką Jasiołką położona w województwie podkarpackim, w powiecie krośnieńskim, w gminie Jedlicze.
Historia.
Żarnowiec wymieniany jest w dokumentach z 1340 r.gdy stanowił parafię. Była to wieś ludna i dobrze zagospodarowana oraz osada rycerska. Pierwszymi dziedzicami w XIV i XV wieku byli Stefan Płaz, Pakosz, Szymek, Piotr, Wojciech, Mikołaj. Zapewne wszyscy tego samego rodu Płazów.
W 1435 r. Piotr z Żarnowca otrzymał miejscowość Długie na własność i następnie odstąpił część miejscowości z czterema gospodarstwami kmiecymi Mikołajowi Krasnopolskiemu Z dokumentów, pochodzących z 1388 roku wiadomo, że stanowiła własność dziedzica Żarnowca Piotra Płazy, tak jak i Chlebna.
W XV i XVI wieku jakieś części Żarnowca posiadał Michał Uchacz, Janusz z Żarnowca, Mikołaj Mleczko z Jedlicza, Stanisław, a później w dzierżawie jego syn Jerzy Żarnowiecki. W 1492 r. - właścicielem Polanki został Mikołaj z Żarnowca (wieś odziedziczył po swoim ojcu Stanisławie). 
W 1496 r.- synowie Stanisława, dokonali podziału dóbr i Mikołaj Żarnowiecki zatrzymał; Żarnowiec, Polankę i Turaszówkę, które zaraz zastawił bratu Jerzemu za 300 florenów węgierskich, i jako jej dziedzic figuruje do roku 1536. W 1536 - Żarnowiec i Polankę wymienia się jako wieś szlachecką w parafii Jedlicze, własność Mikołaja Żarnowieckiego.
Żarnowiec należał do rodów o tradycjach rycerskich do; Żarnowieckich (Mikołaja Żarnowieckiego), a u schyłku XVI stulecia Chrząstowskich (Andrzeja Chrząstowskiego), Rogoyskich (do Andrzeja Rogoyskiego), Mierów, Biechońskich (do Jadwigi Biechońskiej z domu Czeczel).
W Żarnowcu urodzony Jędrzej Rogoyski (1815-1862), autor pamiętnika ("Pamiętniki moje" o życiu szlachty podkarpackiej w połowie XIX w.), zapisał Żarnowiec jako wiano córce Ludmile Rogoyskiej - Mier, żonie hrabiego kpt. Tytusa Miera (1810-1850), h. Mier - oficera austriackiego, który miał córkę Henrykę.
Kolejnymi właścicielami majątku żarnowieckiego byli Biechońscy, którzy nabyli majątek od Mierów. Była to rodzina patriotyczna. Nabywca majątku w Żarnowcu Stanisław Biechoński był weteranem powstania styczniowego 1863 roku. Od czasu zamieszkania Biechońskich dworek żarnowiecki często odwiedzany był przez byłych powstańców, działaczy społecznych i politycznych, a także ludzi literatury. Dworek w Żarnowcu, po mężu posiadała z parkiem Jadwiga Biechońska z Czeczelów, (córka Jakuba Czeczeli h. Jelita - powstańca styczniowego zabitego przez chłopów w 1863 r.).
Dworek ten z XVIII-XIX w. i XIX-wieczny park nad rzeką, wykupiono w 1903 r. od Jadwigi z Czeczelów Biechońskiej i jako dar społeczeństwa przekazano Marii Konopnickiej. Poetka przyjechała do Żarnowca wraz z przyjaciółką, malarką Marią Dulębianką.
W dworku przebywali; Henryk Sienkiewicz, Stanisław Wyspiański, Włodzimierz Tetmajer i Lucjan Rydel. Poetka mieszkała tu z przerwami przez 7 lat, do 1910 r., kiedy to nie powróciła ze swej ostatniej podróży do Lwowa, gdzie zmarła.
W czasie okupacji mieściła się tu komenda obwodu krośnieńskiego ZWZ AK.
Do 1956 r. dworek pozostawał w posiadaniu rodziny Konopnickiej. W tymże roku córka poetki Zofia Mickiewiczowa przekazała dworek państwu. W dworku od 15 września 1960 r. mieści się Muzeum Marii Konopnickiej. W jego zbiorach można znaleźć liczne pamiątki po poetce, m.in. pierwodruki oraz reedycje jej dzieł. We wnętrzach można obejrzeć także meble i wyposażenie wnętrz - z czasów życia pisarki.
Żarnowiec podobnie jak okoliczne miejscowości nawiedzały epidemie morowego powietrza, klęski żywiołowe, szczególnie wylewy Jasiołki. Nade wszystko niszczyły go jednak najazdy wojsk obcych: tatarskich w 1624 r., szwedzkich w 1655 r., węgierskich w 1657 r., rosyjskich w 1769 r., austriackich w 1772 r. oraz niemieckich w czasie okupacji w latach 1939-1944.
W latach 1975–1998 miejscowość należała administracyjnie do województwa krośnieńskiego.
Zabytki.
Zabytki według rejestru zabytków Narodowego Instytutu Dziedzictwa:
We wsi znajduje się:

</doc>
<doc id="407012" url="https://pl.wikipedia.org/wiki?curid=407012" title="Żarnowiec (województwo śląskie)">
Żarnowiec (województwo śląskie)

Żarnowiec – wieś w Polsce położona w województwie śląskim, w powiecie zawierciańskim, w gminie Żarnowiec. Miejscowość jest siedzibą gminy Żarnowiec. Dawniej miasto (do 1870). W latach 1975–1998 miejscowość należała administracyjnie do województwa katowickiego.
Położenie.
Żarnowiec leży w północno-wschodniej części województwa województwa śląskiego, nad rzeką Pilicą, na pograniczu Wyżyny Miechowskiej i Progu Lelowskiego – makroregion Wyżyna Krakowsko-Częstochowska. Na północnym skraju miejscowości, do Pilicy, wpada mała rzeka, Uniejówka.
Odległości:
Toponimia.
Miejscowość w formie zlatynizowanej staropolskiej formie "Zarnowyecz" notuje Gall Anonim w swojej Kronice polskiej spisanej w latach 1112–1116.
Nazwę miejscowości w zlatynizowanyxh staropolskich formach "Zarnowyecz" oraz "Antiqua Zarnowyecz" wymienia w latach (1470-1480) Jan Długosz w księdze "Liber beneficiorum dioecesis Cracoviensis".
Historia.
W cieniu legend.
Początki osadnictwa na tym terenie poprzedzają istnienie państwa polskiego, sięgając w epokę plemienną. Legenda głosi, że w miejscu, gdzie obecnie znajduje się kościół św. Wojciecha, stał posąg Świętowita. Miejscowe podania mówią również o obecności na ziemi żarnowieckiej św. Wojciecha, podążającego z Krakowa do Gniezna w 996/997 r. Za sprawą modlitw wspomnianego biskupa miało wytrysnąć źródło, aby zaspokoić pragnienie słuchaczy Słowa Bożego. Żarnowiec już wtedy stanowić musiał tzw. czoło opola, czyli główny ośrodek wspólnoty sąsiedzkiej na tym terenie.
Po raz pierwszy w historii.
Pierwsza wzmianka o istnieniu Żarnowca pochodzi z kroniki Galla Anonima. Autor podaje, iż pod Żarnowcem miało miejsce spotkanie Władysława Hermana ze swoimi synami – Zbigniewem i Bolesławem. Większość historyków datuje to wydarzenie na 1098 r. W wyniku porozumienia zwaśnionych stron, Herman po raz pierwszy zobowiązał się oddalić od władzy palatyna Sieciecha.
Miasto wędrujące.
Żarnowiec stanowi przykład miasta wędrującego, co oznacza, iż w przeciągu lat zmieniło się jego pierwotne położenie. Początkowo usytuowany był na terenie dzisiejszych Łanów Wielkich, skąd został przeniesiony 3 km w górę rzeki Pilica, gdzie pozostaje do dnia dzisiejszego. Przyjmuje się, że lokacji miasta na nowym miejscu i prawie magdeburskim dokonał Kazimierz Wielki (lata pomiędzy 1326 a 1340 r.). Dawną osadę przemianowano na Stary Żarnowiec (w 1388 r. nazywała się już Łany, a w 1529 r. Łany Wielkie). Istnieją racjonalne hipotezy, jakoby Żarnowiec posiadał prawa miejskie tzw. polskie już w XIII w. (z nadania prawdopodobnie Bolesława Wstydliwego). Nie zachowały się jednak jakiekolwiek zapiski źródłowe definitywnie potwierdzające to przypuszczenie.
Parafia.
Pierwszym kościołem parafialnym była świątynia pw. św. Wojciecha (dziś w Łanach Wielkich). Sam kościół powstał pomiędzy rokiem 999 a 1243. Po wybudowaniu (I poł. XIII w.) kościoła pw. Narodzenia NMP w Nowym Żarnowcu, parafia starożarnowiecka włączona została w obręb nowo powstałej parafii miejskiej jako jej filia. Wraz ze wzrostem znaczenia miasta funkcja proboszcza stała się wyłącznie tytularną. Pełniący ową funkcję nierzadko w ogóle nie przebywali na terenie parafii, zarządzając nią poprzez wyznaczonych wikariuszy – przypuszczalnie jednego w Żarnowcu, a drugiego w Łanach. Proboszczami parafii byli m.in. rektorzy Akademii Krakowskiej Maciej z Kobylina i Mikołaj z Kalisza. W 1403 r. biskup kijowski Michał Treska ufundował szpital oraz kościółek pw. św. Krzyża, rozszerzony o wezwania Narodzenia NMP i św. Grobu. Powołano kolejnego wikariusza podległego proboszczowi żarnowieckiemu. Z biegiem czasu wyodrębniła się parafia szpitalna, której kres położył pożar kościółka w 1817 r. Podział parafii żarnowieckiej na dwie odrębne – żarnowiecką i wielkołańską nastąpił w 1857 r.
Obecnie parafia żarnowiecka należy do dekanatu żarnowieckiego, diecezji kieleckiej.
Od rozkwitu do upadku.
Najdonioślejszą rolę w historii miasta odegrał Kazimierz Wielki, lokując je na prawie magdeburskim. Za jego sprawą powstał murowany zamek na planie prostokąta oraz kościół Narodzenia NMP. W latach 1355-56 na zamku w Żarnowcu król przetrzymywał swoją żonę Adelajdę z Hesji. Za jej wstawiennictwem ozdobiono freskami kościół św. Wojciecha. Sam król Kazimierz w latach 1341-1365 często przebywał na miejscowym zamku, na którym polecił zbudować nowy dom zamkowy, a w 1369 r. odnowił dawne przywileje i potwierdził prawa miejskie. W XIV w. Żarnowiec stał się ośrodkiem administracji terytorialnej. Działała tutaj komora celna, rozpoczęły się pierwsze jarmarki. W 1391 r. potwierdzone jest już istnienie powiatu sądowego. Kolejne lata to systematyczny rozkwit miasta. O dużym znaczeniu osady świadczy fakt, iż w uchwalonym podziale województwa krakowskiego obok powiatu krakowskiego i proszowickiego znalazł się również powiat żarnowiecki. Pod koniec XIV w. i w I poł. XV w. miasto było miejscem, w którym zbierał się sąd ziemski dla okolicznej szlachty.
Wiek XV i XVI stanowił najpomyślniejszy okres w rozwoju omawianej jednostki osadniczej. W XVI w. miasto osiągnęło apogeum świetności, stając się siedzibą starostwa niegrodowego. W 1570 roku działało tutaj aż 50 piwowarów. Wzrosła również liczba domostw (z 196 w 1569 r. do 245 w 1620 r.). Rozwój miasta był możliwy dzięki usytuowaniu na starym szlaku prowadzącym z Krakowa na Śląsk oraz do Wielkopolski. Przez Żarnowiec wiodła również droga do Warszawy jako nowej stolicy RP.
Pierwszy poważny kryzys pojawił się wraz z potopem szwedzkim. W wyniku grabieży i pożarów wznieconych przez nieprzyjaciela liczba domostw spadła do 100. Wielki pożar z 1697 r. zniszczył większość tego, co pozostało z najazdu Szwedów. W 1756 r. na 129 domostw 78 stało pustych. Dopiero pod koniec XVIII w. liczba domów osiągnęła liczbę 155. Było ich zatem więcej niż w Olkuszu, Skale czy Wolbromiu, ale mniej niż w pobliskiej Pilicy, co wskazuje, że Żarnowiec był jeszcze dosyć dużym miastem. Wzrost liczby ludności wiąże się jednak z napływem Żydów, którzy w II połowie XIX w. przewyższyli już ludność polską. W mieście powstała żydowska synagoga, cmentarz oraz 3 szkoły wyznaniowe tzw. chedery (w 1906 r. było ich już 6). W 1775 r. miał miejsce pożar zamku, który częściowo został rozebrany. W 1794 r. w pobliskiej Woli Libertowskiej na kwaterze stanął król pruski Fryderyk Wilhelm II, skąd ruszyć miał w stronę Szczekocin, gdzie 6 czerwca (po połączeniu z wojskami rosyjskimi gen. Adriana Denisowa) pokonał oddziały Tadeusza Kościuszki. W latach 1795-1809 Żarnowiec wchodził w skład zaboru austriackiego. Dnia 26 XII 1812 r. zmarł w Żarnowcu, wracający z Warszawy, Minister Pełnomocny Stanów Zjednoczonych Ameryki przy Cesarzu Francuzów i Królu Włoskim – Joel Barlow – poeta, filozof, polityk i dyplomata. Pochowany został na cmentarzu przykościelnym.
Po 1815 r. Żarnowiec znalazł się w obrębie Królestwa Polskiego. Kolejny wielki pożar miasta w 1816 r. oraz budowa szosy Kraków-Miechów-Warszawa (do 1836 r.), omijającej dawny szlak warszawski, definitywnie przekreśliły szansę na odzyskanie dawnej świetności Żarnowca. W czasie powstania styczniowego działały tutaj 3 agendy władz obwodowych Rządu Narodowego. 20 lutego 1863 r. doszło do bitwy grupy powstańców z oddziałami rosyjskimi. Na mocy ukazu carskiego z 1 czerwca 1869 r. Żarnowiec utracił prawa miejskie.

</doc>
<doc id="407013" url="https://pl.wikipedia.org/wiki?curid=407013" title="Żarnowo (województwo mazowieckie)">
Żarnowo (województwo mazowieckie)

Żarnowo – wieś w Polsce położona w województwie mazowieckim, w powiecie ciechanowskim, w gminie Grudusk.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407014" url="https://pl.wikipedia.org/wiki?curid=407014" title="Żarowo (województwo wielkopolskie)">
Żarowo (województwo wielkopolskie)

Żarowo – wieś w Polsce położona w województwie wielkopolskim, w powiecie kolskim, w gminie Przedecz.
Wieś królewska położona w II połowie XVI wieku w powiecie przedeckim województwa brzeskokujawskiego, należała do starostwa przedeckiego. W latach 1975–1998 miejscowość należała administracyjnie do województwa konińskiego.
Żarowo leży na Pojezierzu Kujawskim. Wieś znajduje się na granicy województw wielkopolskiego i kujawsko-pomorskiego nad jeziorem Przedeckim. Żarowo od strony północnej graniczy z Rybnem, od południa z Zalesiem, od wschodu z Katarzyną, a od zachodu z Joasinem.
W Żarowie znajduje się budynek byłej szkoły podstawowej i remiza strażacka. 

</doc>
<doc id="407015" url="https://pl.wikipedia.org/wiki?curid=407015" title="Żarów (województwo opolskie)">
Żarów (województwo opolskie)

Żarów – wieś w Polsce położona w województwie opolskim, w powiecie brzeskim, w gminie Grodków.
W latach 1975–1998 miejscowość należała administracyjnie do województwa opolskiego.
Jest to najmniejsze sołectwo należące do Gminy Grodków. Mieszka tam 30 osób. Dojechać tam można drogą wojewódzką NR 401 w kierunku Nysy, skręcając w prawo w miejscowości Stary Grodków.
W 1879 r. wybudowano tu kaplicę pw. Matki Boskiej Wspomożenia Wiernych. Podobno istniał tam kiedyś pałac Kyrta Habela, którego pasją była hodowla koni.

</doc>
<doc id="407016" url="https://pl.wikipedia.org/wiki?curid=407016" title="Żary (województwo lubelskie)">
Żary (województwo lubelskie)

Żary – wieś w Polsce położona w województwie lubelskim, w powiecie biłgorajskim, w gminie Biszcza.
W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 34 mieszkańców i była najmniejszą miejscowością gminy Biszcza.
Wieś Ordynacka w wieku XIX podległa parafii: rzymsko-kat. w Tarnogrodzie, grecko-kat. w Lipinach.

</doc>
<doc id="407017" url="https://pl.wikipedia.org/wiki?curid=407017" title="Żary (województwo łódzkie)">
Żary (województwo łódzkie)

Żary – wieś w Polsce położona w województwie łódzkim, w powiecie pajęczańskim, w gminie Rząśnia.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407018" url="https://pl.wikipedia.org/wiki?curid=407018" title="Żary (województwo małopolskie)">
Żary (województwo małopolskie)

Żary – wieś w Polsce położona w województwie małopolskim, w powiecie krakowskim, w gminie Krzeszowice.
W 1528 r. Żary były w posiadaniu Seweryna Bonera, później Katarzyny Tęczyńskiej-Bonerowej i jej drugiego męża Stanisława Barziego. W 1543 powstał tutejszy folwark. W latach 1975–1998 miejscowość należała administracyjnie do województwa krakowskiego.
W centrum wsi położony jest Staw Żarski.
Turystyka.
Wieś położona jest przy Czyżowej Górze i lesie Pisarskim na Wyżynie Krakowsko-Częstochowskiej w atrakcyjnym turystycznie rejonie Parku Krajobrazowego Dolinki Krakowskie, pomiędzy Doliną Racławki a Doliną Szklarki. W obydwu tych dolinach znajdują się rezerwaty przyrody (rezerwat przyrody Dolina Racławki i rezerwat przyrody Dolina Szklarki, liczne ostańce skalne, jaskinie, np. Jaskinia Żarska, Jaskinia Żarska Górna czy Jaskinia bez Nazwy. Przebiegające przez miejscowość szlaki turystyki pieszej i rowerowej umożliwiają zwiedzanie również innych dolin tego parku krajobrazowego.

</doc>
<doc id="407019" url="https://pl.wikipedia.org/wiki?curid=407019" title="Żbiki (województwo mazowieckie)">
Żbiki (województwo mazowieckie)

Żbiki – wieś w Polsce położona w województwie mazowieckim, w powiecie przasnyskim, w gminie Krasne.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407020" url="https://pl.wikipedia.org/wiki?curid=407020" title="Żbiki (powiat pleszewski)">
Żbiki (powiat pleszewski)

Żbiki – wieś w Polsce położona w województwie wielkopolskim, w powiecie pleszewskim, w gminie Czermin.
W latach 1975–1998 miejscowość należała administracyjnie do województwa kaliskiego.
Urodził się tu Ludwik Augustyniak.

</doc>
<doc id="407021" url="https://pl.wikipedia.org/wiki?curid=407021" title="Żdanów (województwo dolnośląskie)">
Żdanów (województwo dolnośląskie)

Żdanów – wieś w Polsce położona w województwie dolnośląskim, w powiecie ząbkowickim, w gminie Stoszowice.
Położenie.
Żdanów to niewielka wieś leżąca w Kotlinie Żdanowa, wcinającej się w północno-wschodnią krawędź Grzbietu Zachodniego, na wysokości około 410-480 m n.p.m.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Historia.
Żdanów powstał przed 1330 rokiem, do 1810 roku miejscowość należała do cystersów z Henryków. W pierwszej połowie XIX wieku wieś kupił Anton Halfer. W 1640 roku w Żdanowie były 63 budynki, w tym: szkoła, młyn wodny, leśnictwo i sześćdziesiąt sześć warsztatów tkackich. Pod koniec XIX wieku w miejscowości powstała gospoda obsługująca między innymi turystów. Na początku XX wieku poprowadzono tutaj linię kolei sowiogórskiej.
Od 1945 roku Żdanów powoli wyludnia się ze względu na trudne warunki naturalne dla rolnictwa oraz brak możliwości zatrudnienia poza rolnictwem. W 1978 roku było tu 40 gospodarstw rolnych, w 1988 roku ich liczba zmalała do 27. 
Zabytki.
Do wojewódzkiego rejestru zabytków wpisane są:
Inne zabytki:
Szlaki turystyczne.
Przez Żdanów przechodzi szlak turystyczny ze Srebrnej Góry do Barda.

</doc>
<doc id="407022" url="https://pl.wikipedia.org/wiki?curid=407022" title="Żdanów (województwo lubelskie)">
Żdanów (województwo lubelskie)

Żdanów (dawn. "Zdanów") – wieś w Polsce położona w województwie lubelskim, w powiecie zamojskim, w gminie Zamość. W latach 1975–1998 miejscowość należała administracyjnie do województwa zamojskiego.
W Żdanowie istnieje rzymskokatolicka parafia św. Stanisława oraz zbór Świeckiego Ruchu Misyjnego "Epifania".
W 2009 roku ukończono budowę boiska w ramach projektu "Orlik 2012 – Moje Boisko" przy Zespole Szkół w Żdanowie. Gminny Orlik kosztował 1 366 840,00 zł. W tej kwocie znalazły się 333 000,00 zł, które do inwestycji dołożył Urząd Marszałkowski Województwa Lubelskiego i identyczna kwota wspierająca realizację zadania z budżetu państwa.
Historia.
Pierwsza wzmianka o tej miejscowości pojawiła się w 1398 roku W roku 1517 tereny wsi należały do Jana Niemierzy Ostrowskiego. W tymże roku kupił je Mikołaj Zamojski. Tereny te odtąd wchodziły w skład Zamojskich.

</doc>
<doc id="407023" url="https://pl.wikipedia.org/wiki?curid=407023" title="Żdżary (wieś w województwie lubelskim)">
Żdżary (wieś w województwie lubelskim)

Żdżary – wieś w Polsce położona w województwie lubelskim, w powiecie łukowskim, w gminie Łuków.
Wieś królewska w starostwie łukowskim w ziemi łukowskiej województwa lubelskiego w 1786 roku. W latach 1975–1998 miejscowość należała administracyjnie do województwa siedleckiego.
Według danych z 30 czerwca 2013 roku wieś liczyła 443 mieszkańców.
Wierni Kościoła Rzymskokatolickiego należą do parafii Matki Bożej Królowej Polski w Dąbiu.

</doc>
<doc id="407025" url="https://pl.wikipedia.org/wiki?curid=407025" title="Żdżary (województwo małopolskie)">
Żdżary (województwo małopolskie)

Żdżary – wieś w Polsce położona w województwie małopolskim, w powiecie dąbrowskim, w gminie Radgoszcz.
W latach 1975–1998 miejscowość należała administracyjnie do województwa tarnowskiego. Integralne części miejscowości: Górka, Kaczówka, Krakusy, Żabno.
Wieś istniała na początku XV wieku, wzmiankowana po raz pierwszy w 1449 roku. Była początkowo własnością rodu Ligęzów, którzy założyli tam folwark, później Lubomirskich i w XIX wieku Stojewskich. W skład sołectwa Żdżary została włączona następnie sąsiednia wieś Kaczówka (wzmiankowana w 1610 r.).

</doc>
<doc id="407026" url="https://pl.wikipedia.org/wiki?curid=407026" title="Żdżary (województwo podkarpackie)">
Żdżary (województwo podkarpackie)

Żdżary (daw. "Zdziary") – wieś w Polsce, położona w województwie podkarpackim, w powiecie dębickim, w gminie Czarna.
Wieś w powiecie pilzneńskim w województwie sandomierskim w XVI wieku. W latach 1975–1998 miejscowość należała administracyjnie do województwa tarnowskiego.
Historia.
Pierwotna nazwa "Zdziary" oznacza tyle co żwir, rumowisko skalne i odnosi się do miejscowej gleby.
Pierwsza wzmianka o wsi pochodzi z 1416 z protokołu Ksiąg Ziemskich Pilzneńskich.
Wieś należała do rodu Gryfitów do połowy XVI wieku. Na rozwoju wsi zaważyły darniowe rudy żelaza, które eksploatowali rudnicy (górnicy rud). Kolejnym właścicielem stał się w połowie XVI wieku hetman Jan Tarnowski. Następnie wieś wiele razy zmieniała właścicieli. Po pierwszym rozbiorze w 1772 wieś trafiła w granice cesarstwa Austrii, w których była do końca I wojny światowej, a więc przez 146 lat.
Swój niechlubny udział Żdżary miały w „rzezi galicyjskiej” gdzie żdżarscy chłopi odegrali dość poważną rolę.
Ważną datą w historii wsi jest noc z 14 na 15 sierpnia 1944, gdzie rozbił się na jej polach aliancki samolot niosący pomoc powstańcom warszawskim. Był to angielski samolot bombowy z dywizjonu 178 RAF trafiony przez artylerie niemiecką na froncie w okolicach Dębicy. Na miejscu zginęła siedmioosobowa załoga. Pięciu Anglików i dwóch obywateli RPA. Dziś miejsce katastrofy upamiętnia usytuowany tam głaz, szkoła dba o pamięć o tym wydarzeniu i utrzymuje kontakty z ambasadą brytyjską w Warszawie. Sama szkoła nosi imię nadane w 1999 Lotników Brytyjskich.

</doc>
<doc id="407027" url="https://pl.wikipedia.org/wiki?curid=407027" title="Narys kwiatu">
Narys kwiatu



</doc>
<doc id="407028" url="https://pl.wikipedia.org/wiki?curid=407028" title="Żelazki (województwo podlaskie)">
Żelazki (województwo podlaskie)

Żelazki – wieś w Polsce położona w województwie podlaskim, w powiecie kolneńskim, w gminie Stawiski.
Wierni kościoła rzymskokatolickiego należą do parafii Nawiedzenia Najświętszej Maryi Panny w Romanach.
Historia.
Dawniej prywatna wieś szlachecka położona była w drugiej połowie XVI wieku w powiecie radziłowskim ziemi wiskiej województwa mazowieckiego. W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Stawiski.
Według Powszechnego Spisu Ludności z 1921 roku wieś zamieszkiwało 41 osób w 5 budynkach mieszkalnych. Miejscowość należała do parafii rzymskokatolickiej w m. Romany. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Stawiski.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. W październiku 1939 roku weszła w skład Zachodniej Białorusi – a 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="407029" url="https://pl.wikipedia.org/wiki?curid=407029" title="Żelazki (powiat ełcki)">
Żelazki (powiat ełcki)

Żelazki (niem. "Zielasken", 1938–1945 "Schelasken") – wieś w Polsce położona w województwie warmińsko-mazurskim, w powiecie ełckim, w gminie Prostki.
W latach 1975–1998 miejscowość należała administracyjnie do województwa suwalskiego.

</doc>
<doc id="407030" url="https://pl.wikipedia.org/wiki?curid=407030" title="Żelazkowo (województwo pomorskie)">
Żelazkowo (województwo pomorskie)

Żelazkowo – wieś w Polsce, położona w województwie pomorskim, w powiecie lęborskim, w gminie Nowa Wieś Lęborska w pradolinie Łeby. Wieś jest częścią składową sołectwa Redkowice. 
Podział administracyjny.
W latach 1975–1998 miejscowość administracyjnie należała do województwa słupskiego.

</doc>
<doc id="407031" url="https://pl.wikipedia.org/wiki?curid=407031" title="Żelazkowo (województwo wielkopolskie)">
Żelazkowo (województwo wielkopolskie)

Żelazkowo – wieś w Polsce położona w województwie wielkopolskim, w powiecie gnieźnieńskim, w gminie Niechanowo.
W latach 1975–1998 miejscowość należała administracyjnie do województwa poznańskiego.

</doc>
<doc id="407032" url="https://pl.wikipedia.org/wiki?curid=407032" title="Żelazno (województwo pomorskie)">
Żelazno (województwo pomorskie)

Żelazno (do 31 grudnia 2007 roku Żelazna – samodzielna osada; kaszb. "Żélôznô", niem. "Hohenwaldheim") – osada kaszubska w Polsce położona w województwie pomorskim, w powiecie wejherowskim, w gminie Choczewo przy drodze wojewódzkiej nr 213. Obecnie osada podległa pod sołectwo Słajkowo.
W latach 1975–1998 miejscowość należała administracyjnie do województwa gdańskiego.
Demografia.
Współczesna struktura demograficzna osady Żelazno na podstawie danych z lat 1995-2009 według roczników GUS-u, z prezentacją danych z 2002 roku:
Rysunek 1.1 Piramida populacji — struktura płci i wieku osady

</doc>
<doc id="407033" url="https://pl.wikipedia.org/wiki?curid=407033" title="Żelazno (województwo dolnośląskie)">
Żelazno (województwo dolnośląskie)

Żelazno () – wieś w Polsce położona w województwie dolnośląskim, w powiecie kłodzkim, w gminie Kłodzko.
W latach 1973–1976 miejscowość była siedzibą gminy Żelazno, w latach 1975–1998 miejscowość należała administracyjnie do województwa wałbrzyskiego.
Geografia.
Położenie geograficzne.
Żelazno położone jest w południowo-wschodniej części Kotliny Kłodzkiej. Jest dużą i ludną wsią, której zabudowania ciągną się na długości ok. 3,6 km wzdłuż Białej Lądeckiej i Piotrówki, u wylotu szerokiej Doliny Białej Lądeckiej, pomiędzy Wzgórzami Rogówki na północnym wschodzie i Krowiarkami na południowym zachodzie. Wieś znajduje się na wysokości ok. 310–345 m n.p.m.
Wieś stanowi ważne ogniwo w ciągu dużych wsi łańcuchowych Doliny Białej Lądeckiej. Na zachodzie jej zabudowa łączy się bezpośrednio z Krosnowicami, zaś na wschodzie z Ołdrzychowicami. Na południu sąsiaduje z Mielnikiem i Piotrowicami.
Środowisko przyrodnicze.
Dolinę zajmują użytki rolne, położone na dobrych glebach. Na wzniesieniach (Sośnina, Góra Dębowa, Wapniarka) znajdują się lasy mieszane, z przewagą świerka. Na Wapniarce dawniej rósł starodrzew bukowy z domieszką innych drzew z gatunków liściastych, a od północy świerka i sosny, który razem z kamieniołomami jest częścią projektowanego rezerwatu przyrody.
W dolinie Piotrówki, poniżej Przełęczy Mielnickiej znajdują się Romanowskie Źródła, pomnik przyrody, będący największym wywierzyskiem krasowym w Sudetach.
We wsi rośnie wiele starych drzew posiadających status pomników przyrody, z których część stoi w przypałacowych parkach.
Budowa geologiczna.
Okolice wsi charakteryzują się bardzo złożoną budową geologiczną. Wzniesienia w Krowiarakach tworzą wapienie krystaliczne i dolomityczne. Z kolei Wzgórza Rogówki zbudowane są z granitoidów masywu kłodzko–złotostockiego. Ponadto występują łupki łyszczykowe i kwarcowo-grafitowe oraz amfibolity. Dolinę Białej Lądeckiej wyścielają osady trzeciorzędowe i czwartorzędowe. W wapieniach występują minerały, m.in. chloryt, hercynit.
Powierzchnia i ludność.
Żelazno zajmuje powierzchnię 12,11 km², z czego 733 ha stanowią użytki rolne, a 320 ha lasy. Wieś zamieszkuje 1,0 tys. mieszkańców.
Demografia na przestrzeni stuleci
Historia.
Początki wsi.
Żelazno powstało jako jedna z najstarszych wsi na terenie ziemi kłodzkiej, przed połową XIII w., a więc w okresie przedkolacyjnym. Osada została założona na skrzyżowaniu dwóch ważnych szlaków handlowych. Pierwszy z nich przy starym zwany "Drogą Solną", wiódł z Kłodzka do Nysy i Krakowa. Z kolei drugi był częścią antycznego szlaku bursztynowego. Nie wykluczone, iż Żelazno było osadą służebną grodu kłodzkiego, ale szybko przeszło w ręce prywatnych właścicieli.
Wieś szybko rozwijała się, czemu dowodzi fakt, że wybudowano tutaj jeden z pierwszych kościołów na terenie ziemi kłodzkiej, który podlegał parafii w Krosnowicach. Pierwszymi znanymi właścicielami Żelazna byli Pannwitzowie, którzy w 1327 r. ufundowali tutaj kościół oraz w tym samym czasie otrzymali od króla czeskiego Jana I Ślepego prawo patronatu do kościoła.
Rozwój wsi.
Przypuszcza się, że w 1330 r. była to już wieś lokowana, bowiem w dokumentach wymieniane jest dziedziczne, wolne sędziostwo, które istniało jak sugeruje większość historyków, w późniejszym okresie bez przerwy.
W 1350 r. właściciele części wsi – bracia von Glubosowie sprzedali swój folwark, liczący 2,5 łana gruntów, biskupowi praskiemu Arnosztowi z Pardubic i jego bratu Wilhelmowi. Utworzyli oni następnie alodium z tej części Żelazna. Na marginesie warto zaznaczyć, że przedmiotem całej transakcji była ogromna posiadłość obejmująca szereg gruntów w różnych wsiach ziemi kłodzkiej, których wartość wynosiła 718 grzywien groszy praskich. Z tej racji sprzedaż ta była wielokrotnie poświadczana w różnych dokumentach z tego okresu. Jeszcze w tym samym roku Arnoszt z Pardubic przekazał swoje posiadłości na rzecz ufundowanego przez siebie klasztoru kanoników regularnych w Kłodzku.
Mimo to główną część wsi posiadali Pannwitzowie, którzy w 1350 r. zastawili m.in. swoje dobra w Żelaźnie, Kunatowi von Wolvilsdorfowi. Poza wyżej wymienionymi posiadłościami na terenie wsi istniało jeszcze wolne sędziostwo (przynajmniej jedno), którego właściciele pisali się od nazwy wsi oraz wolne sołectwo.
W 1375 r. dobra Pannwitzów obejmowały 2 łany. Rok później Jakobus Bohemus sprzedał wolne sędziostwo i alodium zakonnikom. Kilkanaście lat później, w 1388 r. Hannus von Pannwitz sprzedał 5 łanów lennych i prawo rybołówstwa w odcinku Białej Lądeckiej Hannusowi von den Bele. Pod koniec XIV w. część wsi znajdowała się w rękach wójta z Bystrzycy Kłodzkiej – Rueckera, który prawdopodobnie wybudował obronną wieżę mieszkalną.
W dalszym ciągu główna część Żelazna należała do Pannwiztów. W 1415 r. doszło do dużej transakcji pomiędzy Nickelem von Pannwitzem a Nicklasem Blumylem, która dotyczyła sprzedaży bogatego sędziostwa, obejmując jego ziemię, dwór, karczmę, młyn wodny, prawo połowu ryb i rzemieślników (piekarz, krawiec, kowal, szewc). Z zachowanych źródeł wiadomo, iż jego wartość w następnym roku wynosiła 100 kop groszy praskich. Być może na początku XV w. istniały tu dwa niezależne wolne sędziostwa. W 1429 r. sędziostwo obejmowało 3 łany i 2 pręty oraz karczmę sądową, którą posiadał Wenczlow Hotteler. Rok później jako sędzia figuruje już Hannus Heinrich.
W okresie zmieniania się właścicieli wolnego sędziostwa.
Przez cały XV w. zmieniali się właścicielce wolnego sędziostwa, chociaż wieś pozostawała własnością von Pannwitzów i kłodzkich kanoników regularnych.
W 1447 r. sędziostwo ze wszystkimi gruntami i karczmą znajdowało się w bezpośrednim posiadaniu braci von Pannwitz. Jednak już w 1465 r. jako sędzia wymieniany jest Wenzel Clug, a w 1467 r. Hentczel, zaś w 1469 r. – Balthazar i Paul Reymannowie, płacący z niego 40 złotych guldenów. W 1478 r. jego wartość oszacowano na 224 guldeny węgierskie. W 1481 r. sędzią był Michael Walthir.
W 1482 r. Margaretha, córka Hansa von Pannwitza, sprzedała swój majątek w Żelaźnie Kwnesowi von Czymowiczowi. Trzy lata później sędziostwo i karczma sądowa były przedmiotem transakcji pomiędzy Elzke i Jacobusem Stanko, który zapłacił za nie 200 guldenów węgierskich, a w 1488 był wolnym sędzią w Żelaźnie.
W 1494 r. Hans von Pannwitz przekazał zakonnikom 1 łan czynszowy sędziostwa i 10 prętów gruntów. W związku z tym pod koniec XV w. zakonnicy mieli na terenie wsi już 6 łanów gruntów i odcinek rzeki. W rękach Pannwitzów pozostało jeszcze 14 łanów i 4 pręty ziemi w Żelaźnie.
Żelazno w czasach habsburskich.
Mimo iż Żelazno było dużą i bogatą wsią posiadającą jeden z najstarszych kościołów na terenie Kłodzczyzny, była to tylko filia parafii krosnowickiej. 29 sierpnia 1597 r. majątek po kanonikach przejęli jezuici, którzy zostali sprowadzeni do Kłodzka.
Zmiany w historii wsi przyniosły dopiero wydarzenia wojny trzydziestoletniej. W hrabstwie kłodzkim szerzył się protestantyzm, na który przeszła większość mieszkańców, w tym w Żelaźnie. Klęska wojsk protestanckich na Białej Górze spowodowała, iż byli oni narażeni na represje ze strony zwycięzców. W 1621 r. do hrabstwa wkroczyły wojska cesarskie. Przystąpiono do nakładania kontrybucji i nawracania na katolicyzm. Nie zgadzali się na to chłopi z Żelazna, Ołdrzychowic, Rogówki, Skrzynki, Jaszkowej Dolnej i Górnej, którzy utworzyli związek obronny i wystąpili zbrojnie przeciwko żołnierzom cesarskim. W trakcie walk, które zakończyły się ich porażką, zginęło ok. 200 chłopów.
Swoje dobra utracili również Pannwitzowie, chociaż w 1631 r. jakąś część wsi posiadał Dittrich von Pannwitz. Od 1631 r. dolny dwór po Pannwitzach przejął na potrzeby kolegium jezuickiego w Kłodzku dziekan Hieronymus Keck. Posiadłość tą zamieszkiwało 12 kmieci i 14 ogrodników. Według spisów kościelnych w całej wsi zamieszkiwało 4 gospodarzy płacących podatki kościelne. Część wsi była królewszczyzną, a później została nadana niejakiemu Christianowi von Saalhausenowi, który sprzedał swoje dwa folwarki w 1669 r. kolegium jezuickiemu za 5,5 tys. talarów.
Żelazno pod panowaniem pruskim.
W 1742 r. hrabstwo kłodzkie dostało się pod panowanie pruskie, co zostało ostatecznie potwierdzone pokojem w Hubertusburgu (1763). Rozpoczął się nowy okres w dziejach Żelazna, które w XVIII w. przeżywało szybki rozwój. W 1748 r. wieś dzieliła się na trzy części:
W 1765 r. Żelazno miało już czterech właścicieli:
Praktycznie cała wieś znajdowała się w rękach zakonników z Kłodzka. Po kasacie zakonu jezuitów właściciele poszczególnych części Żelazna zmieniali się często. W 1787 r. osada liczyła 143 budynki. Znajdowały się tu 2 wapienniki, a zamieszkiwało ją 20 rzemieślników. Część hr. Friedricha von Redena liczyła 57 budynków z młynem wodnym. Mieszkało w niej 14 kmieci oraz 42 zagrodników i chałupników. Kolejną części Żelazna posiadał niejaki Pelke (54 budynki, w tym 2 folwarki i młyn z 7 kmieciami i 44 zagrodnikami oraz chałupnikami). Wolne sędziostwo posiadał Josef Stehr (26 budynków, w tym folwark i młyn wodny, z 4 kmieciami i 20 zagrodnikami oraz chałupnikami). Czwarta część należała do probostwa (3 domy, kościół, plebania i szkoła z 1 chałupnikiem). Ostatnią, piątą część posiadał wolny kmieć (2 chałupników).
Rozwój wsi w XIX i na początku XX wieku.
W latach 1797–1798 A. Hoffmann, właściciel głównej części wsi wzniósł w jej dolnej części okazały pałac. W 1808 r. wdowa po nim wyszła za mąż za von Bibersteina. W 1825 r. podział wsi utrzymywał się nadal. Odpowiednio należała ona do: płk. von Bibersteina, Gottlieba Huenersky’ego, hr. Ernesta von Münchhausena zu Grainburg an der Donau, Josefa Wagnera oraz Antona Kintschera. W 1840 r. Żelazno było ogromną wsią, jedną z największych w regionie.
W 1836 r. kupiec i jednocześnie przemysłowiec Hermann Dietrich Lindheim kupił główną część wsi od płk. von Bibersteina za 26 tys. talarów, na którą składały się: pałac, folwark i 75 budynków, znajdował się tu także królewski urząd celny. Lindheim pomiędzy Krosnowicami a Żelaznem założył ogromną przędzalnię lnu o 20 tys. wrzecion, które napędzane były wodami z Białej Lądeckiej.
Pozostałe części wsi należały do: barona E. von Münchhausena – "Dolne Żelazno" ("Nieder Eisersdorf"), liczyło 74 budynki. "Dittrichsdorf" ("Dittrichshof")’ należał do G. Huenersky’ego – 25 budynków z dworem i 2 folwarkami. Wolne sędziostwo Wagnera liczyło 31 budynków, ale należało do urzędnika skarbowego z Kłodzka. W części tej znajdował się szpital-przytułek. Ostatnia część była w rękach kmiecia Kintschera, a następnie jego spadkobierców, liczyła 2 budynki.
We wsi znajdował się kościół, szkoła katolicka (zbudowana w 1830 r.) Działały tu 3 młyny wodne, 3 browary, 3 cegielnie, które produkowały 132 tys. cegieł i dachówek rocznie oraz 7 tkaczy chałupników. Żelazno było wielkim ośrodkiem produkcji wapna. Istniał tu kamieniołom oraz 5 pieców do wypału wapna. We wsi pracowało ok. 40 rzemieślników różnych branż, w tym 2 zegarmistrzów.
W 2 połowie XIX przędzalnię przejął zięć Lindheima – Hugon von Löbbecke, w rękach którego rodziny znajdowała się ona do 1945. W 1870 w Żelaźnie znajdowały się trzy posiadłości ziemskie należące do: W. Langera (o powierzchni 186 morgów), landrata barona von Seherr-Thossa (175 morgów) i H. von Löbbeckego (907 morgów). Rezydencja w Żelaźnie należała do jednych z atrakcji turystycznych regionu. W Żelaźnie działała gospoda oraz popularny browar. We wsi działał punkt informacyjny Kłodzkiego Towarzystwa Górskiego.
W 1897 przez wieś przeprowadzono linię kolejową do Stronia Śląskiego, lokując w jej południowej części stację, która stanowiła punkt wyjścia dla wycieczek na Krowiarki i Wapniarkę.
Podczas II wojny światowej w wieży mieszkalnej urządzono niewielki obóz pracy, w którym przebywało ok. 20 więźniów różnych narodowości, w tym Francuzi, Anglicy i Polacy.
W końcówce wojny (do wysiedlenia w 1946) mieszkała w Żelaźnie, będąca wtedy dzieckiem, pisarka i poetka niemiecka Monika Taubitz. Temu okresowi poświęciła autobiograficzną książkę "Durch Lücken im Zaun" (1977, wydanie polskie "Przez dziurę w płocie", 2007).
Żelazno w granicach Polski.
Po zakończeniu II wojny światowej decyzją zwycięskich mocarstw ziemia kłodzka znalazła się w granicach państwa polskiego. W ciągu kilku lat dokonano wysiedlenia miejscowej ludności w głąb Niemiec, sprowadzając na ich miejsce ludność polską.
Żelazno zostało siedzibą niewielkiej gromady, zachowując swój rolniczy charakter. Dawne folwarki zostały upaństwowione i przejęte przez PGR. Odnowiono część zabytków, a w pałacu ulokowano ośrodek wczasowy hutników z huty "Bobrek". W wieży rycerskiej po remoncie urządzono harcówkę dla upamiętnienia obozu pracy.
W końcu lat 60. XX w. zmodernizowano drogi do Bystrzycy Kłodzkiej i Lądka Zdroju. Przebudowie poddano cały układ komunikacyjny, przenosząc główną drogę poza zabudowania. Przy okazji rozebrano jedną z zabytkowych chat: drewnianą z gankiem w przyziemiu.
W latach 70. XX w. wzniesiono we wsi dużą fermę bydła. Następnie założono wielki sad. We wsi działał Agrokompleks "Sudety", potem powstał "Kombinat Rolno-Przemysłowy Żelazno". Po reformie administracyjnej Żelazno w latach 1973–1976 było stolicą gminy Żelazno. W dolinie Piotrówki wybudowano dużą wylęgarnię pstrągów.
Wieś znacznie ucierpiała podczas tzw. "Powodzi tysiąclecia" w lipcu 1997, a odbudowa trwała kilka lat. Ponownie Żelazno zostało zalane w czerwcu 2009 r.
Zabytki.
Do wojewódzkiego rejestru zabytków wpisane są obiekty:
inne zabytki:
Edukacja.
We wsi znajduje się niepubliczna szkoła podstawowa i niepubliczne gimnazjum, działające jako Zespół Szkół Niepublicznych w Żelaźnie, prowadzonych przez Stowarzyszenie Inicjatywa Edukacyjna „Nasze Żelazno”. Szkoła Podstawowa powstała w 2011 roku w miejsce zlikwidowanej szkoły gminnej. Rok później powstało gimnazjum.
Administracja.
Żelazno po zakończeniu II wojny światowej znalazło się w granicach Polski. W latach 1945–1973 wieś tworzyła gromadę, wchodzącą w skład powiatu kłodzkiego w województwa wrocławskiego. Po zmianach w podziale terytorialnym kraju Żelazno zostało siedzibą gminy (1973), którą zniesiono trzy lata później. Od 1976 r. wchodzi w skład gminy Kłodzko. Ostatnia zmiana miała miejsce w 1990 r., kiedy to na terenie gminy utworzono sołectwa jako jednostki pomocniczego podziału administracyjnego gminy, którego jedna z siedzib znalazła się w Żelaźnie.
Komunikacja.
Przez wieś przechodzą dwie ruchliwe drogi prowadzące na południe i wschód ziemi kłodzkiej. Najbardziej ruchliwa jest droga krajowa 33, prowadząca z Kłodzka do granicy państwa przez Przełęcz Międzyleską, od której w południowej części wsi odgałęzia się droga wojewódzka nr 392 w kierunku do Stronia Śląskiego.
W Żelaźnie na południowym krańcu wsi znajduje się stacja kolejowa, którędy wiodła linia kolejowa nr 322, zwana "Koleją Doliny Białej Lądeckiej". Ruch pasażerski wstrzymano na niej w 2004 r. Wciąż trwają prace nad jego przywróceniem w postaci szynobusów Kolei Dolnośląskich.
Komunikację autobusową prowadzi przedsiębiorstwo "Beskid" i PKS Kłodzko.

</doc>
<doc id="407034" url="https://pl.wikipedia.org/wiki?curid=407034" title="Żelazo (województwo łódzkie)">
Żelazo (województwo łódzkie)

Żelazo – wieś w Polsce położona w województwie łódzkim, w powiecie wieruszowskim, w gminie Galewice.
W 2004 roku w Żelazie mieszkało 87 osób.
W latach 1975–1998 miejscowość należała administracyjnie do województwa kaliskiego.

</doc>
<doc id="407035" url="https://pl.wikipedia.org/wiki?curid=407035" title="Żelazo (województwo pomorskie)">
Żelazo (województwo pomorskie)

Żelazo (kaszb. "Żélazo", niem. "Selesen") – stara wieś słowińska w Polsce położona w województwie pomorskim, w powiecie słupskim, w gminie Smołdzino na Wybrzeżu Słowińskim. Wieś Żelazo stanowi przykład wsi okrągłej z niepełną zabudową wokół okrągłego placu. W bezpośrednim sąsiedztwie wsi, na północny wschód od zabudowań, odkryto kilka osad wczesnośredniowiecznych datowanych na XII-XIII w. oraz ułamki naczyń z VII-X w. Według danych dla końca XVIII w. we wsi mieszkało 8 kmieci i 4 zagrodników oraz 5 „innych"; położenie ich zagród można zidentyfikować na planie wsi z 1818 r.
W latach 1975–1998 miejscowość należała administracyjnie do województwa słupskiego.
W 2011 miejscowość zamieszkiwało 299 osób.
Wieś jest położona pomiędzy Rowokołem a Będomińską Górą.

</doc>
<doc id="407036" url="https://pl.wikipedia.org/wiki?curid=407036" title="Żelazów (województwo dolnośląskie)">
Żelazów (województwo dolnośląskie)

Żelazów (niem. "Eisdorf") – wieś w Polsce położona w województwie dolnośląskim, w powiecie świdnickim, w gminie Strzegom.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Zabytki.
Do wojewódzkiego rejestru zabytków wpisany jest:

</doc>
<doc id="407037" url="https://pl.wikipedia.org/wiki?curid=407037" title="Żelazów (województwo mazowieckie)">
Żelazów (województwo mazowieckie)

Żelazów – wieś w Polsce położona w województwie mazowieckim, w powiecie węgrowskim, w gminie Korytnica.
Wieś szlachecka Żelazowo położona była w drugiej połowie XVI wieku w powiecie liwskim ziemi liwskiej województwa mazowieckiego. Miejscowość była przejściowo siedzibą gminy Jaczew. W latach 1975–1998 miejscowość należała administracyjnie do województwa siedleckiego.
Wierni kościoła rzymskokatolickiego należą do parafii św. Wawrzyńca w Korytnicy.

</doc>
<doc id="407038" url="https://pl.wikipedia.org/wiki?curid=407038" title="Żelechlin (województwo kujawsko-pomorskie)">
Żelechlin (województwo kujawsko-pomorskie)

Żelechlin – wieś w Polsce położona w województwie kujawsko-pomorskim, w powiecie inowrocławskim, w gminie Rojewo.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 95 mieszkańców. Jest dziewiętnastą co do wielkości miejscowością gminy Rojewo.

</doc>
<doc id="407039" url="https://pl.wikipedia.org/wiki?curid=407039" title="Żelechlin (województwo łódzkie)">
Żelechlin (województwo łódzkie)

Żelechlin – wieś w Polsce położona w województwie łódzkim, w powiecie tomaszowskim, w gminie Żelechlinek.
Do 1953 roku istniała gmina Żelechlin. W latach 1975–1998 miejscowość należała administracyjnie do województwa piotrkowskiego.

</doc>
<doc id="407041" url="https://pl.wikipedia.org/wiki?curid=407041" title="Żelechów (województwo lubuskie)">
Żelechów (województwo lubuskie)

Żelechów (niem. "Selchow") – wieś w Polsce położona w województwie lubuskim, w powiecie świebodzińskim, w gminie Łagów.
W latach 1975–1998 miejscowość należała administracyjnie do województwa zielonogórskiego.
Historia.
Pierwsze wzmianki o wsi pochodzą z 1421, kiedy to przejęli ją łagowscy joannici od właścicieli Trzemeszna. Od 1466 właścicielami Żelechowa była rodzina Horn. W XVII w. osiedliła się tutaj grupa prześladowanych na terenie Rzeczypospolitej arian zwanych braćmi polskimi. Tutaj zmarł 1 listopada 1661 Jonasz Szlichtyng – przywódca braci polskich, świetny pisarz i teolog.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="407042" url="https://pl.wikipedia.org/wiki?curid=407042" title="Żelechy (województwo mazowieckie)">
Żelechy (województwo mazowieckie)

Żelechy – wieś w Polsce położona w województwie mazowieckim, w powiecie płońskim, w gminie Sochocin.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407043" url="https://pl.wikipedia.org/wiki?curid=407043" title="Żelechy (województwo podlaskie)">
Żelechy (województwo podlaskie)

Żelechy – wieś w Polsce położona w województwie podlaskim, w powiecie łomżyńskim, w gminie Piątnica.
Wierni kościoła rzymskokatolickiego należą do parafii św. Jakuba Apostoła w Drozdowie.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Drozdowo.
Według Powszechnego Spisu Ludności z 1921 roku wieś zamieszkiwało 191 osób w 29 budynkach mieszkalnych. Miejscowość należała do parafii rzymskokatolickiej w Drozdowie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Lomscha, Bezirk Bialystok III Rzeszy.
Do 1954 roku miejscowość należała do gminy Drozdowo. Z dniem 18 sierpnia 1945 roku została wyłączona z woj. warszawskiego i przyłączona z powrotem do woj. białostockiego. W latach 1975–1998 miejscowość administracyjnie należała do województwa łomżyńskiego.

</doc>
<doc id="407044" url="https://pl.wikipedia.org/wiki?curid=407044" title="Żeleźnica (województwo łódzkie)">
Żeleźnica (województwo łódzkie)

Żeleźnica – wieś w Polsce położona w województwie łódzkim, w powiecie radomszczańskim, w gminie Przedbórz, w Paśmie Przedborsko-Małogoskim, na terenie Przedborskiego Parku Krajobrazowego.
W latach 1975–1998 miejscowość należała administracyjnie do województwa piotrkowskiego.
Przez wieś przechodzą szlaki:
Historia.
Najstarsza wzmianka o wsi pochodzi z 10 marca 1359 roku. Kazimierz, król polski, wymienia wieś królewską Piekary w ziemi sieradzkiej na Żelazne Nogi w ziemi sandomierskiej należącą dotąd do klasztoru norbertanów w Witowie. Dokument wydany w Krakowie. Kolejna wzmianka mówi, że aktem z 1511 roku kopalnia żelaza we wsi Żelazne Nogi została oddana Andrzejowi z Chocimowa, cześnikowi sieradzkiemu wraz ze swobodnym wyrębem w lasach królewskich za opłatą 8 grzywien rocznie oraz dostawą dla dworu w Przedborzu ośmiu wozów rudy żelaznej. Parafia istniała tu już w XIII wieku. Łaski opisuje, że posiadała kościół parafialnym w lesie Żelazne Nogi, na brzegu rzeki Czarnej Włoszczowskiej, przy którym mieszkał pleban. Z czasem wokół plebanii utworzyła się osada, w której była karczma i mieszkało 5 kmieci. Pleban pobierał mostowe po dwa denary od wozu na rzece Czarnej, a pleban z Oleszna leżącego za brodem po trzy denary od wozu.
Początkowo we wsi znajdował się kościół z drewna, który był kilkakrotnie odbudowywany, ostatni raz w 1617 roku. Kościół ten spalił się w 1865 roku, a parafianie nie byli w stanie go odbudować. Wtedy ks. Kucharski z wdowiego grosza wystawił murowaną kaplicę, w której odprawiano nabożeństwa. W 1893 roku ks. Jan Służewski, nowy proboszcz, ex pijar wystawił nową budowlę z piaskowca i dwie szczytowe wieże.
Legenda związana z wypadkiem Kazimierza Wielkiego.
Tereny leżące nad rzeką Czarną należały do Puszczy Nadpilickiej. Była to kraina lesista, podmokła, oblana wodami rzeki i do dziś zachowane bory przypominają dawną puszczę.
Opowiadał przed laty Michał Rawita Witanowski, że w takie bory zapuszczał się król Kazimierz Wielki, a polując na dzikiego zwierza, spadł z konia i złamał sobie nogę. Nikogo nie było przy nim, bo strzelcy rozproszyli się po kniei i król leżał zemdlony, bez żadnej pomocy ludzkiej. Na ratunek przybył św. Mikołaj, patron stad pasących się w lasach. Święty ten opatrzył nogę dobrego króla, pomógł mu dosiąść konia i przeprowadził przez knieję do grona panów, który z nim polowali. Na tym miejscu postawiono drewniany modrzewiowy kościółek, a w ołtarzu postawiono obraz św. Mikołaja. Odtąd czczono świętego jako patrona okolicy, jak również w okolicznych parafiach.
Obok legendy istnieje dokument – „Kronika” Jana z Czarnkowa. Oto jej zapis:
"Roku Pańskiego 1370, miesiąca września, dnia ósmego, który był dniem Narodzenia Najświętszej Marii Panny, gdy tak często wzmiankowany najjaśniejszy król Kazimierz bawił na dworze Przedbórz, przezeń na nowo razem z miastem założonym, a przepięknie i zbytkownie urządzonym, chciał, jak to było w jego zwyczaju, iść na łowy jeleni. Gdy już jego wóz królewski był przygotowany i król chciał wsiadać do niego, niektórzy z wiernych radzili mu, aby ten dzień jechania na łowy zaniechał. Zgadzając się na to, król zamierzał już był pozostać, atoli któryś niecnota podszepnął mu parę słów o jakiejś – ja podobniej do prawdy sądzą – zabawie, wskutek czego król, nie zważając na rozsądną radę, wsiadał na wóz i pospieszył do lasu na łowy. Tam nazajutrz goniąc jelenia, gdy się koń pod nim przewrócił, spadł z niego i otrzymał niemałą ranę w lewą goleń..."
Kiedy po pięciu wiekach otworzono grobowiec królewski w katedrze Wawelskiej, stwierdzono prawdziwość zapisu kronikarza o złamaniu nogi.
Zabytki.
Zabytki te są prawnie chronione, ale nie posiadają numeru rejestru.
W Żeleźnicy znajduje się również cmentarz. najstarsze groby pochodzą z końca XIX wieku.
Dla upamiętnienia wypadku Kazimierza Wielkiego w pobliżu kościoła postawiono obelisk upamiętniający wypadek króla.
„Pejzaż Wszystkich Świętych”.
W latach 2006 i 2007 pracownik NPK Piotr Wypych wraz z Ośrodkiem Regionalnym Łódzkiego Domu Kultury pozyskali środki na odtworzenie obiektów z drewna w postaci słupowych kapliczek i krzyży. Program ten nazwano „Pejzaż Wszystkich Świętych”. Swoim działaniem program objął m.in. Żeleźnicę – zrealizowano tutaj dwa obiekty:

</doc>
<doc id="407045" url="https://pl.wikipedia.org/wiki?curid=407045" title="Żeleźnica (województwo wielkopolskie)">
Żeleźnica (województwo wielkopolskie)

Żeleźnica – wieś w Polsce położona w województwie wielkopolskim, w powiecie złotowskim, w gminie Krajenka, przy trasie drogi wojewódzkiej nr 188.
Według danych z 1 stycznia 2011 roku wieś liczyła 108 mieszkańców.
W latach 1975–1998 miejscowość należała administracyjnie do województwa pilskiego.

</doc>
<doc id="407046" url="https://pl.wikipedia.org/wiki?curid=407046" title="Żeleźniki (województwo dolnośląskie)">
Żeleźniki (województwo dolnośląskie)

Żeleźniki – wieś w Polsce położona w województwie dolnośląskim, w powiecie milickim, w gminie Krośnice.
W latach 1975–1998 miejscowość należała administracyjnie do województwa wrocławskiego.

</doc>
<doc id="407047" url="https://pl.wikipedia.org/wiki?curid=407047" title="Żeleźniki (województwo mazowieckie)">
Żeleźniki (województwo mazowieckie)

Żeleźniki – wieś w Polsce położona w województwie mazowieckim, w powiecie węgrowskim, w gminie Miedzna. Leży nad rzeką Miedzanką.
W latach 1975–1998 miejscowość należała administracyjnie do województwa siedleckiego.
Wierni kościoła rzymskokatolickiego należą do parafii Zwiastowania Najświętszej Maryi Panny w Miedznie.
Historia.
Miejscowość istnieje od XV wieku. Pierwsza wzmianka pochodzi z 1452 roku, kiedy Maciej Żeleźnicki wniósł skargę na Andrzeja Kosowskiego. Pierwsi znani Żeleźniccy nosili przydomek "Gomont". Później we wsi osiedlali się przedstawiciele innych rodów, też nazywani Żeleźnickimi. Wieś miała charakter mieszany - zarówno drobno-szlachecki, jak i chłopski. Do Żeleźnickich należała też wieś Poszewka 
Po rozbiorach Polski wieś znalazła się w zaborze rosyjskim. W XIX-wiecznym Słowniku geograficznym Królestwa Polskiego miejscowość wymieniona jest w powiecie węgrowskim parafia Miedzna. Według spisu powszechnego pod koniec XIX wieku we wsi było 19 domów, w których mieszkało 217 mieszkańców. Wieś liczyła w sumie 677 mórg powierzchni.
W 1802 roku w miejscowości urodził się Feliks Żochowski polski językoznawca, encyklopedysta oraz nauczyciel.

</doc>
<doc id="407048" url="https://pl.wikipedia.org/wiki?curid=407048" title="Żelice (województwo pomorskie)">
Żelice (województwo pomorskie)

Żelice (też: "Żelice Górne"; kaszb. "Żelëce") – wieś w Polsce położona w województwie pomorskim, w powiecie słupskim, w gminie Kępice.
W latach 1975–1998 miejscowość należała administracyjnie do województwa słupskiego.
W skład miejscowości wchodzi przysiółek o nieoficjalnej nazwie "Żelice Dolne".
W latach 1975–1998 miejscowość należała administracyjnie do województwa słupskiego.
Inne miejscowości o nazwie Żelice: Żelice

</doc>
<doc id="407049" url="https://pl.wikipedia.org/wiki?curid=407049" title="Żelice (województwo wielkopolskie)">
Żelice (województwo wielkopolskie)

Żelice – wieś w Polsce położona w województwie wielkopolskim, w powiecie wągrowieckim, w gminie Wągrowiec.
W pierwszej wzmiance z 1278 roku wymieniony jest Ottone de Zilicz. W 1282 roku wieś osadzono na niemieckim prawie wiejskim. Najstarsza część wsi to zabudowania zgrupowane wokół trójkątnego, wydłużonego placu. Na wschód od niego neobarokowy pałac Nieżychowskich z 1884 roku, otoczony zaniedbanym parkiem krajobrazowym (12,52 ha) z 2 połowy XIX wieku, ze stawem i pomnikowymi drzewami, m.in. jesionami o obwodach do 540 cm, lipami szerokolistnymi do 410 cm i lipą krymską 490 cm. Przez park przepływa rzeczka Rudka. Obok folwark ze spichrzem z 1884 roku i gorzelnią z 1906 roku. 
W latach 1975–1998 miejscowość należała administracyjnie do województwa pilskiego.
Znajduje się tu neobarokowy pałac Nieżychowskich z XIX wieku.

</doc>
<doc id="407050" url="https://pl.wikipedia.org/wiki?curid=407050" title="Żelichowo (województwo pomorskie)">
Żelichowo (województwo pomorskie)

Żelichowo (niem. "Petershagen") – wieś w Polsce położona w województwie pomorskim, w powiecie nowodworskim, w gminie Nowy Dwór Gdański przy drodze wojewódzkiej nr 502.
Wieś jest siedzibą sołectwa Żelichowo, w którego skład wchodzą również miejscowości Cyganka i Cyganek. Miejscowość leży na szlaku Żuławskiej Kolei Dojazdowej. We wsi znajduje się greckokatolicki kościół św. Mikołaja, a w Żelichowie-Cyganku znajduje się lapidarium (cmentarz mennonicki) – filia Muzeum Żuławskiego w Nowym Dworze Gdańskim.
W latach 1975–1998 miejscowość należała administracyjnie do województwa elbląskiego.

</doc>
<doc id="407051" url="https://pl.wikipedia.org/wiki?curid=407051" title="Żelichowo (województwo wielkopolskie)">
Żelichowo (województwo wielkopolskie)

Żelichowo (niem. "Selchow") – wieś w Polsce położona w województwie wielkopolskim, w powiecie czarnkowsko-trzcianeckim, w gminie Krzyż Wielkopolski.
W latach 1975–1998 miejscowość należała administracyjnie do województwa pilskiego.
Przez miejscowość przepływa Człopica, rzeka dorzecza Warty.

</doc>
<doc id="407053" url="https://pl.wikipedia.org/wiki?curid=407053" title="Żelichów (województwo łódzkie)">
Żelichów (województwo łódzkie)

Żelichów – wieś w Polsce położona w województwie łódzkim, w powiecie bełchatowskim, w gminie Kluki.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407054" url="https://pl.wikipedia.org/wiki?curid=407054" title="Żelichów (województwo małopolskie)">
Żelichów (województwo małopolskie)

Żelichów – wieś w Polsce położona w województwie małopolskim, w powiecie dąbrowskim, w gminie Gręboszów.
W latach 1975–1998 miejscowość należała administracyjnie do województwa tarnowskiego.
Zabytki.
Obiekt wpisany do rejestru zabytków nieruchomych województwa małopolskiego:

</doc>
<doc id="407055" url="https://pl.wikipedia.org/wiki?curid=407055" title="Żelichów (województwo zachodniopomorskie)">
Żelichów (województwo zachodniopomorskie)

Żelichów – wieś w Polsce położona w województwie zachodniopomorskim, w powiecie gryfińskim, w gminie Cedynia.
W latach 1975–1998 miejscowość należała administracyjnie do województwa szczecińskiego.

</doc>
<doc id="407057" url="https://pl.wikipedia.org/wiki?curid=407057" title="Żelisławice (województwo świętokrzyskie)">
Żelisławice (województwo świętokrzyskie)

Żelisławice – wieś w Polsce położona w województwie świętokrzyskim, w powiecie włoszczowskim, w gminie Secemin. 
W latach 1975–1998 miejscowość należała administracyjnie do województwa częstochowskiego.
Znajduje się tutaj Zespół Szkolno-Przedszkolny, remiza OSP (od 1938) oraz stacja kolejowa.
Historia.
Nazwa "Żelisławice" pochodzi od imienia "Żelisław". W średniowieczu tereny wsi były rozparcelowane między kilku właścicieli. W latach 1376-1382 Żelisławicami władali Pietrasz, jego bratanek Paszko oraz Tomasz i Piotr, wszyscy używający mało rozpowszechnionego herbu Tarczała. W połowie następnego stulecia wieś była w posiadaniu Jana i Tomasza herbu Prawdzic. Na początku XVI wieku rozdrobnienie własności było tutaj tak duże, iż spadający do szeregów zagrodowej szlachty współwłaściciele wsi zamieszkiwali aż w ośmiu dworach.

</doc>
<doc id="407059" url="https://pl.wikipedia.org/wiki?curid=407059" title="Żelisław (województwo lubuskie)">
Żelisław (województwo lubuskie)

Żelisław – wieś w Polsce położona w województwie lubuskim, w powiecie żagańskim, w gminie Małomice.
W latach 1975–1998 miejscowość należała administracyjnie do województwa zielonogórskiego. 

</doc>
<doc id="407060" url="https://pl.wikipedia.org/wiki?curid=407060" title="Żerdź (województwo lubelskie)">
Żerdź (województwo lubelskie)

Żerdź – wieś w Polsce położona w województwie lubelskim, w powiecie puławskim, w gminie Żyrzyn.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość należała administracyjnie do województwa lubelskiego. Liczy około 150 domów.
Wieś stanowi sołectwo gminy Żyrzyn.
Historia.
Miejscowość założona została w drugiej połowie XVI wieku około roku 1554 pochodzi od nazwy miary długości używanej w średniowieczu, czyli żerdzi. Pierwsza wzmianka w dokumentach pochodzi z 1603 r. stwierdzająca przynależność tej wsi do parafii w Baranowie, przez księdza. W 1810 r. wieś Żerdź weszła w skład Gminy Żyrzyn. W 1827 r. miejscowość liczyła 774 mórg ziemi. znajduje się w odległości około 16 km od Puław, ok. 120 km od Warszawy.
W dniu 9 sierpnia 1863 roku przez wieś przemaszerował oddział powstańczy pod dowództwem Jana Michała Heidenreicha ps. „Kruk” po zwycięskiej bitwie na szosie Warszawa-Lublin. Powstańcy szli ze zdobytą kasą i jeńcami, których w Żerdzi wypuścili na wolność. Po zakończeniu II wojny światowej wieś skomasowano i zelektryfikowano, wybudowano także budynek szkoły i drogę bitą. Obecnie wieś liczy 622 ha.
Warto wiedzieć.
W roku 1936, trzy lata po sensacyjnym odkryciu grodu kultury łużyckiej w Biskupinie, podczas poszerzania drogi wiodącej z Żyrzyna do Baranowa odkryto ślady przedhistorycznej osady zajmującej powierzchnię około 0,40 ha. Na podstawie przeprowadzonych badań archeologicznych ustalono, że osada ta należała do kultury łużyckiej i istniała ok. 1800–1200 lat przed naszą erą. Z tego czasu pochodzą nóż krzemienny, urny z prochami i różne kamienne narzędzia. W późniejszym czasie osada została spalona.

</doc>
<doc id="407063" url="https://pl.wikipedia.org/wiki?curid=407063" title="Żerdź (województwo mazowieckie)">
Żerdź (województwo mazowieckie)

Żerdź – wieś w Polsce położona w województwie mazowieckim, w powiecie radomskim, w gminie Przytyk.
W latach 1975–1998 miejscowość należała administracyjnie do województwa radomskiego.
Przez miejscowość przebiega droga wojewódzka nr 740.

</doc>
<doc id="407064" url="https://pl.wikipedia.org/wiki?curid=407064" title="Żerkowice (województwo małopolskie)">
Żerkowice (województwo małopolskie)

Żerkowice – wieś w Polsce położona w północnej części województwa małopolskiego, w powiecie krakowskim, w gminie Iwanowice niedaleko rzeki Dłubni. Leży na terenie otuliny Dłubniańskiego Parku Krajobrazowego. Jest to wieś ulicowa o charakterze rolniczym.
Podział administracyjny.
Wieś znajduje się w województwie małopolskim, w powiecie krakowskim, w gminie Iwanowice.
W latach 1975–1998 miejscowość należała administracyjnie do województwa krakowskiego.
Geografia.
Położenie.
Żerkowice leżą na wyżynie krakowsko-częstochowskiej pomiędzy rzeką Dłubnią a Lasem Naramskim. Jest to wieś ulicowa (ulicówka). Ciągnie się ok. 2 km luźno rozrzuconymi zabudowaniami, na wysokości około 322 m n.p.m. W stronę Krasieńca Starego dochodzi do skrzyżowania z ul. Graniczną, a od wschodu graniczy z wsią Maszków.
Budowa geologiczna.
Powierzchnia wsi jest pokryta głównie rędziną. Na terenie wsi występują zlepieńce wapniste z okresu cenomanu.
Środowisko naturalne.
Przyroda.
Okolice miejscowości są porośnięte głównie drzewami liściastymi. Na terenie lasów we wsi występują głównie brzozy i buki. Większe zróżnicowanie drzewostanu występuje w lasach, które porośnięte jest drzewostanem składającym się z takich gatunków drzew jak: brzoza brodawkowata, dąb, klon jawor, czereśnia pospolita, wierzba biała, topola biała, olsza czarna, topola osika, bez czarny i śliwa tarnina. Miejscowe lasy są okryte specjalną ochroną, gdyż znajdują się pod otuliną Dłubniańskiego Parku Krajobrazowego. Łączna powierzchnia obszarów leśnych wynosi ok. 4,66 ha.
Historia.
W 1595 roku wieś położona w powiecie proszowskim województwa krakowskiego była własnością wojewody kijowskiego Konstantego Wasyla Ostrogskiego.
Demografia.
Liczba ludności w Żerkowicach w 2011 r. wynosiła 294 os. z czego 51,7% ludności stanowią mężczyźni, a 48,3% to kobiety. Miejscowość tą zamieszkuje 3,4% mieszkańców całej gminy.
Religia.
Katolicy z Żerkowic należą do parafii Matki Bożej Szkaplerznej w Naramie, którą erygowano w 1918 r. przez biskupa kieleckiego Augustyna Łosińskiego.

</doc>
<doc id="407065" url="https://pl.wikipedia.org/wiki?curid=407065" title="Żerkowice (Opole)">
Żerkowice (Opole)

Żerkowice (dodatkowa nazwa w j. niem. Zirkowitz) – część miasta Opole w Polsce położonego w województwie opolskim.
Miejscowość wraz z całym obrębem ewidencyjnym wsi włączono do Opola 1 stycznia 2017. Przed włączeniem miejscowość była wsią położoną w województwie opolskim, w powiecie opolskim, w gminie Komprachcice.
Historia.
Żerkowice po raz pierwszy pojawiły się w dokumencie w 1274 - wystawił go książę Władysław Opolczyk. Nazwa pochodzi od imienia Żyrek - mógł to być zasadźca wsi. W przeszłości często nazwa brzmiała "Żyrkowice", natomiast "Żerkowice" to dopiero wersja obowiązująca po II wojnie światowej.
W 1295 roku biskup wrocławski Jan Romka wraz z księciem Bolkiem I wydają dokument wyznaczający nowe granice dóbr kościelnych. Wymienia się w nim wiele nazw miejscowości oraz „alodia i ogrody koło Opola”, które to określenie mogło dotyczyć tylko Żerkowic i Chmielowic. Następne kilkaset lat pozostaje nierozpoznane ze względu na niski poziom zjawiska, które dzisiaj nazywamy biurokracją. Dopiero w 1667 pojawiło się pismo, stwierdzające, że właścicielem wsi jest hrabia Joachim Tschetsau- Mettich jednocześnie pan na Dąbrowie. W roku 1724 w księdze parafialnej parafii św. Krzyża w Opolu znajdujemy wpis o narodzinach dwóch mieszkańców Żerkowic: Macieja Pasuschka i Sebastiana Dyki. W późniejszych dokumentach wśród mieszkańców miejscowości wymienia się rodziny Herman, Hoffmann, Czaja i Pach. W drugiej połowie XVIII wieku w Żerkowicach było 6 kmieci, jeden młynarz dziedzicznie wolny i trzech komorników. Znamy nawet ich nazwiska: Hoffmann, Qual i Christoph. Natomiast sołtysem był Hermann (Szymon ur. 1725 lub Andrzej Jakub ur. 1726 ). W tym czasie miejscowości funkcjonował młyn posiadający jeden kamień obsługiwany przez kmiecia dziedzicznie wolnego obciążonego podatkiem 2 wiadrunków zboża. Natomiast nowym właścicielem wsi wymienianym w 1740 jest baron Larisch, który kupił Żerkowice oraz Chmielowice od hrabiego Mettich. Pod koniec XVII wieku sołtysem był niejaki Böhm, karczmarzem Gambisz, a młynarzem Tiloka. Wiadomo także, że gospodarze we wsi łącznie posiadali 37 krów. W 1783 Żerkowice liczyły 38 mieszkańców, a ich właścicielem miał być hrabia Prittwitz.
Na początku XX wieku liczba mieszkańców wzrosła do 231 osób, a dziesięć lat później 360. Na tym poziomie utrzymywała się przez cały okres międzywojenny. Pod względem religijnym pod koniec lat 20. na 352 katolików (wieś należała do parafii Podwyższenia św. Krzyża w Opolu) było tylko 3 ewangelików. W roku 1819 jako właściciel wsi wymieniany jest baron von Ziegler - Kipphausen.
W połowie XIX wieku młynarzem w Żerkowicach był Franz Widera. Wiadomo, że w 1830 roku mieszkało tu 6 kmieci, 6 zagrodników, 10 chałupników i 13 komorników czyli razem z rodzinami 205 osób. Pod względem religijnym było 204 katolików i jeden ewangelik. Od 1861 roku właścicielem Żerkowic był prawdopodobnie Richard von Donat.
Dalsze wzmianki o miejscowości występują w sporządzonym w 1887 roku urzędowym spisie według którego Żerkowice obejmowały swym zasięgiem 147 hektarów z czego 102 przeznaczonych było pod uprawę (podatek 8,62 marek/ha) oraz 22 hektary zajmowały łąki (16,84 marek/ha).
Liczba domów wynosiła 31, a budynków gospodarczych 39. Według spisu z 1890 roku w Żerkowicach na 206 mieszkańców mówiły po polsku 203 osoby. W roku 1900 na 231 mieszkańców język polski deklarowało 225 osób. W roku 1910 liczba mieszkańców wzrasta do 360 osób. Na tym poziomie utrzymuje się przez cały okres międzywojenny.
Podczas plebiscytu w marcu 1921 roku na 191 uprawnionych do głosowania 123 było za Niemcami a 65 za Polską. Pod koniec lat dwudziestych w Żerkowicach było 352 katolików, należących do parafii św. Krzyża w Opolu i tylko 3 ewangelików. Sołtysem we wsi był wówczas gospodarz Josef Widera.
W roku 1928 w Chmielowcach powstaje Ochotnicza Straż Pożarna, a pierwszym ogniomistrzem został Lorenc Kochanek z Żerkowic. Niebawem powstała także jednostka OSP Żerkowice. W roku 1934 jednostka liczyła 20 członków. W sierpniu 1936 roku używaną dotąd nazwę „Zirkowitz” zastąpiono nową „Erlental”.
Po II wojnie światowej Żerkowice weszły w struktury administracyjne Polski. W 1960 mieszkały w nich 324 osoby. Obecnie żyje tutaj nieco ponad 300 osób. 1 stycznia 2017 zostały przyłączone do Opola.
Herb Żerkowic.
Żerkowice posiadały w przeszłości własny herb, który znajdował się na pieczęciach gminnych i przedstawiał sylwetkę mężczyzny z bliżej nieokreślonym przedmiotem w rękach.

</doc>
<doc id="407066" url="https://pl.wikipedia.org/wiki?curid=407066" title="Żerków (województwo dolnośląskie)">
Żerków (województwo dolnośląskie)

Żerków (niem. "Gross Sürchen") – wieś w Polsce położona w województwie dolnośląskim, w powiecie wołowskim, w gminie Brzeg Dolny.
Podział administracyjny.
W latach 1975–1998 miejscowość należała administracyjnie do województwa wrocławskiego.
Historia.
Wieś, niegdyś rzędówka, dziś wielodrożnica z zespołem dworskim. Najstarsza wzmianka historyczna pochodzi z dokumentu z 1304 r., pod nazwą Gross Sirchaw, gdzie wymieniono ją jako własność Cystersów z Lubiąża. W 1568 r. klasztor wydzierżawił ją, a w 1593 r. sprzedał von Kanitzom.
Zespół pałacowo-dworski powstał w wyniku rozbudowy dawnego folwarku przez Kockritzów na siedzibę rycerską w XVII w., kolejno przez Haugwitzów w XVIII w. i znów przez Kockritzów w XIX w. 
Na północ od wsi znajdują się pozostałości cmentarza ewangelickiego, założonego w drugiej połowie XIX w. Po 1945 r. zamknięty i częściowo zlikwidowany. Najstarszy zachowany nagrobek pochodzi z 1854 r.
Zabytki.
Do wojewódzkiego rejestru zabytków wpisany jest:

</doc>
<doc id="407067" url="https://pl.wikipedia.org/wiki?curid=407067" title="Żerków (województwo małopolskie)">
Żerków (województwo małopolskie)

Żerków – wieś w Polsce położona w województwie małopolskim, w powiecie brzeskim, w gminie Gnojnik.
W latach 1975–1998 miejscowość należała administracyjnie do województwa tarnowskiego. Integralne części miejscowości: Granice, Rędzina, Zadziale, Za Wsią.

</doc>
<doc id="407068" url="https://pl.wikipedia.org/wiki?curid=407068" title="Żerniki (województwo lubelskie)">
Żerniki (województwo lubelskie)

Żerniki (ukr. "Жерники – Żérnyky") – wieś w Polsce położona w województwie lubelskim, w powiecie tomaszowskim, w gminie Ulhówek.
W latach 1975–1998 miejscowość należała administracyjnie do województwa zamojskiego.
Historia.
W 1827 we wsi były 73 gospodarstwa, a miejscowość liczyła 394 mieszkańców. ówczesną cerkiew parafialną erygował w 1694 dziedzic wsi Paweł Zbychalski.
Według spisu z 1921 we wsi było 66 gospodarstw, a wieś liczyła 467 mieszkańców. Spośród nich 61 zapisano jako Polaków, a 406 jako Ukraińców. Wśród nich było 61 rzymskich katolików, 405 prawosławnych i 1 grekokatolik.
1 czerwca 1944 r. oddział polskiego podziemia (AK?) spalił znaczną część wsi i zamordował 33 osoby narodowości ukraińskiej (w tym 16 kobiet i 2 dzieci).
W Żernikach znajduje się zabytkowa cerkiew greckokatolicka Opieki NMP z XIX w., przeniesiona z Turkowic. Obecnie pełni funkcję filialnego kościoła rzymskokatolickiego Nawiedzenia NMP parafii w Łaszczowie.

</doc>
<doc id="407070" url="https://pl.wikipedia.org/wiki?curid=407070" title="Żerniki (województwo łódzkie)">
Żerniki (województwo łódzkie)

Żerniki – wieś w Polsce położona w województwie łódzkim, w powiecie poddębickim, w gminie Zadzim.
W skład sołectwa Żerniki wchodzą także Anusin i Wiorzyska. 
W latach 1975–1998 miejscowość należała administracyjnie do województwa sieradzkiego.

</doc>
<doc id="407071" url="https://pl.wikipedia.org/wiki?curid=407071" title="Żerniki (województwo mazowieckie)">
Żerniki (województwo mazowieckie)

Żerniki – wieś w Polsce położona w województwie mazowieckim, w powiecie płockim, w gminie Brudzeń Duży.
W latach 1975–1998 miejscowość należała administracyjnie do województwa płockiego.

</doc>
<doc id="407072" url="https://pl.wikipedia.org/wiki?curid=407072" title="Żeronice (województwo łódzkie)">
Żeronice (województwo łódzkie)

Żeronice – wieś w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość należała administracyjnie do województwa płockiego.

</doc>
<doc id="407073" url="https://pl.wikipedia.org/wiki?curid=407073" title="Żeronice (wieś w województwie wielkopolskim)">
Żeronice (wieś w województwie wielkopolskim)

Żeronice – wieś w Polsce położona w województwie wielkopolskim, w powiecie tureckim, w gminie Dobra.
W latach 1975–1998 miejscowość należała administracyjnie do województwa konińskiego.

</doc>
<doc id="407074" url="https://pl.wikipedia.org/wiki?curid=407074" title="Żmijowiska (województwo lubelskie)">
Żmijowiska (województwo lubelskie)

Żmijowiska – wieś w Polsce położona w województwie lubelskim, w powiecie opolskim, w gminie Wilków.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Wilków.
Historia.
Wieś notowana w źródłach historycznych od roku 1460 jako „Smiowyska”, 1465 „Smyowyska”, „Szmyowyska”, następnie 1501 „Zmyowiska”, na koniec w 1510 „Zmyyowyska”.
Wieś była własności królewską w latach 1460–1466 tenuta, znany był z tego okresu Grot z Ostrowa tenutariusz kazimierski.
W roku 1460 granica wsi z Wrzelowem biegnie polem nad Wisłą. Według zachowanego opisu w roku 1465 graniczy z Kłodnicą, rok później w 1466 znany był staw Grota.
W roku 1501 bracia Andrzej i Jan z Samborca (Samborzeccy) i Ostrowa oświadczają, że król zadośćuczynił im między innymi za wieś Żmijowiska należną im prawem bliższości po Mikołaju z Ostrowa staroście lubelskim. W roku 1509 pobór płaci starostwo kazimierskie od 5 kmieci, płacą łącznie 30 groszy, we wsi młyn dobry.
W r. 1676 płacono pogłówne w jednej części od 35 głów, w drugiej kasztelan połaniecki od 13 głów (Paw., Małop., 47, a i 48a).
W wieku XIX Żmijowiska opisano jako wieś nad rzeką Chodel w powiecie nowoałeksaodryjskim, gminie Szczekarków, parafii Wilków, Wieś posiadała 25 osad z gruntem 395 mórg i wchodziła w skład dóbr Dobre. W spisie z roku 1827 wykazano dwie części wsi pierwsza miała 2 domy i 58 mieszkańców, draga część 22 domy i 134 mieszkańców.

</doc>
<doc id="407075" url="https://pl.wikipedia.org/wiki?curid=407075" title="Żmijowiska (województwo podkarpackie)">
Żmijowiska (województwo podkarpackie)

Żmijowiska – wieś w Polsce położona w województwie podkarpackim, w powiecie lubaczowskim, w gminie Wielkie Oczy. W latach 1975–1998 miejscowość należała administracyjnie do województwa przemyskiego.
Zabytki.
We wsi znajduje się cerkiew pw. Zaśnięcia N.M.P.
Zabudowania miejscowości leżą około 1 km od granicy z Ukrainą.

</doc>
<doc id="407076" url="https://pl.wikipedia.org/wiki?curid=407076" title="Żochowo (województwo pomorskie)">
Żochowo (województwo pomorskie)

Żochowo (kaszb. "Żochòwò", niem. "Sochow") – wieś w Polsce położona w województwie pomorskim, w powiecie słupskim, w gminie Potęgowo przy drodze krajowej nr .
W latach 1975–1998 miejscowość należała administracyjnie do województwa słupskiego.

</doc>
<doc id="407077" url="https://pl.wikipedia.org/wiki?curid=407077" title="Żołędowo (województwo mazowieckie)">
Żołędowo (województwo mazowieckie)

Żołędowo – wieś w Polsce położona w województwie mazowieckim, w powiecie płońskim, w gminie Nowe Miasto. Leży nad Wkrą dopływem Narwi.
Prywatna wieś szlachecka położona była w drugiej połowie XVI wieku w powiecie nowomiejskim ziemi zakroczymskiej województwa mazowieckiego. W latach 1975–1998 miejscowość należała administracyjnie do województwa ciechanowskiego.
Zobacz też.
Żołędowo, gniazdo rodowe Żołędowskich (Żołędkowskich) herbu Rawicz. Marianna Żołędowska herbu Rawicz z Żołędowa, w ziemi zakroczymskiej 1637 r. Owa Marianna Żołędowska była babka ojczystą Piotra Małoklęskiego herbu Jastrzębiec, kanonika łowickiego, później gnieźnieńskiego. (Korytkowski). W roku 1574, Andrzej Żołędowski herbu Rawicz, wydzierżawia od Małoklęskich h. Jastrzębiec część wsi Małoklęski za 5 grzywien na 6 lat. Salomea Żołędkowska (Żołędowska), córka Tomasza starosty (?) mielnickiego, zamężna za Pokrzywnickim herbu Grzymała, który w 1726 r. zapisywał jej dożywocie. Syn Karol, dziedzic Żołędkowa (Żołędowa)w zakroczymskiem. W roku 1773 Helena Żołądkowska z Żołędowa, wraz z Bonawenturą Ciołkowskim sprzedaje poddanych. (Boniecki, oraz akta ziemskie wyszgrodzkie). Paweł Zolendowski na 1/2 dd wsi Zolendowo p. zakroczymski i na 1/2 domu w mieście Gnieźnie koło domu hrabiów z Górki, zapisuje 500 złp. posagu it. wż. Annie Sapieńskiej z Sernik (f.377).

</doc>
<doc id="407078" url="https://pl.wikipedia.org/wiki?curid=407078" title="Żółków (województwo podkarpackie)">
Żółków (województwo podkarpackie)

Żółków – wieś w Polsce położona w województwie podkarpackim, w powiecie jasielskim, w gminie Jasło. Leży nad rzeką Wisłoką.
Nad Wisłoką znajduje się stacja pomiarów stanu wody.
Żółków graniczy od południa z Majscową i Dębowcem, od wschodu z Łaskami i Sobniowem, od zachodu z Niegłowicami, a od północy bezpośrednio z Jasłem.
W latach 1975–1998 miejscowość należała administracyjnie do województwa krośnieńskiego.
Przez Żółków przebiega Droga Wojewódzka nr 992.
Historia.
Historia Żółkowa sięga XV wieku. W owych czasach stanowiła własność rodziny Żółkowskich, a później Ocieskich, m.in. starosty olsztyńskiego Joachima Ocieskiego. W wieku XIX należała najpierw do Teofila Wojciecha Załuskiego a następnie była w rękach jego syna Jana Konrada Załuskiego. Na początku XX wieku była w rękach Jana Rybaka. We wsi stał dwór, który posiadał 296 ha ziemi.
W czasie I wojny światowej wieś w części została zniszczona. Odbudowano ją w okresie międzywojennym. Podczas II wojny światowej działała w Żółkowie drużyna placówki ZWZ/AK. Po rozbiciu jasielskiego więzienia, z 5 na 6 sierpnia 1943 roku, grupa prowadząca uwolnionych więźniów tu zatrzymała się na pierwszy odpoczynek. Tu również nastąpił podział więźniów na dwie grupy, z których jedna udała się w stronę Bóbrki i Iwonicza Zdroju a druga przez Dębowiec do Gorlic. W okresie działań wojennych jesienią 1944 roku wieś ewakuowano.
Dzisiejsze oblicze wsi to nowe domy i piękne, zadbane ogrody. W Żółkowie reaktywowano działalność Koła Gospodyń Wiejskich.
1 stycznia 1970 część terenów wsi Żółków o powierzchni 37,1727 ha włączono do Jasła. Kolejne tereny wsi Żółków dołączono do Jasła 1 stycznia 1973.
W Żółkowie działa cegielnia, która po roku 1989 została sprywatyzowana.

</doc>
<doc id="407079" url="https://pl.wikipedia.org/wiki?curid=407079" title="Żółków (województwo wielkopolskie)">
Żółków (województwo wielkopolskie)

Żółków – wieś w Polsce położona w województwie wielkopolskim, w powiecie jarocińskim, w gminie Żerków.
W latach 1975–1998 miejscowość należała administracyjnie do województwa kaliskiego.
Przez Żółków przebiega czarny szlak rowerowy, łączący Żerków przez Raszewy, Śmiełów, Nową Wieś Podgórną, Czeszewo i Winną Górę z Miłosławiem.
Wieś położona jest na terenie Żerkowsko-Czeszewskiego Parku Krajobrazowego. Znajdują się w niej trzy żwirownie.

</doc>
<doc id="407080" url="https://pl.wikipedia.org/wiki?curid=407080" title="Żółwiniec (województwo warmińsko-mazurskie)">
Żółwiniec (województwo warmińsko-mazurskie)

Żółwiniec – wieś w Polsce położona w województwie warmińsko-mazurskim, w powiecie elbląskim, w gminie Markusy, na obszarze Żuław Elbląskich.
Według danych Instytutu Geodezji i Kartografii – Żółwiniec jest najniżej położoną miejscowością w Polsce tj. 1,3 m p.p.m.
Ok. 1,5 km na wschód od wsi do jeziora Druzno uchodzi rzeka Dzierzgoń.
W latach 1975–1998 miejscowość należała administracyjnie do województwa elbląskiego.

</doc>
<doc id="407081" url="https://pl.wikipedia.org/wiki?curid=407081" title="Żółwieniec (wieś)">
Żółwieniec (wieś)

Żółwieniec (do 2012 "Żółwiniec") – wieś w Polsce położona w województwie wielkopolskim, w powiecie konińskim, w gminie Ślesin.
W latach 1975–1998 miejscowość należała administracyjnie do województwa konińskiego.
Na terenie miejscowości znajduje się jeden z największych nadajników naziemnych w Polsce o wysokości 320 m - RTCN Żółwieniec.
W 2012 r. zmieniono urzędowo nazwę miejscowości ze "Żółwiniec" na "Żółwieniec".

</doc>
<doc id="407082" url="https://pl.wikipedia.org/wiki?curid=407082" title="Żółwin (województwo mazowieckie)">
Żółwin (województwo mazowieckie)

Żółwin – wieś w Polsce, położona w województwie mazowieckim, w powiecie pruszkowskim, w gminie Brwinów.
W latach 1975–1998 wieś należała administracyjnie do województwa warszawskiego.
Wieś szlachecka Żółwinie położona była w drugiej połowie XVI wieku w powiecie błońskim ziemi warszawskiej województwa mazowieckiego.
Wieś Żółwin położona jest na skraju Lasów Młochowskich od strony wschodniej. Sąsiaduje z miejscowościami takimi jak: Owczarnia od zachodu, Podkowa Leśna od północy, od południa zaś z terenami gmin Nadarzyn i Grodzisk Mazowiecki. Jest jednym z trzech sołectw (wraz z Owczarnią i Terenią), które nie są terytorialnie powiązane z pozostałą częścią gminy Brwinów. Oddziela je miasto Podkowa Leśna, należące do powiatu grodziskiego.
Historia.
Wieś i folwark Żółwin były częścią powiatu błońskiego, w gminie Młochów w parafii Brwinów już w 1580 roku, wzmiankowane jako dobra jedno łanowe Józefa Parzniewskiego oraz Katarzyny Rogowskiej.
W 1852 r. 35-letnia wówczas hrabina Michalina Rzyszczewska z rodu Radziwiłłów, żona Leona Rzyszczewskiego herbu Pobóg, kupiła Żółwin, Kopaną i Grudów. W czerwcu 1853 roku rozpoczęto budowę słynnego pałacu w Żółwinie, według projektu Józefa Bobińskiego, gdy Michalina Rzyszczewska wróciła z podróży do Wenecji. Bardzo często zmieniał on właścicieli. Należał do Eustachego Marylskiego, następnie do rodziny Zielińskich, a później do Szellerów. Od 1930 roku właścicielem majątku był Michał Natanson. W 1940 roku odkupił go Henryk Witaczek, związany z Centralną Doświadczalną Stacją Jedwabniczą w Milanówku. W majątku zaczęto uprawiać morwę, a w końcu powstała duża plantacja, służąca przez wiele lat celom badawczym i doświadczalnym. Pałac w Żółwinie zaś stał się schronieniem dla wielu wygnańców z Kresów Wschodnich, a po upadku powstania warszawskiego – dla warszawiaków. Wśród gości państwa Witaczków było wiele znanych osób, m.in. Maria Dąbrowska, Ewa Szelburg-Zarembina, Ferdynand Ossendowski.
Po wojnie dwór należał do Instytutu Włókien Naturalnych w Poznaniu – Zakładu Badawczego Jedwabiu Naturalnego w Żółwinie. Z biegiem lat jednakże otoczenie i sam dwór stawały się coraz bardziej zaniedbane. Współcześnie dwór należy do rodziny Prokopowicz i jest odrestaurowany.
Stan obecny.
W 2011 Żółwin liczył 1363 mieszkańców i był jednym z 15 sołectw wchodzących w skład gminy Brwinów.
Wieś zatraca charakter rolniczy, znaczna część mieszkańców znajduje zatrudnienie w zakładach i firmach na terenie Warszawy i województwa mazowieckiego. Na terenie wsi funkcjonuje 177 podmiotów gospodarczych (w tym 146 osób prowadzących działalność gospodarczą), głównie zajmujących się usługami.
Na terenie wsi znajdują się atrakcyjne tereny budowlane i rekreacyjne – działki pod zabudowę jednorodzinną, domki letniskowe oraz działalność gospodarczą. Stopniowo rozbudowywana jest infrastruktura – sieć kanalizacyjna, wodociągowa, gazociąg, telefony, a także sieć dróg gminnych.
Znajduje się tu nowoczesna szkoła podstawowa wraz z oddziałami dawnego gimnazjum. Nowe przedszkole dla 150 dzieci otworzy swoje drzwi w 2020 roku.
Działa Ludowy Klub Sportowy „Wolta”, oferujący jazdy konne dla początkujących oraz zaawansowanych. Ponadto na terenie wsi działa Ochotnicza Straż Pożarna.
W Żółwinie działa stowarzyszenie mieszkańców pod nazwą Stowarzyszenie Przyjaciół Żółwina i Tereni „Nasz Żółwin” działające na rzecz lokalnej społeczności, jej integracji, bezpieczeństwa na drogach, jak również rozwoju wspólnych zainteresowań i pasji.

</doc>
<doc id="407083" url="https://pl.wikipedia.org/wiki?curid=407083" title="Żuki (województwo mazowieckie)">
Żuki (województwo mazowieckie)

Żuki – wieś w Polsce położona w województwie mazowieckim, w powiecie sierpeckim, w gminie Mochowo.
Prywatna wieś szlachecka położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość należała administracyjnie do województwa płockiego.

</doc>
<doc id="407084" url="https://pl.wikipedia.org/wiki?curid=407084" title="Żuki (województwo wielkopolskie)">
Żuki (województwo wielkopolskie)

Żuki – wieś w Polsce położona w województwie wielkopolskim, w powiecie tureckim, w gminie Turek.
Do 1937 roku siedziba gminy Pęcherzew. W latach 1975–1998 miejscowość należała administracyjnie do województwa konińskiego.
W latach 1999-2008 w miejscowości funkcjonowało gimnazjum, do którego uczęszczali uczniowie z okolicznych wiosek, która została przeniesiona do Słodkowa

</doc>
<doc id="407085" url="https://pl.wikipedia.org/wiki?curid=407085" title="Żukowice (województwo dolnośląskie)">
Żukowice (województwo dolnośląskie)

Żukowice (niem. "Herrndorf") – wieś w Polsce położona w województwie dolnośląskim, w powiecie głogowskim, w gminie Żukowice.
Podział administracyjny.
W latach 1954-1972 wieś należała i była siedzibą gromady Żukowice. W latach 1975–1998 miejscowość należała administracyjnie do województwa legnickiego. Miejscowość jest siedzibą gminy Żukowice.
Demografia.
Wg GUS w Żukowicach, mimo że są one siedzibą gminy mieszka tylko 96 osób. W roku 1998 wieś zamieszkiwało ponad 700 osób a w latach 1998–2011 liczba mieszkańców zmalała o 86,8% co związane jest z wysiedleniem ludności miejscowości ze względu na zanieczyszczenia z pobliskiej Huty Miedzi Głogów. Żukowice mają jeden z najmniejszych współczynników feminizacji w Polsce. 22,9% populacji miejscowości stanowią kobiety, a 77,1% mężczyźni.
Zabytki.
Do wojewódzkiego rejestru zabytków wpisane są obiekty:
inne zabytki:

</doc>
<doc id="407086" url="https://pl.wikipedia.org/wiki?curid=407086" title="Żukowice (województwo świętokrzyskie)">
Żukowice (województwo świętokrzyskie)

Żukowice – wieś w Polsce położona w województwie świętokrzyskim, w powiecie buskim, w gminie Nowy Korczyn.
W latach 1975–1998 miejscowość należała administracyjnie do województwa kieleckiego.
Przez wieś przechodzi zielony szlak turystyczny z Grochowisk do Wiślicy.

</doc>
<doc id="407087" url="https://pl.wikipedia.org/wiki?curid=407087" title="Żukowo (województwo wielkopolskie)">
Żukowo (województwo wielkopolskie)

Żukowo – wieś sołecka w Polsce położona w województwie wielkopolskim, w powiecie obornickim, w gminie Oborniki.
Wieś duchowna, własność komandorii joannitów w Poznaniu pod koniec XVI wieku leżała w powiecie poznańskim województwa poznańskiego. W latach 1975–1998 miejscowość należała administracyjnie do województwa poznańskiego.
Do rejestru zabytków wpisano:

</doc>
<doc id="407088" url="https://pl.wikipedia.org/wiki?curid=407088" title="Żuków (wieś w województwie dolnośląskim)">
Żuków (wieś w województwie dolnośląskim)

Żuków – wieś w Polsce położona w województwie dolnośląskim, w powiecie polkowickim, w gminie Polkowice.
Podział administracyjny.
W latach 1975–1998 miejscowość należała administracyjnie do województwa legnickiego.
Nazwa.
Nazwa pochodzi od polskiego określenia oznaczającego brak wody - "suchości". Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia najstarszą nazwę miejscowości w polskiej formie "Suchów. Zucków" tłumacząc jej znaczenie "Trockenfeld" czyli po polsku "suche pole". Nazwa została później fonetycznie zgermanizowana przez Niemców na "Suckau" w wyniku czego utraciła swoje pierwotne znaczenie. Polska administracja spolonizowała tą zgermanizowaną nazwę na obecną "Żuków" w wyniku czego nie wiąże się już ona z pierwszym znaczeniem.
Zabytki.
Do wojewódzkiego rejestru zabytków wpisany jest:

</doc>
<doc id="407089" url="https://pl.wikipedia.org/wiki?curid=407089" title="Żuków (województwo lubuskie)">
Żuków (województwo lubuskie)

Żuków – wieś w Polsce położona w województwie lubuskim, w powiecie nowosolskim, w gminie Nowe Miasteczko.
W latach 1975–1998 miejscowość należała administracyjnie do województwa zielonogórskiego.
Nazwa.
Nazwa pochodzi od polskiego określenia oznaczającego brak wody - "suchości". Niemiecki językoznawca Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia najstarszą nazwę miejscowości w polskiej formie "Suchów. Zucków" tłumacząc jej znaczenie "Trockenfeld" czyli po polsku "suche pole". Nazwa została później fonetycznie zgermanizowana przez Niemców na "Suckau" w wyniku czego utraciła swoje pierwotne znaczenie. Polska administracja spolonizowała tą zgermanizowaną nazwę na obecną "Żuków" w wyniku czego nie wiąże się już ona z pierwszym znaczeniem.
W 1295 w kronice łacińskiej "Liber fundationis episcopatus Vratislaviensis" (pol. "Księdze uposażeń biskupstwa wrocławskiego") miejscowość wymieniona jest w zlatynizowanej formie "Zuchowo".

</doc>
<doc id="407090" url="https://pl.wikipedia.org/wiki?curid=407090" title="Żuków (województwo podkarpackie)">
Żuków (województwo podkarpackie)

Żuków – wieś w Polsce, położona w województwie podkarpackim, w powiecie lubaczowskim, w gminie Cieszanów, nad potokami Buszcza i Łówczanka.
W latach 1975–1998 wieś należała administracyjnie do województwa przemyskiego.
Wieś starostwa niegrodowego lubaczowskiego na początku XVIII wieku.
Historia.
Żuków to piętnastowieczna wieś ulokowana na prawie wołoskim. Jej pierwotna nazwa to Orissa. Osadnicy zajmowali się tutaj hodowlą owiec i bydła, a także smolarstwem. Miejscowość doznawała strat podczas najazdów tatarskich w XVI wieku i podczas przemarszu wojsk szwedzkich w 1656 roku. We wsi ok. 1565 r. znajdowały się dwa młyny. W czasie najazdu tatarskiego (tzw. Turecczyzny) w 1672 roku zaginęły dokumenty erekcyjne parafii w Żukowie. W cerkwi zachował się ikonostas namalowany w 1749 roku przez Michała Rudkiewicza. Jego elementem jest ikona Chrztu Chrystusa w Jordanie.
Do 1778 r. Żuków był wsią królewską w starostwie lubaczowskim. W 1783 r. na północ od wsi powstała niemiecka kolonia Freifeld. W miejscowości mieszkali Polacy, Ukraińcy i Żydzi.
W okresie dwudziestolecia Żuków był dużą wsią, istniały tu dwa młyny i szkoła.
Oświata.
Początki szkolnictwa w Żukowie, są datowane na początek XIX wieku, gdy na jakiś czas przed 1830 rokiem powstała szkoła parafialna przy cerkwi greckokatolickiej ("Schola Parochialis").
Przydatnym źródłem archiwalnym do poznawania historii szkolnictwa w Galicji są austriackie Szematyzmy Galicji i Lodomerii, które podają wykaz szkół ludowych, wraz z nazwiskami ich nauczycieli. W 1873 roku powstała szkoła parafialna, (od 1874 ludowa filialna - państwowa), która od 1879 roku była 1-klasowa, a od 1904 2-klasowa. Pierwszym nauczycielem w 1873 roku został Stefan Ochabski. Szkoły wiejskie początkowo były tylko męskie, a od 1890 roku były mieszane (koedukacyjne). Od 1902 roku szkoła posiadała nauczycieli pomocniczych. Pomocnicami były: Franciszka Ciećkiewiczówna (1902-1903), Helena Piątkowska (1903-1906), Helena Sobolska (1906-1908), Domicela Sobolska (1908-1914). 
W 1907 roku w przysiółku Kosobudy, powstała Szkoła Eksponowana "Kosobudy ad Żuków", której nauczycielami były: Sabina Frankiewiczówna (1907-1908), Karolina Kalwasowa (1908-1912), Wiktoria Procykówna (1912-1914).
Demografia.
W 2021 roku Żuków liczył 243 mieszkańców, w tym 124 kobiet i 119 mężczyzn. Ludność Żukowa stanowi 3,4% ludności gminy Cieszanów.
Turystyka.
Od 2015 roku przez wieś przebiega jedna z czterech tras rowerowych gminy Cieszanów.
Kultura.
We wsi znajduje się świetlica wiejska podlegająca pod Centrum Kultury i Sportu w Cieszanowie.
Transport i komunikacja.
 - relacji Nowy Lubliniec - Żuków
 - relacji Jarosław - Bełżec (stanowi wschodnią granicę wsi)
Ponadto droga powiatowa 1634R - relacji Żuków - Huta Różaniecka - Susiec (także stanowi wschodnią granicę wsi)
Ciekawostka.
8 sierpnia 2007 roku podczas budowy kanalizacji na głębokości ok. 3 metrów znaleziono kieł mamuta długości ok. 1 m. Znalezisko trafiło do Muzeum Kresów w Lubaczowie.

</doc>
<doc id="407091" url="https://pl.wikipedia.org/wiki?curid=407091" title="Żuków (województwo zachodniopomorskie)">
Żuków (województwo zachodniopomorskie)

Żuków (niem.: "Suckow a. d. Plöne") – wieś w Polsce położona w województwie zachodniopomorskim, w powiecie pyrzyckim, w gminie Przelewice.
W latach 1975–1998 miejscowość należała administracyjnie do województwa szczecińskiego.

</doc>
<doc id="407092" url="https://pl.wikipedia.org/wiki?curid=407092" title="Żulin (województwo lubelskie)">
Żulin (województwo lubelskie)

Żulin – wieś w Polsce położona w województwie lubelskim, w powiecie krasnostawskim, w gminie Łopiennik Górny.
W latach 1975–1998 miejscowość należała administracyjnie do województwa chełmskiego.
Wieś stanowi sołectwo gminy Łopiennik Górny. Według Narodowego Spisu Powszechnego (III 2011 r.) wieś liczyła 354 mieszkańców.
Geografia.
Żulin położony jest na południowo-zachodnim krańcu Polesia Wołyńskiego w Obniżeniu Dorohuckim. Od wschodu graniczy z Działami Grabowieckimi należącymi do Wyżyny Lubelskiej.
Przez południową część miejscowości przepływa niewielka rzeka Rejka – prawy dopływ Wieprza. Ze względu na przeprowadzone regulacje, niewielki przepływ oraz stosunkowo dużą odległość od gospodarstw, nie stanowi zagrożenia hydrologicznego. We wschodniej części, u podnóży wzniesień Działów Grabowieckich, znajdują się tereny podmokłe, które są źródłem niewielkiego cieku, lewego dopływu Rejki, o długości 3,6 km, powierzchni zlewni 10,78 km2 i średnim przepływie ok. 50l/s. Rzeka zasila w wodę kompleks kilku stawów rybnych leżących u jej ujścia.
Historia.
Pierwsza historyczna wzmianka o tej miejscowości pochodzi z 1409 r., kiedy właścicielem wsi był Pieczo. Za wierną służbę Władysław Warneńczyk nadał Żulin bojarowi litewskiemu Janowi Niemirowiczowi, jak wspominają dokumenty z 1443 roku. Następnie ziemia ta stanowiła majątek rodzinny rodu Żulińskich, a w późniejszych latach należały kolejno do Łubieńskich, Krasińskich, oraz Budnych. W styczniu 1913 Ludwika z Krasińskich Czartoryska sprzedała za milion rubli dobra Żulin Nikodemowi Budnemu z Jastkowa. Ostatni właściciel wsi, Jan Budny, utracił majątek w 1940 r.
Podczas II wojny światowej, w czerwcu 1944 r. odbyło się masowe aresztowanie mieszkańców wsi, stanowiące odwet za działalność partyzancką na tym terenie. Zginęło wtedy 156 mężczyzn, którzy zostali rozstrzelani w Kumowej Dolinie, niedaleko Chełma. Obok budynku Szkoły Podstawowej w Żulinie znajduje się pomnik, wystawiony przez okolicznych mieszkańców dla upamiętnienia ofiar.
Religia.
Miejscowość w przeszłości i obecnie jest siedzibą następujących parafii:
Transport.
Drogowy.
Żulin leży przy drodze powiatowej 3122L, na trasie Łopiennik Górny – Żulin – Rejowiec. W miejscowości znajduje się kilka przystanków autobusowych.
Kolejowy.
Linia kolejowa nr 69 (Rejowiec Fabryczny – Rawa Ruska – Lwów) jest linią jednotorową, niezelektryfikowaną, o maksymalnej prędkości 70–120 km/h. W Żulinie znajduje się stacja kolejowa, obecnie rzadko używana ze względów praktycznych. W 2012 r. uruchomiono nowy przystanek, Zagrody Kościół, znajdujący się bliżej centrum miejscowości. Linia jest obsługiwana przez autobusy szynowe należące do województwa lubelskiego, relacji Lublin – Zamość i Rejowiec – Zamość (oraz Lublin – Jarosław w okresie letnim), w liczbie sześciu dziennie w każdym kierunku.
Budynki.
W miejscowości znajduje się Niepubliczna Szkoła Podstawowa, utrzymywana przez Stowarzyszenie Rozwoju Wsi Wola Żulińska, Żulin, Zagrody i Czechów Kąt.
W miejscowości mieściły się:
Miejsca warte odwiedzenia.
W Żulinie znajduje się kilka ciekawych obiektów:

</doc>
<doc id="407093" url="https://pl.wikipedia.org/wiki?curid=407093" title="Żulin (województwo mazowieckie)">
Żulin (województwo mazowieckie)

Żulin – wieś w Polsce położona w województwie mazowieckim, w powiecie węgrowskim, w gminie Stoczek.
W latach 1975–1998 miejscowość należała administracyjnie do województwa siedleckiego.
Wieś powstała po 1840, wraz z budową Huty Golicynów, jako osada kolonistów, głównie niemieckich. Ich rolą było zaopatrywanie pracowników huty w żywność. Jej założycielem i pomysłodawcą nazwy był właściciel huty hrabia Siergiej Grigorjewicz Golicyn.
10 września 1939 żołnierze Wehrmachtu dokonali zbrodni na mieszkańcach wsi - zamordowali wtedy 3 osoby. 
Wierni kościoła rzymskokatolickiego należą do parafii św. Michała Archanioła w Starejwsi.

</doc>
<doc id="407094" url="https://pl.wikipedia.org/wiki?curid=407094" title="Żuławka (województwo pomorskie)">
Żuławka (województwo pomorskie)

Żuławka (niem. "Klein Saalau", kaszb. "Zëławkô") – wieś w Polsce położona w województwie pomorskim, w powiecie gdańskim, w gminie Pruszcz Gdański nad Kłodawą. Wieś jest siedzibą sołectwo "Żuławka" w którego skład wchodzi również wieś Malentyn.
Historia.
Prywatna wieś szlachecka położona była w drugiej połowie XVI wieku w powiecie gdańskim województwa pomorskiego. 
Wieś rycerska związana z Żuławą i rodem Trembeckich (1. połowa XVIII w – 1823). Inni znani właściciele wsi to: Jackowski (1570), Bąkowski (1648), Bergman (1682).
W 1454 roku na mocy przywileju króla Kazimierza Jagiellończyka osada została włączona do gdańskiego patrymonium wiejskiego i było wydzierżawiane. W 1583/84 została zanotowana jako "Klein Saalau" w protokole wizytacji biskupa Hieronima Rozdrażewskiego.
Po reformie administracyjnej z 1887 roku weszła w skład powiatu wiejskiego Gdańskie Wyżyny. Liczba mieszkańców wsi wynosiła: w 1905 roku – 133, w 1910 roku – 97.
W styczniu 1920 weszła w skład Wolnego Miasta Gdańska i podlegała obwodowi w Żuławie, a po wybuchu II wojny światowej wieś włączono do Rzeszy Niemieckiej.
W latach 1945-1998 miejscowość należała do województwa gdańskiego.
W 2013 we wsi powstała nowa świetlica wiejska.
Zabytki.
Znajdujący się na terenie wsi (przy drodze do Lisewca) opuszczony cmentarz ewangelicki został uporządkowany w l. 2010-11. Według danych Wojewódzkiego Urzędu Ochrony Zabytków najstarszy nagrobek tej nekropolii pochodzi z 1871, jednakże w czasie prac porządkowych jesienią 2011 odkryto tablicę, na której widnieje data 1863. 31 października 2011 r. w miejscu dawnej nekropolii odsłonięto kamień upamiętniający to miejsce oraz poświęcono krzyż.
W rejonie wsi znajduje się również stanowisko archeologiczne (kurhan).
Inne hasła o nazwie "Żuławka": Żuławka, Żuławy, Żuławy Wiślane, Żuławy Gdańskie, Wielka Żuława, Żuławki, Żuławka Sztumska, Żuława

</doc>
<doc id="407095" url="https://pl.wikipedia.org/wiki?curid=407095" title="Żuławka (województwo wielkopolskie)">
Żuławka (województwo wielkopolskie)

Żuławka – wieś w Polsce położona w województwie wielkopolskim, w powiecie pilskim, w gminie Wyrzysk. Osada pierwotnie holenderska z przełomu XVIII i XIX wieku.
W latach 1975–1998 miejscowość należała administracyjnie do województwa pilskiego.
W roku 1992 na terenie wsi dokonano odkrycia archeologicznego. Przeprowadzone badania pozwoliły m.in. odkryć pozostałości dobrze zachowanych konstrukcji drewnianych z ośmiu faz osadniczych od neolitu (ok. 5100–5000 lat p.n.e.) do czasów kultury łużyckiej (700–800 lat p.n.e.). 
Inne hasła o nazwie "Żuławka": Żuława, Żuławy, Żuławy Wiślane, Żuławy Gdańskie, Wielka Żuława, Żuławki, Żuławka Sztumska, Żuławka. 

</doc>
<doc id="407096" url="https://pl.wikipedia.org/wiki?curid=407096" title="Żurawia (województwo łódzkie)">
Żurawia (województwo łódzkie)

Żurawia – osada w Polsce położona w województwie łódzkim, w powiecie rawskim, w gminie Biała Rawska.
Wieś wymieniana w 1375 r. jako Zoraw.
W latach 1975–1998 miejscowość należała administracyjnie do województwa skierniewickiego.

</doc>
<doc id="407097" url="https://pl.wikipedia.org/wiki?curid=407097" title="Żurawica (województwo świętokrzyskie)">
Żurawica (województwo świętokrzyskie)

Żurawica – wieś w Polsce położona w województwie świętokrzyskim, w powiecie sandomierskim, w gminie Obrazów.
Prywatna wieś szlachecka "Żórawice" położona była w drugiej połowie XVI wieku w powiecie sandomierskim województwa sandomierskiego. W latach 1975–1998 miejscowość należała administracyjnie do województwa tarnobrzeskiego.
Przez miejscowość przebiega droga krajowa nr 77 z Lipnika do Przemyśla.
Miejsce urodzenia Jakuba Parkoszowica – autor pierwszego traktatu o ortografii polskiej z ok. 1440 r., profesor i rektor Akademii Krakowskiej. Dzięki niemu wieś Żurawica nosi miano kolebki ortografii polskiej.
Stara wieś położona w pobliżu Sandomierza w dolinie małej rzeczki Żurawki - dopływu Koprzywianki. Wieś położona w malowniczej dolinie.
Pierwsze źródła wymieniają Żurawicę w XIII w. W XV w. początkowo jako Zorawica, Żórawica, Żórawice. Żurawica była własnością Wilhelma Parkosza herbu Godziemba. Parkoszowie zamieszkiwali w XIV i XV w. Żurawicę. Z Żurawicy pochodził polski gramatyk Jakub Parkocz z Żurawicy- szlachcic herbu Godzięba, zmarły w 1455 r. Był on m.in. Proboszczem Kościoła na Skałce w Krakowie oraz rektorem Akademii Krakowskiej
Na początku XVIII w. wieś należała do rodu Sapiehów. W 1781 r. wieś, z rąk Elżbiety Branickiej, księżnej Sapieżyny, przechodzi do Jana Olechowskiego.
W XIX wieku dobra Żurawica należały do Ludwika Paszkiewicza (1837-1901), absolwenta Instytutu w Marymoncie (1858). Żona Ludwika Paszkiewicza, Emilia Maria z Kotkowskich (1847-1915), pochodziła ze znanego na Sandomierszczyźnie rodu Kotkowskich, właścicieli Bodzechowa. Emilia Paszkiewiczowa z Żurawicy była ciotką Antoniny z Kotkowskich Gombrowiczowej - matki pisarza Witolda Gombrowicza. Epitafium Ludwika i Emilii z Kotkowskich Paszkiewiczów znajduje się w kościele parafialnym w Obrazowie. W 1904 roku wdowa po Ludwiku Paszkiewiczu, Emilia z Kotkowskich Paszkiewiczowa, sprzedała majątek Żurawica inżynierowi Franciszkowi Świeżyńskiemu za 46 000 rubli.
Ostatnimi - przed reformą rolną - właścicielami Żurawicy byli Świeżyńscy.
Po drugiej wojnie światowej dobra Świeżyńskich zostały upaństwowione. Przez wiele lat (od 1956 r.) działała tu Stacja Nasienno - Szkółkarska. Gospodarstwo nazywane „majątkiem” funkcjonowało do 1989 r. Po 1989 roku zostało podzielone i wydzierżawione przez kilku prywatnych właścicieli. Ze starego majątku pozostały jedynie zabudowania gospodarcze, w miejscu dworku Świeżyńskich wybudowany został blok mieszkalny dla pracowników stacji nasienno-szkółkarskiej. Tereny sadów zostały wydzierżawione i wykupione przez kilku sadowników.
W Żurawicy funkcjonował w przeszłości klub sportowy LKS „Żurawica”. 

</doc>
<doc id="407098" url="https://pl.wikipedia.org/wiki?curid=407098" title="Żurawice (województwo dolnośląskie)">
Żurawice (województwo dolnośląskie)

Żurawice – wieś w Polsce położona w województwie dolnośląskim, w powiecie wrocławskim, w gminie Kobierzyce.
Podział administracyjny.
W latach 1975–1998 miejscowość należała administracyjnie do województwa wrocławskiego.

</doc>
<doc id="407099" url="https://pl.wikipedia.org/wiki?curid=407099" title="Żurawiec (województwo lubelskie)">
Żurawiec (województwo lubelskie)

Żurawiec – wieś w Polsce, położona w województwie lubelskim, w powiecie łukowskim, w gminie Adamów.
W latach 1975–1998 wieś należała administracyjnie do województwa siedleckiego.
Wierni Kościoła rzymskokatolickiego należą do parafii Nawiedzenia Najświętszej Maryi Panny w Woli Gułowskiej.

</doc>
<doc id="407100" url="https://pl.wikipedia.org/wiki?curid=407100" title="Żurawiec (województwo warmińsko-mazurskie)">
Żurawiec (województwo warmińsko-mazurskie)

Żurawiec – wieś w Polsce położona w województwie warmińsko-mazurskim, w powiecie elbląskim, w gminie Markusy, na obszarze Żuław Elbląskich.
W latach 1945–1954 miejscowość była siedzibą gminy Żurawiec. W latach 1975–1998 miejscowość należała administracyjnie do województwa elbląskiego.

</doc>
<doc id="407101" url="https://pl.wikipedia.org/wiki?curid=407101" title="Żurawieniec (powiat pabianicki)">
Żurawieniec (powiat pabianicki)

Żurawieniec – wieś w Polsce położona w województwie łódzkim, w powiecie pabianickim, w gminie Lutomiersk.
W latach 1975–1998 miejscowość należała administracyjnie do województwa sieradzkiego.

</doc>
<doc id="407102" url="https://pl.wikipedia.org/wiki?curid=407102" title="Żurawieniec (województwo wielkopolskie)">
Żurawieniec (województwo wielkopolskie)

Żurawieniec – wieś w Polsce położona w województwie wielkopolskim, w powiecie kolskim, w gminie Babiak.
W latach 1975–1998 miejscowość należała administracyjnie do województwa konińskiego.

</doc>
<doc id="407103" url="https://pl.wikipedia.org/wiki?curid=407103" title="Żurawiniec (województwo lubelskie)">
Żurawiniec (województwo lubelskie)

Żurawiniec – wieś w Polsce położona w województwie lubelskim, w powiecie lubartowskim, w gminie Ostrówek.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Ostrówek. Według Narodowego Spisu Powszechnego z roku 2011 wieś liczyła 109 mieszkańców.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Kocku.

</doc>
<doc id="407104" url="https://pl.wikipedia.org/wiki?curid=407104" title="Żurawieniec (powiat kutnowski)">
Żurawieniec (powiat kutnowski)

Żurawieniec – wieś w Polsce położona w województwie łódzkim, w powiecie kutnowskim, w gminie Kutno.
W latach 1975–1998 miejscowość należała administracyjnie do województwa płockiego.

</doc>
<doc id="407105" url="https://pl.wikipedia.org/wiki?curid=407105" title="Żurawiniec (województwo wielkopolskie)">
Żurawiniec (województwo wielkopolskie)

Żurawiniec – wieś w Polsce, położona w województwie wielkopolskim, w powiecie kępińskim, w gminie Baranów, ok. 5 km na południe od Kępna.
W latach 1975–1998 miejscowość należała administracyjnie do województwa kaliskiego.

</doc>
<doc id="407106" url="https://pl.wikipedia.org/wiki?curid=407106" title="Żurawniki (województwo lubelskie)">
Żurawniki (województwo lubelskie)

Żurawniki – wieś w Polsce położona w województwie lubelskim, w powiecie świdnickim, w gminie Mełgiew.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Mełgiew.

</doc>
<doc id="407107" url="https://pl.wikipedia.org/wiki?curid=407107" title="Żuraw (województwo łódzkie)">
Żuraw (województwo łódzkie)

Żuraw – wieś w Polsce położona w województwie łódzkim, w powiecie sieradzkim, w gminie Brąszewice.
W latach 1975–1998 miejscowość należała administracyjnie do województwa sieradzkiego.

</doc>
<doc id="407109" url="https://pl.wikipedia.org/wiki?curid=407109" title="Żychlin (województwo pomorskie)">
Żychlin (województwo pomorskie)

Żychlin () – wieś w Polsce położona w województwie pomorskim, w powiecie słupskim, w gminie Potęgowo.
W latach 1975–1998 miejscowość należała administracyjnie do województwa słupskiego.

</doc>
<doc id="407110" url="https://pl.wikipedia.org/wiki?curid=407110" title="Żydowo (województwo kujawsko-pomorskie)">
Żydowo (województwo kujawsko-pomorskie)

Żydowo – wieś w Polsce położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 242 mieszkańców. Jest szóstą co do wielkości miejscowością gminy Lubraniec.
Pierwsza wzmianka o wsi pochodzi z roku 1393. Znajduje się tu eklektyczny dwór z końca XIX w.

</doc>
<doc id="407111" url="https://pl.wikipedia.org/wiki?curid=407111" title="Żydowo (województwo lubuskie)">
Żydowo (województwo lubuskie)

Żydowo () – wieś w Polsce położona w województwie lubuskim, w powiecie międzyrzeckim, w gminie Trzciel.
W latach 1975–1998 miejscowość należała administracyjnie do województwa gorzowskiego.

</doc>
<doc id="407112" url="https://pl.wikipedia.org/wiki?curid=407112" title="Żydowo (województwo warmińsko-mazurskie)">
Żydowo (województwo warmińsko-mazurskie)

Żydowo (niem. "Siddau") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość należała administracyjnie do województwa olsztyńskiego.
Wieś wymieniana w dokumentach już w 1414 r., przy okazji spisywania strat wojennych (wojna polsko-krzyżacka). W tym czasie była to wieś pruska.
Szkoła powstała w XVIII w. W 1935 r. pracowało w niej dwóch nauczycieli i uczyło się 94 dzieci. W 1939 r. we wsi mieszkało 266 osób. 
W latach 1954–1959 Żydowo było siedzibą gromady i Gromadzkiej Rady Narodowej.
W 1983 r. wieś miało elektryczne oświetlenie ulic oraz 27 domów w zwartej zabudowie. W tym czasie we wsi mieszkało 147 osób i funkcjonowały 34 indywidualne gospodarstwa rolne, uprawiające łącznie 307 ha ziemi i hodujące 224 sztuki bydła (w tym 122 krowy mleczne), 215 sztuk trzody chlewnej, jednego konia i 69 owiec. We wsi była szkoła podstawowa, punkt biblioteczny, sala kinowa na 50 miejsc, leśnictwo i sklep wielobranżowy.
Zobacz też.
Szkoła Podstawowa w Żydowie

</doc>
<doc id="407113" url="https://pl.wikipedia.org/wiki?curid=407113" title="Żydów (województwo małopolskie)">
Żydów (województwo małopolskie)

Żydów – wieś w Polsce położona w województwie małopolskim, w powiecie krakowskim, w gminie Igołomia-Wawrzeńczyce.
Wieś sufraganii krakowskiej w powiecie proszowickim województwa krakowskiego w końcu XVI wieku. W latach 1975–1998 miejscowość należała administracyjnie do województwa krakowskiego.

</doc>
<doc id="407114" url="https://pl.wikipedia.org/wiki?curid=407114" title="Żydów (województwo wielkopolskie)">
Żydów (województwo wielkopolskie)

Żydów (w niektórych archiwalnych dokumentach także jako "Zydowo" albo "Sydowo") – wieś w Polsce położona w województwie wielkopolskim, w powiecie kaliskim, w gminie Godziesze Wielkie.
Historia.
Pierwsza wzmianka o wsi pochodzi z 1213, kiedy to Władysław Odonic, uposażając klasztor w Ołoboku, nadał mu Tykadłów z Żydowem. Na początku XVI wieku dziesięcina od gruntów dworskich i kmiecych płacona była na rzecz parafii w Gostyczynie (do której do roku 1815 wieś należała). Wieś duchowna "Żydowo" własność kolegiaty NMP w Kaliszu, pod koniec XVI wieku leżała w powiecie kaliskim województwa kaliskiego. Na przełomie XIX i XX wieku wśród mieszkających w Żydowie (w 1901 roku – 431 osób) w większości katolików znajdowało się także 8 prawosławnych, 36 protestantów i 22 osoby wyznania mojżeszowego.
Do 1935 istniała gmina Żydów. W latach 1975–1998 miejscowość należała administracyjnie do województwa kaliskiego.

</doc>
<doc id="407116" url="https://pl.wikipedia.org/wiki?curid=407116" title="Żydy (województwo warmińsko-mazurskie)">
Żydy (województwo warmińsko-mazurskie)

Żydy (dawniej niem. "Sydden") – wieś w Polsce położona w województwie warmińsko-mazurskim, w powiecie oleckim, w gminie Kowale Oleckie. W latach 1975–1998 miejscowość należała administracyjnie do województwa suwalskiego.
Dawne nazwy niemieckie miejscowości to: "Sydden", "Schieden", a w latach 1938–1945 "Sidden".
Historia.
Wieś istniała już w roku 1564. W roku następnym książę Albrecht sprzedał "Walentemu Bule" 4 włóki, na których założono pod Monetami wieś czynszową. Lokacja została ponowiona w roku 1612, kiedy książę Jan Zygmunt nadał dobra Żydy na prawie lennym "Reinhartowi von Halle". Żydy były majątkiem ziemskim także na początku XIX wieku i były w posiadaniu lub dzierżawie polskiej rodziny szlacheckiej "Ciesielskich". W tym czasie był to folwark należący do dóbr w Wężewie. W ostatnich latach XIX wieku był to już samodzielny majątek należący do rodziny von Gobler. W latach dwudziestych XX wieku majątek ten miał powierzchnię 110 ha i należał do Borowskich.
Dwór w Żydach wybudowany był w pierwszych latach XX wieku. Niewielki kubaturowo obiekt wzniesiony został na rzucie prostokąta z obustronnym ryzalitem. Dwór przykryty jest dachem naczółkowym. 
Obecnie dwór jest własnością prywatną.

</doc>
<doc id="407117" url="https://pl.wikipedia.org/wiki?curid=407117" title="Żytowo (województwo mazowieckie)">
Żytowo (województwo mazowieckie)

Żytowo – wieś w Polsce położona w województwie mazowieckim, w powiecie sierpeckim, w gminie Zawidz.
Prywatna wieś szlachecka "Rzytowo" położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość należała administracyjnie do województwa płockiego.

</doc>
<doc id="407118" url="https://pl.wikipedia.org/wiki?curid=407118" title="Żytowo (województwo warmińsko-mazurskie)">
Żytowo (województwo warmińsko-mazurskie)

Żytowo – wieś w Polsce położona w województwie warmińsko-mazurskim, w powiecie lidzbarskim, w gminie Lidzbark Warmiński.
W latach 1975–1998 miejscowość należała administracyjnie do województwa olsztyńskiego. Wieś znajduje się w historycznym regionie Warmia.

</doc>
<doc id="407119" url="https://pl.wikipedia.org/wiki?curid=407119" title="Żywkowo (województwo podlaskie)">
Żywkowo (województwo podlaskie)

Żywkowo (białorus. Жыўкова) – wieś w Polsce położona w województwie podlaskim, w powiecie białostockim, w gminie Zabłudów.
Położenie.
Miejscowość leży przy drodze wojewódzkiej nr 685, pomiędzy miejscowościami Trześcianka (4 km na południe) i Olszanka (2 km na północ). Poza wyżej wspomnianymi, Żywkowo leży także w sąsiedztwie wsi: Sieśki, Kołpaki oraz leżących w gminie Narew w powiecie hajnowskim: Białki i Soce.
Historia.
W XV i XVI wieku Żywkowo było w posiadaniu prawosławnej ruskiej szlachty pochodzącej z niższej warstwy stanu rycerskiego - bojarów putnych.
W XVII w. w Żywkowie istniał ogród barokowy.
Źródła pisane podają, że 15 czerwca 1754 roku nad wsią przeszła ogromna burza połączona z gradobiciem. W zapiskach proboszcza parafii rybołowskiej o. Stefana Hrymaniewskiego można przeczytać, że poczyniła ona szkody w zbożach oraz uszkodziła budynki.
Właścicielem Żywkowa od roku 1889 był wójt Pawłów – Teodor Opaliński. W roku 1899 zamieszkał w majątku Żywkowo.
Według Pierwszego Powszechnego Spisu Ludności z 1921 r. wieś Żywkowo liczyła 62 mieszkańców (37 kobiet i 25 mężczyzn) zamieszkałych w 13 domach. Większość mieszkańców wsi zadeklarowała wówczas wyznanie prawosławne (43 osoby), pozostali podali wyznanie rzymskokatolickie (19 osób). Jednocześnie niemal wszyscy mieszkańcy wsi (w liczbie 58 osób) zadeklarowali białoruską przynależność narodową, pozostali zgłosili kolejno: narodowość polską (3 osoby) i narodowość rusińską (1 osoba). Według tego samego spisu w sąsiednim folwarku Żywkowo mieszkało 16 osób - wszystkie zadeklarowały narodowość białoruską i wyznanie prawosławne. We wspomnianym okresie zarówno wieś jak i folwark znajdowały się w gminie Narew. Żywkowo to jedna z nielicznych wsi w ówczesnym województwie białostockim, w której niemal cała miejscowa ludność rzymskokatolicka zadeklarowała narodowość białoruską. W innych miejscowościach ludność ta deklarowała wyłącznie narodowość polską.
W latach 1975–1998 miejscowość należała administracyjnie do województwa białostockiego.
Inne.
W strukturze Kościoła Prawosławnego wieś należy do parafii pw. św. Michała Archanioła w niedalekiej Trześciance, a wierni kościoła rzymskokatolickiego podlegają parafii Wniebowzięcia Najświętszej Maryi Panny i św. Stanisława Biskupa i Męczennika w Narwi.
W codziennej komunikacji mieszkańcy wsi, zarówno wyznania prawosławnego jak i rzymskokatolickiego, posługują się między sobą gwarą wschodniosłowiańską, zbliżoną do literackiej odmiany języka białoruskiego. Ostatnimi czasy jednak umiejętność posługiwania się nią ograniczyła się do starszego pokolenia mieszkańców wsi i w związku z tym, że nie jest ona przekazywana młodszym pokoleniom, przewiduje się jej całkowite wymarcie w najbliższej przyszłości.

</doc>
<doc id="407123" url="https://pl.wikipedia.org/wiki?curid=407123" title="Żabice (województwo lubuskie)">
Żabice (województwo lubuskie)

Żabice (niem. "Säpzig") – wieś w Polsce położona w województwie lubuskim, w powiecie słubickim, w gminie Górzyca.
Historia.
W latach 1975–1998 miejscowość należała administracyjnie do województwa gorzowskiego.
W miejscowości działało państwowe gospodarstwo rolne – Zakład Rolny w Żabicach wchodzący w skład Lubuskiego Kombinatu Rolnego w Rzepinie.
Żabice położone są na skraju parku krajobrazowego "Ujście Warty". Koło wsi znajduje się duże jezioro Żabiniec. Miejscowość położona jest na drodze lokalnej Górzyca – Żabice – Czarnów.
Dawniej we wsi istniał klub piłkarski „Znicz” Żabice.
11 lipca 2017 po raz pierwszy w miejscowości zmianie uległy dotychczasowe nazwy nazw ulic. Zmianę wymusiła tzw. ustawa dekomunizacyjna. W miejscowości Żabice do zmiany przewidziano Ulicę Października i Ulicę Bohaterów Radzieckich. Nowe nazwy wybrali mieszkańcy.
Ulica Października zmieniła nazwę na Ulica Lipowa. Inne propozycje (w kolejności otrzymanych głosów): Ulica Października (dotychczasowa nazwa), Ulica Długa. Żadnego poparcia nie otrzymały propozycje: Ulice Juliana Tuwima i Ulica Bolesława Chrobrego.
Ulica Bohaterów Radzieckich zmieniła nazwę na Ulica Akacjowa. Inne propozycje (w kolejności otrzymanych głosów): Ulica Bohaterów Radzieckich (dotychczasowa nazwa), Ulica Kościelna, Ulica Mieszka I, Ulica Juliusza Słowackiego.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="407124" url="https://pl.wikipedia.org/wiki?curid=407124" title="Żabnica (województwo śląskie)">
Żabnica (województwo śląskie)

Żabnica – wieś w Polsce położona w województwie śląskim, w powiecie żywieckim, w gminie Węgierska Górka. W latach 1975–1998 miejscowość należała administracyjnie do województwa bielskiego.
Położenie.
Żabnica znajduje się w Beskidzie Żywieckim. Zabudowania i pola uprawne miejscowości znajdują się w dolinie potoku Żabniczanka i na zboczach wzniesień otaczających dolinę tego potoku: Abrahamów, Skała, Suchy Groń, Romanka, Rysianka, Lipowski Wierch, Boraczy Wierch, Redykalny Wierch, Prusów i Borucz, wnikają też w doliny dopływów Żabnicy. Dawniej pola uprawne od dna doliny dochodziły aż na grzbiet Prusowa i Abrahamowa, na stokach i grzbietach wzniesień były też liczne hale pasterskie, m.in. Hala Kupczykowa, Hala Brandysia, Hala Skórzacka, Cukiernica Niżna, Studzianka, Hala Boracza, Hala Borucz.
Nazwa.
Andrzej Komoniecki w Dziejopisie Żywieckim następująco tłumaczył genezę nazwy miejscowości:
„Żabnica, że tam żab zielonych nie bywało i też ich nie masz, tylko same chropowate, gdyż tam rzeka kamienista jest i woda w całym Państwie najlepsza i najlekciejsza, bo ją niegdy między inszemi ważono wodami jako i Przybędzę”.
Historia.
Historycznie miejscowość jest częścią Księstwa oświęcimskiego. W 1564 roku wraz z całym księstwem oświęcimskim i zatorskim leżała w granicach Korony Królestwa Polskiego, znajdowała się w województwie krakowskim w powiecie śląskim. Po unii lubelskiej w 1569 księstwo Oświęcimia i Zatora stało się częścią Rzeczypospolitej Obojga Narodów w granicach, której pozostawało do I rozbioru Polski w 1772. Po rozbiorach Polski miejscowość znalazła się w zaborze austriackim i leżała w granicach Austrii, wchodząc w skład Królestwa Galicji i Lodomerii.
Według Andrzeja Komonieckiego, autora "Dziejopisu żywieckiego", najstarsza wzmianka o Żabnicy pochodzi z 1628. Miejscowość należała wówczas do parafii w Radziechowach i mieszkało tu 12 zarębników. W XVII wieku mieszkańcy zajmowali się głównie wypasem owiec, a kolonizacja postępowała w górę doliny. W 1838 wieś została sprzedana przez Adama Wielopolskiego arcyksięcu Karolowi Ludwikowi Habsburgowi.
W latach 1910-1914 z inicjatywy księdza Jana Figuły, wikariusza w Milówce, został tu wzniesiony drewniany kościół. Drewna na budowę dostarczyli Żabniczanie i arcyksiążę żywiecki Karol Stefan Habsburg. W 1918 została przy nim ustanowiona samodzielna placówka duszpasterska, obecnie parafia Matki Bożej Częstochowskiej w Żabnicy.
Tradycja górali żywieckich.
W Żabnicy nadal kultywowana jest tradycja górali żywieckich. Działa tu kilka zespołów regionalnych m.in. Dziecięcy Zespół Regionalny „Mały Haśnik”, kapela góralska „Romanka”, oraz Koło Gospodyń Wiejskich w Żabnicy. Powszechnie wykorzystywanym instrumentem jest heligonka, na której grywa bardzo wielu mieszkańców tej wsi.
Na Hali Boraczej corocznie w dzień św. Michała Archanioła (29 września) odbywa się redyk jesienny, czyli spęd owiec z hal. Na Święta Bożego Narodzenia i Nowy Rok utrzymywany jest zwyczaj grup kolędniczych zwanych „Dziadami”. Co roku odbywa się tu tradycyjna góralska Msza Pasterska, w której oprawę muzyczną tworzą regionalne kapele góralskie oraz Parafialna Orkiestra Dęta „Barka”.
Turystyka.
Przez wieś biegnie także transbeskidzki szlak konny.

</doc>
<doc id="407125" url="https://pl.wikipedia.org/wiki?curid=407125" title="Żakowo (województwo pomorskie)">
Żakowo (województwo pomorskie)

Żakowo (dodatkowa nazwa w j. kaszub. Żôkòwò) – wieś kaszubska w Polsce położona w województwie pomorskim, w powiecie kartuskim, w gminie Sulęczyno na Pojezierzu Kaszubskim pomiędzy jeziorami Gowidlińskim, Węgorzynem i Moczydłem.
Wieś królewska w starostwie mirachowskim w województwie pomorskim w II połowie XVI wieku. W latach 1975–1998 miejscowość należała administracyjnie do województwa gdańskiego.
Inne miejscowości z prefiksem Żakowo: Żakowo, Żakowola Poprzeczna, Żakowola Radzyńska, Żakowola Stara

</doc>
<doc id="407126" url="https://pl.wikipedia.org/wiki?curid=407126" title="Żelisławice (województwo śląskie)">
Żelisławice (województwo śląskie)

Żelisławice – wieś w Polsce, położona w województwie śląskim, w powiecie będzińskim, w gminie Siewierz.
Pierwsza wzmianka historyczna o miejscowości pochodzi z 1376 r. W Żelisławicach działają od 1925 r. Ochotnicza Straż Pożarna i od 1931 r. Koło Gospodyń Wiejskich.
W Żelisławicach znajduje się zabytkowa kaplica rodziny Zalasowskich z przełomu XVIII/XIX w.
W latach 1975–1998 miejscowość należała administracyjnie do województwa katowickiego.

</doc>
<doc id="407127" url="https://pl.wikipedia.org/wiki?curid=407127" title="Żerkowice (województwo dolnośląskie)">
Żerkowice (województwo dolnośląskie)

Żerkowice – wieś w Polsce położona w województwie dolnośląskim, w powiecie lwóweckim, w gminie Lwówek Śląski, na pograniczu Pogórza Izerskiego i Pogórza Kaczawskiego w Sudetach.
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Nazwa.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Sircowitz".
Zabytki.
Do wojewódzkiego rejestru zabytków wpisany jest:
inne zabytki:
Demografia.
Liczba ludności w latach 1786–2011.

</doc>
<doc id="407128" url="https://pl.wikipedia.org/wiki?curid=407128" title="Żurawice (województwo kujawsko-pomorskie)">
Żurawice (województwo kujawsko-pomorskie)

Żurawice – wieś w Polsce, położona w województwie kujawsko-pomorskim, w powiecie włocławskim, w gminie Boniewo.
W latach 1975–1998 wieś należała administracyjnie do województwa włocławskiego. 
Według Narodowego Spisu Powszechnego (III 2011 r.) liczyła 111 mieszkańców. Jest trzynastą co do wielkości miejscowością gminy Boniewo.
Urodził się tu Mateusz Jerzy Zabłocki – kapelan Wojska Polskiego.

</doc>
<doc id="407138" url="https://pl.wikipedia.org/wiki?curid=407138" title="Europejska Komisja Gospodarcza">
Europejska Komisja Gospodarcza

Europejska Komisja Gospodarcza (EKG) (ang. "United Nations Economic Commission for Europe", skrót: UNECE lub ECE) – jedna z komisji regionalnych Organizacji Narodów Zjednoczonych. Powołano ją do życia w 1947 roku w celu odbudowy powojennej Europy. Siedzibą UNECE jest Genewa.
Do 1989 roku EKG była forum dialogu, oraz polem współpracy ekonomicznej między Europą Zachodnią a państwami należącymi do tzw. bloku wschodniego znajdującymi się pod wpływem byłego ZSRR. Wzrost aktywności państw europejskich na polu gospodarczym oraz utrzymanie i wzmocnienie relacji ekonomicznych zarówno między tymi państwami jak i resztą świata, to główne cele EKG.
Współpraca UE-EKG wyraźne sukcesy odniosła na polu ochrony środowiska, czego wyrazem jest przyjęcie przez UE czterech konwencji o kontroli zanieczyszczeń.
Ścisła współpraca podejmowana jest również w zakresie:
Obecnie, od 2017 roku sekretarzem wykonawczym Komisji jest Olga Algayerova, słowacka dyplomatka. Poprzednio, w latach 2005–2008, funkcję sekretarza wykonawczego Komisji sprawował były premier Polski, Marek Belka, natomiast w latach 2001–2002 Danuta Hübner, późniejszy komisarz ds. polityki regionalnej UE w latach 2004–2009.
Członkowie.
Komisja liczy 56 członków (państwa europejskie, państwa byłego ZSRR, Izrael, Kanada, USA):
W Europejskiej Komisji Gospodarczej Unia Europejska posiada status obserwatora.

</doc>
<doc id="407147" url="https://pl.wikipedia.org/wiki?curid=407147" title="Szuwary">
Szuwary



</doc>
<doc id="407155" url="https://pl.wikipedia.org/wiki?curid=407155" title="KL Eintrachthütte">
KL Eintrachthütte

KL Eintrachthütte – działająca od 26 maja 1943 do stycznia 1945 filia obozu Auschwitz-Birkenau. Znajdowała się w dzielnicy Świętochłowic – Zgodzie. W czasach późniejszych – od końca lutego 1945 do listopada 1945 obóz podlegający Urzędowi Bezpieczeństwa Publicznego jako Obóz Zgoda.
Obozem kierowali SS-Hauptscharführerzy Josef Remmele (od powstania do lipca 1944) i Wilhelm Gerhard Gehring (od 18 lipca 1944 do likwidacji obozu 23 stycznia 1945). Obaj odnosili się w brutalny sposób do więźniów, torturowali ich, brali osobisty udział w wykonywanych w obozie egzekucjach. W skład załogi wchodziło przeciętnie 60 esesmanów wspieranych na terenie Huty Eintrachthütte, gdzie pracowali więźniowie przez straż zakładową.
Obóz składał się z sześciu drewnianych baraków mieszkalnych, które przeznaczono dla więźniów – jedynie barak administracyjny był murowany. Ponadto w obozie znajdowała się izba chorych, kuchnia, latryna, łaźnia z komorą dezynfekcyjną i magazyn. Całość ogrodzona była podwójnym ogrodzeniem z drutu kolczastego pod napięciem, a przestrzeń między drutami wynosiła 1,5 metra i była wysypana piaskiem. Teren obozu oświetlało dziesięć reflektorów, a w czterech rogach stały wieże wartownicze.
Warunki życia nie odbiegały od panujących w innych podobozach. Więźniowie mieszkali w dwuizbowych drewnianych barakach. W izbach ustawiono trzypiętrowe prycze z siennikami i kocami. W jednej izbie przebywało od 60 do 80 więźniów. Otrzymywali głodowe porcje wyżywienia (śniadanie: kawa zbożowa, obiad: zupa szpinakowa lub z pokrzyw i czasami kawałek kiełbasy, kolacja: kawa zbożowa, niewielka porcja margaryny, ser oraz 0,25 kg chleba przeznaczonego też na śniadanie).
Niemcy więzili tu głównie Polaków i Żydów. Liczbę więźniów określa się na maksymalnie 1374 osoby. Obóz został założony w celu zabezpieczenia pracowników dla pobliskich zakładów zbrojeniowych. Więźniowie zatrudnieni byli przez firmy OSMAG i Ost-Maschinenbau. Więźniowie chorzy i niezdolni do pracy kierowani byli do obozu macierzystego. Pomimo odsyłania do Auschwitz-Birkenau osłabionych i chorych w obozie panowała wysoka śmiertelność. Cotygodniowo umierało od 10 do 15 więźniów, co daje liczbę kilkuset zmarłych w czasie funkcjonowania obozu (dokumenty obozowe dotyczące tego zagadnienia nie zachowały się).
Opuszczony przez Niemców obóz został po 23 stycznia 1945 zajęty przez Armię Czerwoną i przekształcony w Obóz Zgoda.

</doc>
<doc id="407161" url="https://pl.wikipedia.org/wiki?curid=407161" title="Abramów (powiat biłgorajski)">
Abramów (powiat biłgorajski)

Abramów – wieś w Polsce położona w województwie lubelskim, w powiecie biłgorajskim, w gminie Goraj.
Do roku 1870 istniała gmina Abramów. W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 144 mieszkańców i była jedenastą co do wielkości miejscowością gminy Goraj.
Położenie.
Abramów wraz z sąsiednią Wólką Abramowską położone są w południowej części gminy Goraj, przy granicy z gminą Frampol, na wzgórzach nad rzeką Ładą.
Historia.
Wieś powstała w II połowie XVI w., a swą nazwę zawdzięcza Abramowi Gorajskiemu. Pozostawała w rękach Gorajskich herbu Korczak do 1665 roku, kiedy po bezpotomnej śmierci Teodora Gorajskiego w wyniku działu spadku Abramów w ramach klucza radzięckiego otrzymała Bogumiła z Gorajskich Potocka, żona starosty jabłonowskiego Krzysztofa Potockiego herbu Srebrna Pilawa (syna Jana Teodoryka Potockiego). Po śmierci Krzysztofa Potockiego, w 1683 roku Bogumiła wyszła za mąż za hrabiego Jana Ludwika Butlera (zm. 1710). Po śmierci Bogumiły Abramów przeszedł do bratanka Jana Ludwika Butlera, starosty witagolskiego Marka Antoniego hr. Butlera, ożenionego z Franciszką z domu Szczuka (fundatorką kościoła w Mariampolu). W 1773 nastąpił kolejny podział majątku, w wyniku którego Abramów wraz ze wsiami: Wólką Abramowską, Teodorówką, Jędrzejówką, Hosznią Abram. i Majdanem Abram.) otrzymał szambelan królewski Krzysztof Niemirowicz-Szczytt (zm. 1790) herbu Jastrzębiec, mąż Józefy z hr. Buttlerów (ur. ok. 1749 - zm. po 1802), córki Józefa Buttlera i Teresy z Urbańskich. 25 stycznia 1802 roku wdowa po Krzysztofie Niemirowiczu-Szczytcie, starościna witagolska Józefa Niemirowiczowa-Szczyttowa z hr. Buttlerów, sprzedała Abramów szambelanowi byłego dworu polskiego Pawłowi Stryjeńskiemu. Kolejnym właścicielem Abramowa został jego syn - Zygmunt Stryjeński. W latach 60. XIX wieku Abramów należał do Rusockiego. W II poł. XIX wieku folwark abramowski nabył Teofil Gierlicz.
Miejscowość wymieniona jest w "Tabelli miast, wsi, osad, Królestwa Polskiego, z wyrażeniem ich położenia i ludności" z 1827 roku; wieś należała wówczas do parafii w Radzięcinie, liczyła 9 domów i 83 osoby ludności. Słownik geograficzny Królestwa Polskiego z 1880 roku opisuje Abramów i Abramowską Wolę w jednym haśle; wieś posiadała wówczas gorzelnię oraz „obszerny ogród i sad”. Najbliższa stacja pocztowa znajdowała się we Frampolu. "Skorowidz miejscowości Rzeczypospolitej Polskiej" na podstawie Pierwszego Powszechnego Spisu Ludności z 1921 roku podaje z kolei osobno dane dla Wólki Abramowskiej, wsi i folwarku Abramów. Folwark liczył wówczas 5 domów i 107 osób, natomiast wieś Abramów – 8 domów i 58 osób.
Demografia.
Liczbę ludności na podstawie danych GUS (spisów powszechnych i rejestru PESEL) przedstawia poniższa tabela:

</doc>
<doc id="407162" url="https://pl.wikipedia.org/wiki?curid=407162" title="Adamowo (powiat brodnicki)">
Adamowo (powiat brodnicki)

Adamowo – wieś w Polsce położona w województwie kujawsko-pomorskim, w powiecie brodnickim, w gminie Jabłonowo Pomorskie.
Podział administracyjny.
W latach 1975–1998 miejscowość należała administracyjnie do województwa toruńskiego.
Historia.
W roku 1687 wieś należała do Trzcińskich. W roku 1879 była to wieś włościańska, licząca 30 mieszkańców.
Demografia.
Według Narodowego Spisu Powszechnego (III 2011 r.) liczyło 126 mieszkańców. Jest najmniejszą miejscowością gminy Jabłonowo Pomorskie.

</doc>
<doc id="407163" url="https://pl.wikipedia.org/wiki?curid=407163" title="Polski Związek Tenisa Stołowego">
Polski Związek Tenisa Stołowego

Polski Związek Tenisa Stołowego (PZTS) jest sportową organizacją powstałą 1 listopada 1931 roku w Łodzi, mającą na celu organizowanie rozgrywek i popularyzację tenisa stołowego w Polsce. PZTS, jak wszystkie inne narodowe związki tenisa stołowego, jest podległy Międzynarodowej Federacji Tenisa Stołowego (ITTF).
Pierwsze ogólnopolskie zawody drużynowe o randze mistrzowskiej przeprowadzono w Łodzi (1932 r.), a indywidualne – we Lwowie (1933 r.).

</doc>
<doc id="407164" url="https://pl.wikipedia.org/wiki?curid=407164" title="PZTS">
PZTS



</doc>
<doc id="407169" url="https://pl.wikipedia.org/wiki?curid=407169" title="Abramów (powiat lubartowski)">
Abramów (powiat lubartowski)

Abramów – wieś w Polsce położona na Wysoczyźnie Lubartowskiej, w województwie lubelskim, w powiecie lubartowskim, siedziba gminy Abramów.
W latach 1954–1972 wieś należała i była siedzibą władz gromady Abramów. W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Abramów. Według Narodowego Spisu Powszechnego (III 2011 r.) wieś liczyła 642 mieszkańców.
Położenie.
Abramów położony jest w centralnej części Wysoczyzny Lubartowskiej, na drodze łączącej Lubartów z Puławami.
Odległość do Lublina wynosi 30 km, do Lubartowa 20 km, do Puław 24 km.
Historia.
Strona gminy Abramów podaje, że „informacje na temat wsi Abramów, które zachowały się do dnia dzisiejszego sięgają drugiej połowy XIX w. W okresie tym miejscowość liczyła 60 osad włościańskich i była własnością prywatną folwarku Wielkie”.
W pierwszej połowie XIX wieku miejscowość Abramów odnotowana jest w "Tabelli miast, wsi, osad, Królestwa Polskiego, z wyrażeniem ich położenia i ludności" z 1827 roku; wieś należała wówczas do parafii Rudno, liczyła 60 domów i 962 ludności.
Podczas I wojny światowej miejscowość została doszczętnie zniszczona. Niedaleko wsi znajdował się cmentarz wojenny z okresu I wojny światowej. W 1925 roku wybudowano kościół parafialny pod wezwaniem Matki Bożej Szkaplerznej. Od 1937 Abramów jest siedzibą gminy.
Demografia.
Liczbę ludności na podstawie spisów powszechnych i rejestru PESEL przedstawia poniższa tabela:
"Tabella miast, wsi, osad, Królestwa Polskiego, z wyrażeniem ich położenia i ludności" z 1827 podaje ludność 962 osób. Słownik geograficzny Królestwa Polskiego z 1880 roku liczby ludności nie podaje. "Skorowidz miejscowości Rzeczypospolitej Polskiej" na podstawie Pierwszego Powszechnego Spisu Ludności z 1921 roku podaje ludność ogółem 697 osób, w tym 335 mężczyzn i 362 kobiet, 690 osób wyznania rzymskokatolickiego i 7 wyznania mojżeszowego, 690 osób narodowości polskiej i 7 narodowości żydowskiej.
Administracja.
W 1827 roku wieś Abramów należała do województwa lubelskiego, obwodu lubelskiego, powiatu lubartowskiego i parafii Rudno.
W 1880 roku miejscowość należała do gminy Wielkie w powiecie lubartowskim, w guberni lubelskiej. Najbliższa stacja pocztowa znajdowała się w Kurowie, przy trakcie łączącym Puławy z Lublinem.
Po odzyskaniu niepodległości Abramów nadal należał do gminy Wielkie w powiecie lubartowskim województwa lubelskiego.
Oświata.
W Abramowie mieści się Zespół Szkolno-Przedszkolny składający się ze szkoły podstawowej i przedszkola. Obecny budynek szkoły został zbudowany w 1975 roku, natomiast przedszkole powstało w roku 2007. Od roku 1999 istniało także gimnazjum (od 2001 roku w osobnym budynku).
Religia.
We wsi znajduje się rzymskokatolicki kościół parafialny pod wezwaniem Matki Bożej Szkaplerznej, erygowany w 1925 roku. Do parafii należy dwuhektarowy cmentarz oraz niewielka biblioteka parafialna, założona jeszcze przed wojną.

</doc>
<doc id="407170" url="https://pl.wikipedia.org/wiki?curid=407170" title="Adamowo (powiat działdowski)">
Adamowo (powiat działdowski)

Adamowo – wieś w Polsce położona w województwie warmińsko-mazurskim, w powiecie działdowskim, w gminie Lidzbark.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407171" url="https://pl.wikipedia.org/wiki?curid=407171" title="Adamowo (powiat elbląski)">
Adamowo (powiat elbląski)

Adamowo (niem. "Ellerwald II Trift") – wieś w Polsce położona w województwie warmińsko-mazurskim, w powiecie elbląskim, w gminie Elbląg. Leży na obszarze Żuław Elbląskich i nad Nogatem.
Wieś komornictwa zewnętrznego Elbląga w XVII i XVIII wieku. W latach 1975–1998 miejscowość należała administracyjnie do województwa elbląskiego.

</doc>
<doc id="407172" url="https://pl.wikipedia.org/wiki?curid=407172" title="Adamowo (powiat iławski)">
Adamowo (powiat iławski)

Adamowo – wieś w Polsce położona w województwie warmińsko-mazurskim, w powiecie iławskim, w gminie Susz.
W latach 1975–1998 miejscowość należała administracyjnie do województwa elbląskiego.

</doc>
<doc id="407173" url="https://pl.wikipedia.org/wiki?curid=407173" title="Adamowo (powiat koniński)">
Adamowo (powiat koniński)

Adamowo – wieś w Polsce położona w województwie wielkopolskim, w powiecie konińskim, w gminie Kleczew.
W latach 1975–1998 miejscowość należała administracyjnie do województwa konińskiego.

</doc>
<doc id="407175" url="https://pl.wikipedia.org/wiki?curid=407175" title="Adamowo (powiat lipnowski)">
Adamowo (powiat lipnowski)

Adamowo – wieś w Polsce położona w województwie kujawsko-pomorskim, w powiecie lipnowskim, w gminie Chrostkowo. Jej częścią są Łosiaki.
Przynależność administracyjna.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 180 mieszkańców. Jest ósmą co do wielkości miejscowością gminy Chrostkowo.

</doc>
<doc id="407176" url="https://pl.wikipedia.org/wiki?curid=407176" title="Adamowo (powiat makowski)">
Adamowo (powiat makowski)

Adamowo – wieś w Polsce położona w województwie mazowieckim, w powiecie makowskim, w gminie Czerwonka.
W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii św. Anny w Różanie.

</doc>
<doc id="407177" url="https://pl.wikipedia.org/wiki?curid=407177" title="Adamowo (powiat mławski)">
Adamowo (powiat mławski)

Adamowo – wieś w Polsce położona w województwie mazowieckim, w powiecie mławskim, w gminie Strzegowo.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407178" url="https://pl.wikipedia.org/wiki?curid=407178" title="Adamowo (powiat olsztyński)">
Adamowo (powiat olsztyński)

Adamowo (niem. "Adamshof") – wieś w Polsce, położona w województwie warmińsko-mazurskim, w powiecie olsztyńskim, w gminie Biskupiec.
Nazwa.
17 października 1949 r. ustalono urzędową polską nazwę miejscowości – Adamowo, określając drugi przypadek jako Adamowa, a przymiotnik – adamowski.
Historia.
W latach 1975–1998 miejscowość należała administracyjnie do województwa olsztyńskiego.

</doc>
<doc id="407179" url="https://pl.wikipedia.org/wiki?curid=407179" title="Adamowo (powiat sierpecki)">
Adamowo (powiat sierpecki)

Adamowo – wieś w Polsce położona w województwie mazowieckim, w powiecie sierpeckim, w gminie Mochowo.
W latach 1975–1998 miejscowość należała administracyjnie do województwa płockiego.
Historia.
Na mapie z 1839 nie zaznaczono jeszcze tej osady, istniał tu las należący do majątku Ligowo, na jednej z leśnych polan zaznaczono tylko jeden dom.
Adamowo rozwinęło się dopiero w połowie XIX w. Nazwa wsi pochodzi zapewne od imienia któregoś z ówczesnych dziedziców Ligowa. Las został wykarczowany i zamieszkało tu kilkanaście rodzin chłopskich.
W 1864 na mocy ukazu carskiego ziemia dworska została uwłaszczona między użytkujących ją chłopów, uwłaszczenie objęło również tę wieś. W Adamowie wytyczono 12 gospodarstw chłopskich na 25 morgach ziemi. Wieś włączono do gminy Osiek w powiecie lipnowskim (od początku XX w. gmina Ligowo).
Podczas spisu powszechnego z 1921 notowano tu 16 domów i 109 mieszkańców.

</doc>
<doc id="407180" url="https://pl.wikipedia.org/wiki?curid=407180" title="Adamowo (powiat wolsztyński)">
Adamowo (powiat wolsztyński)

Adamowo – wieś w Polsce położona w województwie wielkopolskim, w powiecie wolsztyńskim, w gminie Wolsztyn.
Pod koniec XIX wieku we wsi było 54 domów mieszkalnych, mieszkańców 474, w tym 8 ewangelików, 466 katolików. Wśród mieszkańców w tym okresie było 67 analfabetów. Dla porównania w roku 2010 wieś zamieszkiwały 952 osoby. Prawdopodobnie wieś założył w XIX wieku Adam Gajewski, od którego pochodzi nazwa miejscowości. Początkowo była to typowa ulicówka, lecz z czasem do głównej drogi dołączyły dwie prostopadłe ulice na każdym z jej końców.
Główna ulica Adamowa liczy około 4,5 km. Całkiem niedawno wskutek sprzedaży przez rolników działek znajdujących za ich posesjami i konieczności zbudowania do nich dojazdu, zaczęły też powstawać dodatkowe odnogi, będące głównie nieutwardzonymi krótkimi dróżkami. W Adamowie wyróżniamy potocznie dwie dzielnice tzw. Piekiełko i główną część. Oddziela je droga wojewódzka nr 305 (Bolewice-NowyTomyśl-Wolsztyn-Wschowa-Wroniniec).
Drugim ciągiem komunikacyjnym jest znajdująca się na wschodnim końcu wsi droga Wolsztyn-Gościeszyn-Wielichowo. W połowie wsi znajduje się wiadukt drogowy nad liniami kolejowymi nr 359 (Zbąszyń-Wolsztyn-Leszno) oraz nieuczęszczaną ruchem planowym linią 371 (Nowa Sól-Wolsztyn-Żagań). W pobliżu znajduje się żelazny kratownicowy wiadukt kolejowy nad wyżej wymienionymi liniami po którym biegnie linia nr 357 (Sulechów-Wolsztyn-Poznań), przecinająca główną drogę nieopodal wiaduktu drogowego. Pomimo tylu linii kolejowych w Adamowie nie ma jednak żadnej stacji kolejowej.
Adamowo po stronie wschodniej coraz bardziej zbliża się do Wolsztyna, niektórzy uważają wręcz że zostało już przez niego wchłonięte. Od wsi Komorowo, która niepodważalnie jest już wchłonięta przez miasto oddziela je tylko kilka niezabudowanych działek.
Geologicznie Adamowo znajduje się na wzniesieniu, które dwoma dość stromymi stokami opada w kierunkach północnym i południowym, na jego szczycie znajduje się większość zabudowań, a jego najwyższy punkt znajdujący się na wschodnim krańcu wsi nazywany jest potocznie „Górką Adamowską”, nazwą tą zazwyczaj określane jest skrzyżowanie dróg, chociaż najwyższy punkt znajduje się kilkadziesiąt metrów na zachód.Druga część Adamowa jest zwana "piekiełko" ponieważ w XVIII wieku podpalono doszczętnie drewniane domy w którym wyniku nadano takią nazwę. Natomiast dolna część Adamowa zwana jest "piekiełkiem" z powodu ogromnego pożaru, który kiedyś tu wystąpił
Charakterystycznymi punktami są tzw. stara szkoła przy skrzyżowaniu z drogą nr 305 w pobliżu Starego Widzimia oraz aktualna Szkoła Podstawowa będąca od kilku lat Szkołą Filialną Szkoły Podstawowej im. Stanisława Mikołajczyka w Starym Widzimiu. Niedaleko szkoły znajdują się boisko, plac zabaw i sala wiejska.
Struktura zatrudnienia opiera się na codziennych wyjazdach mieszkańców do pracy w pobliskich miejscowościach oraz rolnictwie.
W latach 1975–1998 miejscowość należała administracyjnie do województwa zielonogórskiego.

</doc>
<doc id="407181" url="https://pl.wikipedia.org/wiki?curid=407181" title="Adamowo (powiat wyszkowski)">
Adamowo (powiat wyszkowski)

Adamowo – wieś w Polsce położona w województwie mazowieckim, w powiecie wyszkowskim, w gminie Długosiodło.
Wierni kościoła rzymskokatolickiego należą do parafii św. Rocha w Długosiodle.
Historia.
W latach 1921–1931 wieś leżała w województwie białostockim, w powiecie ostrołęckim, w gminie Długosiodło.
Według Powszechnego Spisu Ludności z 1921 roku wieś zamieszkiwało 42 osoby, 32 było wyznania ewangelickiego, a 10 mojżeszowego. Jednocześnie 32 mieszkańców zadeklarowało niemiecką przynależność narodową a 10 żydowską. Było tu 7 budynków mieszkalnych. Miejscowość należała do parafii rzymskokatolickiej w Długosiodle. Podlegała pod Sąd Grodzki w Ostrowie i Okręgowy w Łomży; właściwy urząd pocztowy mieścił się w Długosiodle. 
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Ostenburg Regierungsbezirk Zichenau (rejencja ciechanowska).
W latach 1975–1998 miejscowość należała administracyjnie do województwa ostrołęckiego.

</doc>
<doc id="407182" url="https://pl.wikipedia.org/wiki?curid=407182" title="Adamowo (powiat żuromiński)">
Adamowo (powiat żuromiński)

Adamowo – wieś w Polsce położona w województwie mazowieckim, w powiecie żuromińskim, w gminie Bieżuń.
Wierni Kościoła rzymskokatolickiego należą do parafii św. Wawrzyńca w Starym Dłutowie.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407183" url="https://pl.wikipedia.org/wiki?curid=407183" title="Adamówek (powiat nowodworski)">
Adamówek (powiat nowodworski)

Adamówek – wieś w Polsce położona w województwie mazowieckim, w powiecie nowodworskim, w gminie Czosnów.
W latach 1975–1998 miejscowość należała administracyjnie do województwa warszawskiego.

</doc>
<doc id="407184" url="https://pl.wikipedia.org/wiki?curid=407184" title="Adamówek (powiat żyrardowski)">
Adamówek (powiat żyrardowski)

Adamówek – wieś w Polsce położona w województwie mazowieckim, w powiecie żyrardowskim, w gminie Mszczonów.
W latach 1975–1998 miejscowość należała administracyjnie do województwa skierniewickiego.

</doc>
<doc id="407185" url="https://pl.wikipedia.org/wiki?curid=407185" title="Adamów (gmina Bełchatów)">
Adamów (gmina Bełchatów)

Adamów – kolonia w Polsce położona w województwie łódzkim, w powiecie bełchatowskim, w gminie Bełchatów.
W latach 1975–1998 miejscowość należała administracyjnie do województwa piotrkowskiego.
W pobliżu wsi przebiega droga wojewódzka nr 484.

</doc>
<doc id="407186" url="https://pl.wikipedia.org/wiki?curid=407186" title="Adamów (powiat białobrzeski)">
Adamów (powiat białobrzeski)

Adamów – wieś w Polsce położona w województwie mazowieckim, w powiecie białobrzeskim, w gminie Promna.
W latach 1975–1998 miejscowość należała administracyjnie do województwa radomskiego.
We wsi znajduje się Publiczne Gimnazjum im. Jana Pawła II.

</doc>
<doc id="407187" url="https://pl.wikipedia.org/wiki?curid=407187" title="Adamów (powiat brzeziński)">
Adamów (powiat brzeziński)

Adamów – wieś w Polsce położona w województwie łódzkim, w powiecie brzezińskim, w gminie Brzeziny.
Przez wieś przebiega droga asfaltowa, powiatowa nr 02912E.
W latach 1975–1998 miejscowość należała administracyjnie do województwa skierniewickiego.
Według rejestru zabytków Narodowego Instytutu Dziedzictwa na listę zabytków wpisany jest cmentarz ewangelicki z 2 poł. XIX w. (nr rej.: 936-A z 10.11.1993).
Miejscowość skomunikowana jest z Łodzią i Brzezinami linią autobusową 90C łódzkiego MPK.

</doc>
<doc id="407188" url="https://pl.wikipedia.org/wiki?curid=407188" title="Adamów (powiat gostyniński)">
Adamów (powiat gostyniński)

Adamów – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość należała administracyjnie do województwa płockiego.

</doc>
<doc id="407189" url="https://pl.wikipedia.org/wiki?curid=407189" title="Adamów (powiat grodziski)">
Adamów (powiat grodziski)

Adamów – wieś w Polsce położona w województwie mazowieckim, w powiecie grodziskim, w gminie Grodzisk Mazowiecki.
W latach 1975–1998 miejscowość należała administracyjnie do województwa warszawskiego.
Urodził się tu Menachem Rubin.

</doc>
<doc id="407190" url="https://pl.wikipedia.org/wiki?curid=407190" title="Adamów (powiat konecki)">
Adamów (powiat konecki)

Adamów – wieś w Polsce położona w województwie świętokrzyskim, w powiecie koneckim, w gminie Smyków.
W latach 1975–1998 miejscowość należała administracyjnie do województwa kieleckiego.
W 1784 wieś administracyjnie należąca do powiatu chęcińskiego w województwie sandomierskim była własnością rodu Małachowskich, bowiem w regestrze diecezjów jako właściciel widnieje Małachowski, podkanclerz koronny.
7 kwietnia 1940 roku, w czasie tzw. pacyfikacji „hubalowskich”, Niemcy zamordowali 18 mieszkańców Adamowa i spalili kilka gospodarstw.
Wierni Kościoła rzymskokatolickiego należą do parafii Matki Bożej Częstochowskiej w Miedzierzy.

</doc>
<doc id="407191" url="https://pl.wikipedia.org/wiki?curid=407191" title="Adamów (powiat kozienicki)">
Adamów (powiat kozienicki)

Adamów – wieś w Polsce położona w województwie mazowieckim, w powiecie kozienickim, w gminie Głowaczów.
Wieś szlachecka Adamowo położona była w drugiej połowie XVI wieku w powiecie wareckim ziemi czerskiej województwa mazowieckiego. W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii św. Bartłomieja w Brzózie.

</doc>
<doc id="407192" url="https://pl.wikipedia.org/wiki?curid=407192" title="Adamów (powiat chełmski)">
Adamów (powiat chełmski)

Adamów – kolonia w Polsce położona w województwie lubelskim, w powiecie chełmskim, w gminie Rejowiec.
W latach 1975–1998 miejscowość należała administracyjnie do województwa chełmskiego. Według Narodowego Spisu Powszechnego (III 2011 r.) liczyła 170 mieszkańców i była dwunastą co do wielkości miejscowością gminy Rejowiec.
Szlaki turystyczne.
Szlak Mikołaja Reja

</doc>
<doc id="407193" url="https://pl.wikipedia.org/wiki?curid=407193" title="Bierzmo Duże">
Bierzmo Duże

Bierzmo Duże – część wsi Olimpia w Polsce, położona w województwie wielkopolskim, w powiecie tureckim, w gminie Brudzew, na północny zachód od Brudzewa oraz na wschód od Bierzma.
W latach 1975–1998 Bierzmo Duże administracyjnie należał do województwa konińskiego.

</doc>
<doc id="407194" url="https://pl.wikipedia.org/wiki?curid=407194" title="Adamów (powiat lipski)">
Adamów (powiat lipski)

Adamów – wieś w Polsce położona w województwie mazowieckim, w powiecie lipskim, w gminie Sienno.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Antoniego w Sarnówku.

</doc>
<doc id="407195" url="https://pl.wikipedia.org/wiki?curid=407195" title="Adamów (powiat łęczyński)">
Adamów (powiat łęczyński)

Adamów – wieś w Polsce położona w województwie lubelskim, w powiecie łęczyńskim, w gminie Cyców.
W latach 1975–1998 miejscowość należała administracyjnie do województwa chełmskiego.
Wieś stanowi sołectwo Cyców. Według Narodowego Spisu Powszechnego z roku 2011 wieś liczyła 145 mieszkańców.

</doc>
<doc id="407196" url="https://pl.wikipedia.org/wiki?curid=407196" title="Adamów (powiat miński)">
Adamów (powiat miński)

Adamów – wieś w Polsce położona w województwie mazowieckim, w powiecie mińskim, w gminie Dobre.
W latach 1975–1998 miejscowość należała administracyjnie do województwa siedleckiego.

</doc>
<doc id="407197" url="https://pl.wikipedia.org/wiki?curid=407197" title="Papier rysunkowy">
Papier rysunkowy

Papier rysunkowy - gramatura tego papieru to 80-90 g/m2. Nadaje się on do stosowania w większości drukarek laserowych i atramentowych oraz kserokopiarek. Największą jego zaletą jest niski koszt zakupu. O ile jakość uzyskiwanych wydruków w przypadku drukarki laserowej lub kserokopiarki jest zadowalająca to w przypadku technologii atramentowej jest słaba, zwłaszcza przy drukowaniu grafiki i zdjęć. Powodem tego jest głęboka penetracja tuszu w strukturę papieru, co powoduje falowanie i wybrzuszanie się zadrukowanych fragmentów oraz brak ostrości wydruków z powodu migracji kolorów. Uzyskiwane rozdzielczości rzędu 360 dpi pozwalają na wykorzystanie tego rodzaju nośnika do wydruków np. listów z kolorowym małym logo firmy, tekstu lub próbnych wydruków bardziej skomplikowanych obrazów.

</doc>
<doc id="407198" url="https://pl.wikipedia.org/wiki?curid=407198" title="Adamów (powiat poddębicki)">
Adamów (powiat poddębicki)

Adamów – wieś w Polsce położona w województwie łódzkim, w powiecie poddębickim, w gminie Poddębice.
W latach 1975–1998 miejscowość należała administracyjnie do województwa sieradzkiego.

</doc>
<doc id="407199" url="https://pl.wikipedia.org/wiki?curid=407199" title="Adamów (powiat radomszczański)">
Adamów (powiat radomszczański)

Adamów – wieś w Polsce położona w województwie łódzkim, w powiecie radomszczańskim, w gminie Ładzice.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407200" url="https://pl.wikipedia.org/wiki?curid=407200" title="Adamów (powiat skierniewicki)">
Adamów (powiat skierniewicki)

Adamów – wieś w Polsce położona w województwie łódzkim, w powiecie skierniewickim, w gminie Nowy Kawęczyn.
W latach 1975–1998 miejscowość należała administracyjnie do województwa skierniewickiego.

</doc>
<doc id="407201" url="https://pl.wikipedia.org/wiki?curid=407201" title="Adamów (powiat starachowicki)">
Adamów (powiat starachowicki)

Adamów – wieś w Polsce, położona w województwie świętokrzyskim, w powiecie starachowickim, w gminie Brody.
W latach 1975–1998 miejscowość należała administracyjnie do województwa kieleckiego.
Wieś jest siedzibą rzymskokatolickiej parafii św. Jana Chrzciciela.
Integralne części wsi.
1 marca 1983 część Adamowa (537,76 ha) przyłączono do Starachowic.
Edukacja.
W Adamowie znajduje się publiczna szkoła podstawowa imienia Kornela Makuszyńskiego przy ulicy Kościelnej 2. Szkoła powstała w 1937 roku. W czasach wojennych i krótko powojennych była to mała szkółka mieszcząca się w budynku wiejskim, w tamtych też czasach szkoła posiadała tylko jednego nauczyciela. Nowa szkoła posiada wiele sal lekcyjnych oraz salę gimnastyczną, na zewnątrz budynku widnieje duże boisko szkolne do gry w piłkę nożna. Mieści się tam również izba regionalna, w budynku szkolnym odbywa się wiele spotkań i występów miejscowego zespołu regionalnego.
Kościół.
W Adamowie istnieje kościół rzymskokatolicki pod wezwaniem św. Jana Chrzciciela. Kościół posiada cmentarz parafialny. Obok nowo powstałego kościoła (1984 rok, w 2009 roku obchodzono 25-lecie) mieści się stary już niedziałający, lecz zabytkowy kościół. Poprzedni proboszcze parafii to: ks. Jan Lipiec, ks. Stanisław Staniek, od 2001 do 2007 ks. Andrzej Madej, obecnie ks. Andrzej Bartosiński. W 2008 roku obok kościoła powstała Grota Lurdzka.
Rezerwat przyrody.
Na terenie Adamowa istnieje również rezerwat „Skały pod Adamowem”. Powierzchnia rezerwatu wynosi 8,98 ha, na długości około 800 metrów występują skały o bardzo ciekawych kształtach. Teren rezerwatu został objęty ochroną, chodziło głównie o ściany i bloki skalne, ambon czy progi oraz występujące rzadko spotykane gatunki roślin. 800 metrów od samych skałek występuje bór sosnowo-dębowy z domieszką brzozy. Bór ma ponad 100 lat i posiada cechy lasu naturalnego. Przeciętny wiek drzewa na terenie rezerwatu przekracza 100 lat.

</doc>
<doc id="407202" url="https://pl.wikipedia.org/wiki?curid=407202" title="Adamów (powiat węgrowski)">
Adamów (powiat węgrowski)

Adamów – wieś w Polsce położona w województwie mazowieckim, w powiecie węgrowskim, w gminie Wierzbno.
Wierni Kościoła rzymskokatolickiego należą do parafii Trójcy Świętej w Wiśniewie lub do parafii św. Stanisława Biskupa Męczennika w Czerwonce Liwskiej.
W latach 1975–1998 miejscowość należała administracyjnie do województwa siedleckiego.

</doc>
<doc id="407203" url="https://pl.wikipedia.org/wiki?curid=407203" title="Adampol (powiat węgrowski)">
Adampol (powiat węgrowski)

Adampol – wieś w Polsce położona w województwie mazowieckim, w powiecie węgrowskim, w gminie Korytnica.
W latach 1975–1998 miejscowość należała administracyjnie do województwa siedleckiego.

</doc>
<doc id="407204" url="https://pl.wikipedia.org/wiki?curid=407204" title="Adampol (powiat wołomiński)">
Adampol (powiat wołomiński)

Adampol – wieś w Polsce położona w województwie mazowieckim, w powiecie wołomińskim, w gminie Jadów.
W latach 1975–1998 miejscowość należała administracyjnie do województwa siedleckiego.
Miejscowość wypoczynkowa, położona w pobliżu wsi Urle, przez którą płynie rzeka Liwiec.

</doc>
<doc id="407205" url="https://pl.wikipedia.org/wiki?curid=407205" title="Brudzew-Kolonia">
Brudzew-Kolonia

Brudzew Kolonia – część wsi Cichów w Polsce, położona w województwie wielkopolskim, w powiecie tureckim, w gminie Brudzew.
W latach 1975–1998 Brudzew-Kolonia administracyjnie należał do województwa konińskiego.

</doc>
<doc id="407206" url="https://pl.wikipedia.org/wiki?curid=407206" title="Adelina (powiat hrubieszowski)">
Adelina (powiat hrubieszowski)

Adelina – wieś w Polsce położona w województwie lubelskim, w powiecie hrubieszowskim, w gminie Werbkowice.
W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 88 mieszkańców i była 23. co do wielkości miejscowością gminy Werbkowice. Przez miejscowość przebiega droga wojewódzka DK850.

</doc>
<doc id="407207" url="https://pl.wikipedia.org/wiki?curid=407207" title="Adelina (powiat opolski)">
Adelina (powiat opolski)

Adelina – wieś w Polsce położona w województwie lubelskim, w powiecie opolskim, w gminie Chodel.
W latach 1975–1998 miejscowość należała administracyjnie do województwa lubelskiego.
We wsi znajduje się cmentarz wojenny z okresu I wojny światowej.

</doc>
<doc id="407208" url="https://pl.wikipedia.org/wiki?curid=407208" title="Adolfowo (powiat chodzieski)">
Adolfowo (powiat chodzieski)

Adolfowo – wieś w Polsce położona w województwie wielkopolskim, w powiecie chodzieskim, w gminie Margonin.
W latach 80. XIX wieku wieś zamieszkiwało 78 osób (52 ewangelików, 26 katolików. Wśród mieszkańców było 22 analfabetów).
W latach 1975–1998 miejscowość należała administracyjnie do województwa pilskiego.
Przed 2023 r. miejscowość była częścią wsi Studźce.
Historia.
Wieś założona w 1816 roku przez Ferdynanda von Zacha właściciela Strzelec, który na 319 ha wydzielił 10 gospodarstw i osiedlił na nich 38 kolonistów niemieckich (Stare Adolfowo). Obok wsi leżał majątek (przy skrzyżowaniu sześciu dróg) obejmujący z lasem i łąką 450 ha. Przy majątku istniała leśniczówka zamieniona z czasem w karczmę. Syn Ferdynanda Konstantyn von Zacha sprzedał wieś i majątek berlińczykowi Dagobertowi Fridlanderowi, który wyciął las i wydzielił kolejne gospodarstwa, między innymi przy nowo powstającej szosie Margonin - Chodzież (Nowe Adolfowo). W 1910 roku wieś liczyła 139 mieszkańców, z których tylko 15 posługiwało się językiem polskim. Niemiecka nazwa wsi Adolfsheim pochodzi od imienia brata Ferdynanda von Zachy.
W 1909 roku właściciel Pietronek hrabia Ignacy Bniński przekazał grunty pod szkołę. Dwupiętrowy budynek, w którym zaplanowano dwa mieszkania dla nauczycieli i cztery sale lekcyjne wybudowano na skraju dóbr hrabiego. Fundator chciał, aby dzieci z sąsiednich wsi Adolfowo i Studźce miały podobną drogę do szkoły jak dzieci z Pietronek.
W latach 1926–1938 powstało 8 nowych gospodarstw przy szosie Margonin - Chodzież. Od tego momentu ta część wsi zaczęła przeważać nad Starym Adolfowem.

</doc>
<doc id="407209" url="https://pl.wikipedia.org/wiki?curid=407209" title="Adolfowo (powiat grodziski)">
Adolfowo (powiat grodziski)

Adolfowo – wieś w Polsce położona w województwie wielkopolskim, w powiecie grodziskim, w gminie Rakoniewice.
W okresie Wielkiego Księstwa Poznańskiego (1815-1848) miejscowość wzmiankowana jako Adolfowo należała do wsi mniejszych w ówczesnym powiecie babimojskim rejencji poznańskiej. Adolfowo należało do rakoniewickiego okręgu policyjnego tego powiatu i stanowiło część majątku Gościeszyn, który należał wówczas do Macieja Mielżyńskiego. Według spisu urzędowego z 1837 roku Adolfowo liczyło 86 mieszkańców, którzy zamieszkiwali 9 dymów (domostw).
W latach 1975–1998 miejscowość należała administracyjnie do województwa poznańskiego.

</doc>
<doc id="407210" url="https://pl.wikipedia.org/wiki?curid=407210" title="Albertów (powiat pabianicki)">
Albertów (powiat pabianicki)

Albertów – wieś w Polsce położona w województwie łódzkim, w powiecie pabianickim, w gminie Lutomiersk.
Przez wieś prowadzi droga ziemna. Od 2012 dojazd do wsi drogą asfaltową. Miejscowość położona jest na Wysoczyźnie Łaskiej. W Albertowie od 1946 r. działa OSP. Od przystanku tramwajowego Kazimierz łódzkiej linii nr 43 dojście pieszo w 45 minut do centrum wsi. Przez wieś prowadzi szlak konny - połączenie z pobliską stadniną.
W latach 1975–1998 miejscowość należała administracyjnie do województwa sieradzkiego.

</doc>
<doc id="407211" url="https://pl.wikipedia.org/wiki?curid=407211" title="Albinów (powiat siedlecki)">
Albinów (powiat siedlecki)

Albinów – wieś w Polsce położona w województwie mazowieckim, w powiecie siedleckim, w gminie Kotuń.
Wierni Kościoła rzymskokatolickiego należą do parafii św. Aleksego w Oleksinie.
W latach 1975–1998 miejscowość należała administracyjnie do województwa siedleckiego.

</doc>
<doc id="407213" url="https://pl.wikipedia.org/wiki?curid=407213" title="Albinów (powiat sokołowski)">
Albinów (powiat sokołowski)

Albinów – wieś w Polsce położona w województwie mazowieckim, w powiecie sokołowskim, w gminie Kosów Lacki.
W latach 1975–1998 miejscowość należała administracyjnie do województwa siedleckiego.
Mieszkańcy wyznania rzymskokatolickiego należą do parafii Narodzenia Najświętszej Maryi Panny w Kosowie Lackim.

</doc>
<doc id="407214" url="https://pl.wikipedia.org/wiki?curid=407214" title="Aleksandria (powiat płoński)">
Aleksandria (powiat płoński)

Aleksandria – wieś w Polsce położona w województwie mazowieckim, w powiecie płońskim, w gminie Nowe Miasto. Leży nad Soną dopływem Wkry.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407215" url="https://pl.wikipedia.org/wiki?curid=407215" title="Aleksandria (powiat żyrardowski)">
Aleksandria (powiat żyrardowski)

Aleksandria – wieś w Polsce położona w województwie mazowieckim, w powiecie żyrardowskim, w gminie Puszcza Mariańska.
W latach 1975–1998 miejscowość należała administracyjnie do województwa skierniewickiego.

</doc>
<doc id="407216" url="https://pl.wikipedia.org/wiki?curid=407216" title="Aleksandrowo (powiat lipnowski)">
Aleksandrowo (powiat lipnowski)

Aleksandrowo – kolonia w Polsce położona w województwie kujawsko-pomorskim, w powiecie lipnowskim, w gminie Lipno.
Podział administracyjny.
W latach 1975–1998 kolonia należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) kolonia liczyła 411 mieszkańców. Jest dziesiątą co do wielkości miejscowością gminy Lipno.

</doc>
<doc id="407217" url="https://pl.wikipedia.org/wiki?curid=407217" title="Aleksandrowo (powiat płocki)">
Aleksandrowo (powiat płocki)

Aleksandrowo – wieś w Polsce położona w województwie mazowieckim, w powiecie płockim, w gminie Staroźreby.
W latach 1975–1998 miejscowość należała administracyjnie do województwa płockiego.

</doc>
<doc id="407218" url="https://pl.wikipedia.org/wiki?curid=407218" title="Aleksandrowo (powiat przasnyski)">
Aleksandrowo (powiat przasnyski)

Aleksandrowo – przysiółek w Polsce, położony w województwie mazowieckim, w powiecie przasnyskim, w gminie Chorzele.
W latach 1975–1998 przysiółek należał administracyjnie do województwa ostrołęckiego.

</doc>
<doc id="407219" url="https://pl.wikipedia.org/wiki?curid=407219" title="Aleksandrowo (powiat sejneński)">
Aleksandrowo (powiat sejneński)

Aleksandrowo – wieś w Polsce położona w województwie podlaskim, w powiecie sejneńskim, w gminie Krasnopol.
W latach 1975–1998 miejscowość należała administracyjnie do województwa suwalskiego.
Przez miejscowość przebiega droga wojewódzka nr 653.
Wierni kościoła rzymskokatolickiego należą do parafii Niepokalanego Poczęcia Najświętszej Maryi Panny w Wigrach.
Zabytki.
Do rejestru zabytków Narodowego Instytutu Dziedzictwa wpisane są następujące obiekty:

</doc>
<doc id="407220" url="https://pl.wikipedia.org/wiki?curid=407220" title="Aleksandrowo (powiat siemiatycki)">
Aleksandrowo (powiat siemiatycki)

Aleksandrowo – wieś w Polsce położona w województwie podlaskim, w powiecie siemiatyckim, w gminie Grodzisk.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Grodzisku
Linki zewnętrzne.
 

</doc>
<doc id="407221" url="https://pl.wikipedia.org/wiki?curid=407221" title="Aleksandrowo (powiat suwalski)">
Aleksandrowo (powiat suwalski)

Aleksandrowo – wieś w Polsce położona w województwie podlaskim, w powiecie suwalskim, w gminie Bakałarzewo.
W latach 1975–1998 miejscowość należała administracyjnie do województwa suwalskiego. 
Wierni kościoła rzymskokatolickiego należą do parafii Matki Bożej Częstochowskiej w Żylinach.
Historia.
Początki wsi sięgają prawdopodobnie 1852 roku. Pierwotnie nazywana "Aleksandrowsk" - na cześć cara Aleksandra II. 
Aleksandrowo końca XIX wieku należało do gminy Kuków, a parafii Głęboki Rów.
Według Pierwszego Powszechnego Spisu Ludności, przeprowadzonego w 1921 r., w Aleksandrowie mieszkało 167 osób, wszyscy byli wyznania staroobrzędowego. 
W czasie II wojny światowej wielu mieszkańców wsi zmuszonych było do przesiedlenia się do ZSRR, gdyż prześladowani byli przez Niemcy. 
Po zakończeniu wojny Aleksandrowo znalazło się w granicach gminy Kuków z siedzibą w Wychodnem. W 1946 roku oszacowano, że działania wojenne zniszczyły wieś w 80 proc. 
Powojenną zabudowę Aleksandrowa zdominowały budynki gliniane i drewniane. Chaty kryto strzechą lub wiórami.
O wsi.
Społeczność staroobrzędowa z Aleksandrowa należy do parafii funkcjonującej przy molennie w Suwałkach.

</doc>
<doc id="407222" url="https://pl.wikipedia.org/wiki?curid=407222" title="Aleksandrowo (powiat włocławski)">
Aleksandrowo (powiat włocławski)

Aleksandrowo – wieś w Polsce, położona w województwie kujawsko-pomorskim, w powiecie włocławskim, w gminie Brześć Kujawski.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 324 mieszkańców. Jest szóstą co do wielkości miejscowością gminy Brześć Kujawski.
Niegdyś część dóbr Brzezie, należących do Kronenbergów.

</doc>
<doc id="407223" url="https://pl.wikipedia.org/wiki?curid=407223" title="Aleksandrowo (powiat żniński)">
Aleksandrowo (powiat żniński)

Aleksandrowo – wieś w Polsce położona w województwie kujawsko-pomorskim, w powiecie żnińskim, w gminie Barcin na trasie linii kolejowej Inowrocław – Pakość – Barcin – Żnin. Wieś jest częścią składową sołectwa Piechcin.
W latach 1975−1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 64 mieszkańców. Jest piętnastą co do wielkości miejscowością gminy Barcin.

</doc>
<doc id="407224" url="https://pl.wikipedia.org/wiki?curid=407224" title="Aleksandrówka (powiat bialski)">
Aleksandrówka (powiat bialski)

Aleksandrówka – wieś w Polsce położona w województwie lubelskim, w powiecie bialskim, w gminie Drelów.
Wierni Kościoła rzymskokatolickiego należą do parafii św. Stanisława w Ostrówkach.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="407225" url="https://pl.wikipedia.org/wiki?curid=407225" title="Aleksandrówka (powiat chełmski)">
Aleksandrówka (powiat chełmski)

Aleksandrówka – kolonia w Polsce położona w województwie lubelskim, w powiecie chełmskim, w gminie Sawin.
W latach 1975–1998 miejscowość należała administracyjnie do województwa chełmskiego. Według Narodowego Spisu Powszechnego (III 2011 r.) liczyła 61 mieszkańców i była 22. co do wielkości miejscowością gminy Sawin.

</doc>
<doc id="407226" url="https://pl.wikipedia.org/wiki?curid=407226" title="Aleksandrówka (powiat grójecki)">
Aleksandrówka (powiat grójecki)

Aleksandrówka – wieś w Polsce położona w województwie mazowieckim, w powiecie grójeckim, w gminie Belsk Duży.
W latach 1975–1998 miejscowość należała administracyjnie do województwa radomskiego.

</doc>
<doc id="407227" url="https://pl.wikipedia.org/wiki?curid=407227" title="Aleksandrówka (powiat janowski)">
Aleksandrówka (powiat janowski)

Aleksandrówka – wieś w Polsce położona w województwie lubelskim, w powiecie janowskim, w gminie Batorz.
Demografia.
Według danych urzędu gminy Batorz 31 grudnia 2005 roku sołectwo liczy 420 mieszkańców i posiada powierzchnię 520 ha. Według Narodowego Spisu Powszechnego (III 2011 r.) wieś liczyła 398 mieszkańców i była czwartą co do wielkości miejscowością gminy Batorz. W latach 1975–1998 miejscowość należała administracyjnie do województwa tarnobrzeskiego.

</doc>
<doc id="407228" url="https://pl.wikipedia.org/wiki?curid=407228" title="Aleksandrówka (powiat kozienicki)">
Aleksandrówka (powiat kozienicki)

Aleksandrówka – wieś w Polsce położona w województwie mazowieckim, w powiecie kozienickim, w gminie Kozienice, przy drodze krajowej nr 79.
W latach 1975–1998 miejscowość należała administracyjnie do województwa radomskiego. Od 1 stycznia 2003 roku częściami wsi Aleksandrówka stały się ówczesne wsie Budy i Katarzynów.
We wsi znajduje się stacja meteorologiczna .
Wierni kościoła rzymskokatolickiego należą do parafii Świętego Krzyża w Kozienicach.

</doc>
<doc id="407229" url="https://pl.wikipedia.org/wiki?curid=407229" title="Aleksandrówka (powiat lubartowski)">
Aleksandrówka (powiat lubartowski)

Aleksandrówka – wieś w Polsce położona w województwie lubelskim, w powiecie lubartowskim, w gminie Michów.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Michów. Według Narodowego Spisu Powszechnego (III 2011 r.) wieś liczyła 60 mieszkańców.

</doc>
<doc id="407230" url="https://pl.wikipedia.org/wiki?curid=407230" title="Aleksandrówka (powiat łukowski)">
Aleksandrówka (powiat łukowski)

Aleksandrówka – wieś w Polsce, położona w województwie lubelskim, w powiecie łukowskim, w gminie Stoczek Łukowski.
W latach 1975–1998 miejscowość należała administracyjnie do województwa siedleckiego. 
Wierni Kościoła rzymskokatolickiego należą do parafii Chrystusa Króla w Jedlance.

</doc>
<doc id="407231" url="https://pl.wikipedia.org/wiki?curid=407231" title="Aleksandrówka (powiat węgrowski)">
Aleksandrówka (powiat węgrowski)

Aleksandrówka – wieś w Polsce położona w województwie mazowieckim, w powiecie węgrowskim, w gminie Grębków.
Wierni Kościoła rzymskokatolickiego należą do parafii Wniebowzięcia NMP w Niwiskach.
W latach 1975–1998 miejscowość należała administracyjnie do województwa siedleckiego.

</doc>
<doc id="407232" url="https://pl.wikipedia.org/wiki?curid=407232" title="Aleksandrówka (powiat zwoleński)">
Aleksandrówka (powiat zwoleński)

Aleksandrówka dawniej też Aleksandrów – wieś w Polsce położona w województwie mazowieckim, w powiecie zwoleńskim, w gminie Policzna}.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii św. Stefana w Policznie.

</doc>
<doc id="407233" url="https://pl.wikipedia.org/wiki?curid=407233" title="Aleksandrów (gmina Rusiec)">
Aleksandrów (gmina Rusiec)

Aleksandrów – wieś w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość należała administracyjnie do województwa sieradzkiego.

</doc>
<doc id="407236" url="https://pl.wikipedia.org/wiki?curid=407236" title="Aleksandrów (powiat częstochowski)">
Aleksandrów (powiat częstochowski)

Aleksandrów – wieś sołecka w Polsce położona w województwie śląskim, w powiecie częstochowskim, w gminie Koniecpol.
W latach 1975–1998 miejscowość należała administracyjnie do województwa częstochowskiego.
Jest to jedna z dwóch wsi o tej nazwie w gminie Koniecpol. Drugi - Aleksandrów k. Wąsosza - wchodzi w skład sołectwa Wąsosz.

</doc>
<doc id="407237" url="https://pl.wikipedia.org/wiki?curid=407237" title="Aleksandrów (powiat garwoliński)">
Aleksandrów (powiat garwoliński)

Aleksandrów – wieś w Polsce położona w województwie mazowieckim, w powiecie garwolińskim, w gminie Łaskarzew.
W latach 1975–1998 miejscowość należała administracyjnie do województwa siedleckiego.

</doc>
<doc id="407238" url="https://pl.wikipedia.org/wiki?curid=407238" title="Aleksandrów (powiat gostyniński)">
Aleksandrów (powiat gostyniński)

Aleksandrów – wieś w Polsce położona w województwie mazowieckim, w powiecie gostynińskim, w gminie Sanniki.
Przez miejscowość przebiega droga wojewódzka nr 583 łącząca Bedlno z Sannikami.
W latach 1975–1998 miejscowość należała administracyjnie do województwa płockiego.

</doc>
<doc id="407239" url="https://pl.wikipedia.org/wiki?curid=407239" title="Aleksandrów (powiat grójecki)">
Aleksandrów (powiat grójecki)

Aleksandrów – wieś w Polsce położona w województwie mazowieckim, w powiecie grójeckim, w gminie Pniewy.
W latach 1975–1998 miejscowość należała administracyjnie do województwa radomskiego.

</doc>
<doc id="407240" url="https://pl.wikipedia.org/wiki?curid=407240" title="Aleksandrów (powiat jędrzejowski)">
Aleksandrów (powiat jędrzejowski)

Aleksandrów – wieś w Polsce, położona w województwie świętokrzyskim, w powiecie jędrzejowskim, w gminie Sędziszów.
W latach 1975–1998 miejscowość należała administracyjnie do województwa kieleckiego.

</doc>
<doc id="407241" url="https://pl.wikipedia.org/wiki?curid=407241" title="Aleksandrów (powiat kaliski)">
Aleksandrów (powiat kaliski)

Aleksandrów – wieś w Polsce położona w województwie wielkopolskim, w powiecie kaliskim, w gminie Mycielin.
W latach 1975–1998 miejscowość należała administracyjnie do województwa kaliskiego.

</doc>
<doc id="407242" url="https://pl.wikipedia.org/wiki?curid=407242" title="Aleksandrów (powiat kłobucki)">
Aleksandrów (powiat kłobucki)

Aleksandrów – wieś w Polsce położona w województwie śląskim, w powiecie kłobuckim, w gminie Panki.
W latach 1975–1998 miejscowość należała administracyjnie do województwa częstochowskiego.

</doc>
<doc id="407243" url="https://pl.wikipedia.org/wiki?curid=407243" title="Aleksandrów (powiat kozienicki)">
Aleksandrów (powiat kozienicki)

Aleksandrów – wieś w Polsce położona w województwie mazowieckim, w powiecie kozienickim, w gminie Magnuszew.
W latach 1975–1998 miejscowość należała administracyjnie do województwa radomskiego.
Przez miejscowość przebiega droga wojewódzka nr 736.
Wierni kościoła rzymskokatolickiego należą do parafii św. Jana Chrzciciela w Magnuszewie.

</doc>
<doc id="407244" url="https://pl.wikipedia.org/wiki?curid=407244" title="Aleksandrów (powiat kraśnicki)">
Aleksandrów (powiat kraśnicki)

Aleksandrów – wieś w Polsce położona w województwie lubelskim, w powiecie kraśnickim, w gminie Gościeradów.
W latach 1975–1998 miejscowość należała administracyjnie do województwa tarnobrzeskiego. Według Narodowego Spisu Powszechnego (III 2011 r.) wieś liczyła 241 mieszkańców.

</doc>
<doc id="407245" url="https://pl.wikipedia.org/wiki?curid=407245" title="Aleksandrów (powiat legionowski)">
Aleksandrów (powiat legionowski)

Aleksandrów – wieś w Polsce położona w województwie mazowieckim, w powiecie legionowskim, w gminie Nieporęt.
W latach 1975–1998 miejscowość należała administracyjnie do województwa warszawskiego.
Według stanu na dzień 29 października 2008 sołectwo posiadało 207 ha powierzchni i 240 mieszkańców.
Demografia.
Ludność w poszczególnych latach:
Liczba ludności wsi z roku na rok rośnie. Czynnikiem, który wpływa na wzrost ludności, jest duża atrakcyjność działek w tej wsi. Warszawiacy budują tu domy, ponieważ jest blisko nad Jezioro Zegrzyńskie. Kursują tu także dwie linie komunikacji miejskiej. Obserwuje się wiele domów w stanie surowym lub w trakcie budowy.

</doc>
<doc id="407246" url="https://pl.wikipedia.org/wiki?curid=407246" title="Aleksandrów (powiat miński)">
Aleksandrów (powiat miński)

Aleksandrów – wieś w Polsce położona w województwie mazowieckim, w powiecie mińskim, w gminie Jakubów.
W latach 1975−1998 miejscowość należała administracyjnie do województwa siedleckiego.

</doc>
<doc id="407248" url="https://pl.wikipedia.org/wiki?curid=407248" title="Aleksandrów (powiat nowodworski)">
Aleksandrów (powiat nowodworski)

Aleksandrów – wieś w Polsce położona w województwie mazowieckim, w powiecie nowodworskim, w gminie Czosnów.
31 lipca 1944 pododdziały Zgrupowania Stołpecko-Nalibockiego AK doszczętnie rozbiły kwaterującą we wsi kompanię Wehrmachtu. Wydarzenie to jest uznawane za początek powstania w Puszczy Kampinoskiej.
W latach 1975–1998 miejscowość należała administracyjnie do województwa warszawskiego.

</doc>
<doc id="407250" url="https://pl.wikipedia.org/wiki?curid=407250" title="Aleksandrów (powiat piaseczyński)">
Aleksandrów (powiat piaseczyński)

Aleksandrów – wieś w Polsce położona w województwie mazowieckim, w powiecie piaseczyńskim, w gminie Góra Kalwaria.
W latach 1975−1998 miejscowość należała administracyjnie do województwa warszawskiego.
Przez miejscowość przebiega droga wojewódzka nr 722.

</doc>
<doc id="407251" url="https://pl.wikipedia.org/wiki?curid=407251" title="Aleksandrów (powiat pińczowski)">
Aleksandrów (powiat pińczowski)

Aleksandrów – wieś w Polsce położona w województwie świętokrzyskim, w powiecie pińczowskim, w gminie Pińczów.
W latach 1975–1998 miejscowość należała administracyjnie do województwa kieleckiego.

</doc>
<doc id="407252" url="https://pl.wikipedia.org/wiki?curid=407252" title="Aleksandrów (powiat piotrkowski)">
Aleksandrów (powiat piotrkowski)

Aleksandrów – wieś w Polsce położona w województwie łódzkim, w powiecie piotrkowskim, w gminie Aleksandrów. 
Siedziba gminy wiejskiej Aleksandrów.
Do 1954 siedziba władz gminy Niewierszyn. W latach 1975–1998 miejscowość należała administracyjnie do województwa piotrkowskiego.
Aleksandrów jest położony wzdłuż drogi z miejscowości Sieczka do wsi Irenów i Krasik koło Paradyża oraz ok. 1 km na wschód od drogi przebiegającej w kierunku północ-południe łączącej Przedbórz, Skotniki i Włodzimierzów koło Sulejowa.
Wierni Kościoła rzymskokatolickiego należą do parafii św. Apostołów Piotra i Pawła w Dąbrowie nad Czarną.

</doc>
<doc id="407253" url="https://pl.wikipedia.org/wiki?curid=407253" title="Aleksandrów (powiat radomski)">
Aleksandrów (powiat radomski)

Aleksandrów, dawniej Huta Piotrowska – wieś w Polsce położona w województwie mazowieckim, w powiecie radomskim, w gminie Jedlnia-Letnisko.
W latach 1945–1975 miejscowość administracyjnie należała do województwa kieleckiego, następnie W latach 1975–1998 do województwa radomskiego.
Wierni Kościoła rzymskokatolickiego należą do parafii św. Józefa Oblubieńca Najświętszej Maryi Panny w Jedlni-Letnisku.

</doc>
<doc id="407254" url="https://pl.wikipedia.org/wiki?curid=407254" title="Aleksandrów (powiat radomszczański)">
Aleksandrów (powiat radomszczański)

Aleksandrów – wieś w Polsce położona w województwie łódzkim, w powiecie radomszczańskim, w gminie Kamieńsk.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407255" url="https://pl.wikipedia.org/wiki?curid=407255" title="Aleksandrów (powiat rawski)">
Aleksandrów (powiat rawski)

Aleksandrów – wieś w Polsce położona w województwie łódzkim, w powiecie rawskim, w gminie Biała Rawska.
Wieś założona 29 września 1828 przez Aleksandra Leszczyńskiego, właściciela dóbr Biała. Wcześniej była częścią wsi Podsędkowice zwaną Dzieweczka.
W latach 1975–1998 miejscowość należała administracyjnie do województwa skierniewickiego.

</doc>
<doc id="407256" url="https://pl.wikipedia.org/wiki?curid=407256" title="Aleksandrów (powiat średzki)">
Aleksandrów (powiat średzki)

Aleksandrów – osada w Polsce położona w województwie wielkopolskim, w powiecie średzkim, w gminie Nowe Miasto nad Wartą.
W latach 1975−1998 miejscowość należała administracyjnie do województwa poznańskiego.

</doc>
<doc id="407257" url="https://pl.wikipedia.org/wiki?curid=407257" title="Aleksandrów (powiat turecki)">
Aleksandrów (powiat turecki)

Aleksandrów – wieś w Polsce położona w województwie wielkopolskim, w powiecie tureckim, w gminie Przykona.
W latach 1975–1998 miejscowość należała administracyjnie do województwa konińskiego.

</doc>
<doc id="407258" url="https://pl.wikipedia.org/wiki?curid=407258" title="Aleksandrów (powiat żyrardowski)">
Aleksandrów (powiat żyrardowski)

Aleksandrów – wieś w Polsce położona w województwie mazowieckim, w powiecie żyrardowskim, w gminie Wiskitki.
W latach 1975–1998 miejscowość należała administracyjnie do województwa skierniewickiego.

</doc>
<doc id="407260" url="https://pl.wikipedia.org/wiki?curid=407260" title="Alojzów (powiat chełmski)">
Alojzów (powiat chełmski)

Alojzów – wieś w Polsce położona w województwie lubelskim, w powiecie chełmskim, w gminie Leśniowice.
W latach 1975–1998 miejscowość należała administracyjnie do województwa chełmskiego. Alojzów – wieś w parafii Kumów. We wsi jest kaplica rzymskokatolicka. Nazwa miejscowa Alojzów wywodzi się od nazwy osobowej – imienia Alojzy. Początkowa wieś miała zapis "Aloizów". Nazwa ta została nadana wsi od imienia Alojzego Poletyły, syna Wojciecha, właściciela majątku ziemskiego w Wojsławicach w 1790 roku. Ta wieś, wraz z Teresinem początkowo zostały nazwane Majdanem Leszczańskim. Wieś sąsiaduje od południa z Teresinem, od zachodu z szosą Chełm–Wojsławice, wsią Majdan Leśniowski, od północy z lasem wsi Kumów, od wschodu z Kol. Wieś ciągnie się z zachodu na wschód i ma długość około 2 km. 
Wieś ma 592 ha gruntów. W Alojzowie, według Narodowego Spisu Powszechnego (III 2011 r.) mieszkały 223 osoby. W 2000 roku na 73 rodziny zamieszkujące w Alojzowie przypada 41 rodzin wyznania rzymskokatolickiego, 18 rodzin Świadków Jehowy (zbór Alojzów), 12 rodzin wyznania polskokatolickiego i 2 rodziny bezwyznaniowe. Działalność prowadził również Związek Badaczy Biblii w RP. 
Do najważniejszych wydarzeń wsi Alojzów należy zaliczyć:
Tragiczne wydarzenia:
Na terenie wsi funkcjonowały organizacje polityczne, społeczne i młodzieżowe, m.in.: PZPR, SL, PSL, ZMW, „WICI”, KGW, OSP, Kółko rolnicze. Obecnie funkcjonuje tylko OSP powołana w 1950 roku. Dzieci uczęszczają do SP w Teresinie, młodzież do PG w Sielcu i do szkół ponadgimnazjalnych w Chełmie. 
Więcej o Alojzowie można się dowiedzieć z książki: "Gmina Leśniowce i okolice" S. Łopuszyńskiego.

</doc>
<doc id="407261" url="https://pl.wikipedia.org/wiki?curid=407261" title="Alojzów (powiat hrubieszowski)">
Alojzów (powiat hrubieszowski)

Alojzów – wieś w Polsce położona w województwie lubelskim, w powiecie hrubieszowskim, w gminie Werbkowice. Przez miejscowość przebiega droga krajowa DK74 i droga wojewódzka DK850. 
W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 333 mieszkańców i była dziewiątą co do wielkości miejscowością gminy Werbkowice.
Na terenie miejscowości działalność prowadzi zbór Alojzów Świadków Jehowy.

</doc>
<doc id="407262" url="https://pl.wikipedia.org/wiki?curid=407262" title="Amelin (powiat lubartowski)">
Amelin (powiat lubartowski)

Amelin – wieś w Polsce położona w województwie lubelskim, w powiecie lubartowskim, w gminie Kamionka.
W latach 1975–1998 miejscowość należała administracyjnie do województwa lubelskiego. 
Wieś stanowi sołectwo gminy Kamionka. Według Narodowego Spisu Powszechnego (III 2011 r.) wieś liczyła 97 mieszkańców.
17 czerwca 1998 doszło na terenie Kopalni Ropy Naftowej w Anielinie do wycieku ropy oraz gazu ziemnego i skażenia 5 ha pól.

</doc>
<doc id="407263" url="https://pl.wikipedia.org/wiki?curid=407263" title="Amelin (powiat parczewski)">
Amelin (powiat parczewski)

Amelin – wieś w Polsce położona w województwie lubelskim, w powiecie parczewskim, w gminie Siemień.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="407264" url="https://pl.wikipedia.org/wiki?curid=407264" title="Andrzejówka (powiat biłgorajski)">
Andrzejówka (powiat biłgorajski)

Andrzejówka – wieś w Polsce położona w województwie lubelskim, w powiecie biłgorajskim, w gminie Biłgoraj.
Wierni Kościoła rzymskokatolickiego należą do parafii Matki Bożej Bolesnej w Korytkowie Dużym.
W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 210 mieszkańców i była dziewiętnastą co do wielkości miejscowością gminy Biłgoraj.

</doc>
<doc id="407265" url="https://pl.wikipedia.org/wiki?curid=407265" title="Andrzejówka (powiat hrubieszowski)">
Andrzejówka (powiat hrubieszowski)

Andrzejówka – wieś w Polsce położona w województwie lubelskim, w powiecie hrubieszowskim, w gminie Mircze.
W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 109 mieszkańców i była 22. co do wielkości miejscowością gminy Mircze.
Historia.
Wieś położona w środkowej części gminy Mircze, w obrębie Kotliny Hrubieszowskiej. Pierwsza wzmianka o tej miejscowości pochodzi z 1752, gdy nazywana była Jędrzejówką. Powstała zapewne na gruntach wsi Miętkie i należała do tych dóbr. W drugiej połowie XVIII wieku były one w posiadaniu Horodyskich. W pierwszej połowie XIX wieku notowano w Andrzejówce karczmę, która w 1845 uzyskała patent na dalsze prowadzenie wyszynku alkoholu. Wówczas wieś należała do gminy Miętkie i nazywała się Majdan Jędrzejówka, a właścicielem jej był baron Tadeusz Józef Wyszyński, sędzia pokoju powiatu Tomaszowskiego. Pod koniec XIX wieku wieś liczyła 14 domów i 207 morgi gruntów rolnych, natomiast folwark Jędrzejówka, wchodzący w skład dóbr Miętkie, liczył 174 morgi gruntów ornych, 25 mórg łąk, 306 mórg lasu i 4 morgi placów i nieużytków. W folwarku było 8 budynków drewnianych. Według spisu z 1921 wieś liczyła 53 domy i 234 mieszkańców, w tym 109 Ukraińców.

</doc>
<doc id="407266" url="https://pl.wikipedia.org/wiki?curid=407266" title="Andrzejów (powiat chełmski)">
Andrzejów (powiat chełmski)

Andrzejów – wieś w Polsce położona w województwie lubelskim, w powiecie chełmskim, w gminie Kamień. 
Od Andrzejowa jest około 20 kilometrów do przejścia granicznego z Ukrainą i 20 kilometrów do miasta Chełm.
Do roku 2009 były to dwie miejscowości wieś Andrzejów (część południowo-wschodnia) i Andrzejów-Kolonia (część północno-zachodnia).
W latach 1975–1998 miejscowość należała administracyjnie do województwa chełmskiego. Według Narodowego Spisu Powszechnego (III 2011 r.) liczyła 203 mieszkańców i była szóstą co do wielkości miejscowością gminy Kamień.

</doc>
<doc id="407267" url="https://pl.wikipedia.org/wiki?curid=407267" title="Andrzejów (powiat janowski)">
Andrzejów (powiat janowski)

Andrzejów – wieś w Polsce położona w województwie lubelskim, w powiecie janowskim, w gminie Godziszów.
Krótki opis.
Sołtysem Andrzejowa był późniejszy poseł na sejm IV kadencji Marian Widz. W latach 1975–1998 miejscowość należała administracyjnie do województwa tarnobrzeskiego. Według Narodowego Spisu Powszechnego (III 2011 r.) liczyła 656 mieszkańców i była trzecią co do wielkości miejscowością gminy Godziszów. Przy drodze do Węglisk znajduje się wpisana do rejestru zabytków Mogiła wojenna z 1812 roku w Andrzejowie.
26 maja 1942 żandarmeria niemiecka rozstrzelała we wsi kilkanaście osób. Udało się ustalić tożsamość tylko 8 ofiar.

</doc>
<doc id="407268" url="https://pl.wikipedia.org/wiki?curid=407268" title="Andrzejów (powiat sochaczewski)">
Andrzejów (powiat sochaczewski)

Andrzejów – wieś w Polsce położona w województwie mazowieckim, w powiecie sochaczewskim, w gminie Brochów.
W latach 1975–1998 miejscowość należała administracyjnie do województwa warszawskiego.

</doc>
<doc id="407269" url="https://pl.wikipedia.org/wiki?curid=407269" title="Andrzejów (powiat włodawski)">
Andrzejów (powiat włodawski)

Andrzejów – wieś w Polsce położona w województwie lubelskim, w powiecie włodawskim, w gminie Urszulin.
Miejscowość podlega rzymskokatolickiej parafii Chrystusa Miłosiernego w Urszulinie.
Istniała tu prawdopodobnie już w VII wieku osada słowiańska, o czym świadczą odkrywane podczas prac archeologicznych liczne fragmenty naczyń. Według Latopisu Hipackiego w 1243 roku istniał tutaj gród stożkowy. 
We wsi mieści się prawosławna kaplica cmentarna Przemienienia Pańskiego, podlegająca parafii we Włodawie.
W latach 1975–1998 miejscowość należała administracyjnie do województwa chełmskiego.

</doc>
<doc id="407270" url="https://pl.wikipedia.org/wiki?curid=407270" title="Andrzejów (powiat zwoleński)">
Andrzejów (powiat zwoleński)

Andrzejów dawniej też Andrzejew – wieś w Polsce położona w województwie mazowieckim, w powiecie zwoleńskim, w gminie Przyłęk.
Niektóre z nich, zwłaszcza Borowiec, są czasem traktowane jak odrębne jednostki, ale nie mają rangi sołectw. Koło Borowca znajduje się Rezerwat przyrody Borowiec.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii Matki Bożej Częstochowskiej w Przyłęku.

</doc>
<doc id="407271" url="https://pl.wikipedia.org/wiki?curid=407271" title="Anielewo (powiat koniński)">
Anielewo (powiat koniński)

Anielewo – wieś w Polsce położona w województwie wielkopolskim, w powiecie konińskim, w gminie Kazimierz Biskupi.
W 1945 roku we wsi znajdowało się 49 gospodarstw. W latach 1975–1998 miejscowość należała administracyjnie do województwa konińskiego.
Wieś Anielewo ma 184 mieszkańców, z czego 45,7% stanowią kobiety, a 54,3% mężczyźni. Według Narodowego Spisu Powszechnego Ludności i Mieszkań w 2002 roku we wsi Anielewo było 56 gospodarstw domowych. Wśród nich dominowały gospodarstwa zamieszkałe przez pięć lub więcej osób - takich gospodarstw było 17. 

</doc>
<doc id="407272" url="https://pl.wikipedia.org/wiki?curid=407272" title="Anielewo (powiat słupecki)">
Anielewo (powiat słupecki)

Anielewo (niem. "Ingelfingen") – wieś w Polsce położona w województwie wielkopolskim, w powiecie słupeckim, w gminie Zagórów.
W latach 1975–1998 miejscowość należała administracyjnie do województwa konińskiego.
Na terenie wsi (w lesie na południu) znajdują się pozostałości cmentarza ewangelickiego z licznymi nagrobkami.

</doc>
<doc id="407273" url="https://pl.wikipedia.org/wiki?curid=407273" title="Anielin (powiat grójecki)">
Anielin (powiat grójecki)

Anielin – wieś w Polsce położona w województwie mazowieckim, w powiecie grójeckim, w gminie Belsk Duży.
W latach 1975–1998 miejscowość należała administracyjnie do województwa radomskiego.

</doc>
<doc id="407274" url="https://pl.wikipedia.org/wiki?curid=407274" title="Anielin (powiat kraśnicki)">
Anielin (powiat kraśnicki)

Anielin – wieś w Polsce położona w województwie lubelskim, w powiecie kraśnickim, w gminie Annopol}}.
W latach 1975–1998 miejscowość należała administracyjnie do województwa tarnobrzeskiego.
Wieś stanowi sołectwo gminy Annopol. Według Narodowego Spisu Powszechnego (III 2011 r.) wieś liczyła 107 mieszkańców.

</doc>
<doc id="407276" url="https://pl.wikipedia.org/wiki?curid=407276" title="Anielin (powiat kutnowski)">
Anielin (powiat kutnowski)

Anielin – wieś w Polsce położona w województwie łódzkim, w powiecie kutnowskim, w gminie Łanięta.
Graniczy ze wsiami Pomarzany i Zgoda (w gm. Łanięta) oraz Belno i Niecki (w gm. Gostynin).
W latach 1975–1998 miejscowość należała administracyjnie do województwa płockiego.

</doc>
<doc id="407278" url="https://pl.wikipedia.org/wiki?curid=407278" title="Anielin (powiat łaski)">
Anielin (powiat łaski)

Anielin – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość należała administracyjnie do województwa sieradzkiego.

</doc>
<doc id="407279" url="https://pl.wikipedia.org/wiki?curid=407279" title="Anielin (powiat opoczyński)">
Anielin (powiat opoczyński)

Anielin – wieś w Polsce, położona w województwie łódzkim, w powiecie opoczyńskim, w gminie Poświętne.
W latach 1975–1998 miejscowość należała administracyjnie do województwa piotrkowskiego.
W pobliskim lesie, w walce 30 kwietnia 1940 roku, poległ major Henryk Dobrzański, ps. „Hubal”. 
Wierni kościoła rzymskokatolickiego należą do parafii św. Filipa Neri i św. Jana Chrzciciela w Studziannie.

</doc>
<doc id="407280" url="https://pl.wikipedia.org/wiki?curid=407280" title="Anielin (powiat płoński)">
Anielin (powiat płoński)

Anielin – wieś w Polsce położona w województwie mazowieckim, w powiecie płońskim, w gminie Nowe Miasto.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407281" url="https://pl.wikipedia.org/wiki?curid=407281" title="Anielin (powiat puławski)">
Anielin (powiat puławski)

Anielin – wieś w Polsce położona w województwie lubelskim, w powiecie puławskim, w gminie Puławy.
W latach 1975–1998 miejscowość należała administracyjnie do województwa lubelskiego.
Wierni Kościoła rzymskokatolickiego należą do parafii św. Józefa Oblubieńca w Zarzeczu.

</doc>
<doc id="407282" url="https://pl.wikipedia.org/wiki?curid=407282" title="Anielin (powiat radomski)">
Anielin (powiat radomski)

Anielin – wieś w Polsce położona w województwie mazowieckim, w powiecie radomskim, w gminie Skaryszew.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jadwigi Królowej w Tomaszowie.

</doc>
<doc id="407284" url="https://pl.wikipedia.org/wiki?curid=407284" title="Anielin (powiat wieluński)">
Anielin (powiat wieluński)

Anielin – wieś w Polsce położona w województwie łódzkim, w powiecie wieluńskim, w gminie Konopnica.
W latach 1975–1998 miejscowość należała administracyjnie do województwa sieradzkiego.

</doc>
<doc id="407285" url="https://pl.wikipedia.org/wiki?curid=407285" title="Anielin (powiat zgierski)">
Anielin (powiat zgierski)

Anielin – wieś w Polsce położona w województwie łódzkim, w powiecie zgierskim, w gminie Stryków.
W latach 1975–1998 miejscowość należała administracyjnie do ówczesnego województwa łódzkiego.

</doc>
<doc id="407286" url="https://pl.wikipedia.org/wiki?curid=407286" title="Annopol (powiat chełmski)">
Annopol (powiat chełmski)

Annopol – kolonia w Polsce położona w województwie lubelskim, w powiecie chełmskim, w gminie Żmudź.
W latach 1975–1998 miejscowość należała administracyjnie do województwa chełmskiego. Według Narodowego Spisu Powszechnego (III 2011 r.) liczyła 71 mieszkańców i była czternastą co do wielkości miejscowością gminy Żmudź.

</doc>
<doc id="407287" url="https://pl.wikipedia.org/wiki?curid=407287" title="Annopol (powiat gostyniński)">
Annopol (powiat gostyniński)

Annopol – wieś w Polsce położona w województwie mazowieckim, w powiecie gostynińskim, w gminie Szczawin Kościelny.
W latach 1975–1998 miejscowość należała administracyjnie do województwa płockiego.
Historia.
W 2002 roku odnaleziono w Annopolu ślady kultury pucharów lejkowatych.

</doc>
<doc id="407288" url="https://pl.wikipedia.org/wiki?curid=407288" title="Annopol (powiat grójecki)">
Annopol (powiat grójecki)

Annopol – wieś w Polsce położona w województwie mazowieckim, w powiecie grójeckim, w gminie Błędów.
W latach 1975–1998 miejscowość należała administracyjnie do województwa radomskiego.

</doc>
<doc id="407290" url="https://pl.wikipedia.org/wiki?curid=407290" title="Annopol (powiat hrubieszowski)">
Annopol (powiat hrubieszowski)

Annopol – wieś w Polsce położona w województwie lubelskim, w powiecie hrubieszowskim, w gminie Hrubieszów.
W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 101 mieszkańców i była 31. co do wielkości miejscowością gminy Hrubieszów.

</doc>
<doc id="407291" url="https://pl.wikipedia.org/wiki?curid=407291" title="Annopol (powiat lubartowski)">
Annopol (powiat lubartowski)

Annopol – wieś w Polsce położona w województwie lubelskim, w powiecie lubartowskim, w gminie Kock.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Kock. Według Narodowego Spisu Powszechnego (III 2011 r.) wieś liczyła 206 mieszkańców.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Kocku.

</doc>
<doc id="407292" url="https://pl.wikipedia.org/wiki?curid=407292" title="Annopol (powiat wołomiński)">
Annopol (powiat wołomiński)

Annopol – wieś w Polsce położona w województwie mazowieckim, w powiecie wołomińskim, w gminie Strachówka.
W latach 1975–1998 miejscowość należała administracyjnie do województwa siedleckiego.

</doc>
<doc id="407293" url="https://pl.wikipedia.org/wiki?curid=407293" title="Annowo (powiat grudziądzki)">
Annowo (powiat grudziądzki)

Annowo – wieś w Polsce położona w województwie kujawsko-pomorskim, w powiecie grudziądzkim, w gminie Gruta.
Podział administracyjny.
W latach 1975–1998 miejscowość należała administracyjnie do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 262 mieszkańców. Jest dwunastą co do wielkości miejscowością gminy Gruta.
Zabytki.
Według rejestru zabytków NID na listę zabytków wpisany jest park dworski z końca XIX w. z reliktami dawnego cmentarza, nr rej.: A/629 z 16.02.1987.

</doc>
<doc id="407294" url="https://pl.wikipedia.org/wiki?curid=407294" title="Annowo (powiat włocławski)">
Annowo (powiat włocławski)

Annowo – wieś w Polsce położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 216 mieszkańców. Jest dziesiątą co do wielkości miejscowością gminy Lubraniec.

</doc>
<doc id="407295" url="https://pl.wikipedia.org/wiki?curid=407295" title="Annowo (gmina Gąsawa)">
Annowo (gmina Gąsawa)

Annowo – wieś w Polsce położona w województwie kujawsko-pomorskim, w powiecie żnińskim, w gminie Gąsawa.
Demografia.
W latach 1975–1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 144 mieszkańców. Jest jedenastą co do wielkości miejscowością gminy Gąsawa.

</doc>
<doc id="407296" url="https://pl.wikipedia.org/wiki?curid=407296" title="Antolin (powiat bialski)">
Antolin (powiat bialski)

Antolin – wieś w Polsce położona w województwie lubelskim, w powiecie bialskim, w gminie Konstantynów.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="407297" url="https://pl.wikipedia.org/wiki?curid=407297" title="Antolin (powiat janowski)">
Antolin (powiat janowski)

Antolin – wieś w Polsce położona w województwie lubelskim, w powiecie janowskim, w gminie Modliborzyce.
Krótki opis.
W latach 1975–1998 miejscowość należała administracyjnie do województwa tarnobrzeskiego. Według Narodowego Spisu Powszechnego (III 2011 r.) liczyła 95 mieszkańców i była dziewiętnastą co do wielkości miejscowością gminy Modliborzyce. Ludność wyznania katolickiego przynależy do parafii Matki Bożej Nieustającej Pomocy w Wierzchowiskach Drugich.
Historia.
O wsi na tym terenie wzmiankowano już 1791 r. Nazywano ją wtedy "Majdan Nowy", a później "Majdan Wielgusów i Antoniowskich". Wieś powstała w wyniku karczunku lasów w dobrach Wierzchowskich. W 1865 r. była w posiadaniu Kajetana Kochanowskiego i składało się na nią 13 gospodarstw. W 1865 roku dziedzic zabrał chłopom łącznie 50 mórg z przeznaczeniem na niwę dworską. Pod koniec XIX wieku używano już powszechnie nazwy Antolin, a wieś zamieszkiwało wtedy 158 osób. W 1921 r. wieś liczyła 24 domów i 175 mieszkańców.
W październiku 1940 r. powstała placówka Komendy Obrońców Polski. W 1945 r. na terenie wsi doszło starcia oddziałów AL z wycofującymi się jednostkami niemieckimi. W latach 1960-1981 we wsi funkcjonowała jednostka Ochotniczej Straży Pożarnej.

</doc>
<doc id="407298" url="https://pl.wikipedia.org/wiki?curid=407298" title="Antoniewo (powiat aleksandrowski)">
Antoniewo (powiat aleksandrowski)

Antoniewo – wieś w Polsce, położona w województwie kujawsko-pomorskim, w powiecie aleksandrowskim, w gminie Bądkowo.
W latach 1975–1998 miejscowość należała administracyjnie do województwa włocławskiego.

</doc>
<doc id="407299" url="https://pl.wikipedia.org/wiki?curid=407299" title="Antoniewo (powiat ostrowski)">
Antoniewo (powiat ostrowski)

Antoniewo – wieś w Polsce położona w województwie mazowieckim, w powiecie ostrowskim, w gminie Ostrów Mazowiecka.
W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii cywilno-wojskowej św. Jozafata Biskupa w Komorowie.

</doc>
<doc id="407300" url="https://pl.wikipedia.org/wiki?curid=407300" title="Antoniewo (powiat sierpecki)">
Antoniewo (powiat sierpecki)

Antoniewo – wieś w Polsce położona w województwie mazowieckim, w powiecie sierpeckim, w gminie Gozdowo.
W latach 1975–1998 miejscowość należała administracyjnie do województwa płockiego.

</doc>
<doc id="407301" url="https://pl.wikipedia.org/wiki?curid=407301" title="Antoniewo (powiat włocławski)">
Antoniewo (powiat włocławski)

Antoniewo – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 84 mieszkańców. Jest 33. co do wielkości miejscowością gminy Lubień Kujawski.

</doc>
<doc id="407302" url="https://pl.wikipedia.org/wiki?curid=407302" title="Antoniewo (powiat żuromiński)">
Antoniewo (powiat żuromiński)

Antoniewo – wieś w Polsce położona w województwie mazowieckim, w powiecie żuromińskim, w gminie Siemiątkowo.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407303" url="https://pl.wikipedia.org/wiki?curid=407303" title="Antoniew (powiat kutnowski)">
Antoniew (powiat kutnowski)

Antoniew – wieś w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 miejscowość należała administracyjnie do województwa płockiego.

</doc>
<doc id="407304" url="https://pl.wikipedia.org/wiki?curid=407304" title="Antoniew (gmina Nowa Sucha)">
Antoniew (gmina Nowa Sucha)

Antoniew – wieś w Polsce położona w województwie mazowieckim, w powiecie sochaczewskim, w gminie Nowa Sucha. Leży nad rzeką Bzurą.
Antoniewskie dobra Rzewuskiej Konstancji zostały w sekwestr zajęte przez jenerała Ksawerego Dąbrowskiego na mocy rozkazu feldmarszałka armji czynnej Paskiewicza - Erywańskiego w październiku roku 1831.
Pod rozbiorami w gminie Nowa Sucha
W latach 1975-1998 miejscowość należała administracyjnie do województwa skierniewickiego.

</doc>
<doc id="407306" url="https://pl.wikipedia.org/wiki?curid=407306" title="Antoniew (powiat żyrardowski)">
Antoniew (powiat żyrardowski)

Antoniew – wieś w Polsce położona w województwie mazowieckim, w powiecie żyrardowskim, w gminie Wiskitki.
W latach 1975–1998 miejscowość należała administracyjnie do województwa skierniewickiego.

</doc>
<doc id="407307" url="https://pl.wikipedia.org/wiki?curid=407307" title="Antonina (powiat bełchatowski)">
Antonina (powiat bełchatowski)

Antonina – wieś sołecka w Polsce położona w województwie łódzkim, w powiecie bełchatowskim, w gminie Rusiec.
W latach 1975–1998 miejscowość należała administracyjnie do województwa sieradzkiego.
Wieś położona jest przy kolejowej magistrali węglowej.

</doc>
<doc id="407308" url="https://pl.wikipedia.org/wiki?curid=407308" title="Antonina (powiat pajęczański)">
Antonina (powiat pajęczański)

Antonina – wieś w Polsce położona w województwie łódzkim, w powiecie pajęczańskim, w gminie Strzelce Wielkie.
W latach 1975–1998 miejscowość należała administracyjnie do województwa częstochowskiego.

</doc>
<doc id="407309" url="https://pl.wikipedia.org/wiki?curid=407309" title="Antonina (powiat poddębicki)">
Antonina (powiat poddębicki)

Antonina – wieś w Polsce położona w województwie łódzkim, w powiecie poddębickim, w gminie Poddębice.
W latach 1975–1998 miejscowość należała administracyjnie do województwa sieradzkiego.

</doc>
<doc id="407310" url="https://pl.wikipedia.org/wiki?curid=407310" title="Antoninów (powiat gostyniński)">
Antoninów (powiat gostyniński)

Antoninów – wieś w Polsce położona w województwie mazowieckim, w powiecie gostynińskim, w gminie Gostynin.
W latach 1975–1998 miejscowość należała administracyjnie do województwa płockiego.

</doc>
<doc id="407312" url="https://pl.wikipedia.org/wiki?curid=407312" title="Antoninów (powiat opoczyński)">
Antoninów (powiat opoczyński)

Antoninów – wieś w Polsce położona w województwie łódzkim, w powiecie opoczyńskim, w gminie Sławno.
W latach 1975–1998 miejscowość należała administracyjnie do województwa piotrkowskiego.
Wierni Kościoła rzymskokatolickiego należą do parafii św. Wawrzyńca w Kunicach lub do parafii św. Geroncjusza i Wniebowzięcia NMP w Sławnie.

</doc>
<doc id="407313" url="https://pl.wikipedia.org/wiki?curid=407313" title="Antoninów (powiat piaseczyński)">
Antoninów (powiat piaseczyński)

Antoninów – wieś w Polsce położona w województwie mazowieckim, w powiecie piaseczyńskim, w gminie Piaseczno. W latach 1975–1998 miejscowość należała administracyjnie do województwa warszawskiego.
Wieś znajduje się kilkaset metrów od drogi drogi krajowej nr 7 (E77) Warszawa – Radom. Zlokalizowany jest tu Komunalny Cmentarz Południowy w Warszawie.

</doc>
<doc id="407314" url="https://pl.wikipedia.org/wiki?curid=407314" title="Antoninów (powiat płocki)">
Antoninów (powiat płocki)

Antoninów – wieś w Polsce położona w województwie mazowieckim, w powiecie płockim, w gminie Łąck.
W latach 1975–1998 miejscowość należała administracyjnie do województwa płockiego.

</doc>
<doc id="407315" url="https://pl.wikipedia.org/wiki?curid=407315" title="Antoninów (powiat rawski)">
Antoninów (powiat rawski)

Antoninów – wieś w Polsce położona w województwie łódzkim, w powiecie rawskim, w gminie Biała Rawska, w pobliżu drogi ekspresowej S8.
W latach 1975–1998 miejscowość należała administracyjnie do województwa skierniewickiego. Po raz pierwszy notowana jako kolonia w 1921 r.
Większość mieszkańców zajmuje się sadownictwem. Najbliższa szkoła podstawowa znajduje się w Babsku, a najbliższy kościół w Chojnacie.

</doc>
<doc id="407316" url="https://pl.wikipedia.org/wiki?curid=407316" title="Antonin (powiat jarociński)">
Antonin (powiat jarociński)

Antonin – wieś w Polsce położona w województwie wielkopolskim, w powiecie jarocińskim, w gminie Żerków. Wieś jest siedzibą sołectwa "Antonin", w którego skład wchodzą również miejscowości Przybysław i Siekierzyn.
W latach 1975–1998 miejscowość należała administracyjnie do województwa kaliskiego.

</doc>
<doc id="407317" url="https://pl.wikipedia.org/wiki?curid=407317" title="Antonin (powiat kaliski)">
Antonin (powiat kaliski)

Antonin – wieś w Polsce, położona w województwie wielkopolskim, w powiecie kaliskim, w gminie Szczytniki.
W latach 1975–1998 wieś należała administracyjnie do województwa kaliskiego.

</doc>
<doc id="407318" url="https://pl.wikipedia.org/wiki?curid=407318" title="Antoniówka (powiat krasnostawski)">
Antoniówka (powiat krasnostawski)

Antoniówka – wieś w Polsce położona w województwie lubelskim, w powiecie krasnostawskim, w gminie Gorzków. 
Spora część gruntów we wsi Antoniówka była we władaniu rodziny Korczaków. Był to majątek ziemski. Został im zabrany podczas II wojny światowej przez Niemców, a po wojnie został rozgrabiony przez miejscową ludność.
W 1946 odznaczona Orderem Krzyża Grunwaldu III klasy.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Gorzków. Według Narodowego Spisu Powszechnego (III 2011 r.) wieś liczyła 147 mieszkańców.

</doc>
<doc id="407319" url="https://pl.wikipedia.org/wiki?curid=407319" title="Antoniówka (powiat lubartowski)">
Antoniówka (powiat lubartowski)

Antoniówka – wieś w Polsce położona w województwie lubelskim, w powiecie lubartowskim, w gminie Ostrówek. 
Miejscowość położona jest we wschodniej części gminy zajmując powierzchnię 650 ha. Przeważają grunty orne 57% i lasy 39%. 
Wieś ta powstała w drugiej połowie XIX wieku. Po raz pierwszy nazwa miejscowości została wymieniona w 1833r. jako własność dziedzica dóbr Siemień hrabiego Józefa Nałęcza Małachowskiego.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Ostrówek. Według Narodowego Spisu Powszechnego z roku 2011 wieś liczyła 161 mieszkańców.

</doc>
<doc id="407320" url="https://pl.wikipedia.org/wiki?curid=407320" title="Antoniówka (powiat opoczyński)">
Antoniówka (powiat opoczyński)

Antoniówka – wieś w Polsce położona w województwie łódzkim, w powiecie opoczyńskim, w gminie Sławno. Leży na terenie Spalskiego Parku Krajobrazowego. Geograficznie znajduje się nad rzeką Słomianką, prawym dopływem Pilicy. W pobliżu wsi biegnie droga wojewódzka nr 713 łącząca Tomaszów Mazowiecki i Opoczno, oraz linia kolejowa Koluszki – Skarżysko-Kamienna.
W miejscowości funkcjonują: Dom Ludowy, sklep spożywczy, zakład produkujący tynki mineralne i gospodarstwo agroturystyczne oferujące pięć miejsc noclegowych są tutaj również warsztaty napraw pojazdów, szkółki leśne oraz wiele innych punktów usługowych. W Antoniówce cyklicznie odbywają się corocznie projekcje kina letniego, oraz zawody piłki plażowej. 
Wierni Kościoła rzymskokatolickiego należą do parafii św. Wawrzyńca w Kunicach.
Historia.
Tereny obecnej wsi w 1619 wchodziły w skład województwa sandomierskiego Rzeczypospolitej Obojga Narodów. W latach 1815–1816 tereny te znajdowały się w departamencie radomskim Księstwa Warszawskiego. W latach 1816–1837 Antoniówka, już jako wyodrębniona osada, wchodziła w skład Guberni Zachodniej Królestwa Polskiego.
Pierwsze wzmianki o wsi (zachowane mapy w posiadaniu jednego z mieszkańców miejscowości) pochodzą z XIX wieku. We wsi funkcjonowały dwa młyny, wiatraki. Młyny na początku XX wieku zostały rozebrane przez właścicieli. Tereny wsi to obszar uwłaszczonego w 1861 roku folwarku Kuniczki, który wchodził w XVIII–XIX wieku w skład majątku ziemskiego położonego w Kunicach, wsi leżącej w sąsiedztwie dzisiejszej Antoniówki.
Nazwa miejscowości na pochodzi od imienia Antoni, brak jednak źródeł o konkretnym właścicielu wsi noszącym to imię. Nadmienić tutaj należy, iż nazwa Antoniów, miejscowości leżącej obok Kraśnicy powstała w podobny sposób, z tym, iż w tamtym przypadku (wiek XIX) synem dziedzica Jaxa Gryf-Bąkowskiego (właściciela dóbr Kraśnica) był Antoni, który od ojca dostał ziemie leżące w Antoniowie, stąd nazwa wsi.
Pod koniec XIX w. epidemia cholery zdziesiątkowała mieszkańców wsi. W okolicach miejscowości do chwili obecnej pozostały krzyże tzw. choleryczne, jako świadectwo epidemii.
W roku 1914 przez wieś przebiegła linia frontu wschodniego I wojny światowej. Wielu mieszkańców miejscowości służyło w armii carskiej. W roku 1914 Nikołaj Gumilow, oficer armii rosyjskiej, podczas stacjonowania jego sztabu w Kraśnicy w trakcie wycofywania się z Bitwy Łódzkiej, opisał dokładnie linię frontu. Linia obstawiona przez piechotę armii rosyjskiej to: Kamień Wielki – Antoninów – Ludwinów – Olszowiec. Niemieckie wojska objęły pozycje na linii: Inowłódz – rzeka Słomianka – Maziarnia – Bratków – Potok. Na podstawie zapisków Nikołaja Gumilowa – wydanego tylko w języku rosyjskim pod tytułem: "Zapiski kawalerzysty" – możemy dokładnie wytyczyć linie frontu oraz potwierdzić nazwy miejscowości występujące już 1914 roku. W miejscowości znajduje się stary kamienny most kolejowy z roku 1885, na trasie Tomaszów Mazowiecki - Opoczno. Most pierwotnie przystosowany był do linii kolejowej dwutorowej.
II wojna światowa pozostawiła w okolicach wsi liczne (nieoznaczone) miejsca pochówku żołnierzy niemieckich i rosyjskich. Tereny takie to między innymi Mieruń i Górki. Przez Antoniówkę wycofywały się w dniach 7 do 8 września 1939 roku pododdziały 23 Pułku Ułanów Grodzieńskich. Pododdziały kierowały się w kierunku miejscowości Poświętne wzdłuż linii rzeki Słomianki z kierunku miejscowości Sławno. W Sławnie na terenie cmentarza parafialnego do dziś są trzy groby ułanów tego pułku; dwóch poległo w Mniszkowie, jeden w Sławnie.
W 1944 roku odbyły się dwie egzekucje dokonane przez żołnierzy Armii Czerwonej na złapanych w okolicach żołnierzach hitlerowskich.
Ludność miejscowa z biegiem czasu nadała nazwy terenom leżącym w sąsiedztwie wsi, a niebędących w granicach administracyjnych miejscowości sąsiednich. Nazwy związane były albo z ukształtowaniem terenu, albo z innymi wydarzeniami lub pracami rolnymi wykonywanymi w danym miejscu. Stąd lasy, łąki i inne nieużytki otrzymały nazwy np. Mieruń, Wołek, Górki, Kopalnia, Maciejowe, Murzynek, Czarny Las, Koło Młyna, Na Dołku, Sikornik, Kuniczki itp.
Tereny dawnej ziemi sandomierskiej, do której wraz z sąsiednimi miejscowościami należała również Antoniówka, to obszar o bogatej historii sięgającej średniowiecza. Obszar ten to teren pogranicza dwóch historycznych i kulturowych krain – Małopolski i Mazowsza. Położenie i historia wywarły duży wpływ na język oraz folklor zamieszkującej ją ludności.
W 1944 wieś weszła w skład województwa łódzkiego, następnie w latach 1957–1975 wchodziła administracyjnie do województwa kieleckiego. W latach 1975–1998 należała administracyjnie do województwa piotrkowskiego.
Warunki hydrograficzne.
Przez Antoniówkę przepływa rzeka Słomianka, która jest prawym dopływem rzeki Pilicy. Słomianka wypływa ze wzgórza Sławińskiego usytuowanego w miejscowości Sławno. W okolicach wsi znajduje się kilka naturalnych źródeł których ujścia dopływają do rzeki Słomianka. Krystalicznie czysta woda źródlana wypływa najczęściej z nierówności terenowych i wzgórz.
Folklor.
Regionalnie miejscowość leży na styku Małopolski i Mazowsza. Zachowały się tutaj obyczaje i pieśni ludowe typowe dla Małopolski, a także wpływ wzornictwa ludowego typowego dla Mazowsza, a raczej Łowicza. Na styku tych dwóch wpływów regionalnych powstał folklor opoczyński.
We wsi prężnie działa Koło Gospodyń Wiejskich, z inicjatywy którego kultywowany jest folklor opoczyński, silnie zakorzeniony w tradycjach lokalnej społeczności.
Odniesienia w kulturze.
W roku 1986 Zespół Filmowy Zodiak nakręcił w Antoniówce sceny do filmu sensacyjnego "Prywatne śledztwo" w reżyserii Wojciecha Wójcika. Odtwórcą głównej roli był Roman Wilhelmi.

</doc>
<doc id="407321" url="https://pl.wikipedia.org/wiki?curid=407321" title="Antoniówka (powiat radomski)">
Antoniówka (powiat radomski)

Antoniówka – wieś w Polsce położona w województwie mazowieckim, w powiecie radomskim, w gminie Jedlnia-Letnisko.
W latach 1945–1975 miejscowość administracyjnie należała do województwa kieleckiego, następnie W latach 1975–1998 do województwa radomskiego.
Przez wieś przebiega trasa drogi wojewódzkiej nr 737 oraz linia kolejowa nr 26 (zobacz przystanek kolejowy „Antonówka”).
Wierni Kościoła rzymskokatolickiego należą do parafii św. Józefa Oblubieńca Najświętszej Maryi Panny w Jedlni-Letnisku lub do parafii św. Faustyny Kowalskiej w Groszowicach.

</doc>
<doc id="407323" url="https://pl.wikipedia.org/wiki?curid=407323" title="Antoniówka (powiat tomaszowski)">
Antoniówka (powiat tomaszowski)

Antoniówka – wieś w Polsce, położona w województwie lubelskim, w powiecie tomaszowskim, w gminie Krynice.
W latach 1975–1998 wieś należała administracyjnie do województwa zamojskiego.
W Antoniówce znajduje się cmentarz poległych żołnierzy Wojska Polskiego w czasie II wojny światowej w kampanii wrześniowej w bitwie pod Tomaszowem Lubelskim, w tzw. „drugiej bitwie” od 23 września 1939. Pochowanych jest tutaj 487 żołnierzy polskich, ale tylko 146 jest znanych z nazwiska. Są to żołnierze z Frontu Północnego utworzonego z Armii „Modlin”. W skład ugrupowania wchodziły jednostki Warszawskiej Brygady Pancerno-Motorowej. Znane nazwiska poległych wymieniono na dwóch tablicach pomnikowych. Na terenie cmentarza ustawiono również pomnik – kamienny trapez. Wąska droga wiodąca do pomnika znajduje się przed ostatnim gospodarstwem, po lewej stronie szosy.
10 lutego 1944 roku w Antoniówce urodził się muzyk jazzowy Mieczysław Kosz (zm. śm. trag. 31 maja 1973 roku w Warszawie.

</doc>
<doc id="407324" url="https://pl.wikipedia.org/wiki?curid=407324" title="Antoniówka (powiat zamojski)">
Antoniówka (powiat zamojski)

Antoniówka – wieś w Polsce położona w województwie lubelskim, w powiecie zamojskim, w gminie Komarów-Osada.
W latach 1975–1998 miejscowość należała administracyjnie do województwa zamojskiego.

</doc>
<doc id="407325" url="https://pl.wikipedia.org/wiki?curid=407325" title="Antoniówka (powiat zwoleński)">
Antoniówka (powiat zwoleński)

Antoniówka – wieś w Polsce położona w województwie mazowieckim, w powiecie zwoleńskim, w gminie Policzna.
W latach 1975–1998 miejscowość należała administracyjnie do województwa radomskiego.
Antoniówka została w znacznym stopniu spalona w 1944 r. przez wojska hitlerowskie, w odwet za akcję partyzancką oddziału BCh Józefa Abramczyka „Tomasza”. Niemcy zamordowali cztery osoby a 12 wywieźli na roboty przymusowe. Spalili 37 gospodarstw. We wsi znajduje się obelisk upamiętniający pacyfikację.
Wierni kościoła rzymskokatolickiego należą do parafii św. Stefana w Policznie.
Turystyka.
Przez wieś przechodzi żółty szlak turystyczny im. Jana Kochanowskiego z Miodnego do Policzny.
Ochrona przyrody.
Na zachód od wsi rozciąga się rezerwat przyrody "Okólny Ług" w którym żyją m.in. żółwie błotne.

</doc>
<doc id="407326" url="https://pl.wikipedia.org/wiki?curid=407326" title="Antoniów (powiat lipski)">
Antoniów (powiat lipski)

Antoniów – wieś w Polsce, położona w województwie mazowieckim, w powiecie lipskim, w gminie Ciepielów.
W latach 1975–1998 wieś należała administracyjnie do województwa radomskiego.
W Antoniowie urodził się Adam Kaczmarzyk, były podoficer zawodowy Wojska Polskiego, szpieg brytyjskiego wywiadu wojskowego.
Wierni kościoła rzymskokatolickiego należą do parafii św. Jana Chrzciciela w Czerwonej.

</doc>
<doc id="407327" url="https://pl.wikipedia.org/wiki?curid=407327" title="Antoniów (powiat przysuski)">
Antoniów (powiat przysuski)

Antoniów – wieś w Polsce położona w województwie mazowieckim, w powiecie przysuskim, w gminie Gielniów.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii św. Szymona i Judy Tadeusza w Bielinach.

</doc>
<doc id="407328" url="https://pl.wikipedia.org/wiki?curid=407328" title="Antoniów (powiat szydłowiecki)">
Antoniów (powiat szydłowiecki)

Antoniów – wieś w Polsce położona w województwie mazowieckim, w powiecie szydłowieckim, w gminie Chlewiska.
W latach 1975–1998 miejscowość należała administracyjnie do województwa radomskiego. Na wschód od wsi 21 sierpnia 1944 r. miała miejsce zwycięska bitwa 4 pułku 2 dywizji Armii Krajowej nad wojskami hitlerowskimi. Miejsce potyczki upamiętnia pomnik.
Wierni Kościoła rzymskokatolickiego należą do parafii Matki Bożej Nieustającej Pomocy w Hucie.

</doc>
<doc id="407329" url="https://pl.wikipedia.org/wiki?curid=407329" title="Arciechów (powiat sochaczewski)">
Arciechów (powiat sochaczewski)

Arciechów – wieś w Polsce położona w województwie mazowieckim, w powiecie sochaczewskim, w gminie Iłów.
Prywatna wieś szlachecka "Arciechowo" położona była w drugiej połowie XVI wieku w powiecie gąbińskim ziemi gostynińskiej województwa rawskiego. W latach 1975–1998 miejscowość należała administracyjnie do województwa płockiego.

</doc>
<doc id="407330" url="https://pl.wikipedia.org/wiki?curid=407330" title="Arciechów (powiat wołomiński)">
Arciechów (powiat wołomiński)

Arciechów – wieś w Polsce położona w województwie mazowieckim, w powiecie wołomińskim, w gminie Radzymin.
Miejscowość o charakterze letniskowo-rekreacyjnym znajdująca się nad samym brzegiem Zalewu Zegrzyńskiego (5 km linii brzegowej), położona w odległości 17 km od granic Warszawy, 10 km od Nieporętu oraz 13 km od centrum Radzymina. Cała miejscowość leży w granicach Warszawskiego Obszaru Chronionego Krajobrazu.
Prywatna wieś szlachecka "Arciechowo" położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość należała administracyjnie do województwa warszawskiego.
Do 1992 r. miejscowość Arciechów należała do parafii Serock.
W XX w. przez kilkadziesiąt lat funkcjonowała stała przeprawa promowa z Arciechowa do Serocka przez rzekę Narew. W 2019 roku, po wieloletniej przerwie, uruchomiono wakacyjne przeprawy katamaranem na tej samej trasie. Odbywają się w każdy weekend wakacji i cieszą się niesłabnącą popularnością wśród turystów.
Przez miejscowość wytyczony został szlak rowerowy, prowadzący ze Starych Załubic do Tłuszcza oraz pieszy Radzymiński Szlak Krajoznawczy (na trasie Marki Struga – Dąbrowa – Myszyniec – Wolica), wiodący m.in. wzdłuż wału przeciwpowodziowego nad Jeziorem Zegrzyńskim, cmentarzysko kurhanowe z epoki żelaza, rzekę Rządzę oraz przez obszary leśne.
Od 2017 r. sołtysem Arciechowa jest Barbara Karwowska.
Integralne części miejscowości.
Przysiółek Myszyniec położony jest w północno-zachodniej części gminy Radzymin, charakteryzuje się dość zwartą zabudową zlokalizowaną wzdłuż dróg gminnych. Przeważa zabudowa mieszkaniowa jednorodzinna wolnostojąca, usługowa oraz zabudowa rekreacji indywidualnej.
Dąbrowa położona jest w północnej części gminy, jej północną granicę wyznacza rzeka Bug. Przeważają obszary o dominującej funkcji łąk, pastwisk i zieleni nieurządzonej. Zabudowa mieszkaniowa jednorodzinna, rekreacji indywidualnej oraz zagrodowa występuje jednostkowo i jest rozproszona. W 2019 r., w wyniku konsultacji społecznych, przysiółek Dąbrowa wszedł w skład sołectwa Opole (Nowe Załubice).
Transport.
Arciechów połączony jest z Radzyminem linią autobusową (R5), zsynchronizowaną z odjazdami SKM z/do m.st. Warszawy oraz 738.
Do 2021 r. funkcjonowała linia R6, dowożąca mieszkańców północnej części gminy, w tym Arciechowa, do stacji SKM w Nieporęcie.
Przedwojenne plany wąskotorowej kolei do Serocka.
Na początku XX w., Rosjanie mieli plany rozwoju transportu kolejowego na terenie okupowanej Polski. Jedne z nich uwzględniały budowę linii kolejki wąskotorowej na trasie Radzymin – Myszyniec – Serock – Przasnysz. Plan ten zakładał oparcie egzystencji kolejki głównie na dowozie płodów rolnych z tamtych terenów do Warszawy. Dobrze przemyślany i opracowany projekt kolejki przekreślił wybuch I wojny światowej.
Sąsiadujące miejscowości.
Miejscowości sąsiadujące z Arciechowem:
Odkrycia archeologiczne.
Pod koniec lat 90. XX w. na terenie Arciechowa odnaleziono cmentarzysko kurhanowe, według archeologów znalezisko zostało określone "jedynym na terenie gminy Radzymin obiektem tego typu o własnej formie krajobrazowej." Cmentarz z epoki żelaza (I-IV w. n.e.) został wpisany do rejestru zabytków 4 kwietnia 1996 roku pod nr A-1617.

</doc>
<doc id="407331" url="https://pl.wikipedia.org/wiki?curid=407331" title="Augustowo (powiat grodziski)">
Augustowo (powiat grodziski)

Augustowo – wieś w Polsce położona w województwie wielkopolskim, w powiecie grodziskim, w gminie Wielichowo.
W okresie Wielkiego Księstwa Poznańskiego (1815-1848) miejscowość wzmiankowana jako kolonia Augustowo należała do wsi mniejszych w ówczesnym pruskim powiecie Kosten rejencji poznańskiej. Augustowo należało do okręgu wielichowskiego tego powiatu i stanowiło część prywatnego majątku Wielichów (dziś Wielichowo), którego właścicielem był wówczas Mikołaj Mielżyński. Według spisu urzędowego z 1837 roku kolonia Augustowo liczyła 20 mieszkańców, którzy zamieszkiwali 4 dymy (domostwa).
W latach 1975–1998 miejscowość należała administracyjnie do województwa poznańskiego.
Według danych z 31 grudnia 2017 roku miejscowość zamieszkiwało 89 osób.

</doc>
<doc id="407332" url="https://pl.wikipedia.org/wiki?curid=407332" title="Augustowo (powiat leszczyński)">
Augustowo (powiat leszczyński)

Augustowo – wieś w Polsce położona w województwie wielkopolskim, w powiecie leszczyńskim, w gminie Rydzyna.
W latach 1975–1998 miejscowość należała administracyjnie do województwa leszczyńskiego.
Według Narodowego Spisu Powszechnego Ludności i Mieszkań z 2011 roku liczba ludności we wsi Augustowo to 79, z czego 45,6% mieszkańców stanowią kobiety, a 54,4% ludności to mężczyźni. W 2002 roku we wsi Augustowo było 12 gospodarstw domowych. Wśród nich dominowały gospodarstwa zamieszkałe przez pięć lub więcej osób - takich gospodarstw było 6.

</doc>
<doc id="407333" url="https://pl.wikipedia.org/wiki?curid=407333" title="Augustowo (powiat międzychodzki)">
Augustowo (powiat międzychodzki)

Augustowo – wieś sołecka w Polsce położona w województwie wielkopolskim, w powiecie międzychodzkim, w gminie Kwilcz.
W okresie Wielkiego Księstwa Poznańskiego (1815-1848) miejscowość wzmiankowana jako "Augustowo folwark" należała do wsi mniejszych w ówczesnym pruskim powiecie Międzyrzecz w rejencji poznańskiej. Augustowo folwark należał do okręgu kwileckiego tego powiatu i stanowił część majątku Lubosz, którego właścicielem był wówczas Daniel Barth. Według spisu urzędowego z 1837 roku wieś liczyła 9 mieszkańców, którzy zamieszkiwali jeden dym (domostwo).
W latach 1975–1998 miejscowość należała administracyjnie do województwa poznańskiego.
Zobacz też: Augustowo, Augustów

</doc>
<doc id="407335" url="https://pl.wikipedia.org/wiki?curid=407335" title="Augustowo (powiat mławski)">
Augustowo (powiat mławski)

Augustowo – wieś w Polsce położona w województwie mazowieckim, w powiecie mławskim, w gminie Strzegowo.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407336" url="https://pl.wikipedia.org/wiki?curid=407336" title="Augustowo (powiat wyszkowski)">
Augustowo (powiat wyszkowski)

Augustowo – wieś w Polsce położona w województwie mazowieckim, w powiecie wyszkowskim, w gminie Długosiodło.
Wierni kościoła rzymskokatolickiego należą do parafii św. Rocha w Długosiodle.
Historia.
W latach 1921–1931 wieś leżała w województwie białostockim, w powiecie ostrowskim, w gminie Długosiodło.
Według Powszechnego Spisu Ludności z 1921 roku wieś zamieszkiwało 271 osób w 44 budynkach mieszkalnych. Miejscowość należała do parafii rzymskokatolickiej w Długosiodle. Podlegała pod Sąd Grodzki w Ostrowi i Okręgowy w Łomży; właściwy urząd pocztowy mieścił się w Długosiodle.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład dystryktu warszawskiego Generalnego Gubernatorstwa.
W latach 1975–1998 miejscowość należała administracyjnie do województwa ostrołęckiego.

</doc>
<doc id="407337" url="https://pl.wikipedia.org/wiki?curid=407337" title="Augustowo (powiat złotowski)">
Augustowo (powiat złotowski)

Augustowo (niem. "Augustendorf") – wieś w Polsce położona w województwie wielkopolskim, w powiecie złotowskim, w gminie Krajenka.
W latach 1975–1998 miejscowość należała administracyjnie do województwa pilskiego.
Nazwa.
Dawna niemiecka nazwa miejscowości to Augustowo.
12 lutego 1948 r. ustalono urzędową polską nazwę miejscowości – Augustowo, określając drugi przypadek jako Augustowa, a przymiotnik – augustowski.

</doc>
<doc id="407338" url="https://pl.wikipedia.org/wiki?curid=407338" title="Augustów (powiat kozienicki)">
Augustów (powiat kozienicki)

Augustów – wieś w Polsce, położona w województwie mazowieckim, w powiecie kozienickim, w gminie Grabów nad Pilicą.
W latach 1975–1998 miejscowość należała administracyjnie do województwa radomskiego.
W 2005 roku poszczególnym ulicom tej wsi nadano nazwy.Uchwała rady Gminy Grabów/P nr XXVII z dnia 30.IX.2005 r
W 1761 roku jest pierwsza wzmianka o miasteczku Augustów zawarta w metryce urodzenia Józefa Michałowskiego sporządzona przez księdza stromieckiego Żabickiego
W 1961 roku założony został "Ludowy Zespół Sportowy Tęcza". Od 2003 roku w Augustowie działa klub piłki nożnej "UKS Tęcza Augustów", który gra w B klasie.
17 kwietnia 1944 hitlerowcy w ramach akcji pacyfikacyjnej na terenie powiatu kozienickiego aresztowali trzech mieszkańców wsi, których następnie rozstrzelali w zbiorowej egzekucji w Zwoleniu. 
Wierni Kościoła rzymskokatolickiego należą do parafii Matki Bożej Częstochowskiej w Bożem.
W 2018 roku wydana została książka Nova Civitas Augustów /historia wsi/ Autor Marek Krzaczkowski 

</doc>
<doc id="407339" url="https://pl.wikipedia.org/wiki?curid=407339" title="Augustynów (powiat bełchatowski)">
Augustynów (powiat bełchatowski)

Augustynów – wieś w Polsce położona w województwie łódzkim, w powiecie bełchatowskim, w gminie Bełchatów.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407340" url="https://pl.wikipedia.org/wiki?curid=407340" title="Augustynów (powiat kolski)">
Augustynów (powiat kolski)

Augustynów – wieś w Polsce położona w województwie wielkopolskim, w powiecie kolskim, w gminie Dąbie.
W latach 1975–1998 miejscowość należała administracyjnie do województwa konińskiego.
Zobacz też: Augustynów, Augustynowo

</doc>
<doc id="407341" url="https://pl.wikipedia.org/wiki?curid=407341" title="Augustynów (powiat sieradzki)">
Augustynów (powiat sieradzki)

Augustynów – wieś w Polsce położona w województwie łódzkim, w powiecie sieradzkim, w gminie Warta.
W latach 1975–1998 miejscowość należała administracyjnie do województwa sieradzkiego.

</doc>
<doc id="407342" url="https://pl.wikipedia.org/wiki?curid=407342" title="Augustynów (powiat słupecki)">
Augustynów (powiat słupecki)

Augustynów (niem. "Augustinhof")– wieś w Polsce położona w województwie wielkopolskim, w powiecie słupeckim, w gminie Zagórów.
W latach 1975–1998 miejscowość należała administracyjnie do województwa konińskiego.

</doc>
<doc id="407343" url="https://pl.wikipedia.org/wiki?curid=407343" title="Augustynów (powiat wieruszowski)">
Augustynów (powiat wieruszowski)

Augustynów – wieś w Polsce położona w województwie łódzkim, w powiecie wieruszowskim, w gminie Lututów.
W latach 1975–1998 miejscowość należała administracyjnie do województwa sieradzkiego.

</doc>
<doc id="407344" url="https://pl.wikipedia.org/wiki?curid=407344" title="Vought F4U Corsair">
Vought F4U Corsair

Vought F4U "Corsair" (z ang. "korsarz") – samolot myśliwski lotnictwa marynarki wojennej Stanów Zjednoczonych (US Navy) produkowany przez zakłady Vought-Sikorsky Aircraft (wcześniej Chance Vought) w latach 1942–1953. Podczas drugiej wojny światowej samoloty te produkowano również pod oznaczeniem FG w zakładach Goodyear i jako F3A w zakładach Brewster.
Historia.
Plany pierwszego samolotu powstały w 1938 roku jako propozycja nowoczesnego jednomiejscowego myśliwca pokładowego dla US Navy. Samolot ten miał otrzymać najpotężniejszy ówczesny silnik lotniczy – Pratt &amp; Whitney XR-2800 Double Wasp. Zamontowanie tego silnika, a zarazem dużego śmigła o średnicy 4,06 metra, wymagałoby stosunkowo długiego wysuwanego podwozia, podatnego na uszkodzenia podczas lądowań. Projektanci postanowili więc zmienić profil skrzydła na charakterystyczny później dla Corsaira łamany (tzw. "odwrócone skrzydło mewy") – z niższymi punktami mocowania podwozia. Dzięki temu pilot zyskał dodatkowo lepszą widoczność.
Grupie konstruktorów przewodził Rex B. Beisel. Pierwszy prototyp oblatano 29 maja 1940 roku (38-minutowy lot zakończył się lądowaniem awaryjnym). Uzbrojenie stanowiły dwa karabiny maszynowe Browning M1919 kalibru 7,62 milimetra w przedniej części kadłuba i karabiny maszynowe Browning M2 kalibru 12,7 milimetra po jednym w każdym skrzydle. Podczas lotu próbnego w czerwcu 1940 roku samolot odniósł uszkodzenia podczas awaryjnego lądowania. Po remoncie samolot osiągnął podczas testów prędkość 650 kilometrów na godzinę. Produkcję samolotu uniemożliwiały jednak pewne problemy z silnikiem, który dość często ulegał pożarowi podczas lotu, i ze sterowaniem. Doświadczenia z walk w Europie przekonały dowództwo US Navy do zamówienia cięższego uzbrojenia. Zamontowane w kadłubie karabiny maszynowe wymontowano, dodając po dodatkowym karabinie kalibru 12,7 milimetra w każdym skrzydle. Takie rozwiązanie wymagało zlikwidowania skrzydłowych zbiorników z paliwem, więc konstruktorzy postanowili przy jednoczesnym przesunięciu kokpitu do tyłu, dodać dodatkowy samouszczelniający się zbiornik w kadłubie.
W lutym 1941 roku rozpoczęły się oficjalne testy XF4U-1 w lotnictwie marynarki, a 30 czerwca zamówiono pierwszą serię 584 F4U-1. Wtedy też samolot otrzymał oficjalną nazwę Corsair. Podczas produkcji wprowadzono kilka ulepszeń, między innymi wyposażono samoloty w silnik R-2800-8 Double Wasp o mocy 2000 koni mechanicznych z dwustopniową sprężarką oraz zwiększono liczbę karabinów maszynowych w skrzydłach do sześciu. Pierwszy seryjny samolot oblatano 24 czerwca 1942 roku, a marynarka wojenna pierwszy egzemplarz otrzymała 31 lipca 1942 roku. Podczas testów na lotniskowcu USS „Sangamon” okazało się, że pilot znajdujący się w kabinie praktycznie nie widzi, co znajduje się przed samolotem podczas kołowania i miały tendencję do kozłowania podczas lądowania na pokładzie. Mogło to powodować groźne wypadki, zdecydowano więc, że pierwsze Corsairy trafią do eskadr lotnictwa piechoty morskiej (United States Marine Corps) stacjonujących w bazach na lądzie. Począwszy od 689. egzemplarza w samolotach podniesiono nieco położenie kabiny pilota i przekonstruowano ją, zapewniając pilotowi lepszą widoczność oraz usunięto tendencję do kozłowania wraz ze wzmocnieniem uzbrojenia tworząc najlepszy myśliwiec pokładowy II wojny światowej. Wersję z nową kabiną oznaczono później F4U1-A. Niektóre samoloty przystosowano do zwiadu fotograficznego; otrzymały one oznaczenie F4U-1P. Późniejsze samoloty otrzymały silnik R-2800-8W z możliwością krótkotrwałego zwiększenia mocy do 2230 koni mechanicznych. W 1943 roku rozpoczęto dostawy odpowiedników F4U-1 z fabryk Goodyear (FG-1) i Brewster (F3A-1).
W sierpniu 1943 roku wprowadzono do produkcji wersję F4U-1C, w której zastąpiono wszystkie karabiny maszynowe czterema działkami kalibru 20 milimetrów. W kwietniu 1944 roku rozpoczęto równoległą z F4U-1C produkcję wersji F4U-1D wyposażonej ponownie w sześć karabinów maszynowych kalibru 12,7 milimetra i mogącej przenosić odrzucany zbiornik z 605 litrami paliwa oraz dwie 450-kilogramowe bomby pod skrzydłami. Odpowiednikiem tej wersji z zakładów Goodyear były samoloty FG-1D, a u Brewstera – F3A-1D. W późniejszych F4U-1D i FG-1D montowano szyny startowe dla ośmiu rakiet 127-milimetrowych.
W listopadzie 1941 roku amerykańska marynarka wojenna zgłosiła pilne zapotrzebowanie na myśliwiec nocny oparty na Corsairach. Zaowocowało to wyposażeniem 32 (według niektórych źródeł 12) F4U-1 w radar i osłony układu wydechowego. Samoloty te oznaczono F4U-2.
Trzy egzemplarze F4U-1A wyposażono w silnik P&amp;W XR-2800-16C "Double Wasp" z dwustopniową turobosprężarką. Samoloty te otrzymały oznaczenie XF4U-3 (w zakładach Goodyear FG-3) i miały charakteryzować się lepszymi osiągami na dużych wysokościach, jednak nie zdecydowano się na produkcję tego wariantu.
Ostatnią wersją produkowaną w dużych ilościach w czasie II wojny światowej była F4U-4 z silnikiem P&amp;W R-2800-18W "Double Wasp" o mocy 2100 KM. Nowością było też zastosowanie czterołopatowego śmigła. Samolot ten osiągał prędkość maksymalną 718 km/h (o ok. 48 km/h więcej niż F4U-1D). Uzbrojenie było identyczne z wersją F4U-1D (6 karabinów 12,7 mm, 8 rakiet oraz 2 bomby 450 kg). Zbudowano 2037 egzemplarzy tej wersji, oraz dodatkowo: 297 F4U-4B i F4U-4C (wyposażonych w 4 działka 20 mm zamiast karabinów maszynowych), jeden samolot F4U-4N (myśliwiec nocny) i 9 F4U-4P (samoloty zwiadu fotograficznego).
Po zakończeniu II wojny światowej wprowadzono wersję F4U-5 z silnikiem R-2800-3W o mocy 2,300 KM, uzbrojoną w 4 działka kalibru 20 mm, 8 rakiet 127 mm i 2 bomby 450 kg. Produkowano go w wersji myśliwskiej, myśliwsko-bombowej, rozpoznawczej i nocnego myśliwca, pierwszą z nich oznaczono F4U-5N, a drugą, wyposażoną dodatkowo w systemy przeciwoblodzeniowe F4U-5NL. Powstały też samoloty zwiadowcze F4U-5P.
Wraz z wprowadzeniem do służby myśliwców z napędem odrzutowym, "Corsairy" przestały odgrywać ważną rolę jako myśliwce, jednak bardzo dobrze sprawdzały się jako samoloty wsparcia. Począwszy od 1952 roku, do jednostek zaczęły docierać nowe "Corsairy" oznaczone tym razem AU-1 (litera A oznaczała samolot wsparcia). Uzbrojenie strzeleckie w dalszym ciągu stanowiły 4 działka 20 mm w skrzydłach, jednak szyny startowe dla rakiet 127 mm zastąpiono pięcioma podczepami dla rakiet lub lekkich bomb w każdym skrzydle. W sumie samoloty te mogły przenosić 1815 kg ładunków bojowych. Napęd zapewniał silnik R-2800-83W "Double Wasp" o mocy 2300 KM z jednostopniową sprężarką wystarczającą do działań na niskich wysokościach.
Ostatnią wersją, było 94 egzemplarzy F4U-7 zbudowanych specjalnie dla francuskiej Aéronavale. Samoloty te miały silniki R-2800-18W "Double Wasp", uzbrojenie identyczne z AU-1, oraz lżejszy pancerz.
Wersje eksportowe.
Około 425 Corsairów przekazano lotnictwu Nowej Zelandii. Wycofywane z eskadr amerykańskich Corsairy trafiały do lotnictwa Argentyny (F4U-5 i F4U-5N), a także do marynarki francuskiej (kilka sztuk AU-1).
Użycie bojowe.
Pacyfik.
Pierwszą jednostką latającą na Corsairach była eskadra VMF-124 lotnictwa Korpusu Piechoty Morskiej, sformowana 7 września 1942 roku. Eskadra ta uzyskała gotowość bojową 28 grudnia i wkrótce znalazła się na Guadalcanalu (Wyspy Salomona). Pierwsza eskadra marynarki wojennej wyposażona w F4U to eskadra VF-12, sformowana 2 października 1942 roku.
Pierwsze starcie F4U (należących właśnie do eskadry VMF-124) z japońskimi myśliwcami nastąpiło 14 lutego 1943 roku. Po początkowych trudnościach okazało się, że F4U są lepsze od ówczesnych myśliwców japońskich, a w niektórych aspektach – także od Grummanów F6F Hellcatów. Corsairy służące w lotnictwie US Navy i US Marine Corps wykonały w sumie ponad 64 tysiące lotów bojowych, z czego jedynie niecałe 10 tysięcy z pokładów lotniskowców; przez cały czas były bardziej samolotem piechoty morskiej niż marynarki. Corsairy, przez wielu uważane za lepsze od Hellcatów, rzadziej spotykano na froncie i uzyskały w sumie mniej zestrzeleń. Spowodowane było to z jednej strony większą trudnością w pilotowaniu Corsaira (zwłaszcza podczas lądowania – ponad połowa strat F4U była efektem wypadków), a z drugiej – wyższą ceną tego samolotu. Wiele wypadków było spowodowanych wąską bazą podwozia i krótkim skokiem amortyzatorów, ponadto samolot miał duże obciążenie powierzchni nośnej, przez co większa była prędkość podejścia do lądowania.
W walkach w rejonie Oceanu Indyjskiego uczestniczyły także Corsairy stacjonujące na lotniskowcach brytyjskich.
Samoloty przekazane lotnictwu Nowej Zelandii zajęły miejsce Douglasów SBD Dauntlessów i Curtissów P-40 Warhawków, nie brały jednak udziału w walkach powietrznych, a ich użycie najprawdopodobniej ograniczyło się do roli samolotów bliskiego wsparcia piechoty.
Europa.
Jedynymi jednostkami wyposażonymi w Corsairy podczas walk w Europie były eskadry brytyjskie. Samoloty te uczestniczyły w atakach na pancernik „Tirpitz” w Norwegii (1834. Eskadra Fleet Air Arm z HMS „Victorious” w kwietniu 1944 roku oraz 1841. i 1842. Eskadra w lipcu i sierpniu), jednak nie spotkały myśliwców niemieckich.
Korea.
Corsairy znajdowały się na wyposażeniu jednostek amerykańskich podczas wojny koreańskiej. W początkowym okresie zdarzały się walki powietrzne pomiędzy F4U a myśliwcami Jak-9, jednak z przybyciem do Korei odrzutowych MiG-ów-15 Corsairy wycofano do roli samolotów wsparcia i myśliwców nocnych. Uznawany bowiem przez wielu za najlepszy samolot myśliwski II wojny światowej F4U, w latach 50. znacznie już ustępował prędkością i zwrotnością bardziej od nich zaawansowanym samolotom odrzutowym. 8 czerwca 1953 roku doszło jednak do walki powietrznej między dwoma F4U Corsair ze stacjonującej wówczas na lekkim lotniskowcu USS „Bataan” (CVL-29) eskadry VMFA-312, a grupą MiG-15. Para drugo-wojennych samolotów myśliwskich została zaatakowana przez osiem górujących nad nimi prędkością i manewrowością samolotów odrzutowych. Dzięki swojemu zmysłowi przestrzennemu, doświadczeniu oraz umiejętności pilotażu, pilotujący jednego z F4F kapitan Jesse Folmar zdołał w walce powietrznej zestrzelić jeden z atakujących migów z działka 20 mm, zanim trafiony przez inny samolot, po uszkodzeniu skrzydła swojej maszyny zmuszony został do katapultowania się. Dzięki tej walce jednak, uratowany został skrzydłowy kpt. Folmara. On sam zaś został po kilku minutach podniesiony z wody przez wodnosamolot patrolowy.
Podczas wojny utracono z przyczyn bojowych 312 F4U i 16 AU lotnictwa marynarki i marines, przede wszystkim od ognia przeciwlotniczego, ponadto znaczną liczbę samolotów utracono wskutek strat niebojowych. Amerykańskie F4U zakończyły służbę liniową, w jednostkach Gwardii Narodowej, w 1957 roku.
Francuskie Corsairy.
Samoloty F4U-7 będące na wyposażeniu francuskiej marynarki wojennej walczyły pod koniec wojny indochińskiej i podczas wojny w Algierii w latach 1955–1956. Wzięły udział także w operacji „Muszkieter” podczas kryzysu sueskiego. Francuska Aéronavale wycofała Corsairy we wrześniu 1964 roku.
Wojna futbolowa.
Ostatnim teatrem działań, a zarazem jedynym, gdzie walczyły przeciw sobie, była dla Corsairów tak zwana wojna futbolowa (1969) – konflikt pomiędzy Salwadorem a Hondurasem. Lotnictwo obydwu krajów posiadało Corsairy wycofane ze służby w US Navy. W lotnictwie Salwadoru (Fuerza Aérea Salvadoreña) służyło obok kilku "Mustangów" trzynaście samolotów FG-1D (z czego tylko mniej więcej połowa była zdolna do walki), a w lotnictwie Hondurasu (Fuerza Aérea Hondureña) – dziewięć F4U-5N i osiem F4U-4 (przynajmniej dziesięć maszyn gotowych do walki). Samoloty obydwu stron skoncentrowały się głównie na atakowaniu baz lotniczych przeciwnika i na wsparciu wojsk lądowych. Podczas walk Salwador utracił cztery Corsairy. Lotnictwo Hondurasu najprawdopodobniej nie straciło żadnego F4U. 17 lipca 1969 jeden z honduraskich Corsairów zestrzelił Mustanga lotnictwa Salwadoru. Była to najprawdopodobniej ostatnia w historii walka powietrzna, stoczona przez samoloty napędzane silnikami tłokowymi.

</doc>
<doc id="407346" url="https://pl.wikipedia.org/wiki?curid=407346" title="Krwony-Kolonia">
Krwony-Kolonia

Krwony-Kolonia – część wsi Krwony w Polsce, położona w województwie wielkopolskim, w powiecie tureckim, w gminie Brudzew.
W latach 1975–1998 Krwony-Kolonia administracyjnie należały do województwa konińskiego.

</doc>
<doc id="407347" url="https://pl.wikipedia.org/wiki?curid=407347" title="Widoradz">
Widoradz

Widoradz – wieś w Polsce położona w województwie łódzkim, w powiecie wieluńskim, w gminie Wieluń przy drodze wojewódzkiej nr 488.
Do 31 grudnia 2011 istniały dwie wsie – Widoradz Dolny i Widoradz Górny. Od 1 stycznia 2012 tworzą one jedną wieś o nazwie "Widoradz". Wydzielona jest także część miejscowości o nazwie "Porąbki", dotychczas część wsi "Widoradz Dolny".
Dojechać tu można drogą prowadzącą z Wielunia w kierunku Bełchatowa (przy rozwidleniu dróg w kierunku Widawy - w prawo ku Widoradzowi) bądź przez Rudę (droga obok kościoła w kierunku pn.). 
Wśród podmokłych łąk, rozciągających się w dolinie Strugi Węglewskiej, grodzisko w kształcie kolistym, o średnicy ok. 40 m, o którym źródła pisane wspominają po raz pierwszy dopiero w 1485 r. Główny wał otoczony jest trzema fosami i trzema zewnętrznymi wałami zaporowymi. Zabytki znalezione we wnętrzu grodziska i wale głównym to przede wszystkim ułomki naczyń glinianych, pochodzące z okresu między VI a XIV w. Znaleziono także groty bełtów do kusz, noże, sztylety, klucze i podkowy. Ostatnia faza istnienia grodu datowana jest na pewno po 1380 r. Ponieważ nie odkryto jeszcze śladów kasztelańskiego grodu w Rudzie, istnieje domniemanie, iż siedziba kasztelana mogła być w Widoradzu. 
Według podań ludowych grodzisko widoradzkie obrał za swą siedzibę diabeł Widoradzki, rzadziej Rokitą zwany. Oskar Kolberg przytacza legendę o tym, że moczary widoradzkie pochłonęły Tatarów usiłujących zdobyć Wieluń. Opowieści o złych panach wiąże się tu z osobą dziedzica widoradzkiego. Stąd też miejscowa ludność powtarzała: "Od głodu, powietrza, ognia, wojny i od Widoradza zachowaj nas Panie..."
W latach 1975–1998 miejscowość należała administracyjnie do województwa sieradzkiego. Do 2011 r. wieś Widoradz dzieliła się na Widoradz Górny oraz Widoradz Dolny.

</doc>
<doc id="407350" url="https://pl.wikipedia.org/wiki?curid=407350" title="Adamów (powiat tomaszowski)">
Adamów (powiat tomaszowski)

Adamów – wieś w Polsce położona w województwie łódzkim, w powiecie tomaszowskim, w gminie Budziszewice.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407352" url="https://pl.wikipedia.org/wiki?curid=407352" title="Aleksandrówka (powiat miński)">
Aleksandrówka (powiat miński)

Aleksandrówka – wieś w Polsce położona w województwie mazowieckim, w powiecie mińskim, w gminie Dębe Wielkie.
W latach 1975–1998 miejscowość należała administracyjnie do województwa siedleckiego.
Demografia.
W 2011 roku wieś zamieszkiwało 520 osób. W 2020 ich liczba wyniosła 627.

</doc>
<doc id="407353" url="https://pl.wikipedia.org/wiki?curid=407353" title="Aleksandrów (powiat kolski)">
Aleksandrów (powiat kolski)

Aleksandrów – wieś w Polsce położona w województwie wielkopolskim, w powiecie kolskim, w gminie Chodów.
W latach 1975–1998 miejscowość należała administracyjnie do województwa konińskiego.

</doc>
<doc id="407354" url="https://pl.wikipedia.org/wiki?curid=407354" title="Aleksandrów (powiat lipski)">
Aleksandrów (powiat lipski)

Aleksandrów – wieś w Polsce położona w województwie mazowieckim, w powiecie lipskim, w gminie Sienno. 
Wierni Kościoła rzymskokatolickiego należą do parafii św. Apostołów Piotra i Pawła w Krępie Kościelnej lub do parafii św. Mikołaja w Grabowcu.
W latach 1975−1998 miejscowość należała administracyjnie do województwa radomskiego.

</doc>
<doc id="407355" url="https://pl.wikipedia.org/wiki?curid=407355" title="Aleksandrów (powiat szydłowiecki)">
Aleksandrów (powiat szydłowiecki)

Aleksandrów – wieś w Polsce położona w województwie mazowieckim, w powiecie szydłowieckim, w gminie Chlewiska.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii Matki Bożej Nieustającej Pomocy w Hucie.

</doc>
<doc id="407356" url="https://pl.wikipedia.org/wiki?curid=407356" title="Anielin (powiat gostyniński)">
Anielin (powiat gostyniński)

Anielin – wieś w Polsce położona w województwie mazowieckim, w powiecie gostynińskim, w gminie Gostynin.
W latach 1975–1998 miejscowość należała administracyjnie do województwa płockiego.

</doc>
<doc id="407365" url="https://pl.wikipedia.org/wiki?curid=407365" title="Czyżkówko">
Czyżkówko

Czyżkówko (dawniej "Szuszkówka") – jednostka urbanistyczna (osiedle) położona w zachodniej części Bydgoszczy. Zachodnia granica Czyżkówka stanowi granicę miasta Bydgoszczy.
Położenie.
Jednostka urbanistyczna Czyżkówko usytuowana jest w północno-zachodniej części miasta między dzielnicami Flisy na zachodzie, Okole na południu oraz Jachcice i Piaski na wschodzie. Granicę wschodnią stanowi Brda, południową: Kanał Bydgoski i ulica Grunwaldzka, zaś zachodnią granica miasta z kompleksem tzw. Lasu Bydgoskiego.
Historycznie do obecnej jednostki urbanistycznej należy gmina "Czyżkówko" włączona do miasta w 1920 r. (z wyłączeniem południowo-zachodniego fragmentu, który stanowi obecnie część Flisów) oraz skrawki lasu włączone do Bydgoszczy w 1954 i 1961 r.
Pod względem fizyczno-geograficznym osiedle leży w obrębie makroregionu Pradolina Toruńsko-Eberswaldzka, w mezoregionie Kotlina Toruńska. Należy do mikroregionów: Terasa Bydgoska i Miasto Bydgoszcz. W środkowej i południowej części osiedla pod warstwą piasków dość płytko (do 4 m) zalegają iły trzeciorzędowe, odsłonięte w czasie erozji wód płynących, które zmyły powierzchniowe osady czwartorzędowe.
Charakterystyka.
Podobnie jak wszystkie osiedla zachodniej i północno-zachodniej Bydgoszczy, Czyżkówko charakteryzuje się niską zabudową jedno, bądź kilkurodzinną. Część zabudowy pochodzi z okresu międzywojennego, a nawet z okresu dawniejszego. W północnej, wschodniej i południowej części osiedla występują enklawy zabudowy przemysłowej i komunalnej (Wodociągi Miejskie, biurowiec, Maktronik, drukarnia Express Media.
Na terenie Czyżkówka, w pobliżu Brdy, występują zbocza teras rzecznych, lecz nie są one tak wyraźne i strome jak na sąsiednich Jachcicach. Większa część osiedla leży na wysokości 41–48 m n.p.m. Brda oddzielająca Czyżkówko od Jachcic ma charakter rzeki naturalnej, o czystej wodzie (II klasa). Nad brzegami spotyka się „dzikie” plaże, a także ogrody działkowe („Radość”).
Przez Czyżkówko przebiega droga krajowa nr 25 (ul. Nad Torem i Koronowska) w kierunku Koszalina oraz droga krajowa nr 80 (ul. Grunwaldzka) w kierunku Szczecina. Czyżkówko połączone jest z centrum miasta poprzez trasę W-Z (ul. Ludwikowo) oraz ul. Grunwaldzką.
Na osiedlu znajduje się ujęcie i stacja uzdatniania wody z Brdy dla Bydgoszczy, a także cmentarz parafialny św. Antoniego.
Do przedsięwzięć ujętych w „Planie Rozwoju Bydgoszczy na lata 2009-2014”, a dotyczących Czyżkówka należały m.in.: budowa ul. Deszczowej, rozbudowa trasy W-Z, przebudowa ul. Grunwaldzkiej oraz zespołu szkół nr 16.
Nazwa.
W roku 1935 redaktor Wincenty Sławiński wydał pracę pt. „"Babia Wieś, z legend podmiejskich starej Bydgoszczy"”, w której zamieścił m.in. legendę o Czyżkówku. Według niej przy drodze z Bydgoszczy do Koronowa znajdowało się z dawien dawna kilka chałup, z których najokazalsza należała do kowala. Pewnego dnia młody rycerz, zatrzymawszy się tutaj dla okucia swego konia, zadurzył się w miejscowej dziewczynie, która bawiła się z czyżykiem zamkniętym w klatce. Młodzian postanowił napisać do niej list o swoim uczuciu. Nie znał ani imienia, ani adresu. Zaadresował „Czyżkówko” i list polecił pannie dyskretnie doręczyć. Sługa choć wierny, czytać nie umiał. Pismo do kasztelana pomylił z pismem do panny. Pan kasztelan błąd naprawił. Z odnalezieniem miejscowości kłopotów nie było, wszak kowal był tu jedynym. Tak to miejscowość Czyżkówkiem nazwano. Mawiano wtedy: „"Jeśli waszmość boli główka jedź na łowy do Czyżkówka"”.
Ludność.
W 1970 r. Czyżkówko zamieszkiwało 7,4 tys. osób, 20 lat później – 7,1 tys.. Do 2002 r. liczba mieszkańców spadła do 6,5 tys., po czym zaczęła rosnąć osiągając w 2007 r. liczbę 7,5 tys., w 2010 r. 7,7 tys., a w 2012 roku - 8,0 tys..
Rekreacja.
Na terenie Czyżkówka znajduje się ok. 5 ha terenów zieleni urządzonej i 51 ha zieleni nieurządzonej. Zapleczem rekreacyjnym są lasy otaczające osiedle od północy i zachodu oraz zielone tereny nadbrzeżne Brdy.
W 2011 r. na terenie osiedla znajdowały się następujące obiekty sportowe i rekreacyjne:
Osiedle posiada drogę rowerową biegnącą wzdłuż ul. Nad Torem, Koronowskiej i Pileckiego. W połowie 2013 droga rowerowa biegnąca wzdłuż ulicy Koronowskiej została wydłużona do Opławca, a w kolejnych latach do Koronowa.
Rozwój terenów zieleni zawarty w planach urbanistycznych Bydgoszczy zmierza do powołania parku dzielnicowego dla Czyżkówka w rejonie ulicy Siedleckiej. Planuje się również utworzenie parku leśnego u zbiegu ulic Chmurnej i Siedleckiej. Duży potencjał rekreacyjny na Czyżkówku prezentuje nabrzeże Brdy, docelowo przeznaczone pod bulwar nadrzeczny.
Ochrona przyrody.
Na terenie Czyżkówka znajduje się kilka pomników przyrody. Są to dęby szypułkowe przy ul. Siedleckiej o obwodzie w pierśnicy 380  cm, przy ul. św. Antoniego o obwodzie ponad 300  cm oraz wiąz szypułkowy przy ul. Grunwaldzkiej przy strudze Flis o obwodzie ponad 330  cm. Północna część obszaru leży w strefie ochrony wód Brdy, które stanowią źródło wody pitnej dla mieszkańców Bydgoszczy.
Historia.
Pierwszy zapis na temat Czyżkówka pochodzi z 1489 r. Wieś należała wówczas do starostwa bydgoskiego. Nazwę jej zapisano wówczas jako "Suskowa" (późniejsze wersje: "Suszkowa", "Suszkowka", "Szuskowka"), co miało oznaczać suchy, czyli pozbawiony lasów obszar, czy też miejsce po wyrębie. Nazwa ta w późniejszym czasie ewoluowała, od form zbliżonych do "Suszkówka" poprzez nazwy "Szyszkówka", "Czyszkówko" (nazwa stosowana krótko po 1918) aż po współczesną. W XVII i XVIII wieku wieś nosiła nazwy "Szuszkowko", "Szyszkowko" czy "Suszkówko", od połowy XVIII wieku "Cziskowke", natomiast w XIX wieku "Czyszkowke" oraz "Czyskowke".
Już w XV wieku na terenie obecnej dzielnicy wzmiankowany był młyn wodny. W 1514 r. we wsi, liczącej 15 łanów (ok. 270 ha), znajdowała się karczma, opustoszały młyn, folusz i stępy szewskie. W połowie XVI wieku mieszkało tu 12 rodzin kmiecych. Wieś królewska "Suszkówka" starostwa bydgoskiego położona była w końcu XVI wieku w powiecie bydgoskim województwa inowrocławskiego. W 1646 r. starosta bydgoski Franciszek Ossoliński nadał na prawie olęderskim grunt z młynem i prawem budowy papierni mieszczaninowi bydgoskiemu Andrzejowi Paulusikowi.
W czasie potopu szwedzkiego folwark na Czyżkówku uległ całkowitemu zniszczeniu. Około 1680 r. mieszkało tu z rodzinami czterech rolników, owczarz, karczmarz, młynarz i grabarz. Młyn zbudowano na nowo przy trzech stawach (górny, sprzedni, młyński), które użytkowano dla połowu ryb. Oprócz płacenia czynszu rocznego chłopi byli obowiązani odbywać 24 dni pańszczyzny we żniwa. Przed wojną północną mieszkało na Czyżkówku 7 rodzin, w 1712 już tylko jedna, a w 1713 roku wieś była całkowicie opuszczona. Pod wpływem ciężarów spowodowanych wojną ludność ratowała się ucieczką bądź też pozostała na miejscu, ale była tak zrujnowana, że nie mogła płacić podatków. W 1717 r. powrócił młynarz, ale stan młyna był bardzo zły. Odbudowę gospodarczą wsi wójtostwa i starostwa bydgoskiego podjęto po ustabilizowaniu się sytuacji politycznej w latach 20 XVIII wieku. 26 września 1723 roku wójt bydgoski Stanisław Poniatowski (ojciec późniejszego króla Stanisława Augusta Poniatowskiego) osadził we wsi Jana Krystiana Kriga na podstawie kontraktu czynszowego typu olęderskiego. W 1731 r. podobny kontrakt na lat 50 otrzymał młynarz. Obaj gospodarze mieli obowiązek płacić rocznie na rzecz wójta ponad 900 złotych podatków (czynsz, pogłówne, hiberna). W 1753 r. odnotowano, że wieś posiadała 6 włók i 15 morgów ziemi uprawnej. Tuż przed I rozbiorem Polski folwark na Czyżkówku dzierżawił Jan Dammer, a młyn – Krzysztof Dammer.
Areał folwarku Czyżkówko sięgał Miedzynia i Prądów w okolicy drogi do Nakła. Zbudowany w 1774 r. Kanał Bydgoski spowodował poszatkowanie pól należących do folwarku oraz przeniesienie do innych gmin jak Miedzyń i Okole części dawniej należących do Czyżkówka. Do 1791 r. osiedlono tu 20 rodzin z Niemiec i założono papiernię. Dalszych 10 rodzin trafiło tu w 1818 roku po rozparcelowaniu majątku Chmury (niem. "Wolken"; rejon dzisiejszej ulicy Chmurnej). Wówczas na terenie Czyżkówka i Chmury było 61 domostw. Na początku XIX w. powstał browar i cegielnia - wszystkie zasilane wodami Flisa. W tym czasie na terenie folwarku istniały: dom mieszkalny, owczarnia, obora, stodoła, stajnia, remiza wozowa, chlewy, kurniki oraz czworaki dla służby.
Spis miejscowości rejencji bydgoskiej z 1833 r. podaje, że na Czyżkówku mieszkało w sumie 485 osób (379 ewangelików, 106 katolików) w 59 domach. Według opisu Jana Nepomucena Bobrowicza z 1846 r. kolonia, papiernia, folwark i młyn Czyżkówko należały do rządowej domeny bydgoskiej. Kolejny spis z 1860 r. podaje, że na terenie Czyżkówka znajdowały się: folwark (właściciel W. Peterson), kolonia osadnicza, kolonia leśna, młyn i leśniczówka. Liczyły one w sumie 781 mieszkańców (622 ewangelików, 159 katolików) w 67 domach. Przy folwarku znajdowała się szkoła elementarna. Miejscowość należała do parafii katolickiej i ewangelickiej w Bydgoszczy.
Około 1820 roku zbudowano pierwszą na Czyżkówku szkołę, którą rozbudowano w 1830 r. Istniała ona przy ul. Koronowskiej, w 1857 r. miała dwa oddziały: ewangelicki i katolicki. W 1870 r. uczęszczało do niej 230 dzieci, co w połowie zaspokajało potrzeby osiedla. Od 1874 oba oddziały wyznaniowe połączono w jeden "Simultanschule", a w 1899 r. placówkę rozbudowano (6 izb lekcyjnych).
W XIX w. kolonia Czyżkówko nosiła nazwę "Kleinau". W II połowie XIX w. władze pruskie zmieniły nazwę osiedla na "Jägerhof". W tym czasie na Czyżkówku znajdował się parowy młyn Maxa Krügera przy ul. Elbląskiej (funkcjonujący do lat 50. XX wieku, następnie magazyn, po dwóch pożarach rozebrany na początku 2015) oraz należąca do niego destylarnia rumu i likierów (u zbiegu ul. Elbląskiej i Grunwaldzkiej). W latach 1904-1908 przy ul. Koronowskiej 14 zbudowano kosztem 64 tysięcy marek kościół ewangelicki na 250 miejsc siedzących, który poświęcono 16 listopada 1909. Nad wejściem umieszczono napis "Land! Land! Höre des Herrn Wort." Kościół ten został uszkodzony w czasie walk 3 września 1939. Po II wojnie światowej został zdewastowany, a następnie przekształcony w magazyn. W późniejszym okresie pełnił funkcję salki parafialnej, obecnie znajduje się tu przedszkole "Iguś". Dawna plebania protestancka jest obecnie zajęta przez dom zakonny Albertynek.
W 1905 r. na terenie Czyżkówka było 187 budynków i 2134 mieszkańców, w tym 348 posługiwało się językiem polskim, a 1786 – niemieckim.
Po odzyskaniu niepodległości w 1920 r. gmina Czyżkówko o powierzchni 382 ha włączona została do Bydgoszczy. Poza miastem pozostało jedynie leśnictwo Czyżkówko. Osiedle należało wówczas do katolickiej parafii św. Trójcy w Bydgoszczy. W 1933 r. została erygowana parafia pw. św. Antoniego z Padwy na Czyżkówku, która obejmowała przedmieścia Czyżkówko i Miedzyń oraz wsie Prądy, Drzewce, Łochowo, Łochowice, Lisi Ogon, Osową Górę, Opławiec i Sanatorium w Smukale. Obecnie parafia obejmuje swoim zasięgiem osiedle Czyżkówko.
W 1920 r. na terenie dawnej cegielni przy ul. Siedleckiej powstała Bydgoska Fabryka Papieru Sp. Akc., w której większość kapitałów należała do obywateli niemieckich. Przedsiębiorstwo to, upaństwowione po II wojnie światowej, działało do lat 90. XX w. (od 1953 jako Bydgoskie Zakłady Papiernicze). Innym przedsiębiorstwem była Bydgoska Fabryka Urządzeń Chłodniczych „Byfuch” przy ul. Grunwaldzkiej, która powstała w 1920 r. jako Fabryka Zapałek - Promień - Towarzystwo Akcyjne. W 1932 r. rozbudowano szkołę na Czyżkówku według projektu bydgoskiego architekta Bogdana Raczkowskiego. Wówczas szkoła zwała się: siedmioklasowa publiczna szkoła powszechna im. Stanisława Konarskiego.
Intensywniejsza zabudowa osiedla datuje się od 1961 r., kiedy bydgoska Miejska Rada Narodowa wyznaczyła na tym terenie działki budowlane pod budownictwo indywidualne, finansowane ze środków własnych ludności. W ślad za tym nie szły jednak przedsięwzięcia dotyczące uzbrojenia terenów i budownictwa usługowego, jako że główny front robót dotyczył osiedli budownictwa wielorodzinnego realizowanych na górnym i dolnym tarasie miasta, a następnie w dzielnicy Fordon. W latach 60. zbudowano na Czyżkówku główne ujęcie wody na Brdzie dla Bydgoszczy, które rozbudowano w latach 80. oraz po 2000 r. z udziałem funduszy europejskich. W lesie graniczącym z Czyżkówkiem powstały stawy filtracyjne, stanowiące ważny element infrastruktury służącej zaopatrzeniu miasta w wodę.
W 2010 r. rozebrano wpisany do ewidencji zabytków pałacyk przy ul. Grunwaldzkiej 207.
W 2016 przystąpiono do utwardzania ulicy Siedleckiej (na 1,25  km odcinku od Pileckiego do Karolewskiej; realizacja w 2017), ul. Świekatowskiej oraz - przy współfinansowaniu mieszkańców - ul. Kuczmy, którą ukończono w 2017 r. (397 metrów za 466 tys. 574 zł). W 2017 ogłoszono przetarg na utwardzenie ul. Siedleckiej od ul. Chmielnej do ul. Koronowskiej (termin realizacji: 2019, koszt 4,9 mln zł), a w 2018 wytypowano do utwardzenia ulice Byszewską (1,3 km długości; koszt: 5,1 mln zł) i Łubinową (540 m, koszt: 4,85 mln zł)); pierwsza z nich doczekała się realizacji wiosną 2019, a druga miała zostać wykonana do jesieni 2019, jednak nastąpiło to dopiero wiosną 2020. Również w 2019 dzięki partycypacji mieszkańców utwardzono ulicę Świętopełka (koszt: 724 tys. zł). Ponadto w 2018 zrealizowano utwardzenie ażurowymi płytami betonowymi ulicy Borowiackiej (od Wiejskiej do Krajeńskiej) oraz Karsińskiej. W 2020 dzięki środkom z budżetu obywatelskiego ma się rozpocząć realizacja pieszojezdni na części ul. Chmurnej.
W październiku 2019 rozpoczęto budowę kładki dla pieszych między Czyżkówkiem a Jachcicami, łączącej ul. Świekatowską i Jednostronną, o długości ok. 67 m i szerokości ponad 8 m (droga rowerowa o szerokości 2,75 m oraz chodnik o szerokości 2 m), wykorzystującej planowaną konstrukcję nośną umożliwiającą przeprowadzenie nad Brdą ciepłociągu.
25 października 2022 przy Rondzie Maczka oddano do użytku pierwszy w Bydgoszczy parking Park&amp;Ride
Ciekawostki.
W lasach na północny zachód od dzielnicy znajdowały się niegdyś rowy, ciągnące się od ulicy Koronowskiej przez rejon leśniczówki przy ul. Wyrzyskiej 24 ku skrzyżowaniu ulic Kruszyńskiej i Gęsiej. Uważane kiedyś za fragment umocnień (Niemcy nazywali je "Schwedenschanze", czyli "Okopy Szwedzkie", polscy historycy "Wałami Kujawskimi"), w istocie stanowiły one oznaczenie granicy między posiadłościami miejskimi a szlacheckimi i duchownymi. Wspomniane wyżej lasy w czasie wojny zostały zajęte na potrzeby bazy amunicyjnej Luftwaffe. Przejęte po wojnie przez Wojsko Polskie, w niewielkiej części znajdują się w jego posiadaniu do dziś. Zasadnicza część dawnego kompleksu (150 ha) została przejęta przez nadleśnictwo w Żołędowie i w latach 2013-14 kosztem 500 tys. zł oczyszczona z zalegających materiałów wybuchowych (80 tys. pocisków, w tym niemieckich bomb kasetowych SD2 "Sprengbombe Dickwandig 2 kg" oraz 13 polskich bomb lotniczych wz. 27 - najstarszych bomb produkowanych w Polsce).
Na terenie Czyżkówka znajdowały się niegdyś dwa cmentarze ewangelickie z ok. 1840 r. Pierwszy z nich znajdował się przy ul. Głuchej i posiadał rozmiary 150 x 50 m. Drugi cmentarz - dawny cmentarz ewangelicki parafii Okole (zamknięty w 1925 r.) posiadał kostnicę i zlokalizowany był przy ulicy Siedleckiej. W 1970 r. tereny zajmowane przez obydwa cmentarze przekształcono w parki. W 2006 r. przy ul. Głuchej umieszczono czarną granitową tablicę o treści "cmentarz ewangelicki XIX w. - 1945, Bydgoszcz 2006".
W pobliżu Śluzy Okole, w miejscu, w którym w 1969 roku realizowano jeden z odcinków serialu "Czterej pancerni i pies", stoi wieżyczka czołgu z numerem 102.
W 2015 podjęto decyzję, że w budynku przy ul. Siedleckiej 10, należącym dotąd do KPEC, powstanie bydgoski oddział CBA (pierwotnie rozpatrywano lokalizację w dawnej Policyjnej Izbie Dziecka przy ul. Chodkiewicza).
Stawy na Czyżkówku.
W drugiej połowie XVII w. na południe od wsi Czyżkówko, na Flisie znajdowały się trzy stawy: "Górny", "Sprzedni" i "Młyński", powstałe na skutek spiętrzenia groblami tej strugi. Poza funkcją energetyczną (napęd młyna), pełniły też rolę hodowlaną. Mapa Schroettera z lat 1796-1802 przedstawia dwa stawy na Flisie: jeden zasilający młyn i drugi – papiernię (istniejącą do 1860 r.) Podczas budowy Pruskiej Kolei Wschodniej w 1851 r. oraz kolei wąskotorowej Bydgoszcz-Koronowo, część gruntów ze dwoma stawami przeznaczono pod nasypy. W ramach odszkodowania młyn został wyposażony w napęd motorowy i funkcjonował odtąd w oparciu o jeden staw aż do 1951 r. W latach 90. XX w. po stawie pozostał jedynie porośnięty trawą teren.
Ulice Czyżkówka.
Czyżkówko rozrastało się w kierunku północno-zachodnim wzdłuż traktu na Koronowo (ul. Koronowska). Obecnie rolę drogi wylotowej z miasta w kierunku na Koronowo i dalej na Koszalin przejęła ul. Nad Torem. Południową granicę osiedla stanowią ul. Ludwikowo oraz ul. Grunwaldzka (wylot z miasta w kierunku na Nakło nad Notecią – Piła – Szczecin) zaś od wschodu ograniczone jest przez Brdę.
Większość ulic otrzymała nazwy pochodzące od nazw miejscowości, np. ul. Siedlecka, ul. Chojnicka, ul. Żnińska, ul. Byszewska, ul. Gogolińska, ul. Karsińska i wiele innych. Ulica Chmurna wzięła swoją nazwę od dawnego majątku "Chmury" (niem. "Wolken"). Wśród pozostałych nazw ulic można znaleźć:

</doc>
<doc id="407374" url="https://pl.wikipedia.org/wiki?curid=407374" title="Mizar (gwiazda)">
Mizar (gwiazda)

Mizar ("Zeta Ursae Majoris", "ζ UMa") – gwiazda w konstelacji Wielkiej Niedźwiedzicy. Wchodzi w skład asteryzmu Wielkiego Wozu. Jest oddalona o około 86 lat świetlnych od Słońca.
Nazwa.
Tradycyjna nazwa gwiazdy, Mizar, jest wynikiem zniekształcenia oryginalnej arabskiej nazwy , oznaczającej „bok” lub „pachwinę” Niedźwiedzicy, która jest też źródłem nazwy gwiazdy Merak. Scaliger w XVI wieku przypisał gwieździe nazwę w formie Mizar, wywodząc ją od , co także oznacza „pachwinę”, albo „pas” Niedźwiedzicy. Międzynarodowa Unia Astronomiczna w 2016 formalnie zatwierdziła użycie nazwy Mizar dla określenia tej gwiazdy (ściśle – najjaśniejszego składnika ζ UMa Aa).
Charakterystyka obserwacyjna.
Jest to gwiazda leżąca w załamaniu „dyszla” Wielkiego Wozu. Wyróżnia ją to, że wraz z Alkorem, odległym o 11,8 minuty kątowej, tworzy układ podwójny widoczny gołym okiem. Dla Arabów para ta była „koniem i jeźdźcem”, a rozróżnienie gwiazd stanowiło test dobrego wzroku.
W 1650 roku włoski astronom Giovanni Battista Riccioli jako pierwszy stwierdził przy użyciu teleskopu, że sama Zeta Ursae Majoris jest gwiazdą podwójną; był to pierwszy układ podwójny odkryty za pomocą teleskopu. Jego jaśniejszy składnik, ζ UMa A, jest też pierwszą znaną gwiazdą spektroskopowo podwójną. Odkrycia tego dokonał amerykański astronom Edward Charles Pickering w roku 1889.
Charakterystyka fizyczna.
Składniki.
Cztery składniki Zeta Ursae Majoris to białe gwiazdy ciągu głównego należące do typu widmowego A o temperaturach 7500–9000 K i jasności od 10 do 30 razy większej niż jasność Słońca. Jaśniejszą parę ζ UMa A tworzą gwiazdy o masie około 2,5 razy większej niż masa Słońca, a słabszą ζ UMa B gwiazdy o masie około 1,6 masy Słońca. Ze względu na powolny obrót wokół osi, w ich atmosferach dochodzi do separacji pierwiastków i gwiazdy wykazują osobliwe widmo. Jaśniejsza para jest wzbogacona w krzem i stront, zaś słabsza ma silne linie metali, jest zubożona w glin i wapń, a bogata w krzem i metale ziem rzadkich takie jak cer i samar.
Układ.
Zeta Ursae Majoris to gwiazda poczwórna, system tworzą dwie gwiazdy spektroskopowo podwójne. To, czy Mizar i Alkor są związane grawitacyjnie, długo stanowiło przedmiot kontrowersji; wykazują one taki sam ruch własny, ale pomiary paralaksy z sondy Hipparcos nie pozwalały wykluczyć możliwości, że są one położone w różnych odległościach od Słońca i wspólny ruch wynika tylko z przynależności do luźnej Gromady Wielkiej Niedźwiedzicy. Według najnowszych pomiarów sondy Gaia gwiazdy te mają jednakową paralaksę, z dokładnością do niepewności. Układ poczwórny Mizara i gwiazda podwójna Alkor tworzą razem układ sześciokrotny. Tak duża odległość sprawia, że jeden obieg Alkora wokół centralnej czwórki gwiazd trwa co najmniej 750 tysięcy lat.
Układ ten ma także wiele optycznych towarzyszek. Jedna z nich, gwiazda o wielkości 7,6, która oglądana przez teleskop zdaje się leżeć bliżej Mizara niż Alkor, zyskała nazwę Sidus Ludoviciana lub Stella Ludoviciana („Gwiazda Ludwika”); ma ona jednak inny ruch własny i znajduje się w znacznie większej odległości od Słońca.

</doc>
<doc id="407377" url="https://pl.wikipedia.org/wiki?curid=407377" title="P-36">
P-36



</doc>
<doc id="407381" url="https://pl.wikipedia.org/wiki?curid=407381" title="Międzynarodowa Federacja Tenisa Stołowego">
Międzynarodowa Federacja Tenisa Stołowego

Międzynarodowa Federacja Tenisa Stołowego (ITTF) – nadrzędna organizacja sportowa w stosunku do wszystkich narodowych związków tenisa stołowego. Pierwszy międzynarodowy turniej odbył się w styczniu 1926 r. w Berlinie. ITTF zajmuje się ciągłym unowocześnianiem przepisów i kontrolą sprzętu (określa, których desek, okładzin, klejów itp. mogą używać zawodnicy). Przeprowadza też międzynarodowe turnieje, np. mistrzostwa świata w tenisie stołowym (ang. "Table Tennis World Championships").
Aktualnie jest 210 członków, czyli organizacji podrzędnych ITTF. Swoją siedzibę ma w Lozannie w Szwajcarii. Od 2014 prezydentem ITTF jest Niemiec Thomas Weikert
Ranking ITTF.
Stan na styczeń 2019
TOP 5 – mężczyźni
TOP 5 – kobiety

</doc>
<doc id="407383" url="https://pl.wikipedia.org/wiki?curid=407383" title="ITTF">
ITTF



</doc>
<doc id="407386" url="https://pl.wikipedia.org/wiki?curid=407386" title="Czasówka drużynowa w Eindhoven">
Czasówka drużynowa w Eindhoven



</doc>
<doc id="407388" url="https://pl.wikipedia.org/wiki?curid=407388" title="Wiktorów (powiat wieluński)">
Wiktorów (powiat wieluński)

Wiktorów – wieś w Polsce położona w województwie łódzkim, w powiecie wieluńskim, w gminie Biała, położona w odległości ok. 10 km na pn.-zach. od Wielunia, nad Oleśnicą, dopływem Warty. W 2011 roku liczba mieszkańców we wsi Wiktorów wynosiła 198.
W latach 1975–1998 miejscowość należała administracyjnie do województwa sieradzkiego.
Historia i zabytki.
Miejscowość pierwszy raz wzmiankowana w 1404 r., kiedy należała do Lutolda z "Wyctorowa". Gniazdo znanego w Sieradzkiem rodu Wiktorowskich h. Gryf lub Jastrzębiec. W "Liber beneficiorum..." Jana Łaskiego (Gniezno 1880, t.II, s. 155) wymienia się tu kaplicę św. Zygmunta z XV w. nazywając ją "starożytną". W tej najstarszej drewnianej kaplicy dziedzic miejscowy Jan Zaremba ufundował trzy ołtarze. 
Stoi tu zabytkowy kościół typu wieluńskiego pw. św. Zygmunta i św. Walentego zbudowany w 1 poł. XVI w., przebudowany w XVIII w. Próba jego remontu podjęta w 1976 r. zakończyła się koniecznością całkowitej rekonstrukcji, która trwała do maja 1987 r. Jest to budowla drewniana o konstrukcji zrębowej, nakryta wysokim gontowym dachem. Trzy ołtarze i ambona z około 1700 r. Chrzcielnica kamienna zapewne z XVI w. W wyposażeniu cenne obrazy, wśród nich obraz Madonny z Dzieciątkiem, namalowany prawdopodobnie około 1470 r. przez Jana z Nysy. Inny gotycki obraz przedstawia zwiastowanie NMP i jest wykonany techniką olejną na płótnie i desce. Z tego też okresu pochodzi obraz M.B. Bolesnej znajdujący się w ołtarzu bocznym. Przed kościołem - rzeźba Chrystusa i Matki Boskiej pod Krzyżem, wykonana w lipie przez ludowego artystę Janusza Ścigałę z Wiktorowa.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="407392" url="https://pl.wikipedia.org/wiki?curid=407392" title="Synagoga Nowomiejska w Rzeszowie">
Synagoga Nowomiejska w Rzeszowie

Synagoga Nowomiejska w Rzeszowie – synagoga znajdująca się w Rzeszowie przy ulicy Jana Sobieskiego 17. Jest obecnie jedną z najstarszych zachowanych synagog w województwie podkarpackim.
Nazwa synagogi wzięła się od nazwy dzielnicy miasta, dokładniej części wybudowanej na północ od Starego Rynku w kierunku Nowego Rynku. Synagoga zwana również była Nową Szkołą oraz Dużą, ze względu na swój większy rozmiar względem synagogi Staromiejskiej.
Historia.
Synagoga została zbudowana na przełomie XVII i XVIII wieku, ze zezwoleniem Hieronima Andrzeja Lubomirskiego z 1686 roku. Zachowane dokumenty wspominają włoskiego architekta Jana Chrzciciela Belottiego, który w latach 1705-1712 był budowniczym i projektantem synagogi. W związku z tym dokładna data powstania synagogi do dnia dzisiejszego nie jest znana. Pierwotnie była synagogą o charakterze obronnym.
W pierwszej połowie XIX wieku została gruntownie wyremontowana i odnowiona. Już na początku XX wieku synagoga była pod stałą opieką konserwatorską dawnego namiestnictwa austriackiego, a później województwa lwowskiego.
Podczas II wojny światowej hitlerowcy zdewastowali synagogę, a w jej wnętrzach urządzili stajnię dla koni. W 1944 roku została podpalona, przez co runęły sklepienia, popękały ściany oraz porwały się wiązadła łączące dwie wysokie attyki.
Po zakończeniu wojny budynek synagogi stał w stanie kompletnej ruiny i groził zawaleniem. W 1948 roku Zarząd Miejski planował wyburzenie zrujnowanej synagogi, a wykonanie chciał zlecić Państwowemu Urzędowi Odbudowy, który uzyskałby większą ilość cegły.
Na taki stan rzeczy nie chciała się zgodzić Kongregacja Wyznania Mojżeszowego. Proponowała ona wyremontowanie synagogi, rozebranie rozsypującej się attyki oraz całość nakryć nowym dachem. Kongregacja swoje racje argumentowała zabytkowym charakterem budynku oraz tym że posiada bardzo grube, silne mury, które świadczą o obronnym charakterze synagogi.
W latach 1954-1965 synagoga została odbudowana, a na jej dachu nadbudowano dodatkową kondygnację, poprzez co synagoga utraciła swój pierwotny wygląd. W jej wnętrzach umieszczono siedzibę Biura Wystaw Artystycznych, dom pracy twórczej Związku Polskich Artystów Plastyków i Związek Polskich Artystów, Malarzy i Grafików, a obecnie dodatkowo kawiarnię. Do dnia dzisiejszego niewiele się zachowało z pierwotnego wyposażenia synagogi.
Architektura.
Murowany budynek synagogi wzniesiono na planie prostokąta o wymiarach 20 na 30 metrów, w stylu renesansowo-barokowym. Pierwotnie we wnętrzu we wschodniej części znajdowała się główna sala modlitewna, do której wchodziło się przez przedsionek, nad którym na piętrze znajdował się babiniec.
Pierwotnie wewnątrz głównej sali modlitewnej znajdowało się barokowe sklepienie wsparte na czterech masywnych filarach, między którymi stała bima. Ściany, sklepienia i filary były ozdobione kolorowymi polichromiami oraz bogatymi sztukateriami. Do dnia dzisiejszego na ścianie wschodniej zachowała się wnęka po Aron ha-kodesz, jednak została zasłonięta ekranem do ekspozycji obrazów.

</doc>
<doc id="407393" url="https://pl.wikipedia.org/wiki?curid=407393" title="Patriarcha Indii Zachodnich">
Patriarcha Indii Zachodnich

Patriarcha Indii Zachodnich (łac. "Patriarchatus Indiarum Occidentalium") – patriarchat mniejszy w Kościele katolickim.
Historia.
Pierwsze wzmianki o istnieniu godności pochodzą z 11 maja 1524, kiedy to papież Klemens VIII wyraził zgodę na powstanie honorowego tytułu. Władcy hiszpańscy próbowali uzyskać, bez powodzenia, od papieża dla patriarchy uprawnienia jurysdykcyjne nad mieszkańcami kolonii hiszpańskich w Ameryce. W 1762 roku Klemens XIII połączył godność patriarchy z urzędem wikariusza generalnego dla wojsk hiszpańskich.
Dane na temat lat urzędowania pierwszych patriarchów są jednak niepewne. Urząd jest nieobsadzony od śmierci ostatniego patriarchy, tj. od 1963 r.

</doc>
<doc id="407394" url="https://pl.wikipedia.org/wiki?curid=407394" title="Synagoga Staromiejska w Rzeszowie">
Synagoga Staromiejska w Rzeszowie

Synagoga Staromiejska w Rzeszowie – synagoga znajdująca się w Rzeszowie przy ulicy Bożniczej 4. Jest jedną z najstarszych zachowanych synagog w województwie podkarpackim. Zwana dawniej Starą Szkołą oraz Małą, ze względu na swój mniejszy rozmiar względem synagogi Nowomiejskiej.
Historia.
Synagoga została zbudowana w 1610. W latach 1660 i 1739 synagogę trawiły pożary, po których była gruntownie odbudowywana i restaurowana. W 1842 synagoga po raz kolejny spłonęła, po czym została przebudowana, uzyskując dwie przybudówki od strony zachodniej i południowej, z czego do dnia dzisiejszego ocalała jedynie zachodnia. 
Już na początku XX wieku synagoga była pod stałą opieką konserwatorską dawnego namiestnictwa austriackiego, a później województwa lwowskiego.
Podczas II wojny światowej hitlerowcy zdewastowali synagogę, a w 1942 podpalili. Po zakończeniu wojny synagogą interesowało się Muzeum Miasta Rzeszowa, które chciało urządzić we wnętrzach synagogi sale ekspozycyjne jednego z planowanych działów. Ze względu na brak odpowiedzi ze strony Komitetu Żydowskiego w Krakowie zaniechano tych planów.
W zimie z 1946 na 1947 przez niezabezpieczone otwory okienne do synagogi włamali się złodzieje, którzy wycięli wiązania dachowe, w wyniku czego dach obwisł. W marcu 1947 wichura zniszczyła dach, złamała sklepienia i synagoga zaczęła powoli popadać w ruinę.
Wobec powolnego niszczenia synagogi ówczesny Zarząd Miejski zaproponował wyburzenie przybudówek i odrestaurowanie hali centralnej z basztą, a wykonanie planowano zlecić Państwowemu Urzędowi Odbudowy, który uzyskałby w ten sposób większą ilość cegły, a w zamian za to nakryłby dachem synagogę, uzupełnił sklepienia i zakupił nowe okna. 
W 1949 decyzją Wojewody Rzeszowskiego synagoga została przeznaczona dla Związku Polskich Artystów Plastyków, który miał odremontować budynek oraz zabezpieczyć stojącą obok synagogę nowomiejską. W 1951 ze względu na brak poczynionych działań w kierunku remontu synagogi, decyzją Wojewódzkiej Rady Narodowej budynek został odebrany związkowi i przekazany na siedzibę Wojewódzkiego Archiwum Państwowego.
W latach 1953-1963 synagoga została ostatecznie gruntownie odrestaurowana. W 1959 usunięto ostatnie ślady polichromii. Obecnym właścicielem synagogi jest Gmina Wyznaniowa Żydowska w Krakowie, a dzierżawcą − archiwum, które nie udostępnia wnętrz zwiedzającym. Przy archiwum mieści się również Ośrodek Badań Historii Żydów, zajmujący się gromadzeniem, zabezpieczaniem, przechowywaniem i opracowywaniem materiałów archiwalnych o tematyce żydowskiej.
Na ścianie znajduje się − poświęcona pomordowanym Żydom podczas Holokaustu − tablica pamiątkowa z wersetem: "Bym mógł dniem i nocą opłakiwać zabitych, córy mojego ludu" (Jer. 8:23).
Architektura.
Murowany z kamieni łamanych uzupełnianych cegłą, budynek synagogi wzniesiono na planie kwadratu, w stylu renesansowym na obrzeżu Starego Miasta po zewnętrznej stronie ziemno-drewnianych fortyfikacji miasta, w dzielnicy żydowskiej otoczonej własnymi wałami, połączonej z miastem groblą, tworzącą bastion należący do systemu obronnego Rzeszowa. W narożniku północno-zachodnim znajduje się mała, zwieńczona gzymsem baszta, będąca obecnie jedynym śladem po obronnych zabudowaniach miasta. Została ona dobudowana w drugiej połowie XVIII wieku i mieściła również klatkę schodową. W narożach oraz pomiędzy oknami znajdują się masywne przypory.
Od strony zachodniej zachowała się, pochodząca z połowy XIX wieku, piętrowa dobudówka, pierwotnie zwieńczona neorenesansową attyką, przekryta stropami Kleina. W jej wnętrzu na parterze mieścił się prostokątny przedsionek, a nad nim na piętrze babiniec. Od strony południowej również znajdowała się piętrowa przybudówka, mieszcząca pierwotnie babiniec oraz klatkę schodową. W latach 50. XX w. została wyburzona.
W głównej sali modlitewnej o wymiarach w świetle murów ok. 14,9 x 12,8 m na wschodniej ścianie pierwotnie znajdował się bogato zdobiony aron ha-kodesz, a na środku bima-wieża na planie prostokąta, która stała pomiędzy czterema filarami wspierającymi sklepienie sali zakończone głowicami jońskimi. Obecnie nic się nie zachowało z pierwotnego wyposażenia synagogi.

</doc>
<doc id="407396" url="https://pl.wikipedia.org/wiki?curid=407396" title="Święty Boże">
Święty Boże



</doc>
<doc id="407397" url="https://pl.wikipedia.org/wiki?curid=407397" title="Baba (osada w powiecie mogileńskim)">
Baba (osada w powiecie mogileńskim)

Baba – osada w Polsce położona w województwie kujawsko-pomorskim, w powiecie mogileńskim, w gminie Mogilno.
W latach 1975–1998 miejscowość należała administracyjnie do województwa bydgoskiego.

</doc>
<doc id="407398" url="https://pl.wikipedia.org/wiki?curid=407398" title="Baba (powiat rypiński)">
Baba (powiat rypiński)

Baba – wieś w Polsce położona w województwie kujawsko-pomorskim, w powiecie rypińskim, w gminie Skrwilno.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) liczyła 76 mieszkańców. Jest najmniejszą miejscowością gminy Skrwilno.

</doc>
<doc id="407400" url="https://pl.wikipedia.org/wiki?curid=407400" title="Wyżyna Środkowosyberyjska">
Wyżyna Środkowosyberyjska

Wyżyna Środkowosyberyjska ( "Sriedniesibirskoje płoskogorje") – rozległa wyżyna w azjatyckiej części Rosji, pomiędzy Niziną Zachodniosyberyjską i rzeką Jenisej na zachodzie, a Niziną Środkowojakucką i rzeką Leną na wschodzie oraz Niziną Północnosyberyjską na północy i Sajanami na południu.
Powierzchnia około 3,5 mln km². Średnia wysokość 500–700 m n.p.m. W najwyższej, północno-zachodniej części wyżyny znajdują się góry Putorana, wznoszące się na wysokość 1701 m n.p.m. (szczyt Kamień).
Wyżyna Środkowosyberyjska ma budowę płytową, jej podłoże stanowi prekambryjska tarcza krystaliczna, pokryta młodszymi osadami i licznymi pokrywami lawowymi. Wydźwignięta na zachód obniża się stopniowo ku południowemu wschodowi. Obejmuje łagodnie pofalowane lub spłaszczone międzyrzecza, rozcięte głębszymi i pełnych progów doliny rzek (znaczne zasoby energii wodnej). Główne rzeki: Angara, Podkamienna Tunguzka, Dolna Tunguzka (dopływ Jeniseju) oraz górna Lena z Wilujem.
Klimat umiarkowany chłodny, skrajnie kontynentalny: roczna amplituda temperatury przekracza . Suma opadów dochodzi do 500 mm.
W części północnej występuje roślinność tundrowa, ku południowi przechodząca w lasotundrę, w środkowej części wyżyny występuje tajga, natomiast w południowej występują lasostepy i stepy.
Występują tam bogate złoża surowców mineralnych, m.in. węgiel kamienny, węgiel brunatny (Tunguskie Zagłębie Węglowe), rudy niklu, miedzi, platyny (Norylsk), diamentów (Mirnyj oraz Ajchał), złota, grafitu, żelaza, boksytów, ropy naftowej i soli kamiennej.

</doc>
<doc id="407403" url="https://pl.wikipedia.org/wiki?curid=407403" title="Daniel Górak">
Daniel Górak

Daniel Górak (ur. 9 października 1983) – polski tenisista stołowy. Reprezentant kadry Polskiej, olimpijczyk z Rio de Janeiro (2016). Były zawodnik kilkukrotnie tytułowanego Mistrza kraju polskiego klubu tenisa stołowego KS Bogoria Grodzisk Mazowiecki. Obecnie reprezentuje barwy PKS Jarosław Kolping. Pięciokrotny Mistrz Polski w grze pojedynczej. 

</doc>
<doc id="407405" url="https://pl.wikipedia.org/wiki?curid=407405" title="Babice (powiat oświęcimski)">
Babice (powiat oświęcimski)

Babice – wieś sołecka w Polsce położona w województwie małopolskim, w powiecie oświęcimskim, w gminie Oświęcim.
Wieś królewska starostwa oświęcimskiego w powiecie śląskim województwa krakowskiego w końcu XVI wieku. Dobra tabularne Abrahama Schönkera i 6 współwłaścicieli, położone w 1905 roku w powiecie bialskim Królestwa Galicji i Lodomerii.
W związku z reformą administracyjną kraju jesienią 1954, wschodnią część Babic włączono do Oświęcimia. 
Nazwa.
W przeszłości dla określenia wsi w zachowanych dokumentach historycznych występują nazwy: "Babica, Babycza, Babycze, Babice".
Nazwę miejscowości w zlatynizowanej staropolskiej formie "Babicze" wymienia w latach 1470–1480 Jan Długosz w księdze "Liber beneficiorum dioecesis Cracoviensis".
Historia.
Miejscowość ma metrykę średniowieczną i istnieje co najmniej od XIV wieku. Pierwsza wzmianka na temat wsi "Babice, Babicze, Babycza" pochodzi z 1314 r., zamieszczona w dokumencie księcia Mieszka cieszyńskiego, który uwalnia Piotra Stosza z Babic koło Oświęcimia od płatności daniny.
Wieś początkowo była własnością książęcą. W dokumencie sprzedaży księstwa oświęcimskiego Koronie Polskiej przez Jana IV oświęcimskiego wystawionym 21 lutego 1457 miejscowość występuje jako "Babicze". Tym samym jako dotychczasowa własność księcia przeszła do dóbr królewskich państwa polskiego i należała do króla Kazimierza IV Jagiellończyka.
Miejscowość została odnotowana w historycznych dokumentach własnościowych, prawnych i podatkowych. W latach 1470–1480 odnotowano płatność dziesięciny pieniężnej z łanów kmiecych w Babicach na rzecz Scholasterii Krakowskiej (Uczelni Krakowskiej). Dokumenty z lat: 1496, 1502, 1529 wspominają o folwarku w Babicy należącym do zamku oświęcimskiego. W 1496 r. sąd oficjała krakowskiego rozstrzygnął spór między „szlachetnie urodzonym” Spergetlthem – podstarościm oświęcimskim a klasztorem OO Dominikanów w Oświęcimiu o dziesięcinę snopową z ról folwarcznych m.in. w Babicy, wsi zamku Oświęcimskiego na korzyść klasztoru, ponieważ należała się ona kościołowi parafialnemu w Oświęcimiu, którym wówczas ministrowali Dominikanie.
W tym czasie Babice stanowiły wieś służebną zamku oświęcimskiego. W lustracji starostwa oświęcimskiego z 1508 r. zapisano, że do obowiązków mieszkańców wsi należy czyszczenie zamku, wywożenie z niego nieczystości, uprawa kapusty w miejscowym folwarku zamkowym. Woźny płacił 4 ternary krownego i jeździł według przywileju książęcego. Kmiecie płacili krowne, barańcze i poradlne. Wymienione zostały role opustoszałe: Ostrowska, Gluzińska, Kruszowskie, druga Gluzińska oraz Franka. Dokument szczegółowo wymienienia imiennie kmieciów mieszkających we wsi oraz ich zobowiązania. Odnotowani zostali: Maciej Chachura, Zezko i Migdał, którzy płacili po 5 groszy czynszu, a pozostali kmiecie po 10 groszy. Rolę pustą Śmietańskie uprawiał Marcin syn Chachury z wolnizną przyznaną na 8 lat. Rolę Janoskowskie uprawiał Świątek z wolnizną przyznaną na 6 lat. Wspomniany został Stanisław Smiotana, Bierek, Strach, Grzegorz Mocz, Strokosowa, rola pusta Sandkowskie. Kmiecie dawali do zamku po 2 koguty, po korcu chmielu i owsa łowczego, po dwa wozy drzewa Pod koniec XVI w. doszły do tego jeszcze obowiązki przy stawach rybnych starostwa w tym rybnik pod zamkiem t.zw. staw Podgrodny. Wspomniany dokument informuje również, że we wsi funkcjonuje prom. W 1564 odnotowany został most na rzece Wiśle na drodze śląskiej idącej przez wieś królewską Babice, przez który przejeżdżali krakowscy kupcy.
Po rozbiorach Polski w XVIII wieku rola tej drogi jeszcze się zwiększyła, ponieważ Babice stały się ważnym punktem granicznym między ówczesna Galicją a Prusami, które rozgraniczała w tym rejonie Wisła i Przemsza. W Babicach znajdowała się komora celna ponieważ tu rozchodziły się dwie drogi „cłowe”, oświęcimska prowadząca przez Gorzów i Chełmek na Śląsk, oraz babicka prowadząca na Kraków. W tym czasie Babice wraz z innymi wsiami starostwa oświęcimskiego należały dożywotnio do ostatniego starosty Piotra Małachowskiego, który następnie wydzierżawił je Tomaszowi z Brzezia Rusockiemu. Ten z kolei, po śmierci Małachowskiego w 1792 r., część gruntów babickich samowolnie sprzedał lub rozdał miejscowym chłopom i Żydom. W 1803 r. na publicznej licytacji Babice nabył hrabia Wincenty Bobrowski z Poręby Wielkiej i od razu odsprzedał je Kajetanowi Rusockiemu – właścicielowi pobliskich Broszkowic. Po nim majątek odziedziczyła córka Leokadia Dębska z Oświęcimia a jej spadkobiercy po 1849 r., kiedy zniesiono już pańszczyznę, dobra folwarczne rozsprzedali.
Na początku roku 1900 w Babicach zorganizowano dwuklasową szkołę i założono Ochotniczą Straż Ogniową.
II wojna światowa.
1 października 1939 r. na terenie Babic odbyło się konspiracyjne zebranie tajnej grupy wojskowych w składzie: rtm. Stanisław Krępa – pseudonim „Trojacki”, Mieczysław Jonkisz („Mietek”), Stanisław Matuszczyk i por. Jan Wawrzyczek („Marusza”, „Danuta”), którzy zorganizowali terenową organizację Związku Walki Zbrojnej (ZWZ).
W czasie okupacji (kwiecień 1941) Niemcy wysiedlili mieszkańców Babic wyburzając większą część zagród, a na terenie wsi utworzyli gospodarstwo rolne „majątek dworski” w którym pracowali więźniowie z pobliskiego obozu w Oświęcimiu. W 1943 r. władze okupacyjne założyły w Babicach podobóz „Wirtschaftshof Babitz”. W budynku szkolnym umieszczono więźniarki, a więźniów w oddzielnie wybudowanym baraku. Podobóz otoczony był drutami kolczastymi i podlegał Auschwitz II – Birkenau. Jego mieszkańcy pracowali przy obsłudze koni, pracach polowych i ziemnych, budowali drogi itp. Natomiast kobiety przy hodowli krów, buhajów, kompostowaniu, nawożeniu pól i lżejszych pracach polowych(chociaż widziano jak więźniarki były wykorzystywane jako siła pociągowa do orania pól pługiem). Likwidacja podobozu nastąpiła po ewakuacji więźniów 17 stycznia 1945 r.
W latach 1975–1998 miejscowość należała administracyjnie do województwa bielskiego.
Urodził się tu Piotr Szewczyk – major Wojska Polskiego, cichociemny, żołnierz Armii Krajowej.

</doc>
<doc id="407406" url="https://pl.wikipedia.org/wiki?curid=407406" title="Babin (powiat gryfiński)">
Babin (powiat gryfiński)

Babin – osada w Polsce położona w województwie zachodniopomorskim, w powiecie gryfińskim, w gminie Trzcińsko-Zdrój.
W latach 1975–1998 miejscowość należała administracyjnie do województwa szczecińskiego.
Zachował się układ przestrzenny folwarków z czytelną kompozycją. Dominuje zabudowa gospodarcza murowana (kamienno-ceglana lub ceglana), o pierwotnej formie architektonicznej.
Położenie.
Osada położona jest 11 km na południowy wschód Trzcińska-Zdroju.
Zgodnie z podziałem fizycznogeograficznym Polski według Kondrackiego teren na którym położony jest Babin należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pojezierze Południowopomorskie oraz w końcowej klasyfikacji do mezoregionu Równina Gorzowska.
Toponimia.
Nazwa na przestrzeni wieków: "Wawin" 1337; "Babbin" 1338; "Babyn" 1392-93; "Babin" 1472; "Sabbin" 1499; "Babin" 1833; "Bäbin" do 1945.
Niemiecka nazwa pobliskiego jeziora to Babbin See (wzmianka z 1494).

</doc>
<doc id="407408" url="https://pl.wikipedia.org/wiki?curid=407408" title="Babin (powiat słupecki)">
Babin (powiat słupecki)

Babin – wieś w Polsce położona w województwie wielkopolskim, w powiecie słupeckim, w gminie Strzałkowo.
W latach 1975–1998 miejscowość należała administracyjnie do województwa konińskiego.
We wsi znajduje się zabytkowy park dworski z 2 poł. XIX, nr rej.: 424/166 z 4.09.1989 r.

</doc>
<doc id="407409" url="https://pl.wikipedia.org/wiki?curid=407409" title="Babin (powiat średzki)">
Babin (powiat średzki)

Babin – osada w Polsce położona w województwie wielkopolskim, w powiecie średzkim, w gminie Środa Wielkopolska.
W latach 1975–1998 miejscowość należała administracyjnie do województwa poznańskiego.
Do zabytków należy zespół dworsko-folwarczny.

</doc>
<doc id="407411" url="https://pl.wikipedia.org/wiki?curid=407411" title="Baby (powiat kutnowski)">
Baby (powiat kutnowski)

Baby – wieś w Polsce położona w województwie łódzkim, w powiecie kutnowskim, w gminie Dąbrowice.
Wieś królewska w starostwie przedeckim w powiecie łęczyckim województwa łęczyckiego w końcu XVI wieku. W latach 1975–1998 miejscowość należała administracyjnie do województwa płockiego.

</doc>
<doc id="407412" url="https://pl.wikipedia.org/wiki?curid=407412" title="Bachorza (powiat łosicki)">
Bachorza (powiat łosicki)

Bachorza – wieś w Polsce położona w województwie mazowieckim, w powiecie łosickim, w gminie Huszlew.
Wierni Kościoła rzymskokatolickiego należą do parafii św. Antoniego Padewskiego w Huszlewie.
W latach 1975–1998 miejscowość należała administracyjnie do województwa bialskopodlaskiego.

</doc>
<doc id="407413" url="https://pl.wikipedia.org/wiki?curid=407413" title="Bachorza (powiat sokołowski)">
Bachorza (powiat sokołowski)

Bachorza – wieś w Polsce położona w województwie mazowieckim, w powiecie sokołowskim, w gminie Sokołów Podlaski. W okolicy wsi swoje źródło ma rzeka Cetynia.
W latach 1975–1998 miejscowość należała administracyjnie do województwa siedleckiego.
Wierni kościoła rzymskokatolickiego należą do parafii Niepokalanego Serca Najświętszej Maryi Panny w Sokołowie Podlaskim

</doc>
<doc id="407415" url="https://pl.wikipedia.org/wiki?curid=407415" title="Baczki (powiat sokołowski)">
Baczki (powiat sokołowski)

Baczki – wieś w Polsce położona w województwie mazowieckim, w powiecie sokołowskim, w gminie Repki.
W latach 1975–1998 miejscowość należała administracyjnie do województwa siedleckiego.
Wierni kościoła rzymskokatolickiego należą do parafii Trójcy Przenajświętszej w Repkach.

</doc>
<doc id="407416" url="https://pl.wikipedia.org/wiki?curid=407416" title="Baczki (powiat węgrowski)">
Baczki (powiat węgrowski)

Baczki – wieś w Polsce położona w województwie mazowieckim, w powiecie węgrowskim, w gminie Łochów.
W drugiej połowie XVI w. prywatna wieś szlachecka położona w powiecie kamienieckim ziemi nurskiej województwa mazowieckiego.
W 1873 roku majątek Baczki nabył Judel Perlis z Grodna. Uruchomił on odlewnię, fabrykę urządzeń rolniczych, tartak i cegielnię. Zostały wybudowane domy dla pracowników fabryk. Perlis zatrudniał około 300 pracowników pochodzących z okolicznych wsi. W 1893 Judel zmarł, a zakłady przeszły na własność jego pięciorga dzieci. W latach 30. XX wieku rodzina Perlisów przeszła na katolicyzm. W zakładach pracowało wielu Żydów, a ich społeczność przed I wojną światową liczyła 150 osób. Funkcjonowała synagoga i biblioteka.
W ciągu kilku miesięcy po zakończeniu kampanii wrześniowej na skutek przesiedleń i napływem uchodźców, liczba Żydów w Baczkach i okolicach wzrosła do 1665. W dniach 23–25 września 1942 Żydzi z Baczek i okolic zostali wywiezieni do obozu w Treblince i tam zamordowani.
W czasie okupacji niemieckiej Krystyna Michalska, mieszkająca ówcześnie w Baczkach, udzieliła pomocy Żydom Reginie i Tadeuszowi Wolpert. W 2000 roku Instytut Jad Waszem podjął decyzję o przyznaniu Krystynie Michalskiej tytułu Sprawiedliwych wśród Narodów Świata
W latach 1975–1998 miejscowość należała administracyjnie do województwa siedleckiego.
We wsi znajdują się:
Wierni kościoła rzymskokatolickiego należą do parafii Niepokalanego Poczęcia NMP w Kamionnej.

</doc>
<doc id="407417" url="https://pl.wikipedia.org/wiki?curid=407417" title="Bagienice (powiat grajewski)">
Bagienice (powiat grajewski)

Bagienice – wieś w Polsce położona w województwie podlaskim, w powiecie grajewskim, w gminie Wąsosz.
W latach 1975–1998 miejscowość należała administracyjnie do województwa łomżyńskiego.
Wierni kościoła rzymskokatolickiego należą do parafii Przemienienia Pańskiego w Wąsoszu.

</doc>
<doc id="407418" url="https://pl.wikipedia.org/wiki?curid=407418" title="Bagienice (powiat łomżyński)">
Bagienice (powiat łomżyński)

Bagienice – wieś w Polsce położona w województwie podlaskim, w powiecie łomżyńskim, w gminie Przytuły.
Wierni kościoła rzymskokatolickiego należą do parafii Nawiedzenia Najświętszej Maryi Panny w Romanach.
Historia.
Prywatna wieś szlachecka "Bagienice-Klimki" położona była w drugiej połowie XVI wieku w powiecie radziłowskim ziemi wiskiej województwa mazowieckiego. W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Przytuły.
Według Powszechnego Spisu Ludności z 1921 roku zamieszkiwało tu 100 osób w 18 budynkach mieszkalnych. Miejscowość należała do miejscowej parafii rzymskokatolickiej w m. Romany. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Jedwabne.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="407419" url="https://pl.wikipedia.org/wiki?curid=407419" title="Balin (powiat inowrocławski)">
Balin (powiat inowrocławski)

Balin – wieś w Polsce, położona w województwie kujawsko-pomorskim, w powiecie inowrocławskim, w gminie Inowrocław.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) wieś liczyła 109 mieszkańców. Jest 38. co do wielkości miejscowością gminy Inowrocław.

</doc>
<doc id="407420" url="https://pl.wikipedia.org/wiki?curid=407420" title="Balin (powiat rypiński)">
Balin (powiat rypiński)

Balin – wieś w Polsce położona w województwie kujawsko-pomorskim, w powiecie rypińskim, w gminie Rypin.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) liczyła 442 mieszkańców, w tym: 233 mężczyzn i 209 kobiet. Jest piątą co do wielkości miejscowością gminy Rypin.
Rys historyczny.
Nazwa Balin (dawniej "Balino") jest nazwą dzierżawczą pochodzącą od imienia pierwszego osadnika (prawdopodobnie od imienia Bala lub Bała) i oznaczającą do kogo osada należała. Pierwsze wzmianki o Balinie pochodzą z lat 1375 i 1475. Balin wymieniany był jako jedna z osad młynarskich. Powiat rypiński, w skład którego wchodzi również Balin, należy do najstarszych w Polsce – od XI w. Rypin był ośrodkiem odrębnej jednostki terytorialnej: najpierw okręgu grodowego czyli kasztelanii (XI-XIV w.), a następnie powiatu (od XIV w.). Mieszkańcy okolic Rypina przed zjednoczeniem ziem polskich przez Piastów należeli prawdopodobnie do plemienia Kujawian, którego terytorium obejmowało Kujawy, Ziemię Chełmińską i Ziemię Dobrzyńską.
Charakterystyka geograficzna.
Miejscowość Balin jest sołectwem wchodzącym w skład gminy Rypin. Położona jest w południowo-zachodniej jej części, na terenie powiatu rypińskiego, we wschodniej części województwa kujawsko-pomorskiego. Pod względem historyczno-geograficznym, położona jest na terenie Ziemi Dobrzyńskiej.
Pomniki przyrody.
W 2010 roku ustanowiono pomnikiem przyrody dwupienny dąb szypułkowy o obwodzie odpowiednio 337 cm/312 cm, o nazwie "Dąb Julki i Daśki".

</doc>
<doc id="407421" url="https://pl.wikipedia.org/wiki?curid=407421" title="Baraki (powiat krasnostawski)">
Baraki (powiat krasnostawski)

Baraki – wieś w Polsce położona w województwie lubelskim, w powiecie krasnostawskim, w gminie Siennica Różana.
W latach 1975–1998 miejscowość należała administracyjnie do województwa chełmskiego.
Wieś stanowi sołectwo gminy Siennica Różana. Według Narodowego Spisu Powszechnego (III 2011 r.) wieś liczyła 82 mieszkańców.

</doc>
<doc id="407422" url="https://pl.wikipedia.org/wiki?curid=407422" title="Baraki (gmina Annopol)">
Baraki (gmina Annopol)

Baraki – wieś w Polsce położona w województwie lubelskim, w powiecie kraśnickim, w gminie Annopol.
W latach 1975–1998 miejscowość należała administracyjnie do województwa tarnobrzeskiego.
Wieś stanowi sołectwo gminy Annopol. Według Narodowego Spisu Powszechnego (III 2011 r.) wieś liczyła 38 mieszkańców.

</doc>
<doc id="407423" url="https://pl.wikipedia.org/wiki?curid=407423" title="Baraki (powiat lubelski)">
Baraki (powiat lubelski)

Baraki – wieś w Polsce położona w województwie lubelskim, w powiecie lubelskim, w gminie Zakrzew.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Zakrzew. Według Narodowego Spisu Powszechnego z roku 2011 wieś liczyła 149 mieszkańców.

</doc>
<doc id="407424" url="https://pl.wikipedia.org/wiki?curid=407424" title="Baraniec (powiat ciechanowski)">
Baraniec (powiat ciechanowski)

Baraniec – wieś w Polsce położona w województwie mazowieckim, w powiecie ciechanowskim, w gminie Ojrzeń.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407425" url="https://pl.wikipedia.org/wiki?curid=407425" title="Towarzystwo Miłośników Rozwoju Fizycznego w Widzewie">
Towarzystwo Miłośników Rozwoju Fizycznego w Widzewie



</doc>
<doc id="407426" url="https://pl.wikipedia.org/wiki?curid=407426" title="Baraniec (powiat makowski)">
Baraniec (powiat makowski)

Baraniec – wieś w Polsce położona w województwie mazowieckim, w powiecie makowskim, w gminie Karniewo.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407427" url="https://pl.wikipedia.org/wiki?curid=407427" title="Baranowice (powiat górowski)">
Baranowice (powiat górowski)

Baranowice – wieś w Polsce położona w województwie dolnośląskim, w powiecie górowskim, w gminie Wąsosz.
Podział administracyjny.
W latach 1975–1998 miejscowość należała administracyjnie do województwa leszczyńskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w staropolskiej formie "Baranowo".

</doc>
<doc id="407428" url="https://pl.wikipedia.org/wiki?curid=407428" title="Baranowice (powiat milicki)">
Baranowice (powiat milicki)

Baranowice – wieś w Polsce położona w województwie dolnośląskim, w powiecie milickim, w gminie Milicz.
Podział administracyjny.
W latach 1975–1998 miejscowość należała administracyjnie do województwa wrocławskiego.

</doc>
<doc id="407429" url="https://pl.wikipedia.org/wiki?curid=407429" title="Baranowice (powiat wrocławski)">
Baranowice (powiat wrocławski)

Baranowice (niem. "Baara") – wieś w Polsce położona w województwie dolnośląskim, w powiecie wrocławskim, w gminie Kąty Wrocławskie, 15 km na południowy zachód od Wrocławia i 10 km na wschód od Kątów Wrocławskich.
Integralną część miejscowości stanowi przysiółek Bliż. W latach 1975–1998 miejscowość należała administracyjnie do województwa wrocławskiego. 
Nazwa.
12 lutego 1948 r. ustalono urzędową polską nazwę miejscowości – Baranowice, określając drugi przypadek jako Baranowic, a przymiotnik – baranowicki.
Historia.
Miejscowość wzmiankowana w dokumentach z roku 1341 jako rycerska posiadłość Baranowicz.

</doc>
<doc id="407430" url="https://pl.wikipedia.org/wiki?curid=407430" title="Baranowo (powiat gnieźnieński)">
Baranowo (powiat gnieźnieński)

Baranowo – wieś w Polsce położona w województwie wielkopolskim, w powiecie gnieźnieńskim, w gminie Łubowo.
Wieś duchowna, własność kapituły katedralnej gnieźnieńskiej, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość należała administracyjnie do województwa poznańskiego.

</doc>
<doc id="407431" url="https://pl.wikipedia.org/wiki?curid=407431" title="Baranowo (powiat mrągowski)">
Baranowo (powiat mrągowski)

Baranowo (niem. "Baranowen", "Barranowen", w latach 1938–1945 "Hoverbeck") – wieś w Polsce położona w województwie warmińsko-mazurskim, w powiecie mrągowskim, w gminie Mikołajki. Do 1954 roku siedziba gminy Baranowo. 
W latach 1975–1998 wieś należała administracyjnie do województwa suwalskiego.
Wieś leży na malowniczych wzgórzach obok drogi, która prowadzi z Mikołajek do Mrągowa. We wsi znajduje się zespół szkół podstawowych, stacja PKP, dwa przystanki PKS, sklep. Przez miejscowość przebiega droga krajowa nr 16.
Integralne części wsi.
Dawniej w obrębie Baranowa była jeszcze osada Niewolewo (niem. "Niewolowen"). Osada znajdowała się w obrębie dóbr Baranowo, istniała w XIX wieku. Osada była w dzierżawie dziedzicznej. W 1838 roku w osadzie był jeden dom z 6 mieszkańcami.
Historia.
Pierwsze wzmianki o wsi były w 1555 r. Wtedy była to wieś czynszowa, posiadająca 75 włók (w tym 6 należało do sołtysa). W 1563 r. we wsi było 57 gospodarzy (dwie działki były nieobsadzone) oraz dwie karczmy. W 1566 r. książę Albrecht nadał 56 włók na prawie lennym Wilhelmowi Milewskiemu (von der Milbe). W 1655 r. (wg innych źródeł w 1964 r.) 80 włók i wieś otrzymał rezydent elektora pruskiego Jerzego Wilhelma baron Johan von Hoverbeck. Jan von Hoverbeck posiadał także Nakomiady (66 włók) oraz Budziska (39,5 włóki). W 1739 istniała już szkoła we wsi. W 1765 majątek ziemski w Baranowie był w posiadaniu rodziny Rogala von Bieberstein. W 1785 r. dwór i wieś w Baranowie składały się z 45 domów. W 1815, łącznie z folwarkami Małoszewo i Nadawki, było 45 domów z 328 mieszkańcami. W 1818 r. w tutejszej szkole uczyło się 53 dzieci. W tym czasie nauczycielem był Mörschner. Po uwłaszczeniu chłopów w ok. 1900 r. Rogalla-Biebersteinowie posiadali jeszcze 42 włóki w Baranowie. W 1899 r. właścicielką Baranowa została Fryderyka von Bieberstein (siostra ostatniego właściciela Baranowa - Ryszarda Rogali von Bieberstein). W 1901 r. powstała nowa parafia, do której przyłączono 12 miejscowości z parafii w Mikołajkach, 3 z parafii w Mrągowie i jedną z parafii w Nawiadach. W 1902 Fryderyka wyszła za mąż za barona Waldemara von Ketelhold, a majątek przeszedł w posiadanie barona i był w jego władaniu do 1945 r. W 1907 oddano do użytku kościół, wybudowany na wzór barokowych kościołów z południowych Niemiec. Po I wojnie światowej we wsi zbudowano nową, trzyklasowa szkołę. W latach 20. XX w. Baranowem zarządzał baron Albert von Ketelhold, starosta powiatowy, hodowca koni. W tym okresie majątek ziemski w Baranowie obejmował 617 ha, była tu gorzelnia, tartak, hodowano konie, bydło i owce. W 1935 r. uczyło się w niej 151 dzieci. Do tej szkoły chodziły także dzieci z Ludwikowa, Nadawek, Nowych Nadawek i Inulca. W 1937 r. do tutejszej parafii należało 2600 osób. Od pastora wymagano znajomości języka polskiego. Od 1911 pastorem w Baranowie był Oskar Łoś (Losch).
W 1938 roku w ramach akcji germanizacyjnej zmieniono nazwę wsi na "Hoverbeck", nawiązując do nazwiska pierwszego właściciela. W 1939 r. we wsi mieszkało 560. 
W 1945 miejscowość została włączona do Polski. Utworzono tu PGR. W budynku pałacu mieściły się biura i mieszkania pracownicze. W latach 70. XX w. do sołectwa Baranowo należały wsie: Ludwikowo, Małoszewo, Nadawki, Nowe Nadawki. 
Na początku lat 80. XX w. powstał zakład doświadczalny Polskiej Akademii Nauk. Zakład Doświadczalny Agrobiologii wykonuje usługi naukowo–badawczych z zakresu rolnictwa i ochrony środowiska, prowadzenia hodowli lokalnych ras zwierząt gospodarskich, produkcji rolniczej oraz przetwórstwa rolnego. W 1996 r. rozpoczął się remont dworu. W 2001 r. planowano uruchomić Centrum Edukacji Ekologicznej.

</doc>
<doc id="407432" url="https://pl.wikipedia.org/wiki?curid=407432" title="Baranowo (gmina Tarnowo Podgórne)">
Baranowo (gmina Tarnowo Podgórne)

Baranowo – wieś w Polsce położona w województwie wielkopolskim, w powiecie poznańskim, w gminie Tarnowo Podgórne.
Według wzmianki z 1360 r. wieś należała do klasztoru kawalerów maltańskich w Poznaniu (przy kościele św. Jana Jerozolimskiego za murami). Wieś duchowna, własność komandorii joannitów w Poznaniu pod koniec XVI wieku leżała w powiecie poznańskim województwa poznańskiego. W latach 1975–1998 miejscowość należała administracyjnie do województwa poznańskiego.
Baranowo usytuowane jest nad zachodnim brzegiem Jeziora Kierskiego, największej atrakcji tej miejscowości. Nieco na zachód wypływa Przeźmierka.
Znajduje się tu nowoczesne przedszkole połączone ze szkołą podstawową oraz kościół św. Józefa Oblubieńca Najświętszej Maryi Panny z 1993-1997.
Powierzchnia i ludność.
W 2016 r. miejscowość ta liczyła 2524 mieszkańców. 
Powierzchnia sołectwa obejmuje 3,487 km², co daje gęstość zaludnienia rzędu 723 osoby/km²

</doc>
<doc id="407433" url="https://pl.wikipedia.org/wiki?curid=407433" title="Baranowo (powiat szczycieński)">
Baranowo (powiat szczycieński)

Baranowo (niem. "Baranowen", w latach 1938-1945 "Neufließ") – wieś w Polsce położona w województwie warmińsko-mazurskim, w powiecie szczycieńskim, w gminie Wielbark. W latach 1975–1998 miejscowość należała administracyjnie do województwa olsztyńskiego.
Wieś położona nad rzeką Orzyc. Na skraju wsi znajduje się odnowiony dawny cmentarz ewangelicki. W pobliżu znajdują się mogiły żołnierzy niemieckich z okresu II wojny światowej.
Wieś wymieniana w dokumentach już w XVI w. pod nazwą "Rudkowo". Później wyludniła się. Ponownie założona w odległości około 1 km na południe od pierwotnej lokacji, pod koniec XVII w., w ramach osadnictwa szkatułowego. W 1938 r. w ramach akcji germanizacyjnej zmieniono urzędową nazwę wsi na "Neufließ".

</doc>
<doc id="407434" url="https://pl.wikipedia.org/wiki?curid=407434" title="Baranów (powiat buski)">
Baranów (powiat buski)

Baranów – wieś w Polsce, położona w województwie świętokrzyskim, w powiecie buskim, w gminie Busko-Zdrój.
W latach 1975–1998 miejscowość należała administracyjnie do województwa kieleckiego.
Miejscowość znajduje się na odnowionej trasie Małopolskiej Drogi św. Jakuba z Sandomierza do Tyńca, która to jest odzwierciedleniem dawnej średniowiecznej drogi do Santiago de Compostela.
W sierpniu 1944 r, miała miejsce pod Baranowem bitwa którą stoczyła z niemieckimi oddziałami wojskowymi 1 Brygada AL Ziemi Krakowskiej im. Bartosza Głowackiego Armii Ludowej dowodzona przez Józefa Saturna ps. „Bartek.”

</doc>
<doc id="407435" url="https://pl.wikipedia.org/wiki?curid=407435" title="Baranów (powiat grodziski)">
Baranów (powiat grodziski)

Baranów – wieś w Polsce położona w województwie mazowieckim, w powiecie grodziskim. Siedziba gminy Baranów.
Wieś królewska w dzierżawie Kaski w ziemi sochaczewskiej województwa rawskiego w 1792 roku. Do 1954 siedziba gminy Kaski. W latach 1975–1998 miejscowość należała administracyjnie do województwa skierniewickiego.
Baranów jest siedzibą rzymsko-katolickiej parafii św. Józefa Oblubieńca Najświętszej Maryi Panny.

</doc>
<doc id="407436" url="https://pl.wikipedia.org/wiki?curid=407436" title="Baranów (powiat kazimierski)">
Baranów (powiat kazimierski)

Baranów – wieś w Polsce położona w województwie świętokrzyskim, w powiecie kazimierskim, w gminie Skalbmierz.
W latach 1975–1998 miejscowość należała administracyjnie do województwa kieleckiego.

</doc>
<doc id="407437" url="https://pl.wikipedia.org/wiki?curid=407437" title="Baranów (powiat lipski)">
Baranów (powiat lipski)

Baranów – wieś w Polsce położona w województwie mazowieckim, w powiecie lipskim, w gminie Chotcza. Obok miejscowości przepływa Strużanka, dopływ Iłżanki.
Wierni kościoła rzymskokatolickiego należą do parafii Świętej Trójcy w Chotczy Dolnej.
W latach 1975–1998 miejscowość należała administracyjnie do województwa radomskiego.
W 1943 we wsi żandarmeria niemiecka z Lipska dokonała dwóch mordów. W marcu zastrzeliła dwie kobiety a w listopadzie zamordowała cztery osoby.

</doc>
<doc id="407438" url="https://pl.wikipedia.org/wiki?curid=407438" title="Barłogi (powiat kolski)">
Barłogi (powiat kolski)

Barłogi – wieś w Polsce położona w województwie wielkopolskim, w powiecie kolskim, w gminie Grzegorzew.
Wieś szlachecka położona była w drugiej połowie XVI wieku w powiecie łęczyckim województwa łęczyckiego. W latach 1975–1998 miejscowość należała administracyjnie do województwa konińskiego.
We wsi znajduje się stacja kolejowa położona przy linii Warszawa – Poznań.
Kościół.
Około XVI wieku istniała kaplica publiczna pod wezwaniem Świętego Rocha, drewniana, wzniesiona przez rodzinę Borysławskich (właścicieli tutejszych ziem). Kościół drewniany z połowy XIX wieku. w czasie II wojny światowej został rozebrany przez Niemców. Obecna świątynia wybudowana według projektu Aleksandra Holasa; parafię erygowano w 1981 roku. W kościele znajduje się drewniana droga krzyżowa oraz 3 obrazy świętych: Rocha, Piotra i Pawła. Obraz św. Rocha znajdujący się w świątyni podczas II wojny światowej chroniony był przez mieszkańców Barłóg.
Sport.
W miejscowości działa klub piłkarski "Sparta" Barłogi. Zespół seniorów tej drużyny od sezonu 2013/14 występuje na boiskach konińskiej A-klasy.

</doc>
<doc id="407439" url="https://pl.wikipedia.org/wiki?curid=407439" title="Barłogi (powiat koniński)">
Barłogi (powiat koniński)

Barłogi – wieś w Polsce położona w województwie wielkopolskim, w powiecie konińskim, w gminie Rzgów.
W latach 1975–1998 miejscowość należała administracyjnie do województwa konińskiego.

</doc>
<doc id="407440" url="https://pl.wikipedia.org/wiki?curid=407440" title="Bartków (powiat górowski)">
Bartków (powiat górowski)

Bartków – wieś w Polsce położona w województwie dolnośląskim, w powiecie górowskim, w gminie Wąsosz.
Podział administracyjny.
W latach 1975–1998 miejscowość należała administracyjnie do województwa leszczyńskiego.

</doc>
<doc id="407441" url="https://pl.wikipedia.org/wiki?curid=407441" title="Bartków (powiat oleśnicki)">
Bartków (powiat oleśnicki)

Bartków (niem. "Bartkerey") – wieś w Polsce położona w województwie dolnośląskim, w powiecie oleśnickim, w gminie Dobroszyce.
Podział administracyjny.
W latach 1975–1998 miejscowość należała administracyjnie do województwa wrocławskiego.
Wcześniejsza nazwa.
W okresie hitlerowskiego reżimu w latach 1935–1945 miejscowość nosiła nazwę "Buchenwalde".

</doc>
<doc id="407442" url="https://pl.wikipedia.org/wiki?curid=407442" title="Bartniki (powiat przasnyski)">
Bartniki (powiat przasnyski)

Bartniki – wieś w Polsce położona w województwie mazowieckim, w powiecie przasnyskim, w gminie Przasnysz.
Wierni Kościoła rzymskokatolickiego należą do parafii św. Wojciecha w Przasnyszu.
Pierwsza wzmianka wsi pochodzi z 1239 roku co oznacza, że jest jedną z najstarszych miejscowości w powiecie przasnyskim. W 1444 roku Wojciech Strzegowski wykupił wójtostwo od księcia a później większą część wsi dając początek rodowi Bartnickich. Wcześniej wieś nosiła miano Ślina z uwagi na rodowe nazwisko żony Strzegowskiego, Magdaleny Ślinki pochodzącej z Przasnysza. W latach późniejszych w użycie weszła nazwa Bartniki, gdyż mieszkańcy słynęli z pszczelarstwa i produkcji miodu. Miód pitny bartnicki wytwarzany na bazie regionalnego specjału uchodził za jeden z najlepszych w Królestwie. 
W 1827 roku we wsi były 23 domy i 223 mieszkańców. W Bartnikach była cegielnia i karczma. W czasie gdy wieś należała do Wandy Potockiej w 1880 liczyła 85 domów i 706 mieszkańców. W czasie bitwy przasnyskiej I wojny światowej 23 lutego 1915 roku toczone tu były ciężkie walki między oddziałami niemieckimi a rosyjskimi. Większość poległych po obu stronach jest pochowanych na miejscowym cmentarzu z tamtego okresu. W czasie II wojny światowej Niemcy wybudowali basen kąpielowy, przy którego budowie pracowało 1000 więźniów Polskich. Basen był murowany 50 na 20 metrów, prowadził do niego rów z jednej strony doprowadzający a z drugiej odprowadzający wodę z Morawki, w ten sposób utrzymywano czystość na basenie. Wyposażony był w dwie trampoliny i zjeżdżalnie dla dzieci. Obecnie są tylko fragmenty po tej budowli.
W środku wsi stoi Karawaka, tzw. Krzyż Choleryczny odnowiony postawiony w miejscu XIX-wiecznego, który uległ zniszczeniu. Obecnie we wsi jest 99 domostw 433 mieszkańców. Sklep spożywczy, Szkoła Podstawowa, Remiza, dziewiętnastowieczna kapliczka odnowiona w 1908 roku. W tym czasie Bartniki znalazły się w parafii, Święte Miejsce.
W latach 1975–1998 miejscowość należała administracyjnie do województwa ostrołęckiego.

</doc>
<doc id="407443" url="https://pl.wikipedia.org/wiki?curid=407443" title="Bartniki (powiat żyrardowski)">
Bartniki (powiat żyrardowski)

Bartniki – wieś w Polsce położona w województwie mazowieckim, w powiecie żyrardowskim, w gminie Puszcza Mariańska.
W latach 1977–1976 w gminie Skierniewice. W latach 1975–1998 miejscowość należała administracyjnie do województwa skierniewickiego.
We wsi jest 100-letni kościół pw. św. Antoniego Padewskiego ufundowany przez Emilię i Feliksa Sobańskich z Guzowa, wybudowany w latach 1905-1907 według projektu Teodora Talowskiego w stylu neogotyckim.
Wieś położona jest w otulinie Bolimowskiego Parku Krajobrazowego. Przez wieś przepływa rzeka Korabiewka.
W Bartnikach działa Ochotnicza Straż Pożarna założona w 1931 roku. 

</doc>
<doc id="407444" url="https://pl.wikipedia.org/wiki?curid=407444" title="Bartodzieje (powiat grójecki)">
Bartodzieje (powiat grójecki)

Bartodzieje – wieś w Polsce położona w województwie mazowieckim, w powiecie grójeckim, w gminie Belsk Duży.
W latach 1975–1998 miejscowość należała administracyjnie do województwa radomskiego.

</doc>
<doc id="407445" url="https://pl.wikipedia.org/wiki?curid=407445" title="Bartodzieje (powiat pułtuski)">
Bartodzieje (powiat pułtuski)

Bartodzieje – wieś w Polsce położona w województwie mazowieckim, w powiecie pułtuskim, w gminie Obryte. 
Prywatna wieś duchowna położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość należała administracyjnie do województwa ostrołęckiego.
Położenie.
Wieś jest położona na polanie leśnej w środku Puszczy Białej. Drogi asfaltowe łącza ją z Psarami oraz Wielgolasem. W 2006 r. wieś połączono, poprzez miejscowość Gładczyn również z droga lokalną nr 618.
Nazwa.
Wieś ma metrykę średniowieczną i jest notowana od XIII wieku. W 1240 zanotowana jako "Barthodzege", 1452 "Bartodzieje", 1473 "Barthodzeye", 1578 "Bartodzieye", 1880 "Bartodzieje". Nazwa pochodzi od nazwy Bartodziej oznaczającej "pasiecznika, dozorcę barci". We wczesnym średniowieczu istniały osady służebne, w których mieszkali opiekujący się barciami "bartodzieje". Ich zadaniem było zbieranie i dostarczanie miodu na dwory książęce oraz królewskie.
Historia.
Miejscowość była wsią służebną. Pierwsza wzmianka o wsi pochodzi z 1203 r. 
Pełny opis wsi Bartodzieje oraz folwarku bartodziejskiego zawiera Inwentarz Dóbr Biskupów Płockich, spisany w 1650 r. Biskupem Płockim był wówczas Karol Ferdynand Waza. Szczegółowo opisane zostały zabudowania folwarczne. Dwór – jako budynek murowany i kryty dachówką, stojący na wzniesieniu i otoczony rowem wypełnionym wodą. Opisane zostały również jego piwnice, wymienione jako „murowane sklepy”. Inwentarz wspomina kaplicę, murowaną, z ołtarzem w środku, jak również budynek gospodarski i dwa lamusy – murowany oraz drewniany. Jak wynika z opisu inwentarza, w skład folwarku wchodził również browar, jak i szereg innych zabudowań, między innymi gumno, spichlerz, wołownia, obora, chlewnia czy owczarnia.
W XIX wieku wieś leżała w guberni łomżyńskiej w powiecie pułtuskim Królestwa Polskiego. Jak podaje Słownik geograficzny Królestwa Polskiego oraz Wielka encyklopedia powszechna ilustrowana na gruntach wsi Bartodzieje odkryto zdrój "wody żelazistej", która do końca XIX wieku nie była użytkowana w celach leczniczych. Woda ta została opisana w 1861 r. w 153 numerze Gazety Polskiej.
Według danych IPN w Bartodziejach bojówka komunistyczna dokonała mordu na rodzinie Wiśniewskich. Szczepan Wiśniewski, członek Armii Krajowej wraz z żoną Janiną i córką Henryką Twarowską zostali w dniu 26 czerwca 1945 r. zastrzeleni w miejscu swojego zamieszkania. Ocalał jedynie Andrzej Twarowski, który był wówczas dzieckiem i z ukrycia obserwował całe zajście. Do opisanej zbrodni, według części przesłuchanych w niniejszej sprawie świadków, dopuścić się mieli funkcjonariusze PUBP w Pułtusku, którzy utworzyli samorzutnie bojówkę.
Zabytki.
W centrum wsi, na nieznacznym wzniesieniu znajdują się pozostałości majątku. Do dzisiaj zachował się dwór, pochodzący z XVI w. Do niedawna mieściła się w nim szkoła podstawowa. Po reformie szkolnictwa szkoła została zlikwidowana a budynek zaczął niszczeć. 28 listopada 2008 r. władze gminy sprzedały budynek wraz z przylegającą do niego działką i drewniano-murowanym budynkiem gospodarczym. 
Rozpoczęte prace budowlane bez nadzoru inspektora, mające na celu pogłębienie piwnic - doprowadziły do zawalenia stropu i obecny stan techniczny kwalifikuje budynek do wyburzenia. 
Przyroda.
W najbliższym sąsiedztwie wsi znajduje się Rezerwat przyrody Wielgolas – jeden z najstarszych fragmentów Puszczy Białej. W lesie otaczającym Bartodzieje znajduje się również kilka pomników przyrody. Do najbardziej okazałych należał dąb, zwany 'Krzywielcem' lub "'Krzywulcem', który pod koniec grudnia 2016 roku przewrócił się wyniku wichury.
Bartodzieje w przysłowiach.
Nazwa wsi występuje w dwóch kurpiowskich przysłowiach ludowych:

</doc>
<doc id="407446" url="https://pl.wikipedia.org/wiki?curid=407446" title="Bartodzieje (powiat radomski)">
Bartodzieje (powiat radomski)

Bartodzieje – wieś w Polsce położona w województwie mazowieckim, w powiecie radomskim, w gminie Jastrzębia.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii Nawiedzenia Najświętszej Maryi Panny w Lisowie.
Położenie.
Wieś położona około 13 km od Radomia. Na południu granica Bartodziejów biegnie wzdłuż rzeki Radomki.
Historia.
Obszar dzisiejszej miejscowości zamieszkany był już w okresie prahistorycznym.
Bartodzieje od drugiej połowy XIV wieku były wsią prywatną. Od XVII do połowy XIX wieku w Bartodziejach często przebywał jedynie dzierżawca lub zarządca, natomiast właściciel wsi będąc większym posiadaczem ziemskim mieszkał w innych dobrach. 
Jednym z właścicieli wsi w XIX w. był Wawrzyniec Mikulski, zamożny obywatel m. Warszawy.

</doc>
<doc id="407447" url="https://pl.wikipedia.org/wiki?curid=407447" title="Bartodzieje (powiat zwoleński)">
Bartodzieje (powiat zwoleński)

Bartodzieje – wieś w Polsce położona w województwie mazowieckim, w powiecie zwoleńskim, w gminie Tczów. 
W latach 1975–1998 miejscowość należała administracyjnie do województwa radomskiego.
Początki istnienia wsi datują się na XIII-XIV wiek. Istnieje dokument z 1260 r. o nadaniach uczynionych przez Bolesława księcia krakowskiego. Dziesięcinę z tej wsi pierwotnie pobierała kolegiata sandomierska, a następnie klasztor wąchocki. Wg Długosza w połowie XV w. wieś królewska mająca łany kmiece i dwa łany sołtysie dające dziesięcinę (do 20 grzywien) plebanowi w Tczowie. W drugiej połowie XVI w. należała do powiatu radomskiego województwa sandomierskiego. Wieś ma burzliwą historię. W czasie wojen i powstań narodowowyzwoleńczych dochodziło na jej terenach do bitew. Z części wsi, zwanej Wybrańce, zabierano mężczyzn (poborowych) do dwudziestoletniej służby w armii carskiej. Wg "Słownika geograficznego Królestwa Polskiego i innych krajów słowiańskich, Warszawa 1880, (tom I str. 111–112)" wieś należała do powiatu kozienickiego, gminy i parafii Tczów. 83 domy zaludniało 704 mieszkańców, włościanie mieli 1509 mórg ziemi. Wcześniej, w 1827 r. było 80 domów z 538 mieszkańcami. 
W 1929 r. wieś zamieszkiwało 840 osób. We wsi było dwóch kowali, sklep tytoniowy, młyn i wiatrak.
W XXI w. Bartodzieje liczą ok. 130 domów. Przez wieś przebiega droga powiatowa o nawierzchni asfaltowej. Charakter typowo rolniczy, dominuje hodowla trzody chlewnej i produkcja mleka.
Wierni Kościoła rzymskokatolickiego należą do parafii św. Jana Chrzciciela w Tczowie.

</doc>
<doc id="407448" url="https://pl.wikipedia.org/wiki?curid=407448" title="Barycz (powiat pabianicki)">
Barycz (powiat pabianicki)

Barycz – wieś w Polsce położona w województwie łódzkim, w powiecie pabianickim, w gminie Dobroń, 25 km od Łodzi, 12 km od Pabianic, 6 km od Łasku.
W latach 1975–1998 miejscowość należała administracyjnie do województwa sieradzkiego. Duża wieś letniskowa znana już w XV wieku. Położona wśród pięknych sosnowych lasów nad Grabią, która toczy najczystsze w środkowej Polsce wody. Jest tu nieczynny już młyn wodny z lat 20 XX w. Obok niewielki zbiornik retencyjny służący przede wszystkim wędkarzom i nawodnieniu okolicznych łąk. Kilka plaż, kąpielisko. We wsi znajduje się sklep oraz kilka zakładów rzemieślniczych pracujących dla potrzeb okolicznej ludności. 
Przez wieś prowadzi niebieski turystyczny Szlak „Osady Braci Czeskich” (65 km): Widawa (PKS) – Ruda – Chrząstawa – Faustynów – Walewice – Pożdżenice – Zelów – Zelówek – Bocianicha – Grzeszyn – Gucin – Rokitnica – Talar – Barycz – Ostrów – Łask Kolumna (PKP, PKS).

</doc>
<doc id="407449" url="https://pl.wikipedia.org/wiki?curid=407449" title="Barycz (powiat przemyski)">
Barycz (powiat przemyski)

Barycz – wieś w Polsce położona w województwie podkarpackim, w powiecie przemyskim, w gminie Stubno.
We wsi jest rzymskokatolickiej kościół filialny Miłosierdzia Bożego należący do parafii Matki Bożej Szkaplerznej w Stubnie.
W latach 1975–1998 miejscowość należała administracyjnie do województwa przemyskiego.
Etymologia nazwy wsi.
Nazwa wsi należy do najstarszych nazw na prawym brzegu Sanu i ze względu na jej polskie pochodzenie, często cytowana jest przez niektórych historyków, wskazuje bowiem na "prapolskość" tych ziem. Jej znaczenie podkreśla w swojej pracy "Prapolski bastion toponimiczny w Bramie Przemyskiej i Lędzanie" profesor Jerzy Nalepa:
 "Spośród tych nazw największą wartość przedstawia zwarty bastion zachodniosłowiańskich (prapolskich) nazw Stubno-Barycz-Nakło na wschód od Sanu, a na północny wschód od Przemyśla".

</doc>
<doc id="407450" url="https://pl.wikipedia.org/wiki?curid=407450" title="Barycz (powiat radomszczański)">
Barycz (powiat radomszczański)

Barycz – wieś w Polsce położona w województwie łódzkim, w powiecie radomszczańskim, w gminie Żytno.
W latach 1975–1998 miejscowość należała administracyjnie do województwa częstochowskiego.
Przydrożna kapliczka widoczna na zdjęciu pochodzi z roku 1966. Została wybudowana na miejscu drewnianego krzyża z inicjatywy Marianny Goleniewskiej jako wotum 1000-lecia chrztu Polski.

</doc>
<doc id="407451" url="https://pl.wikipedia.org/wiki?curid=407451" title="Basinów (powiat kozienicki)">
Basinów (powiat kozienicki)

Basinów – wieś w Polsce położona w województwie mazowieckim, w powiecie kozienickim, w gminie Magnuszew.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii Świętych Apostołów Piotra i Pawła w Łękawicy.

</doc>
<doc id="407452" url="https://pl.wikipedia.org/wiki?curid=407452" title="Basinów (powiat wyszkowski)">
Basinów (powiat wyszkowski)

Basinów – wieś w Polsce położona w województwie mazowieckim, w powiecie wyszkowskim, w gminie Zabrodzie.
W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii Najświętszej Maryi Panny Królowej Pokoju w Kicinach.

</doc>
<doc id="407453" url="https://pl.wikipedia.org/wiki?curid=407453" title="Batorowo (powiat poznański)">
Batorowo (powiat poznański)

Batorowo – wieś w Polsce położona w województwie wielkopolskim, w powiecie poznańskim, w gminie Tarnowo Podgórne.
Miejsce śmierci gen. Józefa Dowbora-Muśnickiego (26.10.1937).
W latach 1975–1998 miejscowość należała administracyjnie do województwa poznańskiego.

</doc>
<doc id="407454" url="https://pl.wikipedia.org/wiki?curid=407454" title="Batorowo (powiat złotowski)">
Batorowo (powiat złotowski)

Batorowo – wieś krajeńska w Polsce, położona w województwie wielkopolskim, w powiecie złotowskim, w gminie Lipka.
W latach 1975–1998 miejscowość należała administracyjnie do województwa pilskiego.
We wsi znajduje się zabytkowy, drewniany kościół pw. Dobrego Pasterza zbudowany w latach 1783-1786, dawniej ewangelicki, od 14 lipca 1946 roku jako rzymskokatolicki. Kościół konstrukcji słupowo-ramowej wypełnionej cegłą, salowy. Od frontu wieża z hełmem w barokowym stylu. Ołtarz i ambona w stylu rokoko. Obok kościoła znajduje się drewniana dzwonnica z XVIII w.

</doc>
<doc id="407455" url="https://pl.wikipedia.org/wiki?curid=407455" title="Bągart (powiat chełmiński)">
Bągart (powiat chełmiński)

Bągart – wieś w Polsce położona w województwie kujawsko-pomorskim, w powiecie chełmińskim, w gminie Kijewo Królewskie.
Podział administracyjny.
W latach 1975–1998 miejscowość należała administracyjnie do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 175 mieszkańców. Jest dwunastą co do wielkości miejscowością gminy Kijewo Królewskie.

</doc>
<doc id="407456" url="https://pl.wikipedia.org/wiki?curid=407456" title="Bągart (powiat wąbrzeski)">
Bągart (powiat wąbrzeski)

Bągart – wieś w Polsce położona w województwie kujawsko-pomorskim, w powiecie wąbrzeskim, w gminie Płużnica. 
W latach 1975–1998 miejscowość należała administracyjnie do województwa toruńskiego. Według Narodowego Spisu Powszechnego (III 2011 r.) liczyła 62 mieszkańców. Jest najmniejszą miejscowością gminy Płużnica.

</doc>
<doc id="407457" url="https://pl.wikipedia.org/wiki?curid=407457" title="Bąkowo (powiat inowrocławski)">
Bąkowo (powiat inowrocławski)

Bąkowo – osada w Polsce położona w województwie kujawsko-pomorskim, w powiecie inowrocławskim, w gminie Dąbrowa Biskupia.
W latach 1975–1998 miejscowość należała administracyjnie do województwa bydgoskiego.
Według Narodowego Spisu Powszechnego (III 2011 r.) osada liczyła 191 mieszkańców. Jest dziesiątą co do wielkości miejscowością gminy Dąbrowa Biskupia.

</doc>
<doc id="407458" url="https://pl.wikipedia.org/wiki?curid=407458" title="Bąków (powiat brzeski)">
Bąków (powiat brzeski)

Bąków – wieś w Polsce położona w województwie opolskim, w powiecie brzeskim, w gminie Grodków.
W latach 1975–1998 miejscowość należała administracyjnie do województwa opolskiego.
Historia.
Miejscowość powstała w pierwszej połowie XIII w. W 1258 r. syn Henryka Pobożnego, książę wrocławski Henryk III Biały za wierną służbę nadał Wiglowi z Bąkowa 2 łany ziemi. Był on prawdopodobnie sołtysem i zasadźcą tej miejscowości.
Zabytki.
Do wojewódzkiego rejestru zabytków wpisany jest kościół filialny pw. św. Katarzyny, z poł. XIV w., XVI w.; powstały za czasów bp. Przecława z Pogorzeli w stylu gotyckim. Kościół powstał pod patronatem komturstwa maltańskiego z Małej Oleśnicy. W latach 1535-1945 był kościołem ewangelickim. Najciekawszy zabytek pochodzący z bąkowskiego kościoła to datowany na 1500 r. późnogotycki tryptyk, który obecnie znajduje się w Brzegu, w kościele pw. św. Mikołaja. Przedstawia on Świętą Rodzinę, a także sceny ewangeliczne oraz chrzcielnica wyrzeźbiona z kamienia z XV w. i ambona renesansowa z XVI w.

</doc>
<doc id="407459" url="https://pl.wikipedia.org/wiki?curid=407459" title="Bąków (powiat kluczborski)">
Bąków (powiat kluczborski)

Bąków (niem. "Bankau") – wieś w Polsce położona w województwie opolskim, w powiecie kluczborskim, w gminie Kluczbork. Wieś leży nad rzeką Stobrawą.
W latach 1975–1998 miejscowość należała administracyjnie do województwa opolskiego.
Rys historyczny i stan obecny.
Pierwsza zachowana informacja źródłowa o Bąkowie pochodzi już z 1258 r. W średniowieczu właścicielami wioski była znana rodzina von Frankenberg. W pierwszej połowie XVI w. dobra należały do rodziny von Stertz. W czasach późniejszych właścicielami majątku były między innymi rodziny von Seydlitz i von Salisch. W 1792 r. inkolta śląski uzyskał hrabia Ernest Filip Elżbieta von Bethusy-Huc z Saksonii, małżonek Anny Eleonory Amalii (1763-1836), córki Fryderyka Wilhelma von Posadowski, która wniosła mu w posagu Bąków. Następnie hrabia Ernest zakupił od Franciszka von Gaschin kolejne majątki w powiecie oleskim i kluczborskim (miasto Olesno, wioski: Wojciechów, Maciejów, Paruszowice i Dobiercice). W 1799 r. uczynił z Bąkowa główną rezydencję swej rodziny. W rękach jego potomków majątek pozostał do 1943 r. Jeden z przedstawicieli rodu, Eugeniusz hrabia von Bethusy-Huc (1842-1926) w 1869 r. w Oleśnie ożenił się z Valeską von Reiswitz z Wędryni, znaną pisarką śląską. Jego krewniak hrabia Edward Jerzy, został w 1880 r. landratem powiatu kluczborskiego i przyczynił się do powstania linii kolejowej z Kluczborka do Tarnowskich Gór. W 1902 r. Henryk von Bethusy-Huc z Bąkowa poślubił Astrid von Moltke, córkę adiutanta cesarza Helmuta Jana Ludwika ze znanego rodu niemieckich wojskowych.
Obecna nazwa została administracyjnie zatwierdzona 12 listopada 1946.
17 października 1984 roku doszło tu do katastrofy kolejowej, w wyniku której zginęły 4 osoby, a 60 zostało rannych.
We wsi znajduje się jedna szkoła, przedszkole, OSP Bąków, stacja kolejowa, dom kultury.
Zabytki.
Do wojewódzkiego rejestru zabytków wpisane są:
Sport.
W 1947 we wsi został założony klub piłkarski LZS Bąków.

</doc>
<doc id="407460" url="https://pl.wikipedia.org/wiki?curid=407460" title="Bąków (powiat oleśnicki)">
Bąków (powiat oleśnicki)

Bąków (niem. "Grünbach") – wieś w Polsce położona w województwie dolnośląskim, w powiecie oleśnickim, w gminie Międzybórz.
Podział administracyjny.
W latach 1975–1998 miejscowość należała administracyjnie do województwa kaliskiego.

</doc>
<doc id="407461" url="https://pl.wikipedia.org/wiki?curid=407461" title="Bąków (powiat przysuski)">
Bąków (powiat przysuski)

Bąków – wieś w Polsce położona w województwie mazowieckim, w powiecie przysuskim, w gminie Rusinów.
W latach 1975–1998 miejscowość należała administracyjnie do województwa radomskiego.
Wieś ma charakter rolniczy. Dominuje uprawa papryki i zbóż. W ostatnich kilku latach mieszkańcy przestawili się na uprawę papryki i pomidorów w tunelach foliowych, co jest teraz głównym zajęciem mieszkańców. We wsi znajduje się sklep spożywczo-przemysłowy. Dawniej w budynku OSP odbywały się huczne weekendowe zabawy taneczne, w których czynnie brała udział większość mieszkańców. 
Wieś położona jest w malowniczej okolicy. Dominują tam lasy i stawy. Okoliczni mieszkańcy są bardzo otwarci i mili dla przyjezdnych, nieznanych gości. Większość młodych ludzi wyjeżdża do Warszawy lub innych dużych miast na wyższe studia lub w poszukiwaniu pracy. 
We wsi Bąków znajduje się również duże, gminne boisko do gry w piłkę nożną. Odgrywają się tam regularne, niedzielne rozgrywki pomiędzy okolicznymi miejscowościami.
W ostatnich latach wybudowano dwa przystanki autobusowe, z których autobus zabiera dzieci do szkoły w Rusinowie. Powstały także wodociągi i rowy na poboczach. W 2009 r. oddano do użytku drogę łączącą wsie Bąków i Bąków Kolonię. 
Wierni kościoła rzymskokatolickiego należą do parafii Najświętszego Serca Pana Jezusa w Sadach-Kolonii.

</doc>
<doc id="407462" url="https://pl.wikipedia.org/wiki?curid=407462" title="Bąków (powiat szydłowiecki)">
Bąków (powiat szydłowiecki)

Bąków – wieś w Polsce położona w województwie mazowieckim, w powiecie szydłowieckim, w gminie Orońsko.
Wierni kościoła rzymskokatolickiego należą do parafii św. Mikołaja w Wysokiej.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Mikołaja w Wysokiej.

</doc>
<doc id="407463" url="https://pl.wikipedia.org/wiki?curid=407463" title="Begno (powiat płocki)">
Begno (powiat płocki)

Begno – wieś w Polsce położona w województwie mazowieckim, w powiecie płockim, w gminie Staroźreby.
W latach 1975–1998 miejscowość należała administracyjnie do województwa płockiego.

</doc>
<doc id="407464" url="https://pl.wikipedia.org/wiki?curid=407464" title="Begno (powiat pułtuski)">
Begno (powiat pułtuski)

Begno – wieś w Polsce położona w województwie mazowieckim, w powiecie pułtuskim, w gminie Gzy.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407465" url="https://pl.wikipedia.org/wiki?curid=407465" title="Będargowo (powiat choszczeński)">
Będargowo (powiat choszczeński)

Będargowo (niem. "Groß Mandelkow") – wieś sołecka w Polsce, położona w województwie zachodniopomorskim, w powiecie choszczeńskim, w gminie Pełczyce, ok. 5 km na południowy wschód od Pełczyc, między Pełczycami a miejscowością Jarosławsko. 
W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 443 mieszkańców.
W skład sołectwa Będargowo wchodzi również osada Będargowiec.
Historia.
Pierwsza wzmianka pochodzi z 1310 r. W 1337 r. wieś liczyła 70 łanów. Wieś została zniszczona w 1444 r. podczas wojny z Krzyżakami i jako ziemia opuszczona stała się własnością rodziny von Pariss ("Paries"). Dopiero pod koniec XVI wieku Będargowo zostało odbudowane, wówczas także powstał nowy kościół (lub odbudowano zniszczony). W wyniku koneksji rodzinnych w 1720 r. majątek w Będargowcu przechodzi na rodzinę von Bornstedt (w jej posiadaniu do roku 1820). Folwark powstał prawdopodobnie na pocz. XIX wieku; w latach 1820 - 1840 należał do Johanna W. Möllera, a od 1856 r. do - pochodzącej z Niderlandów - rodziny v. Kuycke. Na pocz. XX wieku zbudowano dwór. W 1828 r. wieś liczyła 499 mieszkańców. Największe gospodarstwa chłopskie w Będargowie liczyły po 26-35 ha (były tylko 4 takiej wielkości). W 1933 r. ostatni właściciel folwarku (narodowości żydowskiej) sprzedał ziemię i budynki swoim pracownikom. Wiele z obiektów gospodarczych zostało już wówczas zaadaptowanych na cele mieszkalne, inne przebudowano. Po II wojnie światowej majątek zajęli osadnicy. W 1952 r. powstała tu Rolnicza Spółdzielnia Produkcyjna. Obecnie w zasobach Agencji Nieruchomości Rolnych - częściowo wydzierżawiono spółce z kapitałem zagranicznym.
Zabytki.
Do wojewódzkiego rejestru zabytków wpisany jest:
Edukacja.
W Będargowie znajduje się szkoła podstawowa.

</doc>
<doc id="407466" url="https://pl.wikipedia.org/wiki?curid=407466" title="Będków (powiat pajęczański)">
Będków (powiat pajęczański)

Będków – wieś w Polsce położona w województwie łódzkim, w powiecie pajęczańskim, w gminie Rząśnia.
Wieś królewska tenuty brzeźnickiej "Bądków", położona w powiecie radomszczańskim województwa sieradzkiego w końcu XVI wieku. W latach 1975–1998 miejscowość należała administracyjnie do województwa piotrkowskiego.

</doc>
<doc id="407467" url="https://pl.wikipedia.org/wiki?curid=407467" title="Będków (powiat sieradzki)">
Będków (powiat sieradzki)

Będków – wieś w Polsce położona w województwie łódzkim, w powiecie sieradzkim, w gminie Burzenin.
Prywatna wieś szlachecka położona była w drugiej połowie XVI wieku w powiecie sieradzkim województwa sieradzkiego. W latach 1975–1998 miejscowość należała administracyjnie do województwa sieradzkiego.
Wieś leży ok. 8 km na zachód od Burzenina. Sołectwo zajmuje powierzchnię 654 ha. Mieszka tu 125 osób w 54 gospodarstwach.

</doc>
<doc id="407468" url="https://pl.wikipedia.org/wiki?curid=407468" title="Będków (powiat tomaszowski)">
Będków (powiat tomaszowski)

Będków – wieś w Polsce położona w województwie łódzkim, w powiecie tomaszowskim, w gminie Będków. Siedziba gminy Będków. Dawniej miasto; uzyskał lokację miejską przed 1453 rokiem, zdegradowany w 1870 roku. W 1827 roku jako miasto prywatne Królestwa Kongresowego położone było w powiecie brzezińskim, obwodzie rawskim województwa mazowieckiego. W latach 1975–1998 miejscowość należała administracyjnie do województwa piotrkowskiego.
Historia.
Od XIV w. do 1652 Będków był w posiadaniu rodziny Wspinków. Dekretem z 1462 król Kazimierz IV Jagiellończyk podniósł wieś Będków do rangi miasta. Wówczas powstał również murowany kościół w stylu późnogotyckim, ufundowany przez Piotra Spinka, dziekana kieleckiego.
W 1759 miejscowość została nabyta przez Jana Dembowskiego, późniejszego biskupa kamienieckiego, który miał w Będkowie prywatną rezydencję. Dostojnik ten położył znaczne zasługi dla unowocześnienia i gospodarczego rozwoju Będkowa.
W 1827 roku w Będkowie mieszkało 67 Żydów. W 1857 roku w miejscowości mieszkało 248 Żydów (41% ogółu mieszkańców). Wydany w okresie zaborów dekret z 4 lutego 1870 zamienił miasto Będków w osadę. 
W 1939 roku w Będkowie mieszkało 228 Żydów. Nie utworzono getta, prawdopodobnie wszystkie osoby pochodzenia żydowskiego Niemcy wywieźli do Tomaszowa Mazowieckiego.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="407469" url="https://pl.wikipedia.org/wiki?curid=407469" title="Biadacz (powiat kluczborski)">
Biadacz (powiat kluczborski)

Biadacz (niem. "Ludwigsdorf")– wieś w Polsce położona w województwie opolskim, w powiecie kluczborskim, w gminie Kluczbork. W latach 1975–1998 miejscowość należała administracyjnie do województwa opolskiego.
W Biadaczu istnieje Ludowy Zespół Sportowy (LZS), założony w 1961 roku. W sezonie 2012/2013 występuje w B klasie, grupy Kluczbork.
Zabytki.
Do wojewódzkiego rejestru zabytków wpisany jest:

</doc>
<doc id="407470" url="https://pl.wikipedia.org/wiki?curid=407470" title="Biadacz (powiat opolski)">
Biadacz (powiat opolski)

Biadacz (dodatkowa nazwa w j. niem. ) – wieś w Polsce, położona w województwie opolskim, w powiecie opolskim, w gminie Łubniany, nad rzekami Małą Panwią i Kłapaczem, 9 km w kierunku północno-wschodnim od Opola. W obrębie Biadacza wyróżniona jest administracyjnie 1 część miejscowości – Krzyżowski Folwark. Biadacz zajmuje 700 hm² (ha), w tym 350 hm² (ha), 50%, to lasy i mieszka w nim 671 osób (stan na 2009 rok).
W miejscowości znajdują się m.in.: publiczne przedszkole, szkoła podstawowa, dawna ferma (obecnie zakład meblowy „Mebl-Greg”), cmentarz (z kaplicą cmentarną) i wyróżniające się drzewo (dąb) oraz tzw. „krzyż z kokotkiem”.
Miejscowość jest położona na Równinie Opolskiej, przy granicy Obszaru Chronionego Krajobrazu „Lasy Stobrawsko-Turawskie”, w pobliżu Stobrawskiego Parku Krajobrazowego i Jeziora Turawskiego. Najbliższe miasta to: Kluczbork, Olesno, Dobrodzień, Kolonowskie, Ozimek, Opole i Wołczyn. Najbliższy (pozamiejski) duży zakład przemysłowy to PGE Elektrownia Opole SA w Brzeziu. W miejscowości działa m.in. tuczarnia oraz znajduje się nieeksploatowane złoże kruszywa naturalnego „Biadacz”, o zasobności 3240 Gg (tys. ton). Biadacz znajduje się na obszarze zagrożonym powodzią (rzeka Mała Panew).
Miejscowość jest zelektryfikowana, stelefonizowana, zwodociągowana (tzw. wodociąg grupowy „Południe” zasilany z sieci wodociągowej Opola) i skanalizowana (przedsięwzięcie przeprowadzone w latach 2005–2007 w ramach ISPA/Funduszu Spójności). Oprócz ulicy Kolanowskiej wszystkie drogi są utwardzone.
Nazwa.
Według niemieckiego językoznawcy Heinricha Adamy’ego nazwa wywodzi się od polskiej nazwy oznaczającej narzekanie – "biadanie" lub "biedę". W swoim dziele o nazwach miejscowych na Śląsku wydanym w 1888 roku we Wrocławiu jako nazwę starszą od niemieckiej wymienia "Biadacz" podając jej znaczenie "Armseliger Ort", czyli w języku polskim "Biedna, uboga miejscowość". Nazwa została później zgermanizowana na "Biadatz" i utraciła swoje pierwotne znaczenie.
Historia.
Najstarszy dokument, w którym wymienia się miejscowość, pochodzi z 1279 (dokument klasztorny, w którym wymienia się miejscowości należące do nadanych przez księcia dóbr dla nowej fundacji klasztornej w Czarnowąsach) albo nawet 1260 r. W 1356 r. miejscowość występuje pod nazwą Widecz, w dokumencie, w którym podaje się, że miejscowości Biadacz, Gosławice, Węgry i Zakrzów mają płacić dziesięcinę kolegiacie w Opolu. Następne wzmianki o Biadaczu pochodzą dopiero z katastru z lat 1723/25; miejscowość składała się wówczas z 9 sadyb. W 1784 r. Biadacz należał do klasztoru w Czarnowąsach i znajdował się w nim m.in. folwark.
W 1911 r. w miejscu, gdzie wcześniej stał słup z kogutem, postawiony został, przez ówczesnego sołtysa miejscowości, na prośbę jej mieszkańców, betonowy krzyż cmentarny. Sam kogut („kokotek”) zaginął w latach późniejszych (być może przy przejściu frontu II wojny światowej). Miejsce postawienie słupa/krzyża jest owiane legendą, a miejscowe podania mówią, że zostali tam pochowani żołnierze napoleońscy. W latach 30. XX w. w miejscowości działały: Oddział Związku Polaków w Niemczech, Towarzystwo Młodzieży, Gromada Zuchów i Sekcja Przysposobienia Rolniczego oraz polska biblioteka, Związek Młodzieży Polsko-Katolickiej i Towarzystwo Śpiewu. 19 maja 1936 r. w miejsce nazwy Biadacz wprowadzono niemiecką nazwę Kreuzwalde. 22 stycznia 1945 r. do miejscowości wkroczyli żołnierze Armii Czerwonej. Do końca II wojny światowej w Biadaczu znajdował się pomnik, poświęcony mieszkańcom miejscowości poległym na I wojnie światowej. 15 marca 1947 r. przywrócono miejscowości nazwę Biadacz.
Szkoła.
W miejscowości znajdowało się gminne Publiczne Gimnazjum im. Jana Pawła II. Przed reformą systemu oświaty z 1999 r. była to Publiczna Szkoła Podstawowa im. Jana Trzecioka. Na początku XXI w., w wyniku zmienionej funkcji, budynek został rozbudowany; w ramach rozbudowy utworzono także salę gimnastyczną.
W 1987 r. Danuta Zalewska, jeden z pedagogów szkolnych, rozpoczęła gromadzenie i opisywanie eksponatów związanych ze śląską kulturą materialną. Z czasem ze zgromadzonych zbiorów została utworzona Izba Regionala, a następnie Szkolne Muzeum Etnograficzne, obejmujące ok. 1000 eksponatów. 29 marca 2009 r. Izba Regionalna otrzymała tytuł „Animatora Roku” w kategorii „Kultura i oświata” w konkursie „Anime 2009”, a 6 listopada 2010 r. Muzeum nadano imię Danuty Zalewskiej.
Od 1 grudnia 1923 r. do 3 maja 1933 r. działała w miejscowości także Polska Publiczna Szkoła Mniejszościowa, do której uczęszczało ok. 30 uczniów.
Komunikacja.
Przez miejscowość przechodzą 2 drogi powiatowe nr 1703 (ulica Szeroka, prowadząca z Opola, od drogi krajowej nr 45, przez Luboszyce, Biadacz i Masów do Łubnian, do drogi wojewódzkiej nr 461) i 1765 (ulica Polna, prowadząca do Czarnowąs, do drogi powiatowej nr 1702, a dalej do drogi wojewódzkiej nr 454) oraz 4 drogi gminne (ulice Kolanowska, Leśna, Małapańska i Wolności). Do miejscowości można też dojechać drogą leśną (przedłużenie drogi powiatowej nr 1725) od strony Świerkli. Najbliższe drogi rangi krajowej i wojewódzkiej to: 45 (ok. 5 km – Opole, Zawada i Kolanowice) oraz 454 (ok. 5 km – Czarnowąsy, ok. 7 km – Opole) i 461 (ok. 6 km – Łubniany).
Najbliższe stacje i przystanki kolejowe to: Opole Czarnowąsy (ok. 6 km), Opole Borki (ok. 7 km), Kotórz Mały (ok. 8 km), Osowiec Przystanek (ok. 9 km) i Jełowa (ok. 10 km), znajdujące się przy liniach kolejowych nr 277 (Opole – Wrocław przez Jelcz-Laskowice) i 301 (Opole – Namysłów), po których kursują pociągi Polregio, relacji
Opole – Jelcz-Laskowice (Czarnowąsy i Borki Opolskie) oraz Opole – Namysłów, Nysa – Kluczbork i Opole – Kluczbork (Kotórz Mały, Osowiec Przystanek i Jełowa). Najbliższe węzły kolejowe to: Jełowa (linie kolejowe nr: 293 i 301) i Opole Główne (ok. 11 km; linie kolejowe nr: 132, 136, 144, 277, 287 i 301).
W miejscowości znajduje się 1 przystanek autobusowy („Biadacz”), przy którym zatrzymują się autobusy Opolskiego PKS-u SA, kursujące na trasie Opole – Dąbrówka Łubniańska (przez Łubniany). Do początku XXI w. przez miejscowość kursowały także autobusy relacji Opole – Kup (przez Łubniany) i Opole – Kaniów (przez Łubniany).

</doc>
<doc id="407472" url="https://pl.wikipedia.org/wiki?curid=407472" title="Biała Góra (powiat łęczycki)">
Biała Góra (powiat łęczycki)

Biała Góra – wieś w Polsce położona w województwie łódzkim, w powiecie łęczyckim, w gminie Grabów.
W latach 1975–1998 miejscowość należała administracyjnie do województwa konińskiego.

</doc>
<doc id="407473" url="https://pl.wikipedia.org/wiki?curid=407473" title="Biała Góra (powiat poddębicki)">
Biała Góra (powiat poddębicki)

Biała Góra – wieś w Polsce, położona w województwie łódzkim, w powiecie poddębickim, w gminie Wartkowice.
W latach 1975–1998 miejscowość należała administracyjnie do województwa sieradzkiego.

</doc>
<doc id="407474" url="https://pl.wikipedia.org/wiki?curid=407474" title="Biała (powiat kaliski)">
Biała (powiat kaliski)

Biała – wieś w Polsce położona w województwie wielkopolskim, w powiecie kaliskim, w gminie Godziesze Wielkie.
Wieś duchowna, własność Klasztoru Cysterek w Ołoboku pod koniec XVI wieku leżała w powiecie kaliskim województwa kaliskiego. W latach 1975–1998 miejscowość należała administracyjnie do województwa kaliskiego.

</doc>
<doc id="407475" url="https://pl.wikipedia.org/wiki?curid=407475" title="Biała (powiat koniński)">
Biała (powiat koniński)

Biała – wieś w Polsce położona w województwie wielkopolskim, w powiecie konińskim, w gminie Grodziec.
W latach 1975–1998 miejscowość należała administracyjnie do województwa konińskiego.

</doc>
<doc id="407476" url="https://pl.wikipedia.org/wiki?curid=407476" title="Biała (powiat kutnowski)">
Biała (powiat kutnowski)

Biała – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość należała administracyjnie do województwa płockiego.

</doc>
<doc id="407478" url="https://pl.wikipedia.org/wiki?curid=407478" title="Biała (powiat piotrkowski)">
Biała (powiat piotrkowski)

Biała – wieś letniskowa w Polsce, położona na szlaku wodnym Pilicy na Równinie Piotrkowskiej w województwie łódzkim, w powiecie piotrkowskim, w gminie Sulejów. 
Miejscowość 31 grudnia 2007 liczyła 445 mieszkańców.
Przez las na wschód od wsi przebiega szlak turystyczny pieszy: "Szlak Partyzancki" (czerwony). Na obszarze sołectwa Biała znajdują się: ośrodek kolonijno-wczasowy PGE, ośrodek wypoczynkowy FMG "Pioma" oraz ośrodek wypoczynkowy PZL-ZSM.
Historia.
Pierwsza wzmianka o osadzie pochodzi z 1176. Od 1919 we wsi działa Ochotnicza Straż Pożarna. W 1967 wieś została zelektryfikowana. W latach 1988–1989 z inicjatywy ks. Jerzego Wiśniewskiego została wybudowana kaplica rzymskokatolicka pw. św. Jana Chrzciciela. W latach 1998–2004 przebiegająca przez miejscowość droga została wyasfaltowana. Latem 2005, TVP2 nakręciła we wsi reportaż "Starzy kawalerowie", który został wyemitowany w dwóch programach informacyjnych: "Panoramie" i "Łódzkich Wiadomościach Dnia".
W latach 1975–1998 miejscowość należała administracyjnie do województwa piotrkowskiego.

</doc>
<doc id="407479" url="https://pl.wikipedia.org/wiki?curid=407479" title="Biała (powiat stargardzki)">
Biała (powiat stargardzki)

Biała (niem. "Ball") – wieś w Polsce, w województwie zachodniopomorskim, w powiecie stargardzkim, w gminie Dobrzany.
Miejscowość leży przy północno-zachodnim zboczu wzniesienia Babia Góra, 6 km na północ od Dobrzan (siedziby gminy) i 27 km na północny wschód od Stargardu (siedziby powiatu).
W latach 1975–1998 miejscowość należała administracyjnie do województwa szczecińskiego.
Nazwa.
15 marca 1947 r. nadano miejscowości polską nazwę Biała i określając przymiotnik „bielski”; w późniejszym czasie zmieniono go na „bialski”.
Historia.
W 1933 r. w miejscowości mieszkały 994 osoby, a w 1939 r. – 921 osób.
W 2008 r. w Białej mieszkały 244 osoby.
Zabytki.
Do rejestru zabytków Narodowego Instytutu Dziedzictwa wpisany jest:

</doc>
<doc id="407480" url="https://pl.wikipedia.org/wiki?curid=407480" title="Biała (powiat szczecinecki)">
Biała (powiat szczecinecki)

Biała (niem. "Groß Wittfelde") – wieś w Polsce położona w województwie zachodniopomorskim, w powiecie szczecineckim, w gminie Biały Bór, przy drodze krajowej nr 20 Stargard Szczeciński - Szczecinek - Gdynia.
Do 1772 w granicach Rzeczypospolitej. W latach 1975–1998 wieś należała do woj. koszalińskiego.
Na terenie wsi znajduje się cmentarz ewangelicki – kilkanaście krzyży żeliwnych oraz imienna tablica żołnierzy pochodzących z Białej poległych w czasie I wojny światowej.

</doc>
<doc id="407481" url="https://pl.wikipedia.org/wiki?curid=407481" title="Biała (powiat świdnicki)">
Biała (powiat świdnicki)

Biała – wieś w Polsce położona w województwie dolnośląskim, w powiecie świdnickim, w gminie Marcinowice.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Historia.
Wieś wzmiankowana po raz pierwszy w łacińskim dokumencie z 1222 roku wydanym przez biskupa wrocławskiego Lorenza gdzie zanotowana została w zlatynizowanej, staropolskiej formie "„Bela”".
Zabytki.
Kamienny krzyż, prawdopodobnie średniowieczny.

</doc>
<doc id="407482" url="https://pl.wikipedia.org/wiki?curid=407482" title="Biała (powiat zgierski)">
Biała (powiat zgierski)

Biała – wieś w Polsce położona w województwie łódzkim, w powiecie zgierskim, w gminie Zgierz.
Siedziba sołectwa, które swym zasięgiem obejmuje miejscowości: Biała, Cyprianów, Jeżewo, Kolonia Głowa i Leonów.
Historia.
Tereny dzisiejszej wsi były zasiedlone przez ludzi od 4 tysięcy lat. Znaleziono tu cmentarzysko z epoki brązu oraz z okresu halsztackiego i lateńskiego. Wzmianki historyczne pisane, datowane są na 1511 i 1512 r. Wieś Biała musiała być znaczna, bo już w XV w. powstała parafia erygowana przez arcybiskupa gnieźnieńskiego. W XVIII w. wioska była własnością Wilkanowskich.
Atrakcją turystyczną wsi jest drewniany kościół z 1778 roku pw. świętych Piotra i Pawła. Powstał z fundacji ówczesnego właściciela wsi, sędziego łowickiego Wilkanowskiego. Kościół powiększano i odnawiano w 1938 r. i w latach 1945–1946. Jest to budowla drewniana, konstrukcji zrębowej, kryta gontem i oszalowana. Posiada dwuspadowy dach, nad zakrystią pulpitowy. Ciemne tło fasady rozjaśnia duży krzyż koloru kości słoniowej.
Na terenie miejscowości znajduje się także mogiła trzech nieznanych powstańców z 1863 r. i tablica pamiątkowa odsłonięta w dniu 11 listopada 1928 r.
11 września żołnierze Wehrmachtu wraz z żandarmerią polową zebrali wszystkich mężczyzn ze wsi w budynku Stanisława Pabiańczyka, po czym obrzucili dom granatami. Rannych dobijali z broni krótkiej lub kolbami karabinów. Śmierć poniosło 16 mieszkańców wsi. Wieś została także częściowo spalona.
Na wiejskim cmentarzu natomiast znajduje się wydzielona kwatera żołnierzy poległych 7–8 września w Kęblinach podczas kampanii wrześniowej, oraz mieszkańców wsi pomordowanych przez Niemców w czasach okupacji. Spoczywają tam żołnierze 28 pułku Strzelców Kaniowskich a także 10 Dywizji Piechoty i Kresowej Brygady Kawalerii.
Do 1954 roku istniała gmina Biała. W latach 1975–1998 miejscowość administracyjnie należała do ówczesnego województwa łódzkiego.
W lesie o współrzędnych 51.920822 19.456052, znajduje się stary ewangelicki cmentarz. Dużo z niego nie zostało, ale widać wał graniczny, dwa zachowane filary bramy i kilka pozostałych grobów zlokalizowanych pod wielkim drzewem. Najstarsze z nich pochodzą z końca XIX wieku.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:
Komunikacja.
Przez wieś przebiega droga wojewódzka nr 702 Kutno – Zgierz.

</doc>
<doc id="407483" url="https://pl.wikipedia.org/wiki?curid=407483" title="Białe Błota (powiat aleksandrowski)">
Białe Błota (powiat aleksandrowski)

Białe Błota – wieś w Polsce położona w województwie kujawsko-pomorskim, w powiecie aleksandrowskim, w gminie Aleksandrów Kujawski.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy Aleksandrów Kujawski w BIP.
Historia.
Wieś znana w XIX wieku w ówczesnym powiecie nieszawskim, gminie Służewo, parafii Orło. W roku 1827 spisano ludności 48 osób w 7 domach, wówczas wieś w parafii Służewo.

</doc>
<doc id="407484" url="https://pl.wikipedia.org/wiki?curid=407484" title="Białe Błota (powiat bydgoski)">
Białe Błota (powiat bydgoski)

Białe Błota (niem. "Bialoblott" – 1802, 1867, "Weißfelde" – 1910) – wieś w Polsce, położona w województwie kujawsko-pomorskim, w powiecie bydgoskim, siedziba gminy Białe Błota.
W czasie funkcjonowania gromad wieś była siedzibą gromady Białebłota. W latach 1950–1998 miejscowość należała administracyjnie do województwa bydgoskiego.
Położenie.
Białe Błota znajdują się ok. 2 km na południowy zachód od granic Bydgoszczy przy drodze wojewódzkiej nr 223. Pod względem fizycznogeograficznym miejscowość leży w obrębie makroregionu Pradolina Toruńsko-Eberswaldzka, w mezoregionie Kotlina Toruńska i mikroregionie Miasto Bydgoszcz Południowe (IX terasa 69–70 m n.p.m.).
Charakterystyka.
Białe Błota mają charakter wsi podmiejskiej Bydgoszczy. Miejscowość od lat 90. XX wieku wykazuje dużą dynamikę rozwoju, czerpiąc z bliskości Bydgoszczy znaczne impulsy rozwojowe. Wskaźnik wzrostu społeczno-gospodarczego i demograficznego wyróżnia wieś w tym względzie w regionie kujawsko-pomorskim.
W miejscowości znajdują się m.in. przedszkole i szkoł podstawowa, ośrodek zdrowia, dom kultur, apteki, poczta, oddziały banków, obiekty sportowe, hotele, dyskonty handlowe. W 1998 w Białych Błotach istniało 110 ulic i dróg zabudowanych domkami jednorodzinnymi, zakładami produkcyjnymi i usługowymi. Zlokalizowane są tu m.in. duże przedsiębiorstwa jak: Prefabet Białe Błota S.A., BZE Belma S.A. i inne. Działalność rolnicza ma znaczenie drugorzędne. Na terenie Białych Błot funkcjonują 3 gospodarstwa rolne powyżej 1 ha.
W miejscowości funkcjonują dwa kluby sportowe: Gminny Klub Sportowy „Spójnia” oraz Uczniowski Klub Sportowy „Czapla”. Bazę sportowo-rekreacyjną stanowi stadion lekkoatletyczny, dwa boiska i dwie sale gimnastyczne.
W skład wsi wchodzą wyodrębnione przestrzennie części o nazwach: "Biedaszkowo", "Bielice", "Czajki" i "Jasiniec". W dwóch pierwszych znajdują się leśnictwa wchodzące w skład Nadleśnictwa Bydgoszcz z siedzibą w Białych Błotach. Niegdyś "Bielice" oraz "Biedaszkowo" były folwarkami oraz osadami wiejskimi, które 1 kwietnia 1920 r. zostały włączone do Bydgoszczy. "Czajki" zwana też "Czajcze Błota" to część wsi Białe Błota, zajęta od końca XIX wieku przez przedsiębiorstwa przemysłowe (Prefabet). W Jasińcu istnieje stacja kolejowa na linii Bydgoszcz-Wągrowiec oraz leśniczówka o bogatej przeszłości historycznej. W okresie okupacji mieścił się punkt przerzutowy i sanitarny związany z oddziałami partyzanckimi w Borach Tucholskich. Ze stacji Jasiniec Białebłota prowadzi bocznica kolejowa do dużych zakładów materiałów budowlanych (bocznica do „Belmy” została rozebrana). Na północnym zachodzie miejscowości znajduje się wyodrębniona przestrzennie część wsi o zanikłej nazwie "Czersk Krajeński", znajdująca się w sąsiedztwie bydgoskiej dzielnicy Prądy.
Komunikacja.
Na zachodnim obrzeżu Białych Błot znajduje się węzeł dróg ekspresowych S5 i S10 oraz drogi wojewódzkiej nr 223. Na północ od miejscowości przebiega również linia kolejowa nr 356: Bydgoszcz – Kcynia – Gołańcz – Poznań.
Rekreacja.
Zapleczem rekreacyjnym Białych Błot jest Puszcza Bydgoska otaczająca miejscowość z trzech stron. W sąsiedztwie miejscowości znajduje się leśna ścieżka dydaktyczna Nadleśnictwa Bydgoszcz, oddana do użytku 18 października 1999 r. Posiada ona 13 przystanków tematycznych. Na północ od Białych Błot leżą "Łąki Podprądy", odwadniane przez Strugę Młyńską, natomiast na południu – "Bydgoskie Łąki Nadnoteckie", wśród których płynie Noteć i Kanał Górnonotecki. Na zachód od miejscowości zlokalizowane jest Jezioro Jezuickie Małe.
Północnymi obrzeżami Białych Błot przebiega szlak turystyczny im. red. W. Rzeźniackiego, wiodący z bydgoskiego Błonia lasami do wsi Tur.
Historia.
Historia osadnictwa na terenie Białych Błot sięga kilku tysięcy lat p.n.e., gdy po ustąpieniu lodowca i ociepleniu klimatu możliwa stała się eksploracja tego terenu przez ludzi. W Jasińcu leżącym nad jeziorem Jezuickim Małym odkryto groby skrzynkowe kultury pomorskiej.
Okres staropolski.
Dzieje Białych Błot wiążą się ściśle z historią miasta Bydgoszczy. W okresie istnienia I Rzeczypospolitej były osadą należącą do miasta, podobnie jak Biedaszkowo, Bocianowo, Ciele, Czajcze Błota, Miedzyń, Okole, Nowy Dwór, Szwederowo, Goryczkowo, Wilczak Wielki i Mały, Murowaniec, Rupienica, Wilcze, Koziłaszka oraz Wilcze Gardło.
Po wojnie północnej (1700-1721), która przyniosła ogromne zniszczenia i wyludnienie okolicy, Rada miasta Bydgoszczy, podobnie jak starostowie i wójtowie bydgoscy, podjęła starania w celu lokacji nowych osad, wsi i folwarków oraz osadzania na nich osadników tzw. olędrów. Miało to sprzyjać rozwojowi gospodarczemu, zagospodarowaniu nieużytków oraz wzrostowi dochodów z czynszów. 8 stycznia 1730 roku bydgoska Rada Miejska wydzierżawiła w Białych Błotach folwark zwany "Biały Smug" Marcinowi i Katarzynie Dreyfom oraz Maciejowi i Katarzynie Dausom. W 1742 r. przynosił on miastu 133 zł rocznego dochodu, co stanowiło ok. 2% całkowitych dochodów miasta. Osadnicy otrzymali 3 włóki terenu oraz 9 lat wolnizny na „pobudowanie się”. W latach 1752-1762 z folwarku "Białe Błota" czynsz opłacali gburzy (chłopi): Marcin Drewft, Hertman Drewft oraz syn Marcin Drewft. Obok czynszu płacili też dziesięcinę na rzecz parafii farnej w Bydgoszczy, do której należały wszystkie folwarki miejskie. 14 kwietnia 1772 r. rada miejska wydzierżawiła Katarzynie i Janowi Freydrychom kolejny grunt położony nad „polem białobłockim” celem założenia tam folwarku "Czajka" ("Czaikeblotte" – 1789, "Kiewitzblott" – 1867). Folwark Białe Błota położony był na południowy wschód od Jeziora Jezuickiego Małego, podczas gdy osada Czajka w rejonie obecnie zajmowanym przez Prefabet.
We wsiach mieszkali gospodarze dzierżawiący posiadłości oraz komornicy, którzy za mieszkanie i kawałek ziemi pracowali u właściciela. Według informacji z katastru fryderycjańskiego z 1773 roku w Białych Błotach mieszkało 29 osób, w tym 4 gospodarzy i 4 komorników.
Okres zaborów.
W XIX wieku wyodrębniła się gmina Białe Błota. W XIX wieku była to duża wieś czynszowa otoczona lasami. Przecinały ją dwie zasadnicze drogi: z Bydgoszczy do Ciela oraz trakt pocztowy Bydgoszcz – Szubin. W 1816 r. we wsi znajdowało się 10 domów mieszkalnych i 39 mieszkańców. Gburzy posiadali gospodarstwa na zasadzie dzierżawy wieczystej i płacili miastu czynsz pieniężny. Czynszem objęte były domy, zabudowania gospodarcze, pola ogrody, łąki i wspólne pastwisko usytuowane między Białymi Błotami a Cielem. W latach 40. XIX wieku pastwisko to podzielono na odrębne działki, które przyłączono do poszczególnych gospodarstw, wytyczając im nowe granice. Do 1858 roku dokonano uwłaszczenia gospodarstw chłopskich.
Spis miejscowości rejencji bydgoskiej z 1833 r. podaje, że we wsi "Bialoblott" w powiecie bydgoskim mieszkało 82 osób (71 ewangelików, 9 katolików, 2 Żydów) w 10 domach. W miejscowości znajdował się folwark. Ponadto w folwarku "Kiwitsblott" (Czajcze Błota) mieszkało 50 osób (45 ewangelików, 5 katolików) w 9 domach. W połowie XIX wieku we wsi znajdowała się glinianka, cmentarz, dom pasterza, domy olędrów oraz Czerwona Karczma (niem. "Rother Krug"), której właścicielem w 1846 r. był Johann Seehagen. W tym okresie w Białych Błotach mieściło się sołectwo. Według opisu Jana Nepomucena Bobrowicza z 1846 r. folwarki Białe Błota i Czajki należały do majątku Białebłoto należącego do miasta Bydgoszczy.
W kolejnych latach nastąpił rozwój osadnictwa. Spis miejscowości rejencji bydgoskiej z 1860 r. podaje, że we wsi Białe Błota mieszkało 138 osób (136 ewangelików, 2 katolików) w 18 domach, natomiast w osadzie Czajcze Błota – 81 osób (64 ewangelików, 17 katolików) w 11 domach. Najbliższa szkoła elementarna znajdowała się w Cielu. W pobliżu Białych Błot, przy jeziorze Jezuickim Małym istniała także osada Przyjezierze (niem. "Jesuitersee"), gdzie mieszkało 70 osób (58 ewangelików, 12 katolików) w 7 domach. Dzieci z Przyjezierza uczęszczały do szkoły w Kruszynie Niemieckim. Miejscowości te należały do parafii katolickiej i ewangelickiej w Bydgoszczy.
Słownik geograficzny Królestwa Polskiego podaje za rok 1884 187 mieszkańców wsi. Miejscowość obejmowała wówczas folwarki Białe Błota, Czajki, Czajczebłota, Jasiniec oraz Biedaszkowo. Kolejny spis z 1885 r. wykazał, że na terenie Białych Błot było 29 budynków i 210 mieszkańców, w tym 5 katolików, natomiast na terenie Czajki – 10 budynków i 71 mieszkańców, w tym 14 katolików i 54 ewangelików. Przytłaczającą większość stanowiła ludność niemiecka, a około trzecią część mieszkańców stanowili analfabeci.
W 1895 r. przez Białe Błota poprowadzono linię kolejową z Bydgoszczy do Żnina; przedłużenie tej linii przez Kcynię i Wągrowiec stworzyło drugą linię z Bydgoszczy do Poznania (1908). Nieopodal jeziora Jezuickiego Małego powstała stacja kolejowa na tej linii o nazwie Jasiniec Białebłota. W 1897 roku przy nowo zbudowanej linii kolejowej w Białych Błotach powstała filia niemieckiej firmy Windschild &amp; Langelott, zajmująca się produkcją wyrobów betonowych – późniejszy Prefabet Białe Błota.
W 1902 r. utworzono szkołę powszechną w Białych Błotach. Do tego momentu dzieci z miejscowości należały do obwodu szkolnego w Cielu. Bezpośrednio przed I wojną światową do Białych Błot wprowadziło się kilka rodzin polskich, gdyż np. w 1910 r. do miejscowej szkoły uczęszczało 12 dzieci katolickich.
Zimą 1919 roku w okresie powstania wielkopolskiego między wsią a pobliskim Rynarzewem toczyły się zacięte walki powstańców z oddziałem Grenzschutzu oraz oddziałami niemieckimi z garnizonu bydgoskiego.
Do końca okresu pruskiego Białe Błota było miejscowością około dwa razy mniejszą od sąsiedniego Łochowa.
Dwudziestolecie międzywojenne.
20 stycznia 1920 roku Białe Błota weszły w skład odrodzonej Rzeczypospolitej. Do 1934 r., tj. do czasu wprowadzenia w życie reformy samorządowej, Białe Błota stanowiły jedną z 161 samodzielnych gmin wiejskich powiatu bydgoskiego, w którym znajdowały się ponadto 3 miasta i 38 obszarów dworskich. Później na terenie powiatu bydgoskiego utworzono 10 gmin zbiorowych, a gromada Białe Błota weszła w skład gminy Bydgoszcz-Wieś, która obejmowała większość miejscowości zaliczonych do dzisiejszej gminy Białe Błota, ale także np. Nową Wieś, Brzozę i Stryszek.
Według spisu z 1921 r. w Białych Błotach oraz osadzie Czajki na obszarze 485 ha zamieszkiwało 260 osób, w tym 92 Polaków i 168 Niemców. We wsi istniało w tym czasie 49 budynków mieszkalnych.
W latach 20. z miejscowości wyjechało wielu Niemców, a na ich miejsce napływali Polacy. Zmieniał się więc skład narodowościowy, jednakże aż do 1945 r. okolice Białych Błot charakteryzowały się stosunkowo dużym odsetkiem ludności niemieckiej. Ośrodkami niemczyzny pozostawały zwłaszcza Ciele i Łochowo, gdzie znajdowały się kościoły i szkoły ewangelickie, zaś ludność niemiecka miała przewagę pod względem ilościowym, jak i majątkowym. Na tym tle inaczej wyglądała sytuacja w Białych Błotach, gdzie w latach 30. Polacy już przeważali m.in. dzięki akcji parcelacyjnej przeprowadzonej w latach 1932-1934. Dokonano wówczas podziału części majętności Wilhelma Preislera, największego posiadacza ziemskiego, mającego gospodarstwo 78 ha, przydzielając kilkadziesiąt działek budowlanych wyłącznie Polakom. W rezultacie Białe Błota były jedną z nielicznych miejscowości gminy Bydgoszcz Wieś, gdzie wpływy niemieckie zostały zredukowane do minimum. Do lokalnej Rady gminnej wchodziło zaledwie 1-2 Niemców. Miejscowi Polacy prowadzili działalność środowiskową, w czym pomocne były organizacje społeczne: Towarzystwo Powstańców i Wojaków, Liga Obrony Powietrznej i Przeciwgazowej, zastęp harcerski im. Tadeusza Kościuszki, SKO, oddział Ochotniczej Straży Pożarnej.
W okresie międzywojennym w Białych Błotach przeważali drobni właściciele rolni. Do pozarolniczych źródeł zatrudnienia należały m.in.: fabryka betonów, dwa tartaki, leśniczówki (Błotniki, Przyjezierze, Biedaszkowo), kolej, poczta, sklep spożywczy. Funkcje sołtysa pełnili w okresie międzywojennym Franciszek Leis (1920-1927), potem Franciszek Szczygieł, a bezpośrednio przed wojną Wawrzyniec Janowski.
1 lipca 1921 r. zmieniono profil szkoły w Białych Błotach z niemieckiej na polską. Katolicka Szkoła Powszechna w Białych Błotach istniała tylko do 1924 r., po czym włączono ją do obwodu szkolnego w Murowańcu. Ponowne uruchomienie szkoły nastąpiło w 1933 r. Należały do niej również dzieci z Jasińca i Trzcińca.
W przededniu wybuchu II wojny światowej wzrosła aktywność mniejszości niemieckiej, na którą silnie oddziaływała propaganda nazistowska.
Okupacja niemiecka.
Białe Błota leżące w sąsiedztwie wielkich kompleksów leśnych stanowiły dogodny punkt koncentracji wojsk polskich w przededniu II wojny światowej. Stacjonował tu sztab 15 Dywizji Piechoty (dowódca gen. bryg. Zdzisław Wincenty Przyjałkowski) oraz formacje 16 Pułku Ułanów Wielkopolskich im. gen. Orlicza-Dreszera.
3 i 4 września 1939 r. w trakcie wycofywania się wojsk polskich doszło w okolicy (Łochowo, Murowaniec, Prądki) do dywersji niemieckiej i ostrzeliwania żołnierzy. Zajęcie Białych Błot przez wojska hitlerowskie i grupy specjalne, składające się głównie z szowinistów niemieckich, zapoczątkowało represje miejscowej ludności polskiej. W dniu 16 września 1939 r. dokonano pierwszej egzekucji 12 mieszkańców Białych Błot. Dalszych egzekucji dokonano w październiku 1939 r. Dokonano także licznych wysiedleń Polaków z gospodarstw rolnych, bądź domów i mieszkań. Na ich miejsce osiedlano Niemców z Wołynia, krajów nadbałtyckich i Besarabii.
W okresie okupacji niemieckiej 1939–1945 miejscowość wchodziła w skład rejencji bydgoskiej, powiatu bydgoskiego (niem. "Landkreis Bromberg"), obwodu urzędowego Bydgoszcz-Wieś (niem. "Amtsbezirk Bromberg-Land"), który składał się z 15 gmin: Białe Błota, Brzoza, Ciele, Jachcice, Kruszyn, Lisi Ogon, Łochowice, Łochowo, Murowaniec, Opławiec, Osowa Góra, Prądki, Prądy, Przyłęki i Zielonka.
31 października 1943 roku gmina wiejska Białe Błota (niem. "Weißfelde") liczyła 6700 ha. Mieszkało tu 717 osób w 203 domach.
Po II wojnie światowej.
Tuż po wyzwoleniu zaczęto już w styczniu 1945 r. organizować władze administracyjne. Na terenie powiatu bydgoskiego utworzono 10 urzędów gminnych, w tym gminę Bydgoszcz-Wieś, docelowo z siedzibą w Białych Błotach. Do gminy tej należało 14 gromad (sołectw): Białe Błota, Brzoza, Ciele, Kruszyn Krajeński, Lisi Ogon, Łochowice, Łochowo, Murowaniec, Opławiec, Osowa Góra, Prądki, Prądy, Przyłęki i Zielonka. Największą gromadą były Białe Błota, w których w 1945 r. mieszkało 452 Polaków i 25 Niemców.
Niemcy byli internowani i zatrudniani w polskich gospodarstwach rolnych. Gospodarstwa poniemieckie zajęli Polacy, którzy przybyli z kresów wschodnich. W miejscowości zorganizowano posterunek MO oraz uruchomiono szkołę. Wiosną 1946 r. odsłonięto pomnik ku czci pomordowanych mieszkańców gminy w okresie okupacji hitlerowskiej.
Podczas reformy samorządowej w 1954 r. zamiast gmin utworzono duże gromady. Powstała wtedy gromada Białebłota, powiększona w 1959 r. o zlikwidowaną gromadę Łochowo, w 1962 r. o Przyłęki i Prądki wyłączone ze zlikwidowanej gromady Brzoza.
Okres powojenny był bardzo pomyślny dla Białych Błot. Szczególnym impulsem rozwoju było powołanie w 1973 roku w obecnych granicach gminy Białe Błota. Stworzyło to możliwości kompleksowego sterowania rozwojem gospodarczym i przestrzennym miejscowości i całej gminy. Ludność wsi w okresie 1970-1997 wzrosła z 2,1 do 4,6 tys. osób. W latach 60. i 70. XX. rozważano włączenie Białych Błot do obszaru administracyjnego miasta Bydgoszczy.
W latach 90. rozpoczął się gwałtowny proces suburbanizacji okolic Bydgoszczy, których Białe Błota były jednym z głównych beneficjentów. W ciągu 20-lecia po 1990 r. ludność miejscowości podwoiła się. Atrakcyjności osiedleńczej Białych Błot sprzyjały: bliskość komunikacyjna Bydgoszczy, atrakcyjne przyrodniczo otoczenie (lasy), niższe ceny działek budowlanych.
W latach 2021-2022 kosztem blisko 3,7 mln zł brutto powstał budynek Gminnego Centrum Kultury.
Infrastruktura.
Komunikacja miejska.
Przez Białe Błota przejeżdżają autobusy linii międzygminnych 91, 92 oraz autobus nr 42.
Wspólnoty wyznaniowe.
Ewangelicka.
Ludność wyznania ewangelickiego, zasiedlająca od XVIII w. Białe Błota, należała do dużej gminy bydgoskiej. Z uwagi na dużą liczbę ewangelików, mieszkających tutaj w XIX w. (95% mieszkańców) w 1867 r. utworzono nową gminę ewangelicką w Cielu, która objęła wsie: Ciele, Białe Błota, Kruszyn, Lipniki, Murowaniec, Prądki i Zielonka. W latach 1880–1881 wzniesiono w Cielu pastorówkę, a w latach 1892-1893 zbór ewangelicki. W 1946 r. kościół ten przekazany został katolikom i stał się kościołem parafialnym także dla Białych Błot.
Do dnia dzisiejszego we wsi Białe Błota zlokalizowane są dwa zamknięte cmentarze ewangelickie.
Katolicka.
Do 1924 r. kościołem parafialnym dla Białych Błot była fara bydgoska, a następnie po podziale parafii farnej – kościół Świętej Trójcy w Bydgoszczy. W latach 1946-1980 miejscowość należała do parafii pw. Matki Boskiej Bolesnej w Cielu. 1 października 1980 r. ks. kard. Stefan Wyszyński erygował w Białych Błotach parafię Chrystusa Dobrego Pasterza. Kościół parafialny wzniesiono w latach 1989-2000. W strukturze kościoła rzymskokatolickiego parafia należy do metropolii gnieźnieńskiej, diecezji bydgoskiej, dekanatu Białe Błota.
Inne.
W miejscowości działalność kaznodziejską prowadzi również zbór Świadków Jehowy – Białe Błota.
Ciekawostki.
Szkoła w Białych Błotach.
W latach 1910–1921 istniała w Białych Błotach jednoklasowa, czterooddziałowa ewangelicka szkoła elementarna. Uczył w niej tylko jeden nauczyciel takich przedmiotów, jak: język niemiecki, rachunki, geografia, historia, przyroda, gimnastyka i śpiew oraz religia. Był już w tym okresie ustalony obwód szkolny dla Białych Błot, który nie ograniczał się do miejscowej wsi, ale wchodziły do niego jeszcze Lipniki (niem. "Lindendorf") i Przyjezierze (niem. "Jezuitersee"). Do 1920 r. uczyło się tu ok. 50 dzieci, z tego jedna trzecia to dzieci polskie. W latach 1918–1920 nauka w szkole była zawieszona, gdyż stacjonował w niej oddział niemieckiej pieszej artylerii.
W odrodzonej Polsce sprawy szkolne w Białych Błotach zaczęto regulować przy końcu 1920 r. Postanowiono zmienić wyznaniowy charakter szkoły na katolicki. Dzieci niemieckie z Białych Błot skierowano do szkół ewangelickich w Cielu i Kruszynie Krajeńskim.
Do obwodu szkolnego należały takie wsie, jak: Białe Błota, Jasiniec, Przyjezierze, Lipniki i Ciele. Do szkoły uczęszczało przeciętnie od 20 do 25 dzieci. 1 września 1924 roku szkołę tymczasowo zamknięto, a dzieci przeniesiono do szkoły w Murowańcu. Z dniem 30 marca 1927 r. zlikwidowany został obwód Białych Błot i w całości przyłączony do obwodu szkolnego w Murowańcu. W 1933 r. rozpoczęto starania o reaktywowanie szkoły w Białych Błotach, co nastąpiło 1 września tego roku. Obwód szkolny 1-klasowej Publicznej Szkoły Powszechnej w Białych Błotach obejmował również Jasiniec oraz leśniczówki Biedaszkowo i Przyjezierze. W 1938 r. do szkoły uczęszczało 69 dzieci, w tym 5 ewangelików. 7 kwietnia 1933 r. szkoły w Białych Błotach i Murowańcu utworzyły wspólną Drużynę Harcerską im. T. Kościuszki.
Białe Błota osiedlem Bydgoszczy.
Po II wojnie światowej rozważano włączenie Białych Błot do Bydgoszczy. W latach 50. w granicach miasta znalazły się m.in. takie miejscowości jak: Prądy, Osowa Góra, Opławiec. Do czasu budowy Bydgoskiego Kombinatu Budowanego „Wschód” na Siernieczku, Zakłady Prefabet w Białych Błotach były głównym dostarczycielem elementów prefabrykowanych do montażu bydgoskich osiedli mieszkaniowych m.in. Błonia i innych osiedli zrealizowanych w latach 60. i 70. (Kapuściska II, Szwederowo)
W planie ogólnym zagospodarowania przestrzennego Bydgoszczy, uchwalonym w 1964 r., w którym podzielono miasto na nowe jednostki urbanistyczne i wskazano zasady rozwoju miasta na następne 20 lat – w sferze zainteresowań znalazła się także jednostka urbanistyczna Białe Błota o obszarze 380 ha o zaludnieniu 1,1 tys. osób, przewidywana do zespolenia z Bydgoszczą. W planie przeznaczono ją do zabudowy jednorodzinnej obok takich jednostek jak: Jary, Miedzyń, Osowa Góra (górny taras), Czyżkówko, Opławiec, Jachcice, Piaski, Górzyskowo, Biedaszkowo, Bielice, Glinki. Do 1980 r. na terenie Białych Błot planowano podwojenie liczby mieszkańców. Ponieważ główny impet budownictwa mieszkaniowego skierowano na osiedla górnego tarasu miasta oraz w kierunku dzielnicy wschodniej, w latach 70. dokonano poszerzeń terytorium miasta w kierunku wschodnim i północnym. Białe Błota chwilowo znalazły się na uboczu zainteresowań miasta, tym bardziej że istniały rezerwy terenów pod budownictwo jednorodzinne na innych osiedlach. Kolejny plan zagospodarowania przestrzennego uchwalony w latach 70. przewidywał nowe tereny pod zabudowę (osiedli mieszkaniowych, zakładów przemysłowych, obiektów usługowych, urządzeń sportu i wypoczynku, urządzeń inżynierskich oraz komunikacji) w Fordonie, Osielsku-Maksymilianowie oraz Łęgnowie nad Wisłą. Dominującą funkcją jednostki urbanistycznej Białe Błota miało być ekstensywne mieszkalnictwo i przemysł. Plan przewidywał wzrost liczby ludności w 1990 r. do 8,5 tys., a liczby miejsc pracy do 2,7 tys. Kryzys lat 80. zweryfikował jednak plany i starania w celu włączenia Białych Błot zawieszono.
Statystyka.
Poniżej podano wybrane informacje statystyczne dotyczące wsi Białe Błota na podstawie Banku Danych Lokalnych GUS.
W 1998 r. we wsi Białe Błota mieszkało 3973 osób w 1145 gospodarstwach domowych. Cztery lata później Narodowy Spis Powszechny 2002 wykazał, że we wsi mieszkało 5369 osób w 1701 gospodarstwach domowych. 10% populacji posiadało wykształcenie wyższe, a 30% – średnie. We wsi znajdowało się 1241 budynków ze 1442 mieszkaniami. Ponad połowa mieszkań posiadała 5 izb lub więcej. Tylko 3% mieszkań pochodziło sprzed 1945 roku, zaś co trzecie wzniesiono w latach 1989-2002. Prawie tysiąc domów wzniesiono w Białych Błotach w latach 1945-1988.
Narodowy Spis Powszechny 2011 odnotował 6323 mieszkańców Białych Błot. W 2013 r. działalność gospodarczą prowadziło 1073 podmiotów, w tym 842 osób fizycznych, 231 osób prawnych, 80 spółek handlowych (w tym 9 z udziałem kapitału zagranicznego). Dominowały firmy niewielkie (1-9 osób). 10 przedsiębiorstw zatrudniało powyżej 50 osób, a 43 – w granicach 10-49 osób. W miejscowości zarejestrowanych było: 1 fundacja oraz 12 stowarzyszeń i organizacji społecznych.
W latach 2008-2013 oddano do użytku 192 mieszkań – wszystkie w budownictwie indywidualnym. Stanowiło to tylko 13% wszystkich nowych mieszkań wzniesionych w tym czasie w całej gminie. We wsi znajdowały się: przedszkole gminne (281 dzieci), szkoła podstawowa (840 uczniów) i gimnazjum (430 uczniów). We wsi odnotowano również: 2 hotele, w których nocowało ok. 4 tys. turystów rocznie oraz 7 zespołów artystycznych, których uczestnikami było ok. 100 osób.

</doc>
<doc id="407485" url="https://pl.wikipedia.org/wiki?curid=407485" title="Białe Błota (powiat lipnowski)">
Białe Błota (powiat lipnowski)

Białe Błota – wieś w Polsce położona w województwie kujawsko-pomorskim, w powiecie lipnowskim, w gminie Bobrowniki.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 68 mieszkańców. Jest ósmą co do wielkości miejscowością gminy Bobrowniki.

</doc>
<doc id="407486" url="https://pl.wikipedia.org/wiki?curid=407486" title="Białe Błota (powiat mogileński)">
Białe Błota (powiat mogileński)

Białe Błota – wieś w Polsce położona w województwie kujawsko-pomorskim, w powiecie mogileńskim, w gminie Dąbrowa.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 123 mieszkańców. Jest jedenastą co do wielkości miejscowością gminy Dąbrowa.

</doc>
<doc id="407487" url="https://pl.wikipedia.org/wiki?curid=407487" title="Białe Błota (powiat świecki)">
Białe Błota (powiat świecki)

Białe Błota – wieś w Polsce położona w województwie kujawsko-pomorskim, w powiecie świeckim, w gminie Jeżewo.
W latach 1975–1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 112 mieszkańców. Jest piętnastą co do wielkości miejscowością gminy Jeżewo.

</doc>
<doc id="407488" url="https://pl.wikipedia.org/wiki?curid=407488" title="Białe Błoto (powiat pułtuski)">
Białe Błoto (powiat pułtuski)

Białe Błoto – wieś w Polsce położona w województwie mazowieckim, w powiecie pułtuskim, w gminie Winnica.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407489" url="https://pl.wikipedia.org/wiki?curid=407489" title="Białe Błoto (powiat sierpecki)">
Białe Błoto (powiat sierpecki)

 
Białe Błoto – wieś w Polsce położona w województwie mazowieckim, w powiecie sierpeckim, w gminie Sierpc.
W latach 1975–1998 miejscowość należała administracyjnie do województwa płockiego.

</doc>
<doc id="407490" url="https://pl.wikipedia.org/wiki?curid=407490" title="Białężyn (powiat czarnkowsko-trzcianecki)">
Białężyn (powiat czarnkowsko-trzcianecki)

Białężyn – wieś w Polsce położona w województwie wielkopolskim, w powiecie czarnkowsko-trzcianeckim, w gminie Czarnków.
Wieś szlachecka Białęzino położona była w 1580 roku w powiecie poznańskim województwa poznańskiego. W latach 1975–1998 miejscowość należała administracyjnie do województwa pilskiego.

</doc>
<doc id="407491" url="https://pl.wikipedia.org/wiki?curid=407491" title="Białężyn (powiat poznański)">
Białężyn (powiat poznański)

Białężyn – wieś w Polsce położona w województwie wielkopolskim, w powiecie poznańskim, w gminie Murowana Goślina.
Wieś szlachecka Bialęzino położona była w 1580 roku w powiecie poznańskim województwa poznańskiego.
Położenie.
Wieś położona ok. 8 km na północny zachód od Murowanej Gośliny. Przez wieś przebiega droga wojewódzka nr 187.
Historia.
Występowała w księgach biskupich także pod nazwą Bialenzyno. Białężyn był niegdyś własnością Kaczkowskich, potem Mycielskich, a następnie Kierskich. Wieś posiada kościół św. Tymoteusza, który powstał w 1725 r. z rozebranego kościoła w Słomowie oraz cmentarz. Mieszkańcy Białężyna brali czynny udział w powstaniu wielkopolskim. W okresie międzywojennym wieś należała do powiatu obornickiego i miała mieszaną ludność: główną część wsi zamieszkiwali Polacy, a przysiółek Białężynek Niemcy.
W latach 1975–1998 miejscowość administracyjnie należała do województwa poznańskiego.
Obiekty.
Obecnie wieś jest wydłużoną „wieloulicówką” zabudowaną domami jedno- i wielorodzinnymi. Jako miejscowość słynie z sadów, których owoce zyskały sobie odbiorców w kraju i zagranicą. Wieś posiada szkołę podstawową i dwa boiska, w tym jedno ze sztuczna nawierzchnią i oświetleniem, a także jednostkę Ochotniczej Straży Pożarnej.
Cmentarz.
Na miejscowym cmentarzu groby m.in.:

</doc>
<doc id="407492" url="https://pl.wikipedia.org/wiki?curid=407492" title="Białka (powiat krasnostawski)">
Białka (powiat krasnostawski)

Białka – wieś w Polsce położona w województwie lubelskim, w powiecie krasnostawskim, w gminie Krasnystaw. Leży w głębokiej i szerokiej dolinie rzeki Żółkiewki.
Przez miejscowość przebiega droga wojewódzka nr .
Wieś starostwa krasnostawskiego w 1570 roku. W latach 1975–1998 miejscowość należała administracyjnie do województwa chełmskiego.
Wieś stanowi sołectwo gminy Krasnystaw. Według Narodowego Spisu Powszechnego (III 2011 r.) wieś liczyła 435 mieszkańców.
Zabytki architektury.
Zespół malowniczych budynków mieszkalnych i gospodarczych, wzniesionych w latach 1928-1930 z białego kamienia. Mieści się tu Stado Ogierów Białka Sp. z o.o., państwowa hodowla ogierów, specjalizująca się m.in. w hodowli koni arabskich. Od 2003 w skład stada wchodzi Stado Ogierów Klikowa z Tarnowa. W skład stadniny wchodzi dawne dworskie założenie parkowe z dworem z drugiej połowy XIX wieku, budynkami gospodarczymi i czworakami. Park zajmuje powierzchnię 9,5 ha.
Siedzibę w Białce ma Polski Związek Hodowców Koni Małopolskich.

</doc>
<doc id="407493" url="https://pl.wikipedia.org/wiki?curid=407493" title="Białka (powiat łęczyński)">
Białka (powiat łęczyński)

Białka – wieś w Polsce położona w województwie lubelskim, w powiecie łęczyńskim, w gminie Milejów.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Milejów.
Historia.
Początków metryki wsi należy szukać w wieku XV w roku 1425 wieś notowano jako „Balka”, w 1444 „Byalka” wieś w powiecie lubelskim parafii (od 1453 roku) w Biskupicach.
Według Długosza w latach 1470–1480 istniała już parafia Białka (Długosz L.B. t.I s.1).
Wieś stanowiła własność szlachecką, w latach 1425–1484 w kluczu Jaszczów rodu Jaszczowskich, protoplastą którego był Bernard Jaszczowski chorąży ziemski lubelski.
W roku 1444 dziedzicami byli Mikołaj, Jan i Marcin, synowie Wojciecha z Białki. W tym samym roku 1444 występuje w działach Jakub z Białki (Akta Ziemskie Lubelskie I 87). W roku 1457 w działy wstępuje Katarzyna żona Jakuba (Akta Ziemskie Lubelskie IV 240). W roku 1446 w działach był Stanisław z Białki. W roku 1456 Stanisław Szyszka z Białki, od 1457 Aleksander Szyszka z Białki. W roku 1480 dziedzicem był Piotr Górski (Akta Ziemskie Lubelskie IX 299).
W roku 1529 był tu kościół parafialny a raczej kaplica kościelna. Wieś płaciła dziesięciny z folwarku i pewnych ról kmiecych wartości 1 grzywny i 40 groszy tutejszemu plebanowi (Liber Retaxationum p.428). W roku 1531 odnotowano pobór z 1 łana i młyna (Rejestr Poborowy).
Słownik geograficzny Królestwa Polskiego podaje krótką notę z opisem Białki jako wsi i Białeckiej Wólki także wsi w powiecie lubelskim ówczesnej gminie Jaszczów, parafii Milejów. W bagnistej i lesistej okolicy, o 9 wiorst na północ od wsi Trawniki, stacji drogi żelaznej Nadwiślańskiej.
Prawdopodobnie już w średniowieczu istniała parafia w Białce. Zanikła ona w dobie reformacji. Od tego czasu istniał tu drewniany kościółek filialny należący do parafii w Biskupicach, pod wezwaniem św. Małgorzaty. Jednak na przełomie XVIII i XIX wieku był on już w stanie daleko posuniętej ruiny. Mimo podejmowanych starań nie został on odbudowany. W tym czasie parafianie z Białki korzystali z posług duszpasterskich kapelanów rezydujących przy publicznej kaplicy w nieodległej Dorohuczy, leżącej także na terenie parafii Biskupice. Nieliczni w Białce katolicy obrządku greckiego należeli w tym okresie do parafii unickiej w Chojeńcu. Dopiero w latach pięćdziesiątych XIX stulecia Białkę i sąsiednie wsie włączono w skład nowo powstałej parafii w Milejowie. W latach czterdziestych XX wieku Białka została włączona do parafii w Dorohuczy, co jednak nie spotkało się z aprobatą jej mieszkańców, tak więc decyzja została cofnięta. Dopiero 11.06.1991 r. biskup lubelski Bolesław Pylak erygował parafię na nowo, wydzielając jej teren z par. Milejów (Białka w. i kol., Jaszczów kol., Maryniów, Wólka Bielecka i od 1992 r. Zgniła Struga). Pierwszym proboszczem był ks. Krzysztof Marzycki. Wraz z utworzeniem parafii rozpoczęto starania o powrót zabytkowego obrazu św. Agaty z XVIII w., który był przechowywany w kościele w Biskupicach. Za zgodą abp B. Pylaka we wrześniu 1992 r. obraz przeniesiono do kościoła w Białce.
W 1992 r. założono cmentarz grzebalny, zaś w latach 1991–1992 powstał budynek plebanii.

</doc>
<doc id="407494" url="https://pl.wikipedia.org/wiki?curid=407494" title="Białka (powiat parczewski)">
Białka (powiat parczewski)

Białka – wieś w Polsce położona w województwie lubelskim, w powiecie parczewskim, w gminie Dębowa Kłoda.
W latach 1975–1998 miejscowość należała administracyjnie do województwa bialskopodlaskiego.
Wieś stanowi sołectwo gminy Dębowa Kłoda.
Na terenie wsi znajduje się Jezioro Bialskie. W sezonie letnim używane jest w celach rekreacyjnych, we wsi znajduje się tu ośrodek wypoczynkowy. Istnieje dogodna baza noclegowa w postaci domków letniskowych, ośrodków wypoczynkowych oraz pól kempingowych i namiotowych. Jezioro ma kształt owalny o powierzchni 31,7 hektara i objętości 2158 000 m³, jego maksymalna głębokość to 18,2 m. Według wyników badań Wojewódzkiego Inspektoratu Ochrony Środowiska w Lublinie jezioro posiada II (dobrą) klasę czystości.
W sezonie wypoczynkowym do Białki kursują z Lublina przyspieszone busy kilku prywatnych firm.
We wrześniu 1942 roku żandarmeria niemiecka otoczyła gajówkę w Białce i dokonała egzekucji 5 osób. Gajówkę wraz z zabudowaniami gospodarczymi żandarmi spalili razem z ciałami pomordowanych. 7 grudnia 1942 roku, ekspedycja karna, złożona głównie z jednostek SS, po wykryciu przebywającego w pobliżu uzbrojonego oddziału żydowskiego spacyfikowała wieś. Za udzielanie pomocy partyzantom, Niemcy wszystkich mieszkańców wsi spędzili pod szkołę, wybrali wszystkich mężczyzn i 96 z nich rozstrzelali (t.zw. zbrodnia w Białce).
Wierni Kościoła rzymskokatolickiego należą do parafii św. Jana Chrzciciela w Parczewie.

</doc>
<doc id="407495" url="https://pl.wikipedia.org/wiki?curid=407495" title="Białki (powiat wołomiński)">
Białki (powiat wołomiński)

Białki – wieś w Polsce położona w województwie mazowieckim, w powiecie wołomińskim, w gminie Tłuszcz.
W latach 1975–1998 miejscowość należała administracyjnie do województwa ostrołęckiego.

</doc>
<doc id="407496" url="https://pl.wikipedia.org/wiki?curid=407496" title="Białków (powiat średzki)">
Białków (powiat średzki)

Białków – wieś w Polsce położona w województwie dolnośląskim, w powiecie średzkim, w gminie Miękinia.
Historia.
Pierwsza wzmianka o wsi Białków powstała w roku 1293 poprzez wpis do spisu wsi należących do parafii w Głosce.
Podział administracyjny.
W latach 1975–1998 miejscowość należała administracyjnie do województwa wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="407497" url="https://pl.wikipedia.org/wiki?curid=407497" title="Białków (powiat wołowski)">
Białków (powiat wołowski)

Białków – wieś w Polsce położona w województwie dolnośląskim, w powiecie wołowskim, w gminie Wińsko.
Podział administracyjny.
W latach 1975–1998 miejscowość należała administracyjnie do województwa wrocławskiego.
Demografia.
Według Narodowego Spisu Powszechnego (III 2011 r.) liczył 12 mieszkańców. Jest najmniejszą miejscowością gminy Wińsko.
Obserwatorium astronomiczne.
W Białkowie znajduje się największy na świecie koronograf (jeden z kilku identycznych; średnica obiektywu 53 cm).
Obserwatorium astronomiczne w Białkowie powstało z inicjatywy Leo Wutschowskiego na początku lat 80. XIX wieku. Był on z wykształcenia astronomem i dla własnych celów wybudował w parku pałacowym prywatne obserwatorium, złożone z trzech niewielkich budynków połączonych między sobą drewnianym krytym gankiem. Wutschowsky zmarł w 1927 r. i od tego czasu w obserwatorium zawsze pracował asystent wrocławskiego obserwatorium astronomicznego. Obecnie właścicielem obserwatorium jest Uniwersytet Wrocławski. W 1980 r. postawiony został pawilon, w którym zainstalowano instrument do badań Słońca – koronograf. Jest to stacja obserwacyjna Instytutu Astronomicznego Uniwersytetu Wrocławskiego.
Zabytki.
Do wojewódzkiego rejestru zabytków wpisany jest:

</doc>
<doc id="407498" url="https://pl.wikipedia.org/wiki?curid=407498" title="Białków (powiat żarski)">
Białków (powiat żarski)

Białków (niem. "Belkau") – wieś w Polsce, położona w województwie lubuskim, w powiecie żarskim, w gminie Lubsko.
W latach 1975–1998 miejscowość należała administracyjnie do województwa zielonogórskiego.
Nazwa.
15 marca 1947 r. ustalono urzędową polską nazwę miejscowości – Białków, określając drugi przypadek jako Białkowa, a przymiotnik – białkowski.

</doc>
<doc id="407499" url="https://pl.wikipedia.org/wiki?curid=407499" title="Białobrzegi (wieś w powiecie legionowskim)">
Białobrzegi (wieś w powiecie legionowskim)

Białobrzegi – wieś w Polsce, położona w województwie mazowieckim, w powiecie legionowskim, w gminie Nieporęt.
W latach 1975–1998 miejscowość należała administracyjnie do województwa warszawskiego.
Według stanu na dzień 29 października 2008 roku sołectwo posiadało 2158 ha powierzchni i 1208 mieszkańców.
Pomnik.
Pomnik zaprojektowany w 1931 roku przez inż. Rudnickiego oraz Żelażowskiego został odbudowany w 2002 roku staraniem mieszkańców. Zbudowany ku czci żołnierzy Józefa Piłsudskiego, oficerów legionów internowanych przez Niemców w 1917 roku, za odmowę złożenia przysięgi na wierność i braterstwo broni wojskom Niemiec i Austro-Węgier oraz państw z nimi sprzymierzonych. Żołnierze ci zostali zakwaterowani w budynkach koszarowych niedaleko Fortu Beniaminów w Białobrzegach.
Parafia.
Na początku lat 80 proboszcz Nieporętu ks. kanonik Czesław Bednarczyk zaczął wznosić w Białobrzegach dom katechetyczny. Kiedy nauka religii powróciła do szkół budowę przerwano. 
W 1991 r. do pracy duszpasterskiej w jednostce wojskowej w Białobrzegach został skierowany ks. Krzysztof Krzesiński z parafii garnizonowej w Legionowie. Pierwsze msze święte odprawiano w klubie garnizonowym.
W lipcu 1993 r. na mocy porozumienia biskupów warszawsko-praskiego z polowym budynek katechetyczny został przerobiony na kościół i poświęcony 18 listopada 1993 r. Świątynia miała służyć zarówno cywilom jak i wojskowym i ich rodzinom.
W rok później bp Kazimierz Romaniuk erygował w Białobrzegach parafię. Nosi ona wezwanie bł. Karoliny Kózkówny. Jej pierwszym proboszczem został ks. Krzysztof Krzesiński, który jednocześnie - w stopniu majora rezerwy - pełnił funkcję kapelana pomocniczego w miejscowej jednostce wojskowej.
W prawym skrzydle prezbiterium białobrzeskiej świątyni umieszczono obraz Matki Bożej Ostrobramskiej. W lewym znajdują się relikwie bł. Karoliny Kózkówny sprowadzone do kościoła w 1998 r. Na ścianie środkowej umieszczono 2,5-metrowy krzyż z namalowaną na płótnie figurą Chrystusa. Po prawej stronie krzyża znajduje się tabernakulum z symbolem Baranka na tle krzyża i złotego okręgu. Kościół oświetlają dwa płaskie żyrandole wykonane z czarnych prętów i mosiężnych łusek po nabojach, oraz 12 kinkietów. 
Obecnie parafia w Białobrzegach jest jedynie parafią cywilną diecezji warszawsko-praskiej. W Białobrzegach istnieje również Wojskowy Ośrodek Duszpasterski podległy probostwu garnizonowemu w Legionowie. OD 1999 r. parafia posiada w Ryni kaplicę filialną Matki Bożej Nieustającej Pomocy.

</doc>
<doc id="407500" url="https://pl.wikipedia.org/wiki?curid=407500" title="Białobrzegi (powiat lipski)">
Białobrzegi (powiat lipski)

Białobrzegi – wieś w Polsce położona w województwie mazowieckim, w powiecie lipskim, w gminie Chotcza.
W latach 1975–1998 miejscowość należała administracyjnie do województwa radomskiego.
W obszar wsi wchodzi:
Wierni kościoła rzymskokatolickiego należą do parafii Świętej Trójcy w Chotczy Dolnej.
Historia.
Wieś rodem z XV wieku, stanowiła własność szlachecką. Związana po części ze średniowiecznym klasztorem benedyktynów na Świętym Krzyżu, podobnie jak Boiska, nieistniejąca Goszcza, Jarnołtowice.
Prywatna wieś szlachecka, w drugiej połowie XVI wieku położona w powiecie radomskim województwa sandomierskiego. 

</doc>
<doc id="407501" url="https://pl.wikipedia.org/wiki?curid=407501" title="Białobrzegi (powiat lubartowski)">
Białobrzegi (powiat lubartowski)

Białobrzegi – wieś w Polsce położona w województwie lubelskim, w powiecie lubartowskim, w gminie Kock. Leży na stromym północnym skraju doliny Wieprza.
Niegdyś uposażenie biskupstwa płockiego.
Wieś szlachecka położona była w drugiej połowie XVI wieku w ziemi stężyckiej. Wieś wchodziła wraz z folwarkiem w skład klucza kockiego księżnej Anny Jabłonowskiej. W latach 1809–1954 istniała gmina Białobrzegi. 
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Kock. Według Narodowego Spisu Powszechnego (III 2011 r.) wieś liczyła 456 mieszkańców.
We wsi znajduje się zabytkowa mogiła pułkownika Berka Joselewicza.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Kocku.

</doc>
<doc id="407503" url="https://pl.wikipedia.org/wiki?curid=407503" title="Białobrzegi (powiat płocki)">
Białobrzegi (powiat płocki)

Białobrzegi – wieś w Polsce położona w województwie mazowieckim, w powiecie płockim, w gminie Bodzanów.
Prywatna wieś szlachecka, położona była w drugiej połowie XVI wieku w powiecie płockim województwa płockiego. W latach 1975–1998 miejscowość należała administracyjnie do województwa płockiego.
W Białobrzegach rośnie potężny dąb szypułkowy. Jego wielki odziomek położony jest na skarpie. Obwód drzewa wynosił w 2006 roku 741 cm, natomiast wysokość – 26 m.

</doc>
<doc id="407504" url="https://pl.wikipedia.org/wiki?curid=407504" title="Białobrzegi (powiat sokołowski)">
Białobrzegi (powiat sokołowski)

Białobrzegi – wieś w Polsce położona w województwie mazowieckim, w powiecie sokołowskim, w gminie Sterdyń. Leży nad Cetynią dopływem Bugu.
W latach 1975–1998 miejscowość należała administracyjnie do województwa siedleckiego.
Mieszkańcy wyznania rzymskokatolickiego należą do parafii św. Anny w Sterdyni.
Historia.
Miejscowość założona nad lewym brzegiem Buga, na niewielkim wzniesieniu, naprzeciw ujścia Nurca.
W roku 1827 w Białobrzegach 29 domów i 238. mieszkańców. Pod koniec XIX w. wieś w Powiecie "sokołowskim", gmina Sterdyń, parafia "Sokołów". Mieszkańców 306.
W 1921 r. naliczono tu 45 budynków z przeznaczeniem mieszkalnym i 2 "inne zamieszkałe" oraz 381. mieszkańców (200. mężczyzn i 181 kobiet). Wszyscy zgłosili narodowość polską.

</doc>
<doc id="407505" url="https://pl.wikipedia.org/wiki?curid=407505" title="Białobrzegi (powiat zamojski)">
Białobrzegi (powiat zamojski)

Białobrzegi – wieś w Polsce położona w województwie lubelskim, w powiecie zamojskim, w gminie Zamość.
Prywatna wieś szlachecka położona była na przełomie XVI i XVII wieku w ziemi chełmskiej województwa ruskiego. Za Królestwa Polskiego istniała gmina Białobrzegi. W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Zamość.
Historia.
Wieś z rodowodem sięgającym XVI wieku. Pierwsza pisemna wzmianka o niej pochodzi z 1564 roku. Według zapisów w księgach poborowych z 1589 roku posiadała 10 1/2 łana (około 126 ha) gruntów uprawnych. 
W roku 1593 wraz z włościami szczebrzeskimi przeszła od wielkopolskiego rodu Czarnkowskich do dóbr kanclerza Jana Zamoyskiego. W tym samym roku włączona utworzonej wcześniej Ordynacji Zamojskiej, w kluczu żdanowskim. Tutejszy folwark przetrwał aż do czasu reformy z 22 lipca 1944 roku.
W wieku XIX wieś w powiecie zamojskim, gminie Terespol, parafii łacińskiej Nielisz. Była tu poprzednio gmina, lecz została przeniesioną do Terespola.
W okresie międzywojennym Białobrzegi należały do gminy Wysokie powiatu zamojskiego. Według spisu z 1921 r. wieś liczyła 55 domów i 333 mieszkańców.
Wojna i okupacja.
Podczas okupacji hitlerowskiej wieś została wysiedlona podczas pierwszego próbnego wysiedlenia z dnia 8 na 9 grudnia 1941 roku.

</doc>
<doc id="407506" url="https://pl.wikipedia.org/wiki?curid=407506" title="Białowieża (powiat nakielski)">
Białowieża (powiat nakielski)

Białowieża – wieś w Polsce położona w województwie kujawsko-pomorskim, w powiecie nakielskim, w gminie Mrocza.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 287 mieszkańców. Jest ósmą co do wielkości miejscowością gminy Mrocza.

</doc>
<doc id="407507" url="https://pl.wikipedia.org/wiki?curid=407507" title="Białowieża (powiat tucholski)">
Białowieża (powiat tucholski)

Białowieża (niem. "Bialowierz") – osada w Polsce, położona w województwie kujawsko-pomorskim, w powiecie tucholskim, w gminie Tuchola. Białowieża leży około 5,5 km na północny zachód od Tucholi, przy drodze w kierunku Raciąża.
Podział i demografia.
W latach 1975–1998 miejscowość należała administracyjnie do województwa bydgoskiego. 1 lipca 2012 dokonano podziału sołectwa Stobno na sołectwo Stobno i sołectwo Białowieża. Teren działania sołectwa Białowieża obejmuje osadę Białowieża. Według Narodowego Spisu Powszechnego (III 2011 r.) liczyła 355 mieszkańców. Jest siódmą co do wielkości miejscowością gminy Tuchola.
Historia.
Jest to jedna z najstarszych miejscowości w powiecie tucholskim. Pierwszymi śladami osadnictwa na terenie tej wsi są odkryte jeszcze przed II wojną światową groby skrzynkowe pochodzące z okresu wczesno-żelaznego, czyli z okresu między 800 a 300 rokiem p.n.e. Pierwsze pisane wzmianki o wsi pochodzą już z XII wieku i są o prawie 200 lat wcześniejsze niż wzmianki o większości miejscowości, które w źródłach pojawiają się najczęściej dopiero w wieku XIV za sprawą Krzyżaków. W XII wieku Białowieża wymieniona jest jako dotacją pomorskiego księcia Świętopełka dla proboszcza tucholskiego z okazji erekcji (powstania) kościoła w Tucholi. Jest to następna niezwykłość tej wsi, ponieważ na tym terenie większe majątki kościelne były rzadkością. W 1555 r. wieś jest nadal własnością parafii tucholskiej, ale dzierżawi ją były proboszcz Tucholi Feliks Radzimski, który proboszczem już nie jest, gdyż w źródłach określany jest jako "apostata", czyli odstępca. Oznacza to, że przeszedł na jedno z bardzo prężnie rozwijających się wówczas wyznań protestanckich, co nie przeszkadzało mu dzierżawić ziemi od katolickiej parafii. W roku 1682 nadal są to dobra duchowne, w których mieszka 4 ogrodników, czyli chłopów pracujących na dzierżawionych od właściciela (w tym przypadku parafii tucholskiej) działkach o obszarze poniżej 1 włóki, czyli około 17 ha. Po przejściu Pomorza w wyniku I rozbioru pod panowanie pruskie (1772), w 1789 r. wieś na jakiś czas staje się prywatną własnością niejakiego Sikorskiego i składa się z 15 rodzin. Jednak w roku 1880 jest ponownie odnotowana jako własność proboszcza tucholskiego. Pięć lat później (1885) właściciel się nie zmienia, ale odnotowano, że obszar wsi to 480 ha i 120 mieszkańców. Rok 1910: obszar i właściciel się nie zmieniają, odnotowuje się natomiast 9 budynków zamieszkałych, mieszczących 18 gospodarstw, łącznie 129 mieszkańców, z czego 125 Polaków i 4 Niemców. Już w wolnej Polsce, tj. w 1921 roku, budynków mieszkalnych jest 10, a ludzi 143, z czego 1 ewangelik, reszta katolicy. Osiem lat później (1929) dzierżawi wszystko tj. 485 ha (nadal od parafii tucholskiej) Joachim Thiel. Jan Thiel w 1935 r. był zarejestrowany jako właściciel samochodu osobowego marki Ford (rocznik 1928). W połowie lat 30. XX wieku budynków mieszkalnych jest ponownie 9, ale za to murowane z cegły. Mieszka w nich 112 mieszkańców. Są to robotnicy rolni nie posiadający własnej ziemi, pracujący głównie u wspomnianego już dzierżawcy folwarku składającego się z 394 ha gruntów ornych, 5 ha sadów i ogrodów, 75 ha łąk i pastwisk i 6 ha o innym wykorzystaniu. Gleba jest jednak słaba, ale założona jest drenarka (melioracja).
Znane osoby.
Prawdopodobnie z tej wsi pochodził Bronisław Dembiński – polski historyk, profesor uniwersytetów Lwowskiego, Warszawskiego i Poznańskiego, rektor Uniwersytetu Lwowskiego i działacz państwowy.

</doc>
<doc id="407509" url="https://pl.wikipedia.org/wiki?curid=407509" title="Białuń (powiat stargardzki)">
Białuń (powiat stargardzki)

Białuń – wieś w Polsce położona w województwie zachodniopomorskim, w powiecie stargardzkim, w gminie Stara Dąbrowa, położona 3,5 km na północ od Starej Dąbrowy (siedziby gminy) i 14 km na północny wschód od Stargardu (siedziby powiatu), przy drodze ze Starej Dąbrowy do Chlebówka, przy nieczynnej linii Stargardzkiej Kolei Wąskotorowej Przez Białuń przepływa niewielki ciek Sokola.
W latach 1975–1998 miejscowość należała administracyjnie do województwa szczecińskiego.
Wieś założona została w połowie XIII wieku, jako własność biskupów schwerińskich, którą odsprzedano klasztorowi Neuenkamp. Od średniowiecza do 1945 roku wieś zarządzana była przez 10 różnych właścicieli. 
Po II wojnie światowej w zabudowaniach pofolwarcznych rozpoczął działalność PGR.
We wsi znajduje się zabytkowy kamienno-ceglany gotycki kościół z XV wieku pw. św. Michała Archanioła, zbudowany na planie prostokąta, z drewnianą wieżą dobudowaną na początku XX wieku. Wewnątrz znajduje się dziewiętnastowieczny ołtarz oraz witraże z 1909.
W pobliżu świątyni znajduje się cmentarz przykościelny (obecnie nieczynny), we wschodniej części wsi znajduje się cmentarz poewangelicki, obsadzony szpalerem lip, obecnie zdewastowany.
W miejscu dawnego dworu zbudowano parterowy budynek mieszkalny. W parku podworskim znajduje się granitowa mogiła dawnego właściciela Białunia.

</doc>
<doc id="407510" url="https://pl.wikipedia.org/wiki?curid=407510" title="Białuty (powiat sierpecki)">
Białuty (powiat sierpecki)

Białuty – wieś w Polsce położona w województwie mazowieckim, w powiecie sierpeckim, w gminie Gozdowo.
W latach 1975–1998 miejscowość należała administracyjnie do województwa płockiego.

</doc>
<doc id="407511" url="https://pl.wikipedia.org/wiki?curid=407511" title="Białuty (powiat warszawski zachodni)">
Białuty (powiat warszawski zachodni)

Białuty – wieś w Polsce położona w województwie mazowieckim, w powiecie warszawskim zachodnim, w gminie Błonie. 
Wieś szlachecka Bialuthi położona była w drugiej połowie XVI wieku w powiecie błońskim ziemi warszawskiej województwa mazowieckiego. W latach 1975–1998 miejscowość należała administracyjnie do województwa warszawskiego.
Białuty położone są w centrum Niziny Błońskiej. 
W miejscowości działa kilka podmiotów gospodarczych, m.in. Białuty Sp. z o.o., Biagro Sp. z o.o., Agrin Sp. z o.o. i Biaren Sp. z o.o.

</doc>
<doc id="407512" url="https://pl.wikipedia.org/wiki?curid=407512" title="Biały Ług (powiat piaseczyński)">
Biały Ług (powiat piaseczyński)

Biały Ług – wieś w Polsce położona w województwie mazowieckim, w powiecie piaseczyńskim, w gminie Prażmów.
W latach 1975–1998 miejscowość należała administracyjnie do województwa warszawskiego.
Historia.
Po włączeniu Mazowsza do Królestwa Polskiego w XVI w. obszar, na którym w XIX wieku założono wieś Biały Ług zajmował zwarty kompleks leśny. Osadnictwo grupowało się w sąsiedztwie cieków wodnych. Nad Wągrodnicą (obecnie Zieloną, dopływem Jeziorki) położone były m.in. Wola Prażmowska, Wola Wągrodzka, Uwieliny i największa z nich Wągrodno. Od wschodu osadnictwo skupiało się wzdłuż rzeczki Czarnej: Czaplinek, Obrąb i nieistniejąca obecnie Wólka Obrębska. Enklawę śródleśną stanowiła tylko wieś Choszczna (dziś Chosna). Na południu, na skraju opisywanego lasu położone były: Pieczyska – wieś z kościołem parafialnym, Wola Pieczyska i Sułkowice. Na opisywanym terenie dominowała własność szlachecka.
Do połowy XIX w. obszar leśny należący do dóbr Wągrodno nie uległ uszczupleniu. Widoczne to jest na mapie opracowanej przez Kwatermistrzostwo Generalne Wojska Polskiego w latach 1822-1831, a ukończonej w latach 1833-1843 przez Oddział Korpusu Topografów armii rosyjskiej. Około połowy XIX wieku na terenie wykarczowanego lasu powstały wsie Gabryelin i Biały Ług. Nazwa drugiej miejscowości prawdopodobnie pochodzi od słowa ług, oznaczającego podmokłe tereny, zazwyczaj stanowiące najmniej dostępne części dziewiczego lasu. Około 1870 r. Gabryelin z przyległością Biały Ług posiadał status folwarku.
W 1888 r. Gabryelin z Białym Ługiem obejmowały 843 morgi lasu, 476 mórg gruntów ornych i ogrodów, 66 mórg pastwisk, 64 łąk i 30 mórg nieużytków. We wsiach były 2 budynki murowane i 19 drewnianych. Całe dobra Wągrodno liczyły wówczas 2504 morgi powierzchni. Biały Ług, stanowiący pod koniec XIX w. folwark przynależny w dalszym ciągu do dóbr Wągrodno, graniczył od północy z Gabryelinem, od wschodu z wsiami Ławki i Budy Sułkowskie, od południa z Wolą Pieczyską i Chosną, od zachodu z Wągrodnem.
Na początku XX w. właścicielem Wągrodna był Michał Ordęga. W 1903 r. oddzielił folwark Biały Ług od swego majątku, czego wyrazem było założenie osobnej hipoteki. W 1911 r. około 20 ha ziemi kupili włościanie korzystający z pożyczek Banku Ziemskiego Włościańskiego w Warszawie. Powstały 3 Towarzystwa Włościan: Biały Ług Litera A, Zaborówek i Wysoczyn. W 1918 r. Michał Ordęga sprzedał ponad 1 ha gruntu małżonkom Władysławowi i Mariannie Turczyńskim lub Turek. W tym samym roku ponad 3 ha nabyli Walenty i Antoni Woźniak. Spis ludności Polski, przeprowadzony 30 września 1921 r., obejmując opisywane miejscowości położone w gminie Wągrodno, używa w stosunku do Białego Ługu miana kolonia. Biały Ług według spisu liczył 14 budynków zamieszkanych przez 108 osób, Wysoczyn odpowiednio 7 i 44. W wymienionych wsiach mieszkali wyłącznie katolicy.
W drugiej połowie lat 50. wieś Biały Ług należała do Prezydium Gromadzkiej Rady Narodowej w Woli Wągrodzkiej. Po likwidacji gromady Wola Wągrodzka na przełomie lat pięćdziesiątych i sześćdziesiątych Biały Ług znalazł się w gromadzie Uwieliny. Do wsi Biały Ług należał Wysoczyn.
Biały Ług związany jest od swego początku z Parafią Narodzenia Najświętszej Maryi Panny w Pieczyskach wchodzącej w skład dekanatu czerskiego.

</doc>
<doc id="407513" url="https://pl.wikipedia.org/wiki?curid=407513" title="Biały Ług (powiat zwoleński)">
Biały Ług (powiat zwoleński)

Biały Ług – wieś w Polsce położona w województwie mazowieckim, w powiecie zwoleńskim, w gminie Policzna.
W latach 1975–1998 miejscowość należała administracyjnie do województwa radomskiego.

</doc>
<doc id="407514" url="https://pl.wikipedia.org/wiki?curid=407514" title="Biały Zdrój (powiat drawski)">
Biały Zdrój (powiat drawski)

Biały Zdrój (niem. "Balster") – wieś sołecka w Polsce położona w województwie zachodniopomorskim, w powiecie drawskim, w gminie Kalisz Pomorski. W latach 1975–1998 miejscowość administracyjnie należała do województwa koszalińskiego. W roku 2007 wieś liczyła 308 mieszkańców.
Geografia.
Wieś leży ok. 5 km na południowy wschód od Kalisza Pomorskiego, nad jeziorem Wieliż, nad rzeką Stawicą, przy linii kolejowej nr 403, ok. 2,5 km na południe od linii kolejowej nr 410, ok. 3 km na południe od drogi krajowej nr 10.
Historia.
Wieś o średniowiecznej metryce. W 1337 roku zapisana z nazwą "Walstieb", była opuszczona. Według rejestru z 1349 roku, wieś "Balsti", nadal w całości o pow. 60 łanów była również opuszczona. Najprawdopodobniej była to osada Białych Serbów z V - VI wieku. Wielokrotnie w XIV i XV wieku niszczona. Od XIV wieku wieś we władaniu rodziny von Güntersberg do XVIII wieku. Patronat nad kościołem należał do Rady Miasta Kalisza. W 1939 roku mieszkało w tej miejscowości 398 osób.
Gospodarka.
W Białym Zdroju działa Ochotnicza Straż Pożarna.
Kultura i sport.
Wieś wyposażona jest w ogólnodostępne boisko piłkarskie, boisko do gry w koszykówkę i siatkówkę, plac zabaw dla dzieci, jest tutaj również świetlica wiejska. 
Komunikacja.
W pobliżu wsi znajduje się czynny przystanek kolejowy linii kolejowej nr 403 "Biały Zdrój Południowy" oraz nieczynny przystanek kolejowy linii kolejowej nr 410 "Biały Zdrój Północny"

</doc>
<doc id="407515" url="https://pl.wikipedia.org/wiki?curid=407515" title="Biały Zdrój (powiat świdwiński)">
Biały Zdrój (powiat świdwiński)

Biały Zdrój (niem. "Balsdrey") – wieś w północno-zachodniej Polsce, położona w województwie zachodniopomorskim, w powiecie świdwińskim, w gminie Sławoborze.
Na północ od wsi wznoszą się Gromadne Góry.
W latach 1946–54 siedziba gminy Biały Zdrój.
Zabytki.
Dwór z IV ćwierćwiecza XIX w., przykład skromnej, pomorskiej architektury dworskiej. Wzniesiony na planie prostokąta z płytkim, poprzedzonym gankiem ryzalitem na osi elewacji frontowej. Budynek parterowy z piętrowym ryzalitem, przykryty dwuspadowym dachem pokrytym dachówką zakładkową. Ganek poprzedzony schodami. Stolarka drzwiowa i okienna w większości XIX - wieczna. Elewacja dekorowana gzymsem parapetowym i zwieńczona drobno profilowanym gzymsem koronującym. Ryzalit zwieńczony trójkątnym oprofilowanym naczółkiem. Okna w profilowanych opaskach, w fasadzie z odcinkowym gzymsem nadokiennym i płycinami z dekoracją geometryczną.

</doc>
<doc id="407516" url="https://pl.wikipedia.org/wiki?curid=407516" title="Biechów (powiat buski)">
Biechów (powiat buski)

Biechów – wieś w Polsce położona w województwie świętokrzyskim, w powiecie buskim, w gminie Pacanów.
Do 1954 roku siedziba gminy Wojcza. W latach 1975–1998 miejscowość należała administracyjnie do województwa kieleckiego.
Historia.
Wieś datowana w wieku XIV
W wieku XIX Biechów była wsią w powiecie stopnickim gmina Wojcza, parafii Biechów, leży na drodze z Korczyna do
Pacanowa. Posiada kościół paraf. drewniany,założony 1315 r., i szkołę gminną. Biechowska Wola leży śród błot w pobliżu Biechowa i Pacanowa.
W wieku XV Jan z Rytwian wojewoda krakowski posiada dwie części wsi a Mikołaj Biechowski herbu Powała trzecią. Rytwiański ma 20 łanów 14 zagrodników, 2 młyny, 5 karczem, folwark, Biechowski 6 łanów, 20 zagrodników młyn i dwie karczmy. Łany kmiece, karczmy i zagrodnicy dawały dziesięcinę, wartości do 20 grzywien kościołowi w Zborowie, folwarki zaś do Miechowa. (Długosz L.B. t.II s.453).
Podług spisu z roku 1827 było w Biechowie 89 domów i 551 mieszkańców.
Parafia Biechów dekanatu stopnickiego w drugiej połowie XIX w. liczyła 2534 wiernych. 

</doc>
<doc id="407517" url="https://pl.wikipedia.org/wiki?curid=407517" title="Biechów (powiat ostrowiecki)">
Biechów (powiat ostrowiecki)

Biechów – wieś w Polsce, położona w województwie świętokrzyskim, w powiecie ostrowieckim, w gminie Kunów.
W latach 1975–1998 miejscowość należała administracyjnie do województwa kieleckiego.

</doc>
<doc id="407518" url="https://pl.wikipedia.org/wiki?curid=407518" title="Biedaszki (powiat węgorzewski)">
Biedaszki (powiat węgorzewski)

Biedaszki (niem. "Biedaschken") – wieś w Polsce położona w województwie warmińsko-mazurskim, w powiecie węgorzewskim, w gminie Węgorzewo, sołectwo Wesołowo.
W latach 1975–1998 miejscowość należała administracyjnie do województwa suwalskiego.
Historia.
Wieś powstała 11 listopada 1558 r. na włókach, które otrzymał Sebastian Pörlein. Była to wieś na prawie chełmińskim. Według pomiarów w XVII w. wieś miała 20 włók.
Podczas epidemii dżumy w 1710 roku zmarło tu 69 osób.
Szkoła w Biedaszkach powstała w 1811 roku. W 1853 r. było w niej 32 uczniów. Szkoła została zlikwidowana jeszcze na początku XX wieku.
W 1858 roku w Biedaszkach mieszkało 159 osób, wieś w tym czasie miała 20 włók. 16 lipca 1938 podczas tzw. "chrztów hitlerowskich" ówczesna niemiecka administracja nazistowska zmieniła historyczną nazwę pochodzenia słowiańskiego "Biedaschken" na "Wieskoppen". W roku 1939 było tu 154 mieszkańców.

</doc>
<doc id="407519" url="https://pl.wikipedia.org/wiki?curid=407519" title="Bieganowo (powiat średzki)">
Bieganowo (powiat średzki)

Bieganowo – osada w Polsce położona w województwie wielkopolskim, w powiecie średzkim, w gminie Środa Wielkopolska.
W latach 1975–1998 miejscowość należała administracyjnie do województwa poznańskiego.
We wsi znajdują się pozostałości zespołu folwarcznego (dwie obory z końca XIX wieku i kolonia mieszkalna – domy nr 6, 7, 8 i 17 z końca XIX wieku). W centrum Bieganowa stoi kapliczka słupowa z figurą Matki Bożej Niepokalanie Poczętej, którą postawiono w sierpniu 2004 z prośbą o opiekę nad mieszkańcami miejscowości.
Urodził się tu w 1892 Józef Inek Milewski (zmarł wiosną 1940 w Katyniu) – rotmistrz kawalerii Wojska Polskiego, ofiara zbrodni katyńskiej.

</doc>
<doc id="407520" url="https://pl.wikipedia.org/wiki?curid=407520" title="Bieganowo (powiat wrzesiński)">
Bieganowo (powiat wrzesiński)

Bieganowo – wieś w Polsce położona w województwie wielkopolskim, w powiecie wrzesińskim, w gminie Kołaczkowo.
Właścicielem majątku do 1939 roku był Edward Grabski, organizator i pierwszy dowódca 17 Pułku Ułanów Wielkopolskich.
W latach 1949-1990 we wsi działało Państwowe Gospodarstwo Rolne, dające zatrudnienie większości mieszkańców wsi. W 1964 roku został utworzony Kombinat PGR Bieganowo. W latach 70. i 80. XX wieku miejscowość znana była w Polsce i poza jej granicami (zwłaszcza w ówczesnej Republice Federalnej Niemiec) jako Ośrodek Hodowli Zwierzyny Łownej oraz miejsce urządzania polowań dewizowych.
W latach 1975–1998 miejscowość należała administracyjnie do województwa poznańskiego.

</doc>
<doc id="407521" url="https://pl.wikipedia.org/wiki?curid=407521" title="Bielanka (powiat gorlicki)">
Bielanka (powiat gorlicki)

Bielanka (dodatkowa nazwa w j. łem. – trb. "Bilanka") – wieś w Polsce położona w województwie małopolskim, w powiecie gorlickim, w gminie Gorlice, 5 km na południe od drogi krajowej 28 Nowy Sącz – Gorlice.
Bielanka obejmuje powierzchnię 1014 ha. Od północy graniczy z Szymbarkiem, od południowego wschodu z Leszczynami (gmina Uście Gorlickie) i od południowego zachodu z Łosiem (gmina Ropa).
Historia Bielanki.
Bielanka sięga początkami XIV wieku, kiedy to rycerze; Paweł Gładysz i jego syn Jan Gładysz, byli właścicielami terenów gorlickich, wszak 27 października 1359 w Sączu Jan, za zasługi rycerskie; swoje i ojca od Kazimierza Wielkiego otrzymał tereny, po obu stronach rzeki Zdyni Wielkiej i Zdyni Małej, cały las po obu brzegach rzeki Ropy, aby tam lokować mógł wsie na prawie magdeburskim.
W XV w. – wieś została założona przez potomka tych rycerzy Jana Gładysza herbu Gryf na prawie wołoskim, w jego dobrach u stóp Miejskiej Góry (643 m), Bartniej Góry (630 m) oraz północno-zachodnich ramion Magury Małastowskiej (813 m).
W 1486 roku Jan Gładysz z Szymbarku nabył w tym terenie gorlickim pobliskie Bielance miejscowości, takie jak np. pozostałe części wsi Polna od Jakuba Staszkowskiego, syna Stanisława za 400 grzywien. Po jego śmierci opiekunem małoletnich dzieci – dziedziców Bielanki, był w 1504 roku bratanek Jakub Gładysz z Kowalowych. Po osiągnięciu wieku dorosłego, dziedzictwo gorlickie przejął syn Jana, Erazm Gładysz. W roku 1557 właścicielem wsi był Stanisław Gładysz. Gładysze mieli w tej gorlickiej gminie w Szymbarku swój dwór obronny z 1540, z którego zarządzali swoimi posiadłościami nazywanymi niekiedy „dominium Ropae” m.in. Bielanką. Dwór przetrwał do dzisiejszych czasów. Od wielu lat remontowany, ma już odtworzone sgraffito, w ostatnich latach dzięki dotacji Unii Europejskiej Dwór odrestaurowano i udostępniono zwiedzającym.
Bielanka wraz z kluczem szymbarskim była następnie w posiadaniu Szymona Gładysza – pisarza grodzkiego, który był właścicielem kilku innych miejscowości, np.: Polnej i Szymonowic. Ostatnim z rodu Gładyszów w tej miejscowości był Paweł Gładysz, syn Szymona, do którego należał Szymbark do roku 1590 i Piotr Gładysz, który zeznał w testamencie z roku 1611, że Gładyszowie na zawsze przenoszą się z ziemi bieckiej w Sandomierskie. Na miejsce Gładyszów przybyli Strońscy, później Siedleccy, Bronikowscy.
Po przemarszach konfederatów barskich pod dowództwem Kazimierza Pułaskiego i po wkroczeniu wojsk zaborczych, w 1773 wybudowano cerkiew greckokatolicką Opieki Bogurodzicy.
Z końcem XVIII w nabył tę miejscowość ks. Jan Bochniewicz, prałat gnieźnieński. W 1808 przekazał on klucz szymbarski na własność swym siostrom i siostrzeńcom.
W latach 1975–1998 miejscowość należała administracyjnie do województwa nowosądeckiego.
W miejscowości mieszkał Stefan Hładyk (1948–2020) (został pochowany na miejscowym cmentarzu).
Etnografia.
Bielanka jest jednym z wielu skupisk łemkowskich w Beskidzie Niskim, i pierwszą miejscowością na Łemkowszczyźnie, której mieszkańcy wystąpili o zgodę na stosowanie podwójnej, polsko-łemkowskiej nazwy miejscowości. Za przyjęciem podwójnej nazwy wsi głosowało 32, przeciw 31 osób. Nazwa Бiлянка została urzędowo wprowadzona 24 listopada 2008 roku.
Mimo dramatycznych powojennych dziejów – przesiedleń na Ukrainę i wysiedleń, na Ziemie Zachodnie - współczesna Łemkowszczyzna żyje. Wielu Łemków powróciło, zachowało język, tradycję, kulturę.
Zabytki.
Obiekty wpisane do rejestru zabytków nieruchomych województwa małopolskiego
Inne obiekty.
23 czerwca 2012 rozpoczęto budowę nowej murowanej cerkwi prawosławnej pod wezwaniem Opieki Matki Bożej i Poczajowskiej Ikony Matki Bożej (w miejscowości ma swoją siedzibę parafia prawosławna). Plac pod budowę cerkwi poświęcił biskup gorlicki Paisjusz. Obiekt oddano do użytku i poświęcono 7 września 2014 roku.

</doc>
<doc id="407522" url="https://pl.wikipedia.org/wiki?curid=407522" title="Bielanka (powiat nowotarski)">
Bielanka (powiat nowotarski)

Bielanka – wieś w Polsce, położona w województwie małopolskim, w powiecie nowotarskim, w gminie Raba Wyżna.
W latach 1975–1998 wieś należała administracyjnie do województwa nowosądeckiego.
Kościółek w Bielance jest filią parafii Św. Stanisława BM w Rabie Wyżnej.
Położenie.
Miejscowość położona jest na obszarze Beskidu Orawsko-Podhalańskiego, w dolinie potoku Bielanka, który jest pierwszym większym dopływem górnej Raby. Wieś typu ulicówka. Sąsiednie wsie to:
Przez środek miejscowości, wzdłuż Bielanki biegnie droga wojewódzka nr 958 Chabówka – Czarny Dunajec – Chochołów – Zakopane.
Historia.
Cesarz Franciszek Józef I postanowieniem z dnia 23 października 1916 roku zatwierdził uchwalony przez Sejm Królestwa Galicji i Lodomerii z Wielkim Księstwem Krakowskim projekt ustawy w sprawie wydzielenia Bielanki ze związku gminy Sieniawa, w powiecie Nowy Targ i utworzenie z niej samodzielnej gminy administracyjnej pod nazwą Bielanka.
29 maja 2001 roku przez miejscowość przeszła trąba powietrzna, uszkadzając kilkadziesiąt budynków.

</doc>
<doc id="407523" url="https://pl.wikipedia.org/wiki?curid=407523" title="Bielany (powiat grójecki)">
Bielany (powiat grójecki)

Bielany – wieś w Polsce położona w województwie mazowieckim, w powiecie grójeckim, w gminie Błędów. Przez wieś przepływa rzeka Mogielanka. 
Znajduje się tutaj dwór z pierwszej połowy XX wieku.
W latach 1975–1998 miejscowość należała administracyjnie do województwa radomskiego.

</doc>
<doc id="407524" url="https://pl.wikipedia.org/wiki?curid=407524" title="Bielany (powiat lipski)">
Bielany (powiat lipski)

Bielany – wieś w Polsce położona w województwie mazowieckim, w powiecie lipskim, w gminie Ciepielów.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii św. Jana Chrzciciela w Czerwonej.

</doc>
<doc id="407525" url="https://pl.wikipedia.org/wiki?curid=407525" title="Bielany (powiat płoński)">
Bielany (powiat płoński)

Bielany – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość należała administracyjnie do województwa ciechanowskiego. 1 stycznia 2003 gajówka Bielany została zlikwidowana jako osobna miejscowość i weszła w skład wsi Bielany.

</doc>
<doc id="407526" url="https://pl.wikipedia.org/wiki?curid=407526" title="Bielany (powiat pułtuski)">
Bielany (powiat pułtuski)

Bielany – wieś w Polsce położona w województwie mazowieckim, w powiecie pułtuskim, w gminie Winnica.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407527" url="https://pl.wikipedia.org/wiki?curid=407527" title="Bielawa (powiat wrocławski)">
Bielawa (powiat wrocławski)

Bielawa – wieś w Polsce położona w województwie dolnośląskim, w powiecie wrocławskim, w gminie Długołęka.
Podział administracyjny.
W latach 1975–1998 miejscowość należała administracyjnie do województwa wrocławskiego.
Demografia.
W roku 1785 wieś zamieszkiwało 206 osób, a Bielawa była jedną z bardziej zamieszkanych miejscowości gminy. W tamtym czasie we wsi były: szkoła, folwark, karczma, tłocznia oleju, kuźnia, wiatrak i kilka innych zakładów rzemieślniczych. W roku 1885 Bielawę zamieszkiwały 354 osoby, w większości ewangelicy, katolików było około 10%. W roku 1905 było już 20% katolików, z czego 6 Polaków. W roku 1939 wieś liczyła 285 mieszkańców. W roku 2011 było ich 335.
Nazwy.
Pierwsze wzmianki o Bielawie pochodzą z XVI wieku. Występuje pod nazwami: "Pelaw", "Pelow" i niemiecką "Pühlau". 

</doc>
<doc id="407528" url="https://pl.wikipedia.org/wiki?curid=407528" title="Bielawy (powiat ciechanowski)">
Bielawy (powiat ciechanowski)

Bielawy – wieś w Polsce, położona w województwie mazowieckim, w powiecie ciechanowskim, w gminie Glinojeck.
W latach 1975–1998 miejscowość należała administracyjnie do województwa ciechanowskiego.
Wieś powstała po 1880 roku przez wydzielenie jej z dóbr Malużyna.
Bibliografia.
 

</doc>
<doc id="407529" url="https://pl.wikipedia.org/wiki?curid=407529" title="Langa">
Langa



</doc>
<doc id="407530" url="https://pl.wikipedia.org/wiki?curid=407530" title="Bielawy (powiat gostyniński)">
Bielawy (powiat gostyniński)

Bielawy – wieś w Polsce położona w województwie mazowieckim, w powiecie gostynińskim, w gminie Gostynin.
Na terenie wsi znajduje się dawna osada holenderska Blumenfelde, założona między 1792 a 1796 rokiem. W XIX w. zamieszkiwało ją przeszło stu mieszkańców. W późniejszych latach wcielona do Bielaw. Do chwili obecnej nie zachowały się żadne ślady holenderskiej obecności w tym rejonie.
W latach 1975–1998 miejscowość należała administracyjnie do województwa płockiego.

</doc>
<doc id="407531" url="https://pl.wikipedia.org/wiki?curid=407531" title="Bielawy (powiat grodziski)">
Bielawy (powiat grodziski)

Bielawy – wieś w Polsce położona w województwie wielkopolskim, w powiecie grodziskim, w gminie Granowo.
Wieś powstała w XVI wieku jako folwark wchodzący w skład majątku biskupów poznańskich. Razem z pobliskimi Januszewicami wchodziła w skład dóbr jezuitów oraz seminarium duchownego w Poznaniu.
Leon Plater w XIX-wiecznej książce pod tytułem "Opisanie historyczno-statystyczne Wielkiego Księztwa Poznańskiego" (wyd. 1846) wzmiankuje o folwarku Bielawy w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Folwark Bielawy należał do okręgu bukowskiego i był siedzibą majętności prywatnej, której właścicielem była kapituła poznańska. Według spisu urzędowego z 1837 roku folwark liczył 89 mieszkańców i 5 dymów (domostw).
W latach 1975–1998 miejscowość należała administracyjnie do województwa poznańskiego.

</doc>
<doc id="407532" url="https://pl.wikipedia.org/wiki?curid=407532" title="Bielawy (powiat kościański)">
Bielawy (powiat kościański)

Bielawy – wieś w Polsce położona w województwie wielkopolskim, w powiecie kościańskim, w gminie Śmigiel.
W latach 1975–1998 miejscowość należała administracyjnie do województwa leszczyńskiego.

</doc>
<doc id="407533" url="https://pl.wikipedia.org/wiki?curid=407533" title="Kopalnia Soli „Wieliczka”">
Kopalnia Soli „Wieliczka”

Kopalnia Soli „Wieliczka” – kopalnia soli kamiennej, w Wieliczce pod Krakowem. Od XIII wieku do 1772 wspólnie z kopalnią soli „Bochnia” wchodziła w skład żup krakowskich. Sole wydobywane w kopalni pochodzą z miocenu.
W 1976 roku kopalnia wpisana została do krajowego rejestru zabytków. Dwa lata później wpisana przez UNESCO na pierwszą Listę światowego dziedzictwa. W 1989 roku Kopalnia Soli „Wieliczka” poszerzyła Listę Światowego Dziedzictwa Zagrożonego, z której została skreślona w 1998 roku. Od 1994, to także pomnik historii Polski. 30 czerwca 1996 roku zaprzestano całkowicie eksploatacji złoża. Kopalnia Soli „Wieliczka” w 2007 r. w plebiscycie „Rzeczpospolitej” została uznana za jeden z siedmiu cudów Polski, zdobywając największą liczbę głosów.
W 2006 roku kopalnię odwiedziło gości, 58% odwiedzających stanowili obcokrajowcy. Spośród nich najwięcej było Brytyjczyków – ponad 57 tysięcy i Niemców – ponad 50 tysięcy.
W 2015 roku podziemia kopalni zwiedziło tys. gości, a 156 tys. skorzystało z tężni solankowej. Pod ziemią zorganizowano ponad 400 imprez. Przychody wyniosły blisko 166 mln zł; od 2009 wzrosły one o ponad 62%. W 2015 zabezpieczono 20 komór i 1,5 km chodników. Ogółem prace ratownicze zabytkowych rejonów kopalni oraz likwidacja części niezabytkowych pochłonęły do roku 2015 - 100 mln zł
W 2019 roku podziemia kopalni zwiedziło 1862 tys. gości, a 234 tys. skorzystało z tężni solankowej. Pod ziemią zorganizowano ponad 300 imprez.
Do kopalni Wieliczka należała także kopalnia otworowa „Barycz” działająca w latach 1924–1998. Została zlikwidowana, a na jej miejscu znajduje się wysypisko odpadów komunalnych.
Geologia.
Kopalnia Soli w Wieliczce usytuowana jest w zachodniej części podkarpackich złóż solnych, których wiek określany jest na około 14 milionów lat. Złoża te powstały w miocenie, w wieku badeńskim, w trakcie zanikania morza Paratetydy, które stało się morzem zamkniętym o wysokim stopniu zasolenia. Przyczyną zamknięcia było ochłodzenie się klimatu 14 mln lat temu. Spowodowało to rozwój lodowców, a to z kolei obniżenie poziomu oceanów o ok. 40-50 m. Paratetyda była wtedy połączona z oceanami poprzez Morze Śródziemne przez cieśniny na obszarze dzisiejszej Słowenii, między Alpami a Górami Dynarskimi. Obniżenie się poziomu oceanów i ruchy tektoniczne spowodowały odcięcie Paratetydy. W morzu nastąpił kryzys badeński, podobny do późniejszego kryzysu messyńskiego w Morzu Śródziemnym.
Gorący klimat oraz stale obniżające się dno (efekt powstawania Karpat) stworzyły warunki sprzyjające sedymentacji. Do głębi spływała najgęstsza solanka i tam zaczęła wytrącać się sól, a później siarczany wapnia głównie na obrzeżach zapadliska przedkarpackiego. W południowej części akwenu doszło do uformowania się złoża bryłowego (zubrowego), a w północnej i środkowej jego części powstało złoże pokładowe (warstwowe). Czas trwania procesu sedymentacji określany jest na 15–20 tysięcy lat, po nim nastąpił proces wypełniania zbiornika warstwami ilastymi i mułowymi. Podczas ostatnich ruchów górotwórczych Karpat nastąpiło nasunięcie się złoża bryłowego na pokładowe. Wielickie złoże solne ma około 10 km długości, 600–1500 m szerokości oraz od kilku do około 400 m miąższości.
Historia eksploatacji.
Początki pozyskiwania soli na terenie Wieliczki wiążą się z eksploatacją „źródeł solnych”, czyli samoistnych na tym obszarze wypływów solanki. Roztwór gromadzono i oczyszczano, by następnie poddać go warzeniu (gotowaniu). Początki eksploatacji sięgają epoki środkowego neolitu (3 tys. lat p.n.e.). Dokumentują to liczne znaleziska archeologiczne, z badań prowadzonych po II wojnie światowej. Większość odkryć jest zasługą pracowników naukowych Muzeum Żup Krakowskich. Odkryto prehistoryczne instalacje służące do odparowywania solanki. Na wielkich paleniskach ustawiano kilka, potem kilkanaście naczyń glinianych o wydłużonym kształcie, które zawierały roztwór naturalnie nasycony. Proces podgrzewania pozwalał osiągnąć najpierw gęsty roztwór, z czasem zaś zestaloną masę o dużej zawartości soli jadalnej (NaCl).
Eksploatacja źródeł solankowych trwała 3–4 tysiąclecia, do czasu ustania naturalnych, obfitych wypływów. Wtedy, na przełomie XII i XIII wieku, rozpoczęto drążenie głębszych studni. Pierwszy szyb umożliwiający pozyskiwanie soli kamiennej zgłębiono w nieodległej Bochni. Niebawem także Wieliczka stała się miejscem, gdzie natrafiono na płytko zalegające złoża soli. Wkrótce studnie zamieniły się w szyby, czyli drogi pionowej komunikacji z biegnącymi poziomo chodnikami i wyrobiskami. Tak powstała kopalnia.
Wyróżniano co najmniej trzy typy wydobywanej soli kamiennej:
W latach 70. XIX wieku była uznawana za najwydajniejszą kopalnię soli na świecie. Wydobywano wówczas do 500 000 tunów soli, przy cenie około 20 guldenów (10 USD) za tun. Według doniesień reportera Scientific American, kopalnia miała siedem poziomów, sięgających 240-300 metrów głębokości. Zarobki wynosiły od 30 krajcarów do 1 guldena dziennie. Pracownicy chętnie przyjmowali napiwki od zwiedzających. Na terenie kopalni pracowało wówczas około 500 koni, najczęściej dożywotnio.
Opieka nad górnikami.
W 1289 roku książę Henryk IV Probus nakazał zbudować w Wieliczce łaźnię, która pełniła także funkcję miejsca pracy cyrulików oferujących m.in. proste zabiegi chirurgiczne, a także miejsca pomocy ofiarom wypadków oraz wdowom i sierotom po górnikach. W 1363 roku król Kazimierz III Wielki ufundował przy kopalni szpital prowadzony przez zakon św. Ducha (por. historia szpitalnictwa). W 1697 roku posadę cyrulika kopalnianego po raz pierwszy w Polsce objęła kobieta, Magdalena Bendzisławska.
Charakterystyka kopalni.
Kopalnia Wieliczka liczy 9 poziomów, z których pierwszy – poziom Bono – sięga na głębokość 64 metrów, zaś ostatni leży 327 metrów pod powierzchnią ziemi. Łączna długość chodników łączących około 3000 wyrobisk (chodników, pochylni, komór eksploatacyjnych, jezior, szybów, szybików) przekracza 300 km. Kubatura zespołu wyrobisk to ok. 7,5 mln m³.
Kopalnię cechuje unikatowy mikroklimat, na który składa się – obok dużej wilgotności i zawartości chlorku sodu – stała temperatura (ok. ), ciśnienie, jonizacja i wysoka zawartość w powietrzu potasu, magnezu i wapnia. Sprzyja on prowadzonym na głębokości 135 metrów, w komorze Jezioro Wessel, turnusom rehabilitacyjnym dla osób ze schorzeniami górnych dróg oddechowych.
W kopalni powstało w roku 1951 Muzeum Żup Krakowskich. Jego założycielem i długoletnim dyrektorem był profesor Alfons Długosz. Żupa Krakowska (czyli kopalnie: wielicka i bocheńska) to jedyne obiekty górnicze na świecie czynne bez przerwy od średniowiecza do chwili obecnej, pozwalające prześledzić rozwój wydobycia soli twardej oraz solanki w poszczególnych epokach historycznych.
Najstarszą zlokalizowaną dziś częścią kopalni wielickiej, w której odbywało się wydobywanie soli kamiennej metodami mechanicznymi, jest otoczenie szybu Goryszowski, pochodzące z drugiej połowy XIII w.
Trasa Turystyczna.
Podziemna Trasa Turystyczna wielickiej kopalni powstała na przełomie XVIII i XIX wieku. Około miliona turystów rocznie zwiedza ok. 3 km trasy składającej się z 20 komór, położonych na głębokościach od 64 do 135 metrów (poziomy I – III). Na trasie jest do pokonania ok. 800 schodów. Część trasy przystosowana jest dla wózków inwalidzkich. Zwiedzanie trwa ok. 2–3 godziny. Na oficjalnej stronie internetowej zabytku można skorzystać z wirtualnego spaceru po obiekcie.
Komora Mikołaja Kopernika.
Komora powstała przed 1785 rokiem dzięki eksploatacji brył soli zielonej. Znajduje się w niej rzeźba solna przedstawiająca Mikołaja Kopernika, który najprawdopodobniej był gościem wielickiej kopalni. Dzieło to stworzył Władysław Hapek w 1973 roku, upamiętniając 500-lecie urodzin astronoma.
Kaplica św. Antoniego.
Najstarsza z zachowanych podziemnych kaplic poświęcona została w 1698 roku. Wykonano ją w stylu barokowym, składa się z prezbiterium, nawy i przedsionka zawierającego, ze względu na szczupłość miejsca, ambonę.
Prezbiterium przykrywa sklepienie kolebkowe, nawę zaś krzyżowe. Przedsionek, łączący się z chodnikiem, posiada sklepienie płaskie. Kaplica jest, jak na warunki podziemia, stosunkowo duża: dł. – 7,5 m, szer. – 6 m, wys. 5,5 m.
Pomiędzy nawą a przedsionkiem znajduje się podparty kolumnami łukowy portal. Z kolei pomiędzy nawą a prezbiterium dostrzec można arkadę filarową z łukiem zdobionym motywem podkowy. Drewniana nastawa ołtarzowa wypełnia praktycznie całe prezbiterium. Pierwotnie w centralnej wnęce trójdzielnego ołtarza stała figura patrona kaplicy – św. Antoniego, obecnie jest tam drewniany krucyfiks (przed nim, wykonane znacznie później, figury Madonny z Dzieciątkiem i św. Antoniego). U stóp ołtarza solne figury dwóch klęczących zakonników (prawdopodobnie franciszkanów). W skrzydłach ołtarza figury św. Stanisława biskupa i św. Klemensa papieża (ten ostatni, patron górników, jest także patronem parafii wielickiej). Prawej stronie ołtarza towarzyszy rzeźbione wyobrażenie Męki Pańskiej z klęczącymi świętymi: Marią Magdaleną i Janem. We wnęce z lewej strony ołtarza pyszniła się przez dwa stulecia, wykonana z najczystszej soli spiżowej figura Augusta II Wettina (Mocnego), obecnie prawie całkiem wyługowana.
Nawa posiada dwa ołtarze boczne: św. Piotra z Alcantary oraz św. Kazimierza królewicza. Przedsionek zdobią postacie świętych: Franciszka i Dominika, przy czym figury Piotra i Pawła flankują ambonę, zwieńczoną ponadto gołębicą, symbolizującą Ducha Świętego.
Komora Janowice.
Komora powstała w XVII wieku. Obecnie w jej wnętrzu znajduje się grupa figur ilustrujących polską legendę, opowiadającą o pochodzeniu podkrakowskiego złoża solnego. Sól kamienną w Wieliczce zaczęto wydobywać z końcem wieku XIII podczas panowania w Krakowie księcia Bolesława Wstydliwego i jego żony świętej Kingi. Według legendy, zanim Kinga przybyła z Węgier do stolicy Polski, chciała podarować nowej ojczyźnie wyjątkowy prezent. Dowiedziawszy się, że w Polsce nie wydobywa się soli kamiennej, poprosiła swego ojca, króla Belę IV o jedną z węgierskich kopalń soli. Król przychylił się do prośby córki.
Komora Sielec.
W tej komorze zgromadzono zrekonstruowane urządzenia służące do poziomego transportu soli, m.in. wózek zw. "psem węgierskim" i sanie zwane "szlafami".
Komora Kazimierza III Wielkiego.
Komora zawdzięcza swą nazwę królowi Kazimierzowi III Wielkiemu, twórcy statutu żup krakowskich. Nazwę komorze nadano w 1968 roku w sześćsetną rocznicę wydania statutu. W tym roku również górnik rzeźbiarz Władysław Hapek wykonał w soli popiersie króla. W tym miejscu znajduje się kierat konny typu saskiego – oryginalna maszyna z XVIII wieku służąca do transportu pionowego. Pracę kieratu przedstawia model.
Komora Pieskowa Skała.
Komora powstała około 1669 roku. Łączy poziom I z II wyższym im. Braci Markowskich, położonym 90 metrów pod ziemią.
W komorze wyeksponowano inne urządzenie służące do transportu pionowego – krzyż ręczny. Na spągu komory zachowały się również fragmenty starych schodów wykutych w skale solnej, używanych przez tragarzy zwanych nosiczami, których praca została przedstawiona w jednej z kawern. W innej części komory znajdują się trzy krasnoludki wykonane na początku XX wieku przez górnika-rzeźbiarza Józefa Markowskiego. Schodami komory dochodzi się do poprzeczni Kunegunda, w której zachowały się rynny służące do odwadniania kopalni. W tym miejscu zrekonstruowano również XVI-wieczną pompę. Urządzenie zwano "paternoster", gdyż było podobne do różańca – składało się z rury drewnianej, przez którą przesuwany był łańcuch ze skórzanymi słupami.
Podszybie Kunegunda.
Podszybie powstałe ok. roku 1829 łączy komorę Kazimierza Wielkiego z poziomem II wyższym. Można w niej zaobserwować liczne formy wtórnej krystalizacji soli: stalaktyty, stalagmity. Znajdują się tam także liczne figurki krasnoludków w pozach dawnych górników np. nosiczy czy wozaków.
Kaplica św. Krzyża.
Jest to przykład kaplicy wędrownej, której wyposażenie mogło być przez górników przenoszone do innych komór, które znajdowały się bliżej ich miejsca pracy. Komora, w której umieszczono kaplicę, pochodzi z XIX wieku. W jej wnętrzu znajdują się dwie pochodzące z XVII wieku barokowe figury drewniane. W ołtarzu głównym rzeźba przedstawiająca ukrzyżowanego Chrystusa, a po przeciwnej stronie kaplicy – Matki Boskiej Zwycięskiej. W pobliżu ołtarza znajdują się dwie mocno zniszczone figury mnichów.
Kaplica św. Kingi.
W kaplicy św. Kingi znajdują się relikwie św. Kingi; jest to podziemna świątynia, o wymiarach ok. 54 m długości, ok. 18 m szerokości i ok. 12 m wysokości. Kaplica znajduje się 101 metrów pod ziemią i jest jedną z największych atrakcji wielickiej kopalni. Posadzka jest wyrzeźbiona w jednolitej solnej bryle, a żyrandole sporządzone są z solnych kryształów. W kaplicy znajdują się płaskorzeźby ilustrujące wydarzenia z kart Nowego Testamentu (m.in. "Ucieczka do Egiptu", "Dwunastoletni Chrystus nauczający w świątyni", "Ostatnia Wieczerza") i bożonarodzeniowa szopka. Ołtarz główny dłuta górnika Józefa Markowskiego składa się z rzeźby głównej – św. Kingi oraz dwóch bocznych – św. Józefa oraz św. Klemensa. Od 1999 roku w kaplicy znajduje się solny pomnik Jana Pawła II, dłuta górnika rzeźbiarza Stanisława Anioła.
W kaplicy odbywają się msze święte z okazji imienin patronki św. Kingi oraz św. Barbary, a także pasterki. Z uwagi na doskonałą akustykę w kaplicy odbywają się również koncerty np. Blackmore’s Night czy koncert Nigela Kennedy’ego.
Komora Weimar.
Nazwana na cześć miejsca zamieszkania Johanna Wolfganga Goethego, jednego z pierwszych gości wielickiej kopalni, którego figura znajduje się u wejścia do komory. Komora powstała w początkach XX wieku, po wyeksploatowaniu bryły soli zielonej metodą mechaniczną. Bryłę soli wybierano od góry. Efektywność pracy osiągano przez zastosowanie strzelania prochem, a następnie oczyszczania bocznych ociosów. Wewnątrz komory znajduje się figura Skarbnika – dobrego ducha kopalni oraz wagonik z solą, które to elementy zdobiły stanowisko kopalni na wystawie Expo 2000 w Hanowerze.
Widoczny pod stropem wyrobiska wylot chodnika jest fragmentem ciągu wentylacyjnego. W latach 60. XX wieku dół komory zalano solanką, tworząc jeziorko. Wybudowano również pomost widokowy, galerie i schody.
Komora Wessla.
Wielicka kopalnia soli pełni również funkcje sanatoryjne, gdyż klimat panujący w kopalni jest szczególnie korzystny przy leczeniu schorzeń górnych dróg oddechowych, astmy i alergii. W 1997 roku w komorze Teodora Wessla na III poziomie (135 m głębokości) otwarto Podziemny Ośrodek Rehabilitacyjno-Leczniczy. Dzięki prowadzonej w nim aktywnej rehabilitacji, pacjenci wdychając powietrze bogate w chlorek sodu, wapnia i magnezu, skutecznie eliminują niektóre schorzenia cywilizacyjne.
Komora Michałowice.
Ma 35 metrów wysokości, a jej eksploatacja trwała prawie 100 lat. Jej rozmiary od początku istnienia wymuszały budowę specjalnych zabezpieczeń, na które składały się kaszty oraz mury z kostki solnej. W latach 70. XIX wieku wzniesiono dodatkowo dwa filary wiązkowe.
Komora Drozdowice.
Komora rozmiarami jedynie niewiele ustępuje sąsiednim Michałowicom, pochodzi z przełomu XVII i XVIII wieku. Na początku XX wieku komorę zabezpieczono kasztem oraz dwukondygnacyjną konstrukcją. Obecnie w komorze Drozdowice odbywają się wystawy, bankiety oraz koncerty.
Komora Józefa Piłsudskiego.
Komora poświęcona Józefowi Piłsudskiemu powstała w XIX wieku. Dzieli się ona na dwa wyrobiska połączone tunelem. W związku z tym, że dno zalane było solanką, turyści mogli przemieszczać się przez tunel tratwą. W XIX wieku nad brzegiem jeziora ustawiono rzeźbę przedstawiającą patrona tonących św. Jana Nepomucena. Od 1997 roku w komorze znajduje się pomnik Marszałka Polski, autorstwa Stanisława Anioła.
Komora Stanisława Staszica.
Ta najwyższa komora (50 m), powstała na przełomie XIX i XX wieku.
W latach II wojny światowej było to miejsce planowanej hitlerowskiej montażowni samolotów. Niemcy wycofali się jednak z tego pomysłu w obawie przed postępami wojsk sowieckich. W komorze znajduje się także popiersie Stanisława Staszica – pioniera przemysłowego wykorzystywania kopalin w Polsce.
Skarbnik.
W miejscu tym znajduje się podobizna władcy podziemi wielickich zasłaniającego swą postacią zawalający się chodnik. Od wieków wierzono w dobrego ducha kopalni – Skarbnika, który ostrzegał górników przed niebezpieczeństwem. Wyrobisko powstało w roku 1968, w wyniku poszerzenia poprzeczni Poniatowski.
Komora Witolda Budryka.
Wykonana w soli spiżowej komora powstała w czasach austriackich metodą wrębu ręcznego i strzelania. Oglądać można zabezpieczenia w postaci kasztów oraz organów. Została nazwana imieniem Witolda Budryka, prof. Akademii Górniczo-Hutniczej w Krakowie, będącego specjalistą w dziedzinie wentylacji i zabezpieczenia przeciwpożarowego kopalń.
Komora Warszawa.
Komora przeznaczona do celów rozrywkowych, ze względu na rozmiar (długość 54 m szerokość 17 m, wysokość 9 m). Odbywają się w niej uroczystości górnicze, zawody i imprezy sportowe, koncerty muzyczne, a także bale. Powstała na przełomie XIX i XX wieku w wyniku eksploatacji w pokładzie soli spiżowej, w ilości ok. 20 tys. ton. W 2003 roku w komorze zainstalowano nowe szklane żyrandole. Jej ozdobą jest pomnik górników wykonany w bryle soli w roku 1961.
Komora Wisła.
Do powstania komory doszło na skutek poszerzenia podłużni Wisła w celu wybrania soli spiżowej w XIX wieku.
Pochylnia Prinzinger.
Łączące podłużnię Wisła na międzypoziomie Kazanów z podłużnią Antonia na poziomie III wyrobisko powstało pod koniec XIX wieku. Drewniane schody wykonano w czasie I wojny światowej. Na poziomie III widnieje tablica upamiętniająca sprowadzenie na Wawel prochów Juliusza Słowackiego, poety którego nazwę nosi poziom trzeci kopalni.
Komora Haluszki.
Znajduje się w miejscu wybrania soli zielonej, widać w niej liczne ślady robót górniczych. Nazwa komory upamiętnia Jana Haluszkę, radcę i starostę górniczego Saliny wielickiej w okresie zarządu austriackiego. Komora jest niedostępna dla zwiedzających, jednak organizowane są w niej koncerty oraz uroczyste spotkania.
Komora Izabela.
Usytuowana w części centralnej złoża komora posiada ciekawą budowę geologiczną. Na ociosach widoczne jest zaleganie pokładu o upadzie w kierunku południowym potwierdzającego teorię o wpływie ruchu górotwórczego Karpat na wielickie złoże. Powstała na skutek eksploatacji soli szybikowej złoża pokładowego.
Kaplica św. Jana.
Kaplica św. Jana (zwana również kaplicą św. Krzyża) pierwotnie mieściła się w komorze Lipowiec, na I poziomie kopalni. Uważana jest za najpiękniejszą w kopalni kaplicę o drewnianym wyposażeniu. Polichromowana nisza kaplicy o kolebkowym sklepieniu wyposażona jest w ołtarz z krucyfiksem. Jego tło stanowi wielokolorowy widok Jerozolimy. Na sklepieniu przedstawiona została Trójca Święta na tle błękitnego nieba. Najcenniejszym zabytkiem kaplicy jest figura Chrystusa Ukrzyżowanego z XVIII wieku.
Muzeum Żup Krakowskich.
W wielickiej kopalni oprócz trasy turystycznej można odwiedzić również podziemną ekspozycję Muzeum Żup Krakowskich usytuowaną na III poziomie na głębokości 135 metrów. Zbiory zebrane w 14 komorach przedstawiają zarówno losy kopalni, narzędzia i urządzenia służące do wydobycia i transportu soli, jak również historię samego miasta.
Komora Russegger VI.
W komorze tej można obejrzeć geologię złóż solnych. Na terenie dzisiejszej Wieliczki złoża solne powstały 13,5 mln lat temu. Wówczas obniżenia piętrzących się gór wypełniało morze. Wraz z ociepleniem klimatu morze zaczęło parować i wzdłuż pasma dzisiejszych Karpat pojawiły się złoża solne. Wystawa skupia bogactwo minerałów i skał solnych. Ciekawymi eksponatami są skrystalizowane drewniane przedmioty pozostawione przez górników m.in. konewka i miotła. Na ekspozycji oglądać można również duże przejrzyste monokryształy będące świadectwem kreatywnych możliwości przyrody. Efektywnie prezentują się tzw. choinki solne budowane przez rozrastające się w delikatną sieć płytki, kostki i słupki halitu. Na wystawie zobaczyć można skamieniałe szyszki i korale świadczące o specyfice minionego klimatu, a zatopione w krysztale halitu włókno trawy dowodzi możliwości istnienia łąk w pobliżu morza.
Komora Russegger V.
W komorze znajduje się unikatowy wczesnorenesansowy róg Bractwa Kopaczy z 1534 r. ufundowany przez żupnika Seweryna Bonera, a także dzieło Jana Matejki przedstawiające św. Kingę. Na ekspozycję składają się również zabytkowe dokumenty – najstarszy z XIII wieku potwierdza prawo benedyktynów tynieckich do darmowego pobierania soli warzonej. Potwierdzenie uruchomienia wydobycia soli zawiera notatka zapisana na marginesie Rocznika Kapitulnego Krakowskiego (1251 r.) („W Bochni znaleziono sól twardą, której nigdy przedtem nie było”). Ilustracją rozwoju kopalni są dwa miedzioryty z mapami trzech poziomów kopalni i miasta Wieliczki.
Komora Russegger IV.
W komorze wyeksponowano urządzenia i sprzęt do transportu pionowego. Dominuje w niej kierat konny z XVIII wieku (dawna maszyna wyciągowa). Maszynę poruszały 4 pary koni, wyciągając jednorazowo ładunek o ciężarze od 1,5 do 2 ton. Na przeciwległej stronie znajdują się skrzynie, klatki szybowe oraz wózki do transportu poziomego. Uzupełnieniem są rysunki techniczne kieratów. W głębi komory eksponowane są liny z łyka lipowego. Ściany komory zdobią rysunki Alfonsa Długosza.
Komora Russegger III.
W komorze tej zaprezentowano obiekty związane z warzelnictwem soli i odwadnianiem kopalni. Najstarsze ślady pozyskiwania soli z okolic Wieliczki pochodzą z okresu neolitu (3500 lat p.n.e.). Używano wtedy stożkowych glinianych naczyń do brykietowania soli. Z wczesnego średniowiecza na uwagę zasługują rekonstrukcja urządzeń solankowych z X – XI w. oraz model studni solankowej z żurawiem i odstojnikami. Najmłodszym urządzeniem jest żelazna pompa pneumatyczna z pocz. XX w.
Komora Russegger II.
W komorze wyeksponowano dawne urządzenia i sprzęt górniczy, m.in. drewnianą gaśnicę, cebrzyk na wodę oraz instrukcję przeciwpożarową J.G. Borlacha z 1747 r. W centralnej części znajduje się obraz Jana Matejki przedstawiający zjazd żupnika i góromistrza do płonącej kopalni w 1510 r. Przedstawiono również urządzenia transportowe napędzane siłą ludzkich mięśni: kołowrót korbowo-kołowy, koło z wałem poziomym, koło wyciągowe z hamulcem. Do prostych prac górnicy używali narzędzi z żelaza, kilofków, młotków oraz klinów, był to podstawowy sprzęt, noszony w konopnych torbach. Do końca XIX wieku produkowano sól w formie walców zwanych bałwanami, o wadze od 1100 do ponad 2000 kg, drobną sól jako produkt uboczny pakowano do beczek. Podczas pracy za oświetlenie służyły górnikom lampy – najstarszym paliwem był łój, w początkach XIX zaczęto stosować tańszy olej rzepakowy. Zmieniały się też lampy, początkowo wykonane z gliny, potem z żelaza i metali kolorowych. W XX wieku wprowadzono lampy karbidowe. Współcześnie używa się lamp na akumulatory.
Szerzyzna.
W komorze zaprezentowano sprzęt do transportu poziomego i pochylnianego. Przed wejściem umiejscowiono dwie rzeźby z XX w. św. Barbary i św. Kingi. Eksponaty ukazują ewolucję sprzętu od prostej taczki do lokomotywy.
Komora Maria Teresa II.
W latach 70 XIX w. zaczęto wprowadzać mechanizację urobku soli technikami strzelania, a pod koniec XIX w. wprowadzono ręczne wiertarki – od 1914 napędzane sprężanym powietrzem, a w okresie międzywojennym elektryczne. Ekspozycję uzupełniają urządzenia do transportu pochylnianego. Z lewej części komory można podziwiać portrety wybitnych osób, które odwiedzały kopalnię, m.in. ks. Stanisława Staszica, Johanna Wolfganga von Goethe, Fryderyka Chopina, ks. Karola Wojtyły, znajdują się tam również wizerunki polskich królów i cesarzy państw ościennych, co świadczy o znacznej już wtedy randze kopalni jako atrakcji turystycznej.
Komora Miejska.
W tej części Muzeum przedstawione są dzieje miasta górniczego Wieliczki od czasów schyłkowego paleolitu do czasów dzisiejszych. Centralne miejsce zajmuje makieta Wieliczki. Poza tym można oglądać narzędzia krzemienne, naczynia gliniane, toporki, kamienie żarnowe. Uwagę zwracają lichtarze przedstawiające górnika i hutnika. Główne miejsce w komorze zajmuje duża, precyzyjnie wykonana makieta Wieliczki w skali 1:100 zrobiona na podstawie planu M. Germana z lat 1631–1638.
Komora Karol.
Ze względów ekonomicznych od 1925 r. transport konny zastępowano elektrycznym. W komorze tej można oglądać lokomotywę elektryczną Siemens z 1950 r. z wagonikiem osobowym (lokomotyw używano również do transportu załogi górniczej).
Komora Maria Teresa IV.
W centralnym miejscu komory znajduje się krzyż konny – prototyp kieratu. Zasady działania urządzenia przedstawiają rysunki z XIX wieku oraz obraz Alfonsa Długosza.
Komora Maria Teresa III.
To jedna ze starszych ekspozycji – powstała w 1966, przedstawiono w niej całość zagadnień solnych związanych z mioceńską formacją solonośną Podkarpacia, okolic Wieliczki i Bochni. Najważniejsze z tych zagadnień to budowa złoża i jego geneza. Pokazano podstawowe odmiany soli z zaznaczeniem podziału na partie bryłową i pokładową złoża. Z nieco głębszych partii części pokładowej wyeksponowano najcenniejszą, najczystszą sól szybikową i sól zieloną bryłową. Bogactwo eksponatów obejmuje także różnorodne formy: nacieki, wykwity przybierające postać stalaktytów, stalagmitów, kolumn, powłok „gąbczastych” choinek i kryształów.
Komora Modena.
Eksponowany w komorze kierat, tzw. polski jest najstarszym i jednocześnie największym zachowanym tego typu urządzeniem w muzeum. Podobne kieraty montowano w bocheńskiej i wielickiej kopalni już w XV w., a od XVIII w. montowano je także pod ziemią. W XIX wieku konstrukcje te zastąpiono wydajniejszymi kieratami saskimi i węgierskimi.
Komora Kraj.
W komorze tej również zaprezentowano maszyny górnicze. W centralnym miejscu ustawiony jest kierat konny zwany węgierskim będący ulepszoną wersją kieratu saskiego. Maszyna mogła podnosić ładunki z głębokości przekraczającej 300 m o masie ponad 2 ton. Od 1861 r. kieraty konne zaczęły być wypierane przez parowe, a od 1913 roku elektryczne. Ekspozycję uzupełniają urządzenia: nadszybikowe koło hamulcowe, wał pochylniany z wózkiem oraz bęben hamulczy służący do opuszczania niewielkich ładunków.
Komora Saurau.
Wyeksploatowana w latach 1820–1870 w dużej bryle soli zielonej należy do największych pod względem objętości wyrobisk. Nazwa komory pochodzi od ówczesnego premiera i ministra spraw wewnętrznych Austrii – Franciszka von Saurau. Komora ze względu na walory widokowe została udostępniona turystom w 1877 r. zaraz po zakończeniu eksploatacji. W przewodnikach określana jako najwspanialsza komora ówczesnej trasy turystycznej. Dodatkową atrakcją jest ruchoma makieta prezentująca sposób zjazdu górników do kopalni, do której rekonstrukcji posłużyły sztychy z XVII w.
Komora Russegger VII.
Wystawa jest czynna od 1996 r., prezentuje relikty kultury duchowej górników. Zgromadzono przedmioty kultu (XVII – XX w.) przeniesione z podziemnych kaplic, m.in. zespół drewnianych rzeźb przedstawiających: Chrystusa, Marię Magdalenę, anioły, figurki z szopki betlejemskiej. Ekspozycję dopełniają grafiki, rysunki, fotografie kaplic i komór (XIX i początek XX w.), dokumentujące atrakcje ówczesnej trasy zwiedzania.
Komora Alfonsa Długosza.
Nazwę komory nadano w 1976 r., w pięciolecie śmierci twórcy Muzeum Żup Krakowskich. Eksploatowana na przełomie wieków XIX i XX komora stanowiła największe rozpoznane złoże w bryle soli zielonej. Aktualnie jest to sala widowiskowa.
Groty Kryształowe.
Poza ekspozycją muzealną znajduje się rezerwat przyrody Groty Kryształowe, w których występują wyjątkowo duże kryształy halitu. W XIX wieku okazy pochodzące z rezerwatu trafiły do kolekcji czołowych muzeów świata, gdzie do dziś są przechowywane (np. Muzeum Historii Naturalnej w Wiedniu). W Krakowie są dostępne do obejrzenia dwie tafle, o wymiarach ponad metr na metr, każda z kilkudziesięcioma kryształami, mającymi krawędzie długości od kilku do kilkunastu centymetrów. Obecnie znajdują się w holu uniwersyteckiego budynku Collegium Geologicum, przy ul. Oleandry 2a, w gablocie ściennej. Większość Grot zachowała się nieuszkodzona, a ze względu na ochronę udostępniana jest sporadycznie tylko specjalistom.
Kopalnia w sferze kultury.
Pierwszy bardzo obszerny i szczegółowy poetycki opis wielickiej kopalni dał XVI-wieczny polsko-łaciński poeta i tłumacz Adam Schroetter w poemacie "Salinarum Vielicensium...". Dzieło to powstało pod wpływem wrażeń z wycieczki do Wieliczki. Obok podziwu dla piękna podziemnego świata zawiera również wiele interesujących informacji dotyczących m.in. urządzeń kopalnianych i pracy górników.
Kopalnia Wieliczka dała, wespół z księgą II "Dziejów" Herodota natchnienie do scen w Labiryncie, mających miejsce w powieści Bolesława Prusa "Faraon". Herodot opisał właśnie ów staroegipski Labirynt; Prus wcielił jego opis do "Faraona" (rozdziały 56 i 63, według ciągłej numeracji rozdziałów). Prus odwiedził kopalnię w 1878 i następnie zrelacjonował swe wrażenia w cyklu trzech artykułów pt. "Kartki z podróży (Wieliczka)", w „Kurierze Warszawskim”, 1878, numery 36–38. Literaturoznawca i badacz twórczości Prusa Zygmunt Szweykowski pisze: „Sugestywna wymowa scen w labiryncie wypływa między innymi z faktu, że są one echem wrażeń samego Prusa, które przeżył on zwiedzając Wieliczkę.”
Wielicka kopalnia stała się także tłem dla fragmentu powieści kryminalnej Maxima Chattama "Plugawy spisek".
Wyrobiska kopalni były również plenerem zdjęciowym filmu Seksmisja.

</doc>
<doc id="407534" url="https://pl.wikipedia.org/wiki?curid=407534" title="Bielawy (powiat leszczyński)">
Bielawy (powiat leszczyński)

Bielawy – wieś w Polsce położona w województwie wielkopolskim, w powiecie leszczyńskim, w gminie Krzemieniewo.
W latach 1975–1998 miejscowość należała administracyjnie do województwa leszczyńskiego.

</doc>
<doc id="407535" url="https://pl.wikipedia.org/wiki?curid=407535" title="Bielawy (powiat łęczycki)">
Bielawy (powiat łęczycki)

Bielawy – wieś w Polsce położona w województwie łódzkim, w powiecie łęczyckim, w gminie Świnice Warckie.
W latach 1975–1998 miejscowość należała administracyjnie do województwa konińskiego.

</doc>
<doc id="407536" url="https://pl.wikipedia.org/wiki?curid=407536" title="Langaa">
Langaa



</doc>
<doc id="407537" url="https://pl.wikipedia.org/wiki?curid=407537" title="Bielawy (powiat łowicki)">
Bielawy (powiat łowicki)

Bielawy – wieś w Polsce położona w województwie łódzkim, w powiecie łowickim, nad rzeką Mrogą w gminie Bielawy. Siedziba gminy Bielawy. Dawniej miasto; uzyskały lokację miejską w 1403 roku, zdegradowane w 1870 roku. W drugiej połowie XVI wieku jako prywatne miasto szlacheckie położone było w powiecie orłowskim województwa łęczyckiego. W 1827 roku jako miasto prywatne Królestwa Kongresowego, położone było w powiecie brzezińskim, obwodzie rawskim województwa mazowieckiego. W latach 1975–1998 miejscowość należała administracyjnie do województwa skierniewickiego.
Przez miejscowość przebiega droga wojewódzka nr 703.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:
Na cmentarzu rzymskokatolickim w Bielawach znajduje się kaplica grobowa rodziny Grabińskich (ostatni właściciele Walewic) herbu Pomian wzniesiona w stylu neogotyckim. Nad wejściem umieszczono kartusz z herbem.
Edukacja.
W Bielawach znajduje się żłobek, przedszkole oraz szkoła podstawowa im. 17-go Pułku Ułanów Wielkopolskich.
Sport.
Od 1994 roku działa Stowarzyszenie Kultury Fizycznej Ludowy Klub Sportowy Victoria Bielawy, grający w Łódzkiej Klasie Okręgowej grupa Skierniewice.

</doc>
<doc id="407539" url="https://pl.wikipedia.org/wiki?curid=407539" title="Bielawy (powiat mławski)">
Bielawy (powiat mławski)

Bielawy – wieś w Polsce położona w województwie mazowieckim, w powiecie mławskim, w gminie Szreńsk. Leży nad rzeką Mławką.
Wierni Kościoła rzymskokatolickiego należą do parafii św. Rocha w Radzanowie.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407541" url="https://pl.wikipedia.org/wiki?curid=407541" title="Bielawy (gmina Nakło nad Notecią)">
Bielawy (gmina Nakło nad Notecią)

Bielawy – wieś w Polsce położona w województwie kujawsko-pomorskim, w powiecie nakielskim, w gminie Nakło nad Notecią.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 146 mieszkańców. Jest siedemnastą co do wielkości miejscowością gminy Nakło nad Notecią.

</doc>
<doc id="407542" url="https://pl.wikipedia.org/wiki?curid=407542" title="Bielawy (powiat rawicki)">
Bielawy (powiat rawicki)

Bielawy – wieś w Polsce położona w województwie wielkopolskim, w powiecie rawickim, w gminie Jutrosin.
Miejscowość w XIX i w pierwszej połowie XX wieku stanowiła część dolnośląskiej wsi Nowy Folwark w pruskim powiecie milickim i następnie (od roku 1945) w polskim powiecie o tej samej nazwie. W ramach refromy administracyjnej w 1954 roku została jednak przyłączona do ówczesnej gromady Jutrosin w powiecie rawickim.
Osada więc w latach 1954-1975 należała administracyjnie do wojewódzstwa poznańskiego i w latach 1975–1998 – do województwa leszczyńskiego.
Zobacz też: Bielawy, Bielawy Gołuskie, Bielawy Pogorzelskie

</doc>
<doc id="407543" url="https://pl.wikipedia.org/wiki?curid=407543" title="Bielawy (gmina Strzałkowo)">
Bielawy (gmina Strzałkowo)

Bielawy – wieś w Polsce położona w województwie wielkopolskim, w powiecie słupeckim, w gminie Strzałkowo.
W latach 1975–1998 miejscowość należała administracyjnie do województwa konińskiego.
Wieś o charakterze rolniczym położona do końca zaborów przy samej granicy niemiecko-rosyjskiej, po stronie zaboru niemieckiego. Swoją nazwę zawdzięcza widokowi od strony Słupcy, skąd - bardzo żyzne ziemie rodzące dorodne, wysokie zboża i okazałe zabudowania gospodarstw bieliły się przed oczyma obserwujących widnokrąg w świecącym od południa słońcu. We wsi kilka specjalistycznych wielkoobszarowych gospodarstw rolnych, obecnie częściowo zajmujących się uprawą warzyw na skalę przemysłową. W latach siedemdziesiątych XX wieku silny ośrodek hodowli owiec i uprawy rzadkich roślin.
Ciężkie gleby dają możliwość uzyskania wysokich plonów w różnorodnych uprawach. Najpopularniej uprawiane rośliny poza pszenicą i innymi zbożami to: kukurydza, gorczyca, burak cukrowy, rzepak, a dawniej również trawa nasienna i inne. Doskonałym glebom występującym na tym terenie zawdzięcza również swoją nazwę pobliska wieś Skarboszewo [pocz. "Skarbięcice"].

</doc>
<doc id="407545" url="https://pl.wikipedia.org/wiki?curid=407545" title="Bielawy (powiat wąbrzeski)">
Bielawy (powiat wąbrzeski)

Bielawy – wieś w Polsce położona w województwie kujawsko-pomorskim, w powiecie wąbrzeskim, w gminie Płużnica. 
W latach 1975–1998 miejscowość należała administracyjnie do województwa toruńskiego. Według Narodowego Spisu Powszechnego (III 2011 r.) liczyła 79 mieszkańców. Jest piętnastą co do wielkości miejscowością gminy Płużnica.

</doc>
<doc id="407546" url="https://pl.wikipedia.org/wiki?curid=407546" title="Bielawy (powiat włocławski)">
Bielawy (powiat włocławski)

Bielawy – wieś w Polsce położona w województwie kujawsko-pomorskim, w powiecie włocławskim, w gminie Lubraniec.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 86 mieszkańców. Jest 35. co do wielkości miejscowością gminy Lubraniec.

</doc>
<doc id="407547" url="https://pl.wikipedia.org/wiki?curid=407547" title="Bielawy (gmina Janowiec Wielkopolski)">
Bielawy (gmina Janowiec Wielkopolski)

Bielawy – wieś w Polsce położona w województwie kujawsko-pomorskim, w powiecie żnińskim, w gminie Janowiec Wielkopolski.
W latach 1975–1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 329 mieszkańców. Jest szóstą co do wielkości miejscowością gminy Janowiec Wielkopolski.

</doc>
<doc id="407548" url="https://pl.wikipedia.org/wiki?curid=407548" title="Bielejewo (powiat szamotulski)">
Bielejewo (powiat szamotulski)

Bielejewo – niewielka wieś sołecka w Polsce położona w województwie wielkopolskim, w powiecie szamotulskim, w gminie Ostroróg. Bielejewo jest jedyną wsią wchodzącą w skład tego sołectwa. Wieś zlokalizowana jest w odległości około 6,5 kilometra od Ostroroga, przy drodze wojewódzkiej nr 116 do Pniew. Powierzchnia sołectwa wynosi około 395 hektarów (z czego tereny zabudowane 8ha)
Historia.
Pierwsza wzmianka o wsi Bielejewo pochodzi z 1397 roku. W tamtym czasie wieś występowała pod nazwą Belegewo (również w 1399 roku). Późniejsze nazwy to Beleywo! i Beleyewo (1404), Byeleyewo (1411), Byelyeyewo (1499) oraz Byeleyowo (1508). Pierwsza wzmianka dotyczy natomiast sporu jaki toczyła właściciela Bielejewa pani Bielejeska z Tomisławem z Oporowa. Poza Panią Betlejewską w pierwszych źródłach pojawiają się również inni właściciele Bielejewa: bracia Tomasz, Janusz i Mikołaj Bielejescy (1399-1412), a później Czerna Bielejewski (1418-1435), Jan (1459-1470) i Michał Bielejescy (1462-1482), dzieci Michała Wojciech, Anna, Brygida i Leonard (1472) i żona Jana - Małgorzata (1470). W 1479 roku i 1482 Michał Bielejeski sprzedaje część Bielejewa Mikołajowy Strzyżmińskiemu. W 1491 Mikołaj Strzyżmiński sprzedaje nabytą od Bielejewskiego część Bielejewa Piotrowi Otorowskiemu, który z kolei sprzedał ją w 1497 roku kasztelanowi kaliskiemu Andrzejowi z Szamotuł. W 1518 roku część 1/2 Bielejewa sprzedają Wacławowi Ostrorogowi bracia Piotr i Stefan Bielejescy. Ostrorogowie jednak nie byli później w XVI wieku wymieniani w źródłach jako współwłaściciele Bielejewa, lecz nadal Bielejescy i Przetoccy - ich krewni. W latach 1508-1580 źródła wymieniają młyn o jednym kole, a w latach 1508-1563 również karczmę.
W II poł. XVII wieku właścicielem Bielejewa był Jerzy Ostaszewski herbu Ostoja, zmarły bezpotomnie w 1687 roku, po którym dziedziczyły jego bratanice Jadwiga Kondradzka i Marcjanna Rutkowska. Marcjanna Rutkowska sprzedała te dobra w 1712 roku za 19.000 zł Janowi Krzysztofowi Konarskiemu.
W XVIII wieku wieś należała do Szczanieckich, a od połowy wieku do Kwileckich. Nabyła je żona Łukasza Kwileckiego - Barbara Lipska 1748 roku od Franciszka z Łagowca Sczanieckiego. W 1759 roku weszło Bielejewo w skład klucza dobrojewskiego - Adama Kwileckiego. W rękach Kwileckich wieś pozostawała do wybuchu II wojny światowej, jako folwark gospodarstwa w Dobrojewie. W 1953 roku w Bielejewie utworzono spółdzielnie produkcyjną, a w 1972 roku powstał Kombinat Spółdzielczy Bobulczyn, Bielejewo, Wierzchocin. W latach 1975–1998 miejscowość należała administracyjnie do województwa poznańskiego.
Czasy współczesne.
Obszar wsi wykorzystywany jest głównie rolniczo. W zakresie infrastruktury technicznej - wieś jest zwodociągowana, brak kanalizacji i gazociągu (większość domów ogrzewana jest węglem). We wsi nie ma przedszkola ani szkoły, jest świetlica wiejska i plac zabaw, a północnej części wsi krzyż drewniany. Na terenie miejscowości nie funkcjonują żadne organizacje pozarządowe. Na terenie wsi nie jest zarejestrowany żaden podmiot w CEDIG ani w KRS.
Demografia.
Wieś Bielejewo na koniec 2015 roku zamieszkiwało 85 osób (42 kobiety i 43 mężczyzn), czego 20 osób do 18 roku życia (11 kobiet i 9 mężczyzn), 50 osób w wieku 19-60 lat (22 kobiety, 28 mężczyzn) oraz 15 osób powyżej 60 lat (9 kobiet, mężczyzn). Dla porównania w 1990 roku wieś liczyła 240 mieszkańców, a w 2008 roku 97 osób.

</doc>
<doc id="407549" url="https://pl.wikipedia.org/wiki?curid=407549" title="Statyczna teoria zasobów">
Statyczna teoria zasobów

Statyczna teoria zasobów, maltuzjanizm, teoria przeludnienia – teoria, której twórcą był Thomas Malthus, opublikowana w 1798 roku. Według Malthusa, skoro liczba ludności rośnie w postępie geometrycznym, a produkcja żywności – w arytmetycznym, to nieunikniony jest stan przeludnienia.
Teoria ta opiera się na tezach Giovanniego Botero, który utrzymywał, że ludzkość ma nieograniczoną i niepohamowaną zdolność do zwiększania swojej liczebności oraz A.R.J. Turgot, który sformułował teorię zmniejszających się dochodów w rolnictwie opartą na obserwacji, że ilość ziemi jest skończona.
Maltuzjanizm.
Według Malthusa, zwiększająca się liczba ludności przy stałej (ograniczonej) podaży ziemi powoduje spadek wydajności pracy w rolnictwie. W tej sytuacji produkcja rolna nie byłaby w stanie nadążyć za wzrostem liczby ludności, a podaż żywności obniżałaby się, aż spadek ludności, spowodowany głodem, osiągnąłby poziom, przy którym możliwe by było zapewnienie odpowiedniej ilości pożywienia. W ten sposób naturalna regulacja liczby ludności odbywałaby się w sposób skokowy i z towarzyszeniem gwałtownych zjawisk społecznych (głód, choroby, wojny o zasoby):
Dla ich uniknięcia społeczeństwo powinno samo regulować swój przyrost naturalny za pomocą „wstrzemięźliwości moralnej” ("moral restraint"), czyli opóźnienia małżeństwa i abstynencji seksualnej do czasu, aż przyszli rodzice będą w stanie zagwarantować swojemu potomstwu odpowiedni poziom życia. Malthus sprzeciwiał się również publicznej pomocy społecznej polegającej na redystrybucji dochodu od bogatych do biednych, argumentując, że przyczynia się to jedynie do powiększania obszarów biedy (jednak prywatna filantropia była według niego pożądana).
Implikację koncepcji Malthusa stanowi tzw. maltuzjański model wzrostu populacji prowadzący do wykładniczego wzrostu populacji formula_1 z upływem czasu formula_2
gdzie formula_4 stanowi wielkość populacji odpowiadającej umownej chwili początkowej formula_5 a parametr formula_6 jest wskaźnikiem intensywności wzrostu populacji. Funkcja zmian populacji formula_7 w postaci wykładniczej pokazana jest na rysunku umieszczonym obok.
Według Malthusa społeczeństwa, które nie zdołają wprowadzić postulowanych środków zaradczych, wpadną w tzw. pułapkę maltuzjańską, czyli stan, w którym wzrost dochodów oraz produktywności skutkuje zwiększeniem populacji, nie prowadzi jednak do wzrostu standardów życiowych.
Teoria Malthusa bardzo dobrze opisuje sytuację gospodarczo-społeczną świata do czasów rewolucji przemysłowej. Mechanizm ten po raz pierwszy przestał funkcjonować w Wielkiej Brytanii około roku 1800, potem zaś w innych krajach Europy Zachodniej. W ciągu XX wieku prawie wszystkie państwa świata przestały podlegać prawom tego modelu. Po pierwsze, industrializacja i szybki wzrost technologiczny w wielu gałęziach gospodarki pozwoliły na wzrost dochodu per capita, pomimo spadającej liczby gruntów ornych i zasobów naturalnych na mieszkańca. Po drugie, wzrost dochodów doprowadził do spadku, a nie wzrostu tempa przyrostu ludności. Obecnie model maltuzjański opisuje sytuację gospodarczo-społeczną w małej liczbie krajów o niskim poziomie rozwoju ekonomicznego, takich jak Etiopia i Bangladesz.
Neomaltuzjanizm.
Statyczna teoria zasobów stała się inspiracją dla wielu ruchów politycznych w XIX i XX wieku. Z analogicznych jak Malthus założeń dotyczących przyczyn biedy wychodziła Margaret Sanger postulując konieczność wprowadzenia kontroli urodzeń oraz kwestionując zasadność pomocy społecznej i filantropii.
W 1960 roku dziennikarz Vance Packard opublikował książkę "The Waste Makers" ("Marnotrawcy"), w której pisał:
W wydanej w 1968 roku książce "The Population Bomb" Paul R. Ehrlich opisał scenariusze oparte na założeniach zbliżonych do oryginalnej teorii Malthusa – według jego prognoz w ciągu ok. 15 lat od publikacji książki miało dojść do ogólnoświatowej katastrofy demograficznej połączonej z klęską głodu. Ehrlich postulował wprowadzenie szerokiej kontroli urodzeń, rozważając różne możliwości przymusowej sterylizacji oraz w szczególności ograniczenie przyrostu naturalnego za pomocą środków fiskalnych.
Na wyczerpywaniu surowców naturalnych skupia się książka "Granice wzrostu" wydana w 1972 roku przez Klub Rzymski, przewidująca wyczerpanie zdolności Ziemi do utrzymania prognozowanej liczby ludności świata w ciągu około 100 lat. Jako środek pozwalający na ograniczenie eksplozji demograficznej i nieracjonalnego zużycia surowców postulowano kontrolę urodzeń, ograniczenie liczebności rodzin oraz środki fiskalne.
W 1981 roku na zamówienie prezydenta Jimmy Cartera powstał raport "Global 2000". Jego główna konkluzja brzmiała:
W 2006 roku James Lovelock, twórca hipotezy Gai prognozował, że z powodu zmian klimatycznych w XXI stuleciu „umrą miliardy ludzi, a nieliczne pary zapewniające przetrwanie będą mogły przeżyć tylko w sprzyjającym klimacie Arktyki”. W 2012 roku Lovelock przyznał, że jego „ekstrapolacja poszła za daleko” i że nasza wiedza na temat zmian klimatycznych jest mniejsza niż sądzono 20 lat temu.
Teorie maltuzjańskie i neomaltuzjańskie stały się jedną z podstaw ruchów zrównoważonego rozwoju, świadomego macierzyństwa oraz polityki jednego dziecka w Chinach.
Krytyka maltuzjanizmu.
Zarówno teoria Malthusa, jak i różne prognozy neomaltuzjańskie spotykały się z licznymi kontrargumentami. Obszerne omówienie krytycznych prac na temat oryginalnej teorii Malthusa zawiera publikacja Gilberta. Jednym z głównych argumentów przeciwko mechanicznemu podejściu Malthusa była inteligencja, która jest głównym czynnikiem odróżniającym zwierzęta (dla których logika Malthusa działa) od ludzi, co anegdotycznie zauważył Henry George:
Teoria „zasobu ostatecznego”.
Julian Simon w książce "The Ultimate Resource" (1981) argumentował, że zasady popytu i podaży są naturalnym mechanizmem zapobiegającym gwałtownym kryzysom dostępności zasobów naturalnych takich jak pożywienie czy surowce, zaś ludzka inteligencja jest mechanizmem, który w warunkach wolności osobistej i gospodarczej powoduje, że ludzkość staje się "coraz mniej" zależna od surowców nieodnawialnych, a nie coraz bardziej, jak w teorii Malthusa.
Według Simona zmniejszanie się zasobów dowolnego surowca powoduje wzrost jego ceny, a to z kolei staje się bodźcem dla poszukiwania nowych zasobów tego surowca (np. pozyskiwanie ropy z coraz głębszych złóż), a następnie do innowacji skutkujących zastąpieniem go czymś innym (np. drewna czy metalu – tworzywami sztucznymi lub kompozytami). Podstawowymi argumentami Simona jest obserwacja cen surowców nieodnawialnych, które w trendzie długoterminowym ze wzrostem wydobycia "maleją" zamiast rosnąć oraz wskaźników cywilizacyjnych (jak przewidywana długość życia), które w skali globalnej rosną pomimo wykładniczego wzrostu liczby ludności i zużycia surowców naturalnych.
Opierając się na tym zjawisku Simon postawił tezę, że zasoby "w sensie ekonomicznym" są praktycznie nieskończone. Zamiast konkretnych zasobów fizycznych – których dostępność może maleć – w analizach ekonomicznych należy się posługiwać "usługami" oferowanymi przez poszczególne surowce (np. budulec, nośnik energii), które odzwierciedlają możliwość substytucji jednych zasobów fizycznych przez drugie. Simon podaje również liczne przykłady z przeszłości, kiedy zasoby, które miały ulec wyczerpaniu zgodnie z teoriami katastroficznymi zostawały ostatecznie zastępowane wydajniejszymi technologiami – np. maszyna parowa zasilana drewnem czy miedziane przewody telekomunikacyjne zastępowane światłowodami, a następnie łącznością radiową i satelitarną.
Według Simona wzrost liczby ludności (kapitał ludzki) jest czynnikiem przyspieszającym postęp technologiczny i cywilizacyjny, a ten z kolei prowadzi do poprawienia stanu środowiska oraz jakości życia całej ludności. Wzrost liczby ludności według Simona przebiega z różną prędkością i jest co do zasady systemem samoregulującym – np. wysoka dzietność stanowi środek kompensujący wysoką śmiertelność dzieci i dorosłych w społeczeństwach rozwijających się, a po osiągnięciu wysokiego poziomu życia przyrost naturalny zwalnia. Simon traktował jako błąd metodologiczny porównywanie poziomu życia między np. Europą a Indiami, co było jednym z argumentów Ehrlicha – zamiast tego porównywać należy poziom życia w Indiach dzisiaj z poziomem życia w Indiach np. w XIX wieku, a wówczas postęp cywilizacyjny będzie wyraźnie widoczny. Różnice w jakości życia między poszczególnymi populacjami na świecie Simon tłumaczy różnicami systemów ekonomiczno-politycznych, w których poszczególne jednostki żyją na co dzień.
W 1984 roku Simon i Herman Kahn opublikowali książkę "The Resourceful Earth", której główna teza była zaprzeczeniem katastroficznych konkluzji raportu "Global 2000":
Zakład Ehrlicha i Simona.
W 1980 roku, w wyniku prowadzonego na łamach czasopism naukowych sporu pomiędzy Paulem R. Ehrlichem i Julianem Simonem ten ostatni zaoferował, że przyjmie zakład dotyczący cen dowolnie wybranych przez Ehrlicha surowców, których ceny powinny drastycznie wzrosnąć zgodnie z prognozami Ehrlicha. Ehrlich jako przedmiot zakładu wybrał miedź, chrom, nikiel, cynę i wolfram po czym dokonano wirtualnej transakcji zakupu każdego z nich na kwotę 200 $, na łączną sumę 1000 $.
Warunki zakładu ("Simon-Ehrlich wager") przewidywały, że w 1990 roku Simon wypłaci Ehrlichowi skumulowaną różnicę w wartości zakupionych surowców jeśli ich cena po uwzględnieniu inflacji wzrośnie. Ehrlich wypłaci różnicę Simonowi, jeśli zwaloryzowana cena spadnie. Ostatecznie w październiku 1990 Ehrlich jako strona przegrywająca przekazał Simonowi czek na kwotę 576 $. W ciągu 10 lat od ustanowienia zakładu ceny wszystkich wybranych metali spadły, część z nich poniżej cen z 1980 roku, pomimo rekordowego przyrostu ludności w tym okresie (o ok. 800 mln), co było całkowicie sprzeczne z wcześniejszymi prognozami Ehrlicha.
Według współczesnych ocen, Simon miał rację co do zasady, ale równocześnie sporo szczęścia, ponieważ stosunkowo krótki, dziesięcioletni okres zakładu mógł trafić na różne chwilowe fluktuacje długoterminowego trendu spadkowego cen surowców. I tak Simon przegrałby, gdyby zakład odbył się w następnej dekadzie, w której w związku z szybkim wzrostem gospodarczym w Chinach i Indiach ceny niektórych surowców wzrosły.
Hipoteza konwergencji.
W XX wieku wiele krajów obecnie wysoko rozwiniętych uniknęło pułapki maltuzjańskiej. Osiągnęły to dzięki postępowi technicznemu w rolnictwie i wzrostowi kapitałochłonności. Umożliwiło to wzrost produkcji w szybszym tempie niż wzrost zatrudnienia, przyczyniając się tym samym do wzrostu stopy życiowej. Czynnikiem sprzyjającym było też obniżenie tempa wzrostu liczby ludności krajów przemysłowo rozwiniętych dzięki np. zmianom kulturowym oraz zwiększeniu kosztu alternatywnego posiadania potomstwa. Zjawisko to nazywa się przejściem demograficznym, i jest obserwowane na całym świecie.
Przeciwieństwem teorii Malthusa jest hipoteza konwergencji zakładająca, że poszczególne społeczeństwa nie są układami odizolowanymi i przepływy kapitału pozwalają na naturalne wyrównywanie poziomu życia dzięki temu, że kraje słabiej rozwinięte są równocześnie bardziej konkurencyjne pod względem kosztów pracy.
Według współczesnych ocen szereg czynników „działających w długim przedziale czasowym powoduje, że technika rozwija się szybciej niż rośnie liczba ludności i kapitał, powstrzymując degradację środowiska, a w wielu przypadkach poprawiając jego stan”.
Model boserupiański.
Według ekonomistki Esther Boserup wzrost liczby ludności jest w rzeczywistości czynnikiem stymulującym postęp ekonomiczny, cywilizacyjny i kulturowy. Według Boserup produkcja żywności, dzięki innowacjom i postępowi technologicznemu (zielona rewolucja), rośnie szybciej niż liczba ludności, dzięki czemu nigdy nie dochodzi do katastrofy maltuzjańskiej. Teza ta, określana niekiedy mianem „modelu boserupiańskiego” jest więc całkowicie przeciwstawna modelowi maltuzjańskiemu.
Krzywa Kuznetsa.
Według ekonomisty Simona Kuznetsa ludność zwiększa zużycie zasobów środowiska wraz ze wzrostem zaawansowania cywilizacyjnego, nie jest to jednak proces wykładniczy. Zużycie środowiska wzrasta jedynie do pewnego momentu, w którym środowisko staje się wartością samą w sobie zamiast jedynie czynnikiem umożliwiającym rozwój. Po osiągnięciu tego punktu zużycie zasobów spada. Krzywa mająca kształt odwróconej litery „U” nosi nazwę krzywej środowiskowej Kuznetsa ("Environmental Kuznets Curve" – EKC). Zgodne z przebiegiem krzywej Kuznetsa są na przykład historyczne wielkości emisji dwutlenku siarki.
David Deutsch.
Według fizyka Davida Deutscha jedynym „zasobem”, który jest potrzebny jest ludzkości do przetrwania w dalszej perspektywie jest inteligencja i wiedza, zaś dostępność zasobów naturalnych zależy wyłącznie od skończoności wszechświata. Deutsch zauważa, że skoro wymieranie gatunków jest zjawiskiem zachodzącym cały czas to jedyną możliwością przetrwania dla ludzkości jest skorzystanie z jedynej cechy, która odróżnia ją od innych gatunków, czyli inteligencji. Rozwiązaniem nie jest więc ograniczanie poziomu produkcji przemysłowej, postulowane przez ruchy zrównoważonego rozwoju (np. protokół z Kioto dla globalnego ocieplenia), bo spowoduje ono zdegradowanie wszystkiego co określamy jako zdobycze cywilizacji i będzie katastrofą samą w sobie. W szczególności zaś uniemożliwi powstrzymanie potencjalnie negatywnych skutków globalnego ocieplenia.
Hans Rosling.
Hans Rosling uważa, że przyrost populacji nie jest zagrożeniem, ale szansą dla ludzkości. Rosling badając przemiany demograficzne i społeczne w historii ludzkości pokazuje, że okresy gwałtownego, wykładniczego przyrostu populacji są krótkotrwałe (w skali historycznej) i wyhamowują po osiągnięciu przez daną populację określonego poziomu cywilizacyjnego (co jest obserwowane w społeczeństwach rozwiniętych). Rosling wskazuje również, że w ciągu XX wieku jakość życia niemal wszystkich populacji na świecie znacząco się "poprawiła", a nie spadła, zmniejszyła się natomiast dzietność, która w 1963 wynosiła średnio 5 dzieci na matkę, a w 2012 już tylko 2,5 dziecka na matkę. Rosling prowadził również badania wiedzy na temat przeludnienia – w Wielkiej Brytanii większość ankietowanych, w tym osoby z wyższym wykształceniem, podawały drastycznie zawyżone wskaźniki dzietności, co zdaniem Roslinga wskazuje na to, że problem z przeludnieniem to głównie problem percepcji w rozwiniętych społeczeństwach zachodnich, a nie rzeczywisty problem w państwach rozwijających się, takich jak np. Bangladesz (dzietność na poziomie 2,5). Według Roslinga ten spadek dzietności, przy równoczesnym wydłużeniu czasu życia, jest również jedną z najbardziej istotnych przemian demograficznych w historii ludzkości.

</doc>
<doc id="407550" url="https://pl.wikipedia.org/wiki?curid=407550" title="Bielice (powiat goleniowski)">
Bielice (powiat goleniowski)

Bielice (niem. "Wittenfelde") – wieś w Polsce położona w województwie zachodniopomorskim, w powiecie goleniowskim, w gminie Maszewo.
W latach 1975–1998 miejscowość należała administracyjnie do województwa szczecińskiego.

</doc>
<doc id="407551" url="https://pl.wikipedia.org/wiki?curid=407551" title="Bielice (powiat kutnowski)">
Bielice (powiat kutnowski)

Bielice – wieś w Polsce, położona w województwie łódzkim, w powiecie kutnowskim, w gminie Krośniewice.
W latach 1975–1998 wieś należała administracyjnie do województwa płockiego.
Zabytki.
Według rejestru zabytków NID na listę zabytków wpisane są obiekty:

</doc>
<doc id="407552" url="https://pl.wikipedia.org/wiki?curid=407552" title="Bielice (powiat łęczycki)">
Bielice (powiat łęczycki)

Bielice – wieś w Polsce położona w województwie łódzkim, w powiecie łęczyckim, w gminie Piątek.
W latach 1975–1998 miejscowość należała administracyjnie do województwa płockiego.
Przez miejscowość przebiega droga wojewódzka nr 703.

</doc>
<doc id="407553" url="https://pl.wikipedia.org/wiki?curid=407553" title="Bielice (powiat namysłowski)">
Bielice (powiat namysłowski)

Bielice – wieś w Polsce położona w województwie opolskim, w powiecie namysłowskim, w gminie Świerczów.
W latach 1975–1998 miejscowość należała administracyjnie do województwa opolskiego.

</doc>
<doc id="407554" url="https://pl.wikipedia.org/wiki?curid=407554" title="Bielice (Lasocin)">
Bielice (Lasocin)

Bielice (niem. "Bielitz"; do 31 grudnia 2002 "Bielice Kożuchowskie") – przysiółek wsi Lasocin w Polsce, położony w województwie lubuskim, w powiecie nowosolskim, w gminie Kożuchów.
W latach 1975–1998 przysiółek należał administracyjnie do województwa zielonogórskiego.
Nazwa.
Beliz 1220, Bielicz 1245, Bielitz 1887 do 1945, Bielice od 1945 r. 1 stycznia 2003 nastąpiła zmiana nazwy wsi z "Bielice Kożuchowskie" na "Bielice".
Historia.
Po raz pierwszy wieś jest wzmiankowana w 1220 r. (Beliz). Następna wzmianka o miejscowym sołtysie, Hansie Roze, pochodzi z 1432 r. Przez kolejne lata majątek często zmieniał właścicieli. W 1865 r. zakupił go Ernst Heinrich Oswald Nickisch von Rosenegk, który przebudował pałac i folwark do stanu obecnego. Na początku XX w. funkcjonowała w pobliżu kopalnia węgla brunatnego "Emma" eksploatowana była podziemnie za pomocą wyrobisk dochodzących do szybów "Barbara", "Juliusz" oraz "otto". Właścicielem była firma Braun – Kohlengrube Neustädtel – Bielitz. Podczas wojny przy kopalni utworzono obóz pracy dla jeńców radzieckich. Po II wojnie światowej kopalnia zmieniła nazwę na Maria. Kopalnia została zlikwidowana 30.06.1960 roku. Ostatnim właścicielem majątku był Friedrich Rosenegk, który wraz z żoną został zastrzelony w Bielicach w 1945 r. prawdopodobnie przez żołnierzy radzieckich. Po wojnie utworzono w folwarku PGR. Po jego likwidacji w połowie lat 90 XX w. przez jakiś czas był nieużytkowany. Obecnie mieści się tutaj prywatna stadnina koni.
Właściciele wsi
Zabytki.
Do wojewódzkiego rejestru zabytków wpisane są:

</doc>
<doc id="407555" url="https://pl.wikipedia.org/wiki?curid=407555" title="Bielice (powiat nyski)">
Bielice (powiat nyski)

Bielice (niem. "Bielitz")– wieś w Polsce położona w województwie opolskim, w powiecie nyskim, w gminie Łambinowice.
W latach 1975–1998 miejscowość należała administracyjnie do województwa opolskiego.
W 2011 liczba ludności wynosiła 882 osoby. W miejscowości znajduje się prowadzone przez Towarzystwo Pomocy im. św. Brata Alberta Schronisko św. Brata Alberta (od 1988) oraz Parafia św. Katarzyny Aleksandryjskiej w Bielicach wraz z kościołem św. Katarzyny Aleksandryjskiej.
Zabytki.
Do wojewódzkiego rejestru zabytków wpisane są:

</doc>
<doc id="407556" url="https://pl.wikipedia.org/wiki?curid=407556" title="Bielice (powiat sulęciński)">
Bielice (powiat sulęciński)

Bielice (niem. "Beelitz") – wieś w Polsce położona w województwie lubuskim, w powiecie sulęcińskim, w gminie Torzym.
W latach 1975–1998 miejscowość należała administracyjnie do województwa zielonogórskiego.
Zabytki.
Do wojewódzkiego rejestru zabytków wpisany jest:

</doc>
<doc id="407557" url="https://pl.wikipedia.org/wiki?curid=407557" title="Bielino (powiat płocki)">
Bielino (powiat płocki)

Bielino – wieś w Polsce położona w województwie mazowieckim, w powiecie płockim, w gminie Słupno.
Prywatna wieś szlachecka, położona była w drugiej połowie XVI wieku w powiecie płockim województwa płockiego. W latach 1975–1998 miejscowość należała administracyjnie do województwa płockiego.

</doc>
<doc id="407558" url="https://pl.wikipedia.org/wiki?curid=407558" title="Bielino (powiat wyszkowski)">
Bielino (powiat wyszkowski)

Bielino – wieś w Polsce położona w województwie mazowieckim, w powiecie wyszkowskim, w gminie Rząśnik.
Prywatna wieś szlachecka położona była w drugiej połowie XVI wieku w powiecie kamienieckim ziemi nurskiej województwa mazowieckiego. W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii św. Stanisława Biskupa i Męczennika w Lubielu.

</doc>
<doc id="407559" url="https://pl.wikipedia.org/wiki?curid=407559" title="Bieliny (powiat grójecki)">
Bieliny (powiat grójecki)

Bieliny – wieś w Polsce położona w województwie mazowieckim, w powiecie grójeckim, w gminie Nowe Miasto nad Pilicą.
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego. W latach 1975–1998 miejscowość należała administracyjnie do województwa radomskiego.

</doc>
<doc id="407560" url="https://pl.wikipedia.org/wiki?curid=407560" title="Bieliny (powiat przysuski)">
Bieliny (powiat przysuski)

Bieliny – wieś w Polsce położona w województwie mazowieckim, w powiecie przysuskim, w gminie Gielniów.
Wieś jest siedzibą rzymskokatolickiej parafii św. Szymona i Judy Tadeusza. Zabytkowy drewniany kościół parafialny pw. św. Apostołów Szymona i Judy Tadeusza został zbudowany około 1780 r. W Bielinach znajduje się także szkoła podstawowa.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.

</doc>
<doc id="407561" url="https://pl.wikipedia.org/wiki?curid=407561" title="Bieliny (powiat radomski)">
Bieliny (powiat radomski)

Bieliny – wieś w Polsce położona w województwie mazowieckim, w powiecie radomskim, w gminie Pionki.
W latach 1957–1975 miejscowość administracyjnie należała do województwa kieleckiego, a następnie w latach 1975–1998 do województwa radomskiego.
Historia.
W czasie I Rzeczypospolitej Bieliny leżały na terenie województwa sandomierskiego, w latach 1810–1815 w departamencie radomskim Księstwa Warszawskiego, w latach 1816–1837 w obwodzie radomskim województwa sandomierskiego, w latach 1837–1844 w guberni sandomierskiej i wreszcie w latach 1845–1915 na terenie guberni radomskiej Królestwa Kongresowego.
W latach 1919–1939 miejscowość administracyjnie należała do powiatu kozienickiego, w województwie kieleckim.
W czasie okupacji pod niemiecką administracją Generalnego Gubernatorstwa.

</doc>
<doc id="407562" url="https://pl.wikipedia.org/wiki?curid=407562" title="Bieliny (powiat warszawski zachodni)">
Bieliny (powiat warszawski zachodni)

Bieliny – wieś w Polsce położona w województwie mazowieckim, w powiecie warszawskim zachodnim, w gminie Kampinos.
W latach 1975–1998 miejscowość należała administracyjnie do województwa warszawskiego.

</doc>
<doc id="407563" url="https://pl.wikipedia.org/wiki?curid=407563" title="Bielkowo (powiat koszaliński)">
Bielkowo (powiat koszaliński)

Bielkowo (niem.: "Beelkow") – wieś sołecka w Polsce położona w województwie zachodniopomorskim, w powiecie koszalińskim, w gminie Sianów.
Według danych z 30 czerwca 2003 r. wieś miała 271 mieszkańców.

</doc>
<doc id="407564" url="https://pl.wikipedia.org/wiki?curid=407564" title="Bielkowo (powiat stargardzki)">
Bielkowo (powiat stargardzki)

Bielkowo (niem. "Belkow, Kreis Greifenhagen") – wieś owalnica w Polsce położona w województwie zachodniopomorskim, w powiecie stargardzkim, w gminie Kobylanka.
Położenie.
Wieś położona jest 2,5 km na południe od Kobylanki (siedziby gminy) i 13 km na zachód od Stargardu (siedziby powiatu). Przez wieś przebiega droga wojewódzka nr 120.
Historia.
W średniowieczu wieś stanowiła własność klasztoru w Kołbaczu. Po wprowadzeniu reformacji, od 1537 r. znalazło się w domenie książęcej. Początki parafii sięgają 1276 r.
W 1945 we wsi osiedlili się Polacy z Sąsiadowic na Kresach. Przybycie repatriantów opisał jeden z nich w swoich wspomnieniach:"Dnia 13 lipca 1946 roku opuściliśmy naszą rodzinną wioskę Sąsiadowice. Był to ostatni transport rejestrowany na stacji kolejowej w Głębokiej. Tym transportem jechało wówczas 80 rodzin. Jechaliśmy tydzień czasu, około 20 lipca byliśmy w Gryfinie skąd wyruszono za poszukiwaniem gospodarstw, dojechano do wsi Belków obecnie Bielkowo. W następnym dniu około 45 rodzin wprowadziło się do Bielkowa."Repatrianci przywieźli ze sobą charakterystyczne dania kresowe, w tym hołubcie bielkowskie.
W latach 1975–1998 miejscowość należała administracyjnie do województwa szczecińskiego.
Zabytki i obiekty.
Budynek kościoła pochodzi z XV wieku, w XIX w gruntownie go przebudowano nadając mu cechy neogotyckie, ostatnia przebudowa w 1980 r, wieża nakryta barokowym hełmem. Cmentarz poewangelicki, otoczony murem z bramkami z XV wieku, przebudowanymi w I połowie XX wieku. Wyjątkowo dobrze zachowana zabudowa wsi z XIX i początku XX wieku, szczególnie dawny dom sołtysa, który nosi cechy XIX-wiecznego dworu.
W miejscowości stacjonuje 102 Batalion Ochrony podległy Brygadzie Wsparcia Dowodzenia Wielonarodowego Korpusu Północno-Wschodniego.

</doc>
<doc id="407565" url="https://pl.wikipedia.org/wiki?curid=407565" title="Biel (gmina Ostrów Mazowiecka)">
Biel (gmina Ostrów Mazowiecka)

Biel – wieś w Polsce położona w województwie mazowieckim, w powiecie ostrowskim, w gminie Ostrów Mazowiecka.
W latach 1975–1998 miejscowość należała administracyjnie do województwa ostrołęckiego.
W czasie kampanii wrześniowej stacjonowała tu 151 Eskadra Myśliwska.
Wierni kościoła rzymskokatolickiego należą do parafii Opatrzności Bożej w Ostrowi Mazowieckiej.

</doc>
<doc id="407566" url="https://pl.wikipedia.org/wiki?curid=407566" title="Potrawka">
Potrawka

Potrawka – danie z mięsa ugotowanego w niewielkiej ilości wody z dodatkiem warzyw i podanego w tym wywarze, czasem podprawionym zasmażką i śmietaną lub żółtkiem z odrobiną soku z cytryny. Znacznie rzadziej terminu „potrawka” używa się na określenie samego sosu powstałego podczas gotowania mięsa z warzywami. Dania potrawkowe to: potrawka z królika, z kurczaka, potrawka cielęca i kura w potrawce. 
Zbliżonymi daniami są gulasz, ragoût, "jjigae" czy brytyjski "stew".

</doc>
<doc id="407567" url="https://pl.wikipedia.org/wiki?curid=407567" title="Bielsko (powiat międzychodzki)">
Bielsko (powiat międzychodzki)

Bielsko – wieś sołecka w zachodniej Polsce położona w województwie wielkopolskim, w powiecie międzychodzkim, w gminie Międzychód, przy drodze wojewódzkiej nr 182, nad rzeką Bieliną przy płn-zach. brzegu jeziora Bielskiego.
Wieś szlachecka położona była w 1580 roku w powiecie poznańskim województwa poznańskiego. W latach 1975–1998 miejscowość należała administracyjnie do województwa gorzowskiego.
Wieś, położona na rogatkach Międzychodu określana jest mianem jego wschodniego przedmieścia, z powodu bezpośrednio graniczącej z zabudową miejską osiedlowej zabudowy miejscowości.
Położenie.
Bielsko zostało wspomniane w 1288 roku jako wioska leżąca między rzeką Białą (in. rzeką Bieliną) i w 1306 roku rzeka Kamionką, która przepływa przez Jezioro Bielskie. W 1557 r. wspomniana została droga sierakowska. W 1767 r. był to szlak komunikacyjny do Sierakowa i Wronek. Grobla na strudze do folusza, miała 79 m długości i 4,1 m szerokości, zaś most – przy tej samej szerokości – 8,2 m długości. Obecnie trakt ten jest znany jako droga wojewódzka nr 182 z Międzychodu do Ujścia.
Toponimia.
Miejscowość ma metrykę średniowieczną i jest notowana od XIII wieku. Nazwa wsi przez całe stulecia prawie nie zmieniała się. Notowana w 1288 "Belskco, Belsco", 1306 "Bilsko", 1427 "Bylsko", 1427 "Bylsko", 1464 "Byelsko", 1580 "Bielsko", 1880 "Bielsko". Pochodzi od nazwy rzeki Białej zwanej obecnie "Bieliną" z dodaniem sufiksu -sko. 
Niemiecka kronika ewangelicka posługiwała się w latach 1699/1700 nazwą "Biltzig", roku 1712 – "Bilzik", ale nie weszła ona do użytku i już w XIX-wiecznych wydawnictwach niemieckich trzeba było ją objaśniać polską nazwą "Bielsko", która pozostała nazwą urzędową dla wsi i majątku.
Historia.
Według niepotwierdzonych podań w średniowieczu miał znajdować się tu gród, którego podgrodzie miało dać początek Międzychodowi. Pozostałością grodu był nasyp zwany "Kalenberg" od "Galgenberg", czyli "Szubieniczna Góra", miejsce kaźni międzychodzkich sądów. W 1557 r. wioska znana była jako łąka "Grodzisko na Kamionką". Badania Kowalenki z 1934 r. nie stwierdziły istnienia grodziska. Prawdopodobnie budowla ta przetrwała tylko w legendzie. Według niej „był to niegdyś olbrzymi warowny zamek z wieżą i zwodzonym mostem, cały okolony fosą i stanowił siedzibę rozbójników, których duchy, (...) jeszcze do dzisiaj grasują w ruinach zamku”. Ślady tej starej budowli znajdują się przy drodze z Międzychodu do Zatomia, w olszynowym lasku nad jeziorem Bielskim.
Średniowiecze.
Udokumentowane dzieje obecnej osady sięgają końca XIII wieku. 12 maja 1288 r. Przemysł II nadał biskupowi poznańskiemu źreb nad Białą, przyległy do "ville episcopi Belsco" (łac. "wieś biskupa Bielsko"). Współwłaścicielem wsi pozostawał Dzierżykraj. Po jego śmierci, jego syn Przedwój, kanonik poznański, za zgodą swych braci nadał 11 czerwca 1306 r. biskupstwu dwie dalsze części wsi jako zadośćuczynienie za szkody, jakie wyrządził biskupstwu ich zmarły brat, Krzywosąd. Ten został za to właśnie ekskomunikowany i pozbawiony pogrzebu. W nieznanych okolicznościach biskupi utracili w ciągu XIV wieku swą część wsi- najprawdopodobniej drogą zamiany niż sprzedaży, gdyż dobra duchowne nie mogły być zbywane.
W 1405 r. właścicielem miejscowości był Markusz herbu Baran, stryj braci Macieja, Szymona i Mikołaja z Jarosławca. W latach 1406–1408 Przedbór Bielski występował jako asesor na roczkach sądowych w Pyzdrach, Kościanie i Poznaniu. W 1423 r. z Bielska pisał się kasztelan kamieński, Dobrogost (dodatkowo właściciel Kolna i Prusimia). Posiadał on jedną część wsi, zaś dwie pozostałe stanowiły własność Andrzeja Kamieńskiego i Mikołaja Kamieńskiego z Kamionnej. W latach 1434–1435 Dobrogost odkupił obie części, odtąd wieś pozostawała w ręku rodziny Koleńskich, zwanej później Prusimkimi. W 1557 r. prawnukowie Dobrogosta, dokonali podziału dóbr. Sebastian Prusimski (zmarły przed 1572) otrzymał Kolno, a Wojciech (zmarły przed 1579) – Prusim. Bielskiem zostało podzielone pomiędzy dwóch wspomnianych prawnuków. Dali oni początek dwóm gałęziom rodu: Prusimskich z Kolna i Prusimskich z Prusimia. Oba rody dzieliły się Bielskiem przez następne półtora wieku.
Okres zaborów.
W okresie Wielkiego Księstwa Poznańskiego (1815–1848) miejscowość należała do wsi większych w ówczesnym pruskim powiecie Międzyrzecz w rejencji poznańskiej. Bielsko należało do okręgu międzychodzkiego tego powiatu i stanowiło odrębny majątek, którego właścicielem był wówczas Kalkreuth. Według spisu urzędowego z 1837 roku wieś liczyła 182 mieszkańców, którzy zamieszkiwali 32 dymy (domostwa).
Pod koniec XIX wieku jako wieś oraz dominium leżące w powiecie międzychodzkim miejscowość odnotował Słownik geograficzny Królestwa Polskiego. W 1880 wieś liczyła w sumie 716 morg rozległości. We wsi znajdowało się 33 domów, w których mieszkało 322 mieszkańców w tym 286 ewangelików oraz 36 katolików. Słownik odnotowuje również 63 analfabetów.
Czasy najnowsze.
Na końcu XIX wieku w pobliżu Bielska była kopalnia węgla brunatnego. Odkryto tu też złoża borowiny. W 1956 r. zbudowano bazę POM, który w marcu 1993 r. został zlikwidowany. W latach 80. XX wieku była tu też baza STW (Spółdzielnia Transportu Wiejskiego). 1 października 1973 r. powstała Spółdzielnia Kółek Rolniczych. Z kolei tradycje rybackie kontynuowało tu "Państwowe Gospodarstwo Rybne" - Międzyrzecz, zakład w Dobiegniewie (w latach 80. rybakówka) oraz w latach 90. "Gospodarstwo Rybackie SP" Lutom. Obecnie prowadzone są tu dwa gospodarstwa.
Demografia.
Miejscowość należy do wsi bardzo dużych, liczących ponad 1000 mieszkańców. Jest największą pod względem ludności wsią gminy i drugą pod tym samym kryterium wsią powiatu.
Historyczne spisy ludności.
W wieku XIX liczba domów we wsi oscylowała w granicach od 32 "domów" w 1873 r., do 36 domów (1885) i wolno, aczkolwiek systematycznie wzrastała.
 Dopiero po II wojnie światowej nastąpiła eksplozja budowlana i w 1982 r. wieś posiadała już 132 domy (3-krotny wzrost). Według danych z roku 2000 w Bielsku znajdowało się już 461 gospodarstw domowych (3,5-krotny wzrost).
Podobnie było z ludnością. W XIX w. zdołała się ona tylko podwoić z 182 "dusz" w 1837 r. (wieś mała) do 386 w 1905 r. (w. średnia). Podmiejskie położenie wsi sprzyjało osadnictwu. Spis ludności z 1970 r. wykazał tu już 656 osób (w. duża), w 1978 r. – 1017 (b. duża) i w 1988 r. aż 1300 osób.
Współczesność.
Na przełomie XX i XXI wieku Bielsko liczyło 1337 mieszkańców. Na początku XXI wieku liczba ludności ustabilizowała się i oscylowała w granicach 1300–1350 mieszkańców. Według najnowszych źródeł Banku Danych Lokalnych GUS-u z roku 2009, wieś liczyła 1527 mieszkańców.

</doc>
<doc id="407568" url="https://pl.wikipedia.org/wiki?curid=407568" title="Bielsko (powiat słupecki)">
Bielsko (powiat słupecki)

Bielsko – wieś w Polsce położona w województwie wielkopolskim, w powiecie słupeckim, w gminie Orchowo.
W latach 1975–1998 miejscowość należała administracyjnie do województwa konińskiego.

</doc>
<doc id="407569" url="https://pl.wikipedia.org/wiki?curid=407569" title="Bieńkowice (powiat bocheński)">
Bieńkowice (powiat bocheński)

Bieńkowice – wieś w Polsce położona w województwie małopolskim, w powiecie bocheńskim, w gminie Drwinia.
Po roku 1503 Bieńkowice w Starostwie krzeczowskim.
W latach 1975–1998 miejscowość należała administracyjnie do województwa krakowskiego.
Zabytki.
Obiekt wpisany do rejestru zabytków nieruchomych województwa małopolskiego.

</doc>
<doc id="407570" url="https://pl.wikipedia.org/wiki?curid=407570" title="Bieńkowice (powiat myślenicki)">
Bieńkowice (powiat myślenicki)

Bieńkowice – wieś w Polsce położona w województwie małopolskim, w powiecie myślenickim, w gminie Dobczyce.
W latach 1975–1998 miejscowość należała administracyjnie do województwa krakowskiego.

</doc>
<doc id="407571" url="https://pl.wikipedia.org/wiki?curid=407571" title="Bieśnik (powiat gorlicki)">
Bieśnik (powiat gorlicki)

Bieśnik – wieś niesołecka w Polsce położona w województwie małopolskim, w powiecie gorlickim, w gminie Łużna w sołectwie Szalowa.
W latach 1975–1998 miejscowość należała administracyjnie do województwa nowosądeckiego.
We wsi działa ochotnicza straż pożarna, szkoła podstawowa i przedszkole. Znajduje się tu również kaplica, której patronem jest Matka Boża Nieustającej Pomocy. Kaplica należy do parafii w Szalowej.
W Bieśniku mieszkał Władysław Malinowski poseł na Sejm PRL VI kadencji.

</doc>
<doc id="407572" url="https://pl.wikipedia.org/wiki?curid=407572" title="Bieśnik (powiat tarnowski)">
Bieśnik (powiat tarnowski)

Bieśnik – wieś w Polsce położona w województwie małopolskim, w powiecie tarnowskim, w gminie Zakliczyn, nad potokiem Paleśnianka. Na terenie miejscowości znajduje się Rezerwat przyrody Styr z zachowanym fragmentem buczyny karpackiej, a także nieczynny kamieniołom, w którym w okresie I wojny światowej wydobywano piaskowiec.
Pierwsza wzmianka o wsi pochodzi z 1215. Wieś należąca do dóbr Melsztyn, leżąca w powiecie sądeckim województwa krakowskiego należała w XVII wieku do kasztelana sądeckiego Zygmunta Tarły. W latach 1975–1998 miejscowość należała administracyjnie do województwa tarnowskiego. W 1996 zamieszkiwało wieś 250 osób (55 domów).

</doc>
<doc id="407573" url="https://pl.wikipedia.org/wiki?curid=407573" title="Bilcza (powiat kielecki)">
Bilcza (powiat kielecki)

Bilcza – wieś w Polsce, położona w województwie świętokrzyskim, w powiecie kieleckim, w gminie Morawica.
W latach 1975–1998 miejscowość należała administracyjnie do województwa kieleckiego. W Bilczy urodził się ks. Piotr Ściegienny, znany działacz polityczny XIX wieku.
Wieś graniczy bezpośrednio z miastem Kielce oraz z miejscowością Kowala (gm. Sitkówka-Nowiny). Jest ona najliczniejszą pod względem ludności miejscowością w gminie Morawica. W Bilczy gmina posiada grunty o łącznej powierzchni 40 ha, które przeznaczone są pod zabudowę przemysłową, nieuciążliwą dla środowiska. W Bilczy znajdują się: Zespół Szkół (przy ulicy Szkolnej 2), kościół parafialny (nowy kościół w trakcie budowy), OSP Bilcza, gminny obiekt sportowy-hala sportowa „Bilcza” oraz wiele większych i mniejszych firm.
Obecnie (2016) na terenie miejscowości Bilcza są podłączone sieci gazowe. Na początku roku 2006 został uruchomiony radiowy dostęp do Internetu. Dojazd do Kielc zapewniają 3 linie autobusów MPK Kielce nr 27, 29, 45 (czas dojazdu 25 minut) oraz liczne połączenia komunikacji prywatnej minibusami. Przy ulicy Ściegiennego 7A znajduje się Niepubliczny Zakład Opieki Zdrowotnej – „Bilcza” (poradnia: chirurgii ogólnej, kardiologiczna, okulistyczna, logopedyczna, otolaryngologiczna, pulmonologiczna oraz reumatologiczna).
W Bilczy, przy Zespole Szkół, działa 75 Kielecka Drużyna Harcerska ZHP.
Historia.
Najstarsze zapisy dotyczące wsi pochodzą z roku 1351 (Kodeks katedry krakowskiej, II, 20).
W 1540 wieś "Bielcza" położona była w ówczesnym powiecie chęcińskim, stanowiła własność biskupów krakowskich, posiadała 6 łanów osiadłych i młyn na rzece Czarnej. Należała do klucza kieleckiego włości biskupów krakowskich.
W wieku XVIII istniało w niej wójtostwo, które posiadali Boguccy. W I połowie XIX wieś przeszła na własność rządu. Z budynków rządowych znajdowała się tu owczarnia, stodoły, obora z wozownią i spichrz z oborą. W roku 1827 według sporządzonego spisu posiadała 80 domów i 415 mieszkańców. Posiadała również szkołę. Przed 1848 rokiem na miejscu starej karczmy zbudowano nową, murowaną karczmę zajezdną, krytą gontem. Do Bilczy należał także folwark Chotcza, gdzie oprócz drewnianego domu dzierżawcy, istniała stajnia, obory, spichrz murowany, piętrowy, szopy, kurniki, suszarnia, stodoły, piwnica murowana oraz stary drewniany browar. Przy folwarku znajdowały się też trzy zgrody pańszczyźniane oraz młyn wodny z mieszkaniem dla młynarza. W roku 1848 liczyła już 98 zagród. Blisko 70% gospodarstw posiadało podstawowe budynki. W Bilczy znajdowały się również dwie kuźnie, jedna gromadzka, druga dworska.
Na terenie miejscowości miała działalność partyzancka, czego dowodem są trzy groby partyzanckie. W ich okolicy znajdowała się również gajówka, która została spalona przez Niemców. Dziś jedyną pozostałością po niej jest studnia.
Osiedle Echo Investment.
W 2000 roku w Bilczy do użytku zostało oddane osiedle „Bilcza” wybudowane przez Echo Investment-kielecką firmę. Znajdują się tam 183 domy jednorodzinne. Obecnie w stanie budowy znajduje się osiedle „Bilcza II” wyposażone w korty tenisowe, boisko do koszykówki oraz plac zabaw.

</doc>
<doc id="407574" url="https://pl.wikipedia.org/wiki?curid=407574" title="Bilcza (powiat sandomierski)">
Bilcza (powiat sandomierski)

Bilcza – wieś w Polsce położona w województwie świętokrzyskim, w powiecie sandomierskim, w gminie Obrazów
W latach 1975–1998 miejscowość należała administracyjnie do województwa tarnobrzeskiego.
Historia.
Wieś powstała najpóźniej w wieku XV. W połowie XV w. wieś Bilcza, u Długosza „Byełcza”, miała 10 łanów kmiecych, oraz 2 karczmy z rolą. Dziesięcinę wartości do 12 grzywien pobierał archidiakon Sandomierski, natomiast folwark rycerski przekazywał dziesięcinę plebanowi w Obrazowie. Dziedzicem wsi był Jan Bielecki herbu Habdank. (Długosz L.B. II, 353).
Bilcza, wieś i kolonia w XIX w. znajdowała się w powiecie sandomierskim, gminie i parafii Obrazów. W drugiej połowie XIX wieku liczyła 44 domy, 369 mieszkańców, oraz 213 mórg ziemi dworskiej i 188 włościańskiej. Oprócz tego we wsi znajdował się młyn młyn. Majątek wtedy należał do Hennelów, potem ziemiańskiej rodziny Pstruszeńskich. Częściowo sprzedany przez Ignacego Pstruszeńskiego dla wykupienia synów, powstańców 1863 r. ze zsyłki na Syberię. W rękach tej rodziny były też majątki Piotrowice pod Zawichostem, Chwałki i Bystrojowice.
Okazały grobowiec Ignacego Pstruszeńskiego i jego żony Marii z końca XIX w znajduje się na cmentarzu w Obrazowie.

</doc>
<doc id="407576" url="https://pl.wikipedia.org/wiki?curid=407576" title="Bilczew (powiat koniński)">
Bilczew (powiat koniński)

Bilczew – wieś w Polsce położona w województwie wielkopolskim, w powiecie konińskim, w gminie Kramsk. Tworzy samodzielne sołectwo Bilczew.
W latach 1975–1998 miejscowość należała administracyjnie do województwa konińskiego.
Zobacz też: Bilczew

</doc>
<doc id="407577" url="https://pl.wikipedia.org/wiki?curid=407577" title="Bilczew (powiat ostrowski)">
Bilczew (powiat ostrowski)

Bilczew – wieś w Polsce położona w województwie wielkopolskim, w powiecie ostrowskim, w gminie Sieroszewice. Leży nad Ołobokiem, ok. 8 km na wschód od Ostrowa Wlkp.
Znany od 1368 jako własność rycerska. Miejscowość przynależała administracyjnie przed rokiem 1887 do powiatu odolanowskiego, W latach 1975–1998 do województwa kaliskiego, a w latach 1887-1975 i od 1999 do powiatu ostrowskiego.

</doc>
<doc id="407578" url="https://pl.wikipedia.org/wiki?curid=407578" title="Bilno (powiat radziejowski)">
Bilno (powiat radziejowski)

Bilno – wieś w Polsce położona w województwie kujawsko-pomorskim, w powiecie radziejowskim, w gminie Osięciny.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy w BIP.
Demografia.
Według Narodowego Spisu Powszechnego (III 2011 r.) liczyła 165 mieszkańców. Jest czternastą co do wielkości miejscowością gminy Osięciny.

</doc>
<doc id="407579" url="https://pl.wikipedia.org/wiki?curid=407579" title="Bilno (powiat włocławski)">
Bilno (powiat włocławski)

Bilno – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 233 mieszkańców. Jest siódmą co do wielkości miejscowością gminy Lubień Kujawski.

</doc>
<doc id="407580" url="https://pl.wikipedia.org/wiki?curid=407580" title="Binduga (powiat łosicki)">
Binduga (powiat łosicki)

Binduga – wieś w Polsce położona w województwie mazowieckim, w powiecie łosickim, w gminie Sarnaki. Leży nad Bugiem.
Wierni Kościoła rzymskokatolickiego należą do parafii św. Stanisława Biskupa i Męczennika w Sarnakach.
Wieś "Bienduga" położona w ziemi mielnickiej w 1795 roku, wchodziła w skład klucza siemiatyckiego księżnej Anny Jabłonowskiej. W latach 1975–1998 miejscowość należała administracyjnie do województwa bialskopodlaskiego.

</doc>
<doc id="407581" url="https://pl.wikipedia.org/wiki?curid=407581" title="Binduga (powiat przasnyski)">
Binduga (powiat przasnyski)

Binduga – wieś w Polsce położona w województwie mazowieckim, w powiecie przasnyskim, w gminie Chorzele.
Historia.
W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii Parafia Miłosierdzia Bożego w Krukowie.
We wsi stała kapliczka z połowy XIX wieku z figurą Chrystusa Frasobliwego i św. Jana Nepomucena. W pewnym momencie zmieniono kapliczkę z bala na drewnianą. Między 1996 a 2005 zniknęła rzeźba św. Jana Nepomucena. W 2018 na prywatnej posesji stanęła kapliczka replika świątka z rzeźbami Chrystusa Frasobliwego i Jana Nepomucena wykonanymi przez Andrzeja Staśkiewicza. Na jej wzór wykonano kapliczkę wiejską.

</doc>
<doc id="407582" url="https://pl.wikipedia.org/wiki?curid=407582" title="Biskupice (powiat buski)">
Biskupice (powiat buski)

Biskupice – wieś w Polsce położona w województwie świętokrzyskim, w powiecie buskim, w gminie Pacanów.
Były wsią biskupstwa krakowskiego w województwie sandomierskim w ostatniej ćwierci XVI wieku. W latach 1975–1998 miejscowość należała administracyjnie do województwa kieleckiego.
Historia.
W wieku XIX Biskupice były wsią w powiecie stopnickim, gminie Pacanów, parafii Zborówek.
Podług spisu z roku 1827 było tu 40 domów i 209 mieszkańców. 

</doc>
<doc id="407583" url="https://pl.wikipedia.org/wiki?curid=407583" title="Biskupice (powiat dąbrowski)">
Biskupice (powiat dąbrowski)

Biskupice – wieś w Polsce położona w województwie małopolskim, w powiecie dąbrowskim, w gminie Gręboszów.
Były wsią biskupów krakowskich w województwie sandomierskim w 1629 roku. W latach 1975–1998 miejscowość należała administracyjnie do województwa tarnowskiego.

</doc>
<doc id="407585" url="https://pl.wikipedia.org/wiki?curid=407585" title="Biskupice (powiat gnieźnieński)">
Biskupice (powiat gnieźnieński)

Biskupice (daw. "Biskupice Jeziorne") – wieś w Polsce, w województwie wielkopolskim, w powiecie gnieźnieńskim, w gminie Kłecko. Położona nad Jeziorem Biskupickim.
Wieś duchowna, własność kapituły katedralnej gnieźnieńskiej, pod koniec XVI wieku leżała w powiecie gnieźnieńskim województwa kaliskiego. W latach 1975–1998 miejscowość należała administracyjnie do województwa poznańskiego.

</doc>
<doc id="407586" url="https://pl.wikipedia.org/wiki?curid=407586" title="Biskupice (powiat kaliski)">
Biskupice (powiat kaliski)

Biskupice – wieś w Polsce położona w województwie wielkopolskim, w powiecie kaliskim, w gminie Blizanów. Dawniejsza nazwa to Biskupice Kierołowskie.
W latach 1975–1998 miejscowość należała administracyjnie do województwa kaliskiego. 

</doc>
<doc id="407587" url="https://pl.wikipedia.org/wiki?curid=407587" title="Biskupice (powiat kluczborski)">
Biskupice (powiat kluczborski)

Biskupice () – wieś w Polsce położona w województwie opolskim, w powiecie kluczborskim, w gminie Byczyna.
Przez miejscowość przebiega droga krajowa nr 11.
W latach 1975–1998 miejscowość należała administracyjnie do województwa opolskiego.
Historia.
Nazwa wsi pochodzi od osoby Biskup lub osady będącej dawną własnością biskupa. Osada istniała prawdopodobnie już w XI w.. Pierwsza wzmianka w dokumentach pojawiła się jednak dopiero w 1393. Do końca XV w. Biskupice wchodziły prawdopodobnie w skład dóbr kościelnych. Na początku XVI w. pierwszym świeckim właścicielem wsi został Piotr von Pritzelwitz, który odsprzedał Biskupice rodzinie Heidebrandów. W 1567 Zygmunt von Heidebrand zbudował we wsi drewniany kościół, a majątek wsi był w posiadaniu tej rodziny aż do 1714. Później dobra biskupickie należały do Karola von Pelchrzima, a następnie na krótko powróciły do Pritzelwitzów. Od końca XVIII w. majątkiem zarządzał Jerzy von Paczensky. On postanowił urządzić tu swoją rezydencję i w 1800 wybudował pałac dworski. Rodzina Paczeńskich wyzbyła się Biskupic w 1872 na rzecz Karla von Jordana. Jordanowie byli właścicielami wsi aż do 1945.
W 1861 Biskupice zamieszkiwało 306 osób, w 1939 – 304, w 1995 – 664, w 2009 – 657.
6 kwietnia 1945 Ministerstwo Bezpieczeństwa Publicznego utworzyło Centralne Obozy Pracy. Obóz MBP nr 5, powstały w Biskupicach miał status obozu przejściowego, następnie został przekształcony w obóz pracy. Przetrzymywano w nich Ślązaków i Niemców oraz byłych członków SS. Do obozu trafiali także powracający do Polski żołnierze armii Andersa, którzy wstąpili do niej po dezercji z Wehrmachtu, do którego wcielono ich wcześniej w ramach "volkslisty." Prawdopodobnie przetrzymywano w nim także żołnierzy podziemia niepodległościowego .
Zabytki.
Do wojewódzkiego rejestru zabytków wpisane są:

</doc>
<doc id="407588" url="https://pl.wikipedia.org/wiki?curid=407588" title="Biskupice (powiat koniński)">
Biskupice (powiat koniński)

Biskupice – (niem. zapis wtórny do nazwy polskiej "Bischofsdorf") wieś w Polsce położona w województwie wielkopolskim, w powiecie konińskim, w gminie Grodziec, nad Czarną Strugą.
Historia.
Pierwsze wzmianki o wsi pochodzą z XIII wieku – były to wówczas dobra biskupie, stąd nazwa osady. W XVI wieku część dóbr nadal pozostawała w rękach kościelnych, a część należała do Biskupskich herbu Szreniawa. W 1827 stało tu 20 domów, które zasiedlało 280 osób, a w 1885 żyło we wsi około 400 osób. Następnymi właścicielami byli Taczanowscy. Po II wojnie światowej majątek uległ parcelacji. Przejęli go indywidualni rolnicy. We dworze urządzono szkołę. 
W latach 1975–1998 miejscowość należała administracyjnie do województwa konińskiego.
Zabytki.
We wsi znajduje się XIX-wieczny, klasycystyczny dwór. Poszczególne elewacje zachowały częściowo oryginalny detal architektoniczny. Wokół pałacu rozpościera się 6-hektarowy park z XIX wieku, a w nim stoją magazyny, gorzelnia oraz ruiny oficyny. Przez park przepływa Czarna Struga, nad którą żyją bobry europejskie.

</doc>
<doc id="407589" url="https://pl.wikipedia.org/wiki?curid=407589" title="Biskupice (powiat krakowski)">
Biskupice (powiat krakowski)

Biskupice – wieś w Polsce, położona w województwie małopolskim, w powiecie krakowskim, w gminie Iwanowice.
W latach 1975–1998 wieś należała administracyjnie do województwa krakowskiego.
W Biskupicach, w 1793 roku, urodził się Wojciech Chrzanowski, polski generał i kartograf, twórca pierwszej mapy ziem polskich w skali 1:300 000.

</doc>
<doc id="407590" url="https://pl.wikipedia.org/wiki?curid=407590" title="Biskupice (powiat legnicki)">
Biskupice (powiat legnicki)

Biskupice (niem. "Bischdorf") – wieś w Polsce położona w województwie dolnośląskim, w powiecie legnickim, w gminie Legnickie Pole, nad rzeką Wierzbiak.
W latach 1975–1998 miejscowość należała administracyjnie do województwa legnickiego.
Nazwa.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Pyscupitz".
Zabytki.
Przez rzekę przerzucony jest most, który w znacznej części jest zabytkowy. Jego elementy nośne zbudowane są z kamienia ciosanego. 

</doc>
<doc id="407591" url="https://pl.wikipedia.org/wiki?curid=407591" title="Biskupice (powiat miechowski)">
Biskupice (powiat miechowski)

Biskupice – wieś w Polsce położona w województwie małopolskim, w powiecie miechowskim, w gminie Miechów.
Wieś leży w dolinie rzeki Szreniawy. Na jej terenie do Szreniawy wpada lewy dopływ – Cicha (przez wielu błędnie utożsamiana ze swoim lewym dopływem Miechówką). Przez Biskupice płynie również rzeka Gołczanka, prawy dopływ rzeki Szreniawa.
W latach 1975–1998 miejscowość należała administracyjnie do województwa kieleckiego, sąsiadując z województwem krakowskim.
Historia.
Biskupice zwane także niegdyś "Biskupice Pruskie" (od nazwy dóbr Prusy, w wieku XIX własność Teofila Szyca) wież położona nad Szreniawą około 3 km na zachód od Miechowa. Wieś wspomniana jest u Długosza w wieku XV, jako własność biskupów krakowskich.

</doc>
<doc id="407592" url="https://pl.wikipedia.org/wiki?curid=407592" title="Biskupice (powiat oleski)">
Biskupice (powiat oleski)

Biskupice (dodatkowa nazwa w j. ) – wieś w Polsce, położona w województwie opolskim, w powiecie oleskim, w gminie Radłów.
W latach 1975–1998 miejscowość należała administracyjnie do województwa częstochowskiego.
Opis.
W miejscowości działa m.in. jednostka OSP. 
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod obecną polską nazwą "Biskupice" oraz nazwą zgermanizowaną . Spis geograficzno-topograficzny miejscowości leżących w Prusach z 1835 roku notuje obecnie używaną, polską nazwę miejscowości "Biskupice" oraz niemiecką .
12 listopada 1946 r. nadano miejscowości polską nazwę Biskupice.
Zabytki.
Do wojewódzkiego rejestru zabytków wpisane są:
inne obiekty:

</doc>
<doc id="407593" url="https://pl.wikipedia.org/wiki?curid=407593" title="Biskupice (powiat oleśnicki)">
Biskupice (powiat oleśnicki)

Biskupice (niem. "Bischdorf") – wieś w Polsce położona w województwie dolnośląskim, w powiecie oleśnickim, w gminie Syców.
W latach 1975–1998 miejscowość należała administracyjnie do województwa kaliskiego.
Nazwa.
Pierwsza wzmianka o istnieniu wsi pochodzi z 23 kwietnia 1155, gdzie w bulli papieża Hadriana IV wieś wymieniana jest pod nazwą "Biscopici", jako posiadłość biskupstwa wrocławskiego.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295-1305 miejscowość wymieniona jest w zlatynizowanej formie "Biscupitz".
Nazwa "Biskupice" była używana przemiennie z niemiecką nazwą "Bischdorf" i pochodzi od urzędu właścicieli wsi, którymi w średniowieczu byli biskupi wrocławscy.
Historia.
Obecnie (III 2011 r.) jest to nieduża miejscowość, która liczy 311 osób. Dawniej mieszkała tu książęca rodzina Bironów von Kurland, po której pozostał zrujnowany zamek. Znajduje się tu również wiele domów poniemieckich, pozostałości obozu jenieckiego, poniemiecki cmentarz ewangelicki, cmentarz zmarłych ponad 100 lat temu na cholerę oraz kapliczka przy drodze do Działoszy. Znajduje się tu również dawna siedziba Rolniczej Spółdzielni Produkcyjnej (obecnie świetlica wiejska).
Uroczystości dożynkowe.
3 września 2011 wieś zorganizowała dożynki gminy Syców.
Cmentarz.
Cmentarz, znajdujący się przy drodze do Drołtowic, powstał w drugiej połowie XIX wieku. Na jego terenie znajduje się kilkanaście nagrobków niemieckich oraz jeden nagrobek polskiego małżeństwa pochowanego tam w 1946 roku.

</doc>
<doc id="407594" url="https://pl.wikipedia.org/wiki?curid=407594" title="Biskupice (powiat opatowski)">
Biskupice (powiat opatowski)

Biskupice – wieś w Polsce położona w województwie świętokrzyskim, w powiecie opatowskim, w gminie Sadowie. 
Wieś w powiecie sandomierskim w województwie sandomierskim. W latach 1975–1998 miejscowość należała administracyjnie do województwa tarnobrzeskiego.
Przez wieś przechodzi czerwony szlak rowerowy z Nowej Słupi do Opatowa. We wsi rozpoczyna się rzeka Opatówka, wpływająca do Opatowa.
Historia.
Od około 1237 roku, na mocy nadania księcia Henryka Brodatego, wieś wchodziła w skład dóbr biskupów lubuskich, od których pochodzi nazwa miejscowości. Do około 1300 roku znajdowała się we wsi rezydencja biskupów lubuskich, przeniesiona po napadzie na biskupa Jana do lepiej ufortyfikowanego Opatowa. W 1514 roku biskupstwo lubuskie sprzedało dobra opatowskie wraz z Biskupicami podkanclerzemu Krzysztofowi Szydłowieckiemu. W XVI wieku była własnością wojewody kijowskiego Konstantego Wasyla Ostrogskiego. Miała 5 łanów kmiecych 9 zagrodników młyn, staw, karczmę. Dziesięcinę (do 16 grzyw.) pobierali biskupi. Czynsz z łanu wynosił 12 skojców. (Długosz L. B., I, 639).
W wieku XIX Biskupice były wsią w powiecie opatowskim, gminie Modliborzyce, parafii Opatów (7 wiorst), miały 20 domów, 94 mieszkańców i 346 mórg włościańskich obszaru. 
Kościół.
W Biskupicach znajduje się drewniany kościół pod wezwaniem Świętego Józefa Oblubieńca Najświętszej Maryi Panny, który wybudowano w latach 1954-1956. Przypomina duży dom mieszkalny – z niewielką wieżą – ponieważ tylko na taki obiekt wydały zezwolenie ówczesne władze. W późniejszym okresie do kościoła dobudowane zostały zakrystia oraz przedsionek od strony zachodniej (jako główne wejście). W latach 2006-2013 wybudowano nowy ceglany jednonawowy kościół kryty dachówką pod tym samym wezwaniem.
Szkoła.
We wsi znajduje się również szkoła wybudowana w 1920 roku. W czasie okupacji niemieckiej w szkole działał szpital wojenny.

</doc>
<doc id="407595" url="https://pl.wikipedia.org/wiki?curid=407595" title="Biskupice (gmina Nowe Skalmierzyce)">
Biskupice (gmina Nowe Skalmierzyce)

Biskupice (dawniej "Biskupice Smolane") – wieś w Polsce położona w województwie wielkopolskim, w powiecie ostrowskim, w gminie Nowe Skalmierzyce, nad strugą Pokrzywnica, przy zachodniej granicy Kalisza, ok. 4 km od Nowych Skalmierzyc, ok. 17 km od Ostrowa Wielkopolskiego.
Historia.
Jako osada Biskupice koło Kościelnej Wsi (wymieniane "Biskupice Smolne", "Smolane", "Smolczone", "Biskupicze" i in.) wzmiankowane od 1323 roku. Wieś w 1357 roku była własnością arcybiskupów gnieźnieńskich.
W 1579 roku Biskupice były w posiadaniu podstarościego opatowskiego Mikołaja Miłaczewskiego.
Pod koniec XIX wieku we wsi było 14 domów i 115 mieszkańców.
Komunikacja publiczna.
Dojazd autobusami Kaliskich Linii Autobusowych, linia podmiejska nr 17 (Kalisz ↔ Biskupice ↔ Kotowiecko).

</doc>
<doc id="407596" url="https://pl.wikipedia.org/wiki?curid=407596" title="Biskupice (powiat pińczowski)">
Biskupice (powiat pińczowski)

Biskupice – wieś w Polsce, położona w województwie świętokrzyskim, w powiecie pińczowskim, w gminie Złota .
W latach 1975–1998 miejscowość należała administracyjnie do województwa kieleckiego.
Historia.
W wieku XIX Biskupice wieś w powiecie pińczowskim, parafii Książnice. Dawna własność biskupów krakowskich.
W połowie XV w. ma 10 łanów kmiecych i 2 karczmy, dające dziesięcinę (do 20 grzyw.) biskupowi. Pleban w Książnicach dostaje kolędę i świętopietrze. (Długosz. L. B., II, 169).

</doc>
<doc id="407597" url="https://pl.wikipedia.org/wiki?curid=407597" title="Biskupice (gmina Drobin)">
Biskupice (gmina Drobin)

Biskupice – wieś w Polsce położona w województwie mazowieckim, w powiecie płockim, w gminie Drobin.
W latach 1975–1998 miejscowość należała administracyjnie do województwa płockiego.
Linki zewnętrzne.
 

</doc>
<doc id="407598" url="https://pl.wikipedia.org/wiki?curid=407598" title="Biskupice (powiat poznański)">
Biskupice (powiat poznański)

Biskupice – wieś w Polsce położona w województwie wielkopolskim, w powiecie poznańskim, w gminie Pobiedziska.
Wieś duchowna, własność biskupstwa poznańskiego, pod koniec XVI wieku leżała w powiecie poznańskim województwa poznańskiego. W latach 1975–1998 miejscowość należała administracyjnie do województwa poznańskiego.
Wieś położona w sąsiedztwie rzeki Głównej i zbiornika retencyjnego Jezioro Kowalskie, ok. 18 km na wschód od Poznania.
W Biskupicach znajduje się staw wędkarski Biskupice lewe. 
Nazwa wsi.
Nazwa wsi pochodzi od właścicieli w XIII wieku – biskupów poznańskich.
Historia.
Początki osadnictwa w Biskupicach i okolicy.
Na terenie osady, jaką się stały średniowieczne Biskupice, zachowało się wiele śladów po obozowiskach ludzkich z epoki kamienia. Z paleolitu znaleziono narzędzia krzemienne na terenie Biskupic i Uzarzewa.
Odkryto również pozostałości osadnictwa w dolinie rzeki Cybiny z okresu kamienia łupanego. Osady te znajdowały się na piaszczystych nieużytkach.
W 1949 roku, na tym terenie znaleziono szczątki naczyń pochodzących z okresu kultury łużyckiej. Na zachód od Jankowa odkryto osadę z epoki żelaza. W okresie kultury łużyckiej ludność zamieszkała na tym terenie prowadziła osiadły tryb życia. Zajmowali się rybołówstwem, uprawą ziemi i garncarstwem.
O rozwoju ówczesnej społeczności, która żyła w okresie państwa rodowo-plemiennego świadczyła budowa osady obronnej w postaci grodu w Górze.
Systematyczny rozwój gospodarki zdecydował, że osadnictwo z pradoliny rzeki Cybiny przeniosło się w miejsce karczowanych lasów. Na wykarczowanych obszarach w pobliżu traktu bursztynowego poznańsko-gnieźnieńskiego, którym przemieszczały się karawany kupców z zachodu, ukształtowały się dwa skupiska ludności.
960–1500.
Przyjęcie chrześcijaństwa przez Mieszka I i jego dwór, budowa świątyni przez Dąbrówkę na Ostrowie Lednickim i prowadzona misja, zapoczątkowały powstanie nowego ustroju w państwie. Utworzenie biskupstwa w Gnieźnie i w Poznaniu, osiedlanie się zakonów prowadzących misje, nadawanie ziem i osad wyróżniającym się rycerzom zdecydowało, że wiele osad uzależnionych zostało od nowych właścicieli.
Ze względu na brak źródeł pisanych trudno stwierdzić, kto był pierwszym właścicielem osady, jaką stały się późniejsze Biskupice. Książęta polscy od X do połowy XIII wieku dokonali licznych nadań majątków, na które nie ma dziś dokumentów.
Do biskupstwa poznańskiego i kapituły należały liczne osady wokół Poznania, w tym Biskupice. Wieś należała do stołu biskupiego do XVII wieku. Z powyższego wynika, że nazwa wsi pochodzi od właściciela osady, którym był kolejny biskup poznański.
W dokumentach pisanych pierwsza wzmianka historyczna o Biskupicach związana jest z biskupem poznańskim Boguchwałem – kanclerzem księcia Przemysła I, który pochodził z rodu Porajów zamieszkałych we Wronczynie. Biskup Boguchwał za zgodą kapituły erygował 9 lipca 1256 r. kościół parafialny we Wronczynie, przydzielając na jego utrzymanie dziesięciny z dóbr biskupich z Biskupicach i Bożejewie. Ujawniona nazwa wsi nie pozwala podać daty jej lokacji, ale potwierdza fakt, że jej właścicielem był biskup poznański.
W XIV wieku wieś Biskupice składała się ze wsi sołeckiej, nazwanym szarym końcem, gdzie ziemia była piaszczysta i majątku biskupiego, gdzie ziemia była gliniasta i urodzajna.
W okresie panowania w Polsce Kazimierza Wielkiego nastąpiła intensywna produkcja zbóż. W związku z koniecznością przemiału większej ilości zboża zostało zbudowanych kilka młynów wodnych na rzece Głownie i Cybinie. Zgodnie z decyzją biskupa poznańskiego – Jana Doliwy w 1365 r. został zbudowany na Cybinie młyn wodny, który wraz z przyległym obszarem ziemi przyłączono do majątku biskupiego w Biskupicach.
1500–1793.
W 1510 r. do Biskupic należały 24 łany ziemi. 4 łany ziemi sołeckiej uprawiało 8 gospodarzy. We wsi zamieszkiwało 5 zagrodników kmiecych, którzy posiadali po pół łana ziemi, 2 zagrodników małorolnych i 2 bezrolnych osadników. Źródła z tego okresu nie wspominają o majątku biskupim. 
W 1531 r. ze względu na spory terytorialne między mieszkańcami wsi Góra i Biskupice została wyznaczona granica między pastwiskami w pradolinie rzeki Cybiny. W 1660 roku sołectwo w Biskupicach zostało sprzedane na rzecz kolegium wikariackiego w Gnieźnie.
Zniszczenia wojenne, które nastąpiły w Wielkopolsce po potopie szwedzkim i po wojnie północnej, zdecydowały o upadku wielu miast i wsi. Znaczna część ludności trafiła do niewoli. W opuszczonych gospodarstwach właściciele wsi starali się osiedlać nowych osadników.
Biskup poznański Teodor Czartoryski w roku 1749 zapisał roczny czynsz wsi Biskupice na utrzymanie seminarzystów Seminarium Duchownego w Poznaniu. Wśród dokumentów pisanych, związanych z wsią Biskupice, znajduje się dokumentem który daje początek wsi Biskupice Duchowne. Biskup poznańsko – warszawski Zukow, aktem wydanym 3 lutego 1819 r., przeznaczył 296 mórg holenderskich z majątku kapituły poznańskiej w Biskupicach na założenie nowej wioski. Ziemię w nowej wsi otrzymali: sołtys – 18 mórg, szynkarz- 14 i katolicki nauczyciel 8 mórg. Pozostały areał ziemi został podzielony między 8 gospodarzy. Biskup poznański- Teodor Czartoryski w roku 1765 sprowadził do Biskupic osadników niemieckich – bambrów, których osadził na pustkowiach.
Okres zaborów.
W roku 1793 Wielkopolska znalazła się pod zaborem króla Prus Fryderyka Wilhelma. W latach 1790-1798 władze pruskie przeprowadziły konfiskatę dóbr kościelnych. Ziemie i majątki należące do biskupstwa przejął rząd pruski, który po przeprowadzeniu nowych pomiarów geodezyjnych przydzielili ziemie osadnikom niemieckim sprowadzonym z Niemiec. w wyniku nowego podziału geodezyjnego w Biskupicach utworzono majątek ziemski i 8 działek dla gospodarzy – osadników niemieckich. We wsi pozostało jedynie kilka małych gospodarstw, których właścicielami byli Polacy.
W roku 1880 Biskupice liczyły 17 dymów (domostw), w których zamieszkiwało 204 obywateli. Wśród mieszkańców było 118 ewangelików i 86 katolików. Oprócz Biskupic "duchownych" była wieś kolonizacyjna Biskupice "królewskie" (10 dymów i 121 mieszkańców).
W latach 1870-1872 na polach wsi Biskupice została zbudowana linia kolejowa łącząca Poznań z Gnieznem. Po dwóch latach od przejazdu pierwszego składu pociągów pobudowano dworzec kolejowy i budynek stacyjny (obecnie przystanek kolejowy Biskupice Wielkopolskie). Fakt ten wpłynął na to, że władze pruskie utworzyły w roku 1885 pocztę. We wsi była wówczas kuźnia, warsztat kołodziejsko – stolarski i gościniec z salką na zebrania i zabawy.
Szkoła w Biskupicach.
Pierwsza wzmianka o szkole w Biskupicach pochodzi z 1819 r. Z dokumentu wydanego przez biskupa Zukowa wynika, że na utrzymanie szkoły i nauczyciela zostało przeznaczone 8 mórg ziemi. Szkoła znajdowała się wówczas w wiejskiej chacie. Pracowali w niej nauczyciele niemieccy. Nowy budynek szkolny władze pruskie oddały do użytku w 1908.
Uczniowie szkoły w Biskupicach dnia 25 sierpnia 1906 r. przyłączyli się do trwającego w wielu szkołach w Wielkopolsce strajku dzieci polskich przeciwko nauczaniu religii w języku niemieckim. Niestety dzieci przegrały walkę w obronie polskiej mowy, gdyż przy pomocy policji i władz administracyjnych strajk został złamany. Jednak w ich świadomości obudził się patriotyzm i chęć do walki z germanizacją.
I wojna światowa.
Wybuch pierwszej wojny światowej w 1914 r. spowodował zaciąg do armii pruskiej zarówno Niemców, jak i Polaków. Po klęsce armii pruskiej na froncie zachodnim wielu Polaków powróciło do swych rodzin. Gdy w grudniu 1918 r, wybuchło powstanie wielkopolskie, wśród powstańców znalazło się kilku ochotników z Biskupic i sąsiednich wsi. Odzyskanie niepodległości przez Polskę nie przyniosło większych zmian w strukturze własnościowej na terenie Biskupic. Siedmiu niemieckich osadników prowadziło nadal swoje gospodarstwa. Właścicielem majątku był Adolf Kautz.
Latem 1922 roku Wielkopolsce strajk robotników rolnych, którzy domagali się wypłaty zaległego wynagrodzenia i podwyżki płac ze względu na dużą inflację. Strajk w robotników w Biskupicach i we Wronczynie został zdławiony przez policję.
II wojna światowa.
Gdy we wrześniu 1939 roku nastąpił najazd wojsk hitlerowskich na Polskę, to na terenie miasta Pobiedzisk i Gminy Polska wieś został powołany Oddział Obrony Narodowej. W jego skład weszli mieszkańcy z miasta i gminy.
Z chwilą wybuchu wojny zamieszkała licznie w wielu wsiach ludność niemiecka, zaczęła prowadzić działalność dywersyjno – szpiegowską na rzecz wkraczających do Wielkopolski wojsk hitlerowskich. Członkowie Obrony Narodowej przeprowadzili rewizje u Niemców podejrzanych o dywersje, rekwirując broń i mundury organizacji Deutsche Vereinigung. Podczas rewizji u gospodarza niemieckiego Kautza w Biskupicach znaleziono broń i tajną radiostację. Wymieniony został aresztowany.
13 września 1939 r. wojska niemieckie zajęły Pobiedziska i poszczególne wioski na terenie gminy.
W dniach 14 i 15 września 1939 r. niemieckie władze wojskowe, po konsultacji z miejscowymi obywatelami niemieckimi, sporządziły listy niebezpiecznych Polaków mieszkających na terenie miasta i gminy. Aresztowano ich i osadzono w więzieniach.
Z Biskupic zostali aresztowani Edmund, Adam i Tadeusz Wardeńscy, Kazimierz Głowacki, Leopold Gogola, Czesław Stachowiak, Stanisław i Tadeusz Cieślakowie i Leon Węgrzyn. Po zakończeniu wojny do Biskupic powróciło tylko trzech z wyżej wymienionych mieszkańców. Pozostałych rozstrzelano lub zamordowano w obozach koncentracyjnych.
Czasy współczesne.
W 2011 Biskupice liczyły 1896 mieszkańców. Obecnie wieś systematycznie powiększa się m.in. w wyniku osiedlania się mieszkańców miasta Poznania. Na terenie wsi działa kilka sklepów, zakładów przemysłowych i ogrodniczych, szkoła podstawowa, dwa przedszkola oraz biblioteka, a także kościół.
Według Narodowego Spisu Powszechnego Ludności i Mieszkań z 2021 roku liczba ludności we wsi wynosi 2 518. 49,4% mieszkańców stanowią kobiety, a 50,6% ludności to mężczyźni. Biskupice zamieszkuje 12,6% mieszkańców gminy. Identyfikator miejscowości Biskupice w systemie SIMC to 0592897, a współrzędne GPS wsi Biskupice to (17.168611, 52.461667).
Transport.
We wsi znajduje się przystanek kolejowy Biskupice Wielkopolskie.
Zobacz też.
Biskupice

</doc>
<doc id="407599" url="https://pl.wikipedia.org/wiki?curid=407599" title="Biskupice (powiat proszowicki)">
Biskupice (powiat proszowicki)

Biskupice – wieś w Polsce położona w województwie małopolskim, w powiecie proszowickim, w gminie Koszyce.
W latach 1975–1998 miejscowość należała administracyjnie do województwa kieleckiego.
Integralne części miejscowości: Parcelacja, Stara Wieś.

</doc>
<doc id="407600" url="https://pl.wikipedia.org/wiki?curid=407600" title="Biskupice (powiat pruszkowski)">
Biskupice (powiat pruszkowski)

Biskupice – wieś w Polsce położona w województwie mazowieckim, w powiecie pruszkowskim, w gminie Brwinów.
Wieś duchowna położona była w drugiej połowie XVI wieku w powiecie błońskim ziemi warszawskiej województwa mazowieckiego. W latach 1975–1998 miejscowość należała administracyjnie do województwa warszawskiego.
Przez wieś przebiega droga wojewódzka nr 720 z Nadarzyna i Brwinowa do Błonia, od której na wschód odbiega droga do Krosny i Koszajca. Granicą Biskupic i Brwinowa płynie Zimna Woda, dopływ Utraty. We wsi znajduje się placówka OSP.
W latach 70. odkryto w Biskupicach pozostałości osady hutniczej z I w. p.n.e.-III w. n.e. stanowiącej część wielkiego starożytnego ośrodka hutniczego.

</doc>
<doc id="407601" url="https://pl.wikipedia.org/wiki?curid=407601" title="Biskupice (powiat radziejowski)">
Biskupice (powiat radziejowski)

Biskupice – wieś w Polsce położona w województwie kujawsko-pomorskim, w powiecie radziejowskim, w gminie Radziejów.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy Radziejów w BIP.
Demografia.
Według Narodowego Spisu Powszechnego (III 2011 r.) liczyła 573 mieszkańców. Jest największą miejscowością gminy Radziejów.

</doc>
<doc id="407602" url="https://pl.wikipedia.org/wiki?curid=407602" title="Biskupice (powiat średzki)">
Biskupice (powiat średzki)

Biskupice – wieś w Polsce położona w województwie wielkopolskim, w powiecie średzkim, w gminie Dominowo.
Miasto duchowna, własność biskupstwa poznańskiego, pod koniec XVI wieku leżało w powiecie pyzdrskim województwa kaliskiego. W latach 1975–1998 miejscowość należała administracyjnie do województwa poznańskiego.
Zobacz też: Biskupice 

</doc>
<doc id="407603" url="https://pl.wikipedia.org/wiki?curid=407603" title="Biskupice (powiat wielicki)">
Biskupice (powiat wielicki)

Biskupice – wieś w Polsce położona w województwie małopolskim, w powiecie wielickim, w gminie Biskupice.
Siedziba gminy Biskupice (mimo że gmina bierze swoją nazwę od nazwy wsi) znajduje się w pobliskich Tomaszkowicach.
Wieś biskupstwa krakowskiego w powiecie szczyrzyckim w województwie krakowskim w końcu XVI wieku. W latach 1975–1998 miejscowość administracyjnie należała do województwa krakowskiego.
Historia.
Z zachowanych przekazów historycznych wiadomo, że prawie wszystkie wsie dzisiejszej gminy Biskupice istniały już w XII wieku, a takie jak Biskupice i Bodzanów nawet wcześniej.
Prowadzone w ostatnich dziesięcioleciach tego wieku badania archeologiczne wykazały, że Biskupice i Bodzanów istniały już w okresie prehistorycznym i były zamieszkane przez ludność zajmującą się wyrębem lasów, pasterstwem i rolnictwem, a w wypadku Biskupic nawet warzeniem soli.
Wykopaliska w Bukowej Górze w Biskupicach dowodzą, że już w epoce brązu istniał tu obronny gród – jeszcze obecnie można dopatrzeć się pozostałości kolistych wałów i innych urządzeń obronnych.
Wiadomości z okresu historycznego zawdzięczamy zachowanym zabytkom pisanym głównie z nadaniem dla zakonów benedyktynów z Tyńca i cystersów z Mogiły. Te dwa zakony mają duży wkład nie tylko w podniesienie gospodarki rolnej i hodowlanej, ale także w zachowanie wiedzy historycznej. Jednym z pierwszych dokumentów historycznych jest zapis związany z organizacją parafii wielickiej. W roku 1044 benedyktyni z Tyńca jako księża powstającej parafii wielickiej otrzymali uposażenie składające się ze źródeł solnych w Wieliczce oraz dwóch wsi, a mianowicie Bodzanowa i Siercza. Z zapisu tego wnioskujemy, że tereny wokół Wieliczki stanowiły własność królewską (nadania dokonał Kazimierz Odnowiciel), a na mocy darowizny królewskiej stały się własnością zakonu benedyktynów.
Jeśli chodzi o Biskupice to wiadomym jest, że przed rokiem 1223 istniał tu już kościół pod wezwaniem św. Marcina, a wieś była własnością Biskupów krakowskich, ale mieli tu też swoje beneficjum kanonicy regularni z Krakowa aż do roku 1780. Już w XIII wieku istniał w Biskupicach duży kamieniołom, z którego dostarczono kamienia do budowy zamków i murów obronnych. Między innymi z kamienia biskupickiego wybudowany został w Wieliczce istniejący do dziś tzw. „Dom pośród żupy”.
Wszystkie wsie były zakładane na tzw. „surowym kamieniu”, tzn. w miejscu wcześniej nie zabudowanym i niezamieszkanym, np. w lasach, które w celach osadniczych wyrąbywano.
Dopiero po najazdach tatarskich (1241–1287), w następstwie ogromnych zniszczeń materialnych i wśród ludności, wsie były ponownie lokowane, a osadzano w nich ludność różnego pochodzenia.
10 grudnia 1943 wieś została spacyfikowana przez niemieckich okupantów. W wyniku tej akcji śmierć poniosło 25 mieszkańców. Większość rozstrzelano w Podłęży.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="407604" url="https://pl.wikipedia.org/wiki?curid=407604" title="Biskupice (powiat wolsztyński)">
Biskupice (powiat wolsztyński)

Biskupice – wieś w Polsce położona w województwie wielkopolskim, w powiecie wolsztyńskim, w gminie Przemęt.
W okresie Wielkiego Księstwa Poznańskiego (1815-1848) miejscowość wzmiankowana jako Biskupice należała do wsi mniejszych w ówczesnym pruskim powiecie Kosten rejencji poznańskiej. Biskupice należały do okręgu śmigielskiego tego powiatu i stanowiły część majątku Marownica (dziś Morownica), który należał wówczas do Hektora Kwileckiego. Według spisu urzędowego z 1837 roku Biskupice liczyły 110 mieszkańców, którzy zamieszkiwali 11 dymów (domostw).
W latach 1975–1998 miejscowość należała administracyjnie do województwa leszczyńskiego.

</doc>
<doc id="407605" url="https://pl.wikipedia.org/wiki?curid=407605" title="Biskupice (powiat wrocławski)">
Biskupice (powiat wrocławski)

Biskupice (niem. "Bischowitz") – wieś w Polsce położona w województwie dolnośląskim, w powiecie wrocławskim, w gminie Jordanów Śląski.
Podział administracyjny.
W latach 1975–1998 miejscowość należała administracyjnie do województwa wrocławskiego.
Dawna nazwa.
W okresie hitlerowskiego reżimu w latach 1936–1945 miejscowość nosiła nazwę "Loheichen".

</doc>
<doc id="407606" url="https://pl.wikipedia.org/wiki?curid=407606" title="Biskupice (powiat zawierciański)">
Biskupice (powiat zawierciański)

Biskupice – wieś w Polsce, położona w województwie śląskim, w powiecie zawierciańskim, w gminie Pilica, przy drodze wojewódzkiej nr 790.
W latach 1975–1998 wieś należała administracyjnie do województwa katowickiego.
We wsi znajduje się cmentarz wojenny z 1918.

</doc>
<doc id="407607" url="https://pl.wikipedia.org/wiki?curid=407607" title="Biskupiec (powiat nowomiejski)">
Biskupiec (powiat nowomiejski)

Biskupiec ("Biskupiec Pomorski", niem. "Bischofswerder") – wieś gminna na Powiślu w Polsce, położona w województwie warmińsko-mazurskim, w powiecie nowomiejskim, przy drodze wojewódzkiej nr 538. Siedziba gminy Biskupiec. W latach 1331–1946 samodzielne miasto. W latach 1975–1998 miejscowość należała administracyjnie do województwa toruńskiego.
W potocznym użyciu funkcjonuje również nazwa "Biskupiec Pomorski" (pochodząca od znajdującej się w odległości 3,5 km od stacji kolejowej w Bielicach – Biskupiec Pomorski na linii Toruń–Iława).
Historia.
Miejscowość została założona w 1325 na terenie państwa zakonu krzyżackiego przez biskupa pomezańskiego Rudolfa jako "Bischofswerder" (w pol. tłumaczeniu „ostrów biskupi”) i w 1331 podniesiona do rangi miasta. Zasiedlona głównie niemieckimi osadnikami, lokacja otrzymała własny kościół i mury obronne. W 1540 roku oficjalnie wprowadzono w mieście reformację, choć jeszcze w 1625 jego ludność była uznawana za w połowie katolicką.
W 1872 Biskupiec otrzymał stację kolejową na wybudowanej w odległości ok. 4 km na południe od miasta linii kolejowej Toruń-Wystruć, jednakże stacja "Bischofswerder" (obecnie Biskupiec Pomorski) została w rzeczywistości zbudowana w pobliskiej wsi Bielice, zapewne z uwagi na uniknięcie konieczności prac ziemnych i budowy mostu na Osie. Na początku XX wieku planowano zbudowanie lokalnej kolei łączącej miasto z dworcem, lecz plany te nie zostały zrealizowane. Ocenia się, że pewne oddalenie od linii kolejowej stanowiło czynnik ograniczający rozwój miejscowości w kolejnych latach.
Po odzyskaniu niepodległości przez Polskę, traktat wersalski wytyczył granicę polsko-niemiecką na rzece Osie, w bezpośrednim sąsiedztwie miasta. Bischofswerder stał się niemieckim miastem granicznym, zaś jego stacja kolejowa znalazła się już na terytorium polskim. Samo miasto zostało wyznaczone również jako terytorium plebiscytowe. W ramach przeprowadzonego 11 lipca 1920 r. plebiscytu narodowościowego w Prusach Wschodnich, jedynie 15% z 1509 oddanych w mieście głosów opowiedziało się za przyłączeniem do Polski i Biskupiec pozostał w granicach Niemiec. Odcięte od stacji kolejowej miasto otrzymało w 1925 nowe połączenie z Kisielicami, z nowo zbudowanego dworca "Bischofswerder Stadt" (późniejszy Biskupiec Pomorski Miasto).
W 1945 Biskupiec doznał ciężkich zniszczeń (60%) podczas zajmowania przez wojska radzieckie. Miasto zostało przekazane Polsce, jego ludność wysiedlona do Niemiec i zastąpiona polskimi przesiedleńcami.
Zrujnowany Biskupiec 1 sierpnia 1946 został pozbawiony przez polską administrację praw miejskich, zaś jego centrum pozostało nieodbudowane. Obecną nazwę wsi zatwierdzono administracyjnie 12 listopada 1946. W 1969 r. zamknięto, zaś w 1974 r. ostatecznie rozebrano tracące znaczenie połączenie kolejowe z Kisielicami.
W 2006 roku niepomyślnie zakończyła się próba odzyskania praw miejskich (mała liczba ludności; małe poparcie mieszkańców; mała liczba instytucji pełniących funkcje ponadlokalne o charakterze miastotwórczym; znaczne rozproszenie zabudowy miejscowości; brak jednoznacznie wykształconego centrum).
Osoby związane z miejscowością.
W Biskupcu wychowywał się Czesław Michniewicz - trener reprezentacji Polski, jako nastolatek grał w miejscowym klubie OSSA Biskupiec Pomorski gdzie jego trenerem był Longin Grzyb.

</doc>
<doc id="407608" url="https://pl.wikipedia.org/wiki?curid=407608" title="Biskupin (powiat lipnowski)">
Biskupin (powiat lipnowski)

Biskupin – wieś w Polsce położona w województwie kujawsko-pomorskim, w powiecie lipnowskim, w gminie Lipno.
Na terenach Biskupina powstała w 2018 drużyna piłkarska Gwardia Biskupin.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 288 mieszkańców. Jest dziewiętnastą co do wielkości miejscowością gminy Lipno.

</doc>
<doc id="407610" url="https://pl.wikipedia.org/wiki?curid=407610" title="Błażejewo (wieś w powiecie poznańskim)">
Błażejewo (wieś w powiecie poznańskim)

Błażejewo – wieś w Polsce położona w województwie wielkopolskim, w powiecie poznańskim, w gminie Kórnik na zachodnim brzegu Jeziora Bnińskiego, 5 km na południe od Kórnika.
W latach 1975–1998 miejscowość należała administracyjnie do województwa poznańskiego.
Pierwszy raz wieś zaistniała w dokumentach pisanych w 1339 roku, dotyczyły one Mikołaja z Błażejewa herbu Grzymała, sędziego ziemskiego poznańskiego. Od 1513 roku wieś podlegała pod parafię Bnińską. W XIV i XV wieku wieś należała do rodu Błażejewskich, następnie od 1459 roku do rodu Górskich herbu Łodzia, z kolei od 1578 roku do Jana Bnińskiego, a na początku XVII wieku wsią władał ród Działyńskich. Większość powierzchni Błażejewa to użytki rolne oraz lasy. Niedaleko wsi przebiega Szlak turystyczny Osowa Góra - Sulęcinek - odcinek z Zaniemyśla do Bnina.

</doc>
<doc id="407611" url="https://pl.wikipedia.org/wiki?curid=407611" title="Błażejewo (powiat śremski)">
Błażejewo (powiat śremski)

Błażejewo – wieś w Polsce położona w województwie wielkopolskim, w powiecie śremskim, w gminie Dolsk.
Wieś Blozeiewo położona była w 1581 roku w powiecie kościańskim województwa poznańskiego. W latach 1975–1998 miejscowość należała administracyjnie do województwa poznańskiego.
Wieś położona w pagórkowatej okolicy, 5 km na wschód od Dolska przy drodze powiatowej nr 4080 z Dolska do Książa Wielkopolskiego przez Włościejewice i Włościejewki.
Pierwsze wiadomości o wsi w dokumentach pojawiły się w 1343 r. pod nazwą "Plozeevo". W 1391 wymieniony został Dzierżysław z Błożejewa. Po Błażejewskich na początku XVII wieku właścicielami zostają Kołuccy. W 1673 nastąpiło przekazanie Błażejewa kongregacji Filipinów z Głogówka spod Gostynia.
Zabytkiem wsi prawnie chronionym jest drewniany kościół św. Jakuba z 1675, ufundowany przez ks. Stanisława Grudowicza, założyciela oratorium św. Filipa Neri na Świętej Górze, w stylu barokowym, o konstrukcji zrębowej, oszalowany, jednonawowy o podstawie krzyża z dobudowaną zakrystią osłaniająca zewnętrzną ścianą prezbiterium od strony północno-wschodniej. Od nawy głównej odchodzą dwie kaplice boczne. Ołtarz główny pochodzi z 1646 ze starego kościoła na Świętej Górze, w nim znajduje się obraz Matki Boskiej z Dzieciątkiem "Świętogórska Róża Duchowna", który jest kopią obrazu z sanktuarium. Nad nim widnieje obraz przedstawiający stygmatyzację św. Franciszka. Po bokach znajdują się figury św. Stanisława i św. Wojciecha z II połowy XV wieku. W predelli na wysokości tabernakulum są dwa obrazy św. Piotra i Pawła z 1600 roku. W kapliczkach bocznych umieszczone są obrazy, w lewej św. Jakuba Starszego Apostoła, a w prawej św. Józefa. W tylnej części chór, gdzie były umieszczone małe organy, które uległy zniszczeniu w czasie kasaty oratorian ze Świętej Góry w Gostyniu w latach 1876-1918. Na przecięciu nawy i kaplic typowo barokowa wieża z hełmem zakończona latarnią o wysokości 18 m. Cały kościół ma zaledwie 15 m długości, przy szerokości nawy 4,5 m. Szerokość z kaplicami bocznymi to 9 m. Wystrój świątyni o charakterze ludowym, o czym świadczą malowidła na ścianach oraz droga krzyżowa malowana na szkle. W otoczeniu kościoła stoją rzeźby świętych wykonane przez Benedykta Włodarczaka z Masłowa i Czesława Ptaka oraz głazy narzutowe, na jednym z nich tablica z 1989 upamiętniająca poległych żołnierzy i harcerzy podczas II wojny światowej. Przed plebanią znajduje się kapliczka z XVIII wieku.
Do lokalnych zabytków należy zespół dworski z dworem z końca XIX wieku, spichrzem z 1880 i parkiem, w którym znajduje się lipa drobnolistna o obwodzie 590 cm. W okolicy zespołu są trzy czworaki z przełomu XIX i XX wieku.

</doc>
<doc id="407612" url="https://pl.wikipedia.org/wiki?curid=407612" title="Błędowo (powiat nowodworski)">
Błędowo (powiat nowodworski)

Błędowo – wieś w Polsce położona w województwie mazowieckim, w powiecie nowodworskim, w gminie Pomiechówek. Leży nad Wkrą.
W latach 1975–1998 miejscowość należała administracyjnie do województwa warszawskiego.
Błędowo jest jednym z 26 sołectw podlegającym administracyjnie gminie Pomiechówek. Miejscowość sąsiaduje z trzema wsiami Śniadówko, Goławice Pierwsze i Borkowo. Najbliższymi większymi miastami są: Pomiechówek, Nowy Dwór Mazowiecki oraz Nasielsk.

</doc>
<doc id="407613" url="https://pl.wikipedia.org/wiki?curid=407613" title="Błędowo (powiat ostrołęcki)">
Błędowo (powiat ostrołęcki)

Błędowo – wieś w Polsce położona w województwie mazowieckim, w powiecie ostrołęckim, w gminie Baranowo.
W latach 1975–1998 miejscowość należała administracyjnie do województwa ostrołęckiego.

</doc>
<doc id="407614" url="https://pl.wikipedia.org/wiki?curid=407614" title="Dynamiczna teoria zasobów">
Dynamiczna teoria zasobów

Dynamiczna teoria zasobów - za jej twórcę powszechnie uważany jest David Ricardo. Teoria ta głosi, że ilość zasobów jest nieograniczona, ograniczona jest tylko nasza wiedza o nich. Rozwój społeczeństwa niekoniecznie musi prowadzić (tak jak w statycznej teorii zasobów) do katastrofy, albowiem rozwijająca się gospodarka staje się coraz bardziej zasobooszczędna, odkrywa nowe zasoby jak również wykorzystuje zjawisko substytucyjności.

</doc>
<doc id="407615" url="https://pl.wikipedia.org/wiki?curid=407615" title="Błędowo (powiat wąbrzeski)">
Błędowo (powiat wąbrzeski)

Błędowo (łac. "Blandov", ), niegdyś siedziba władz gminnych, obecnie wieś (468 mieszkańców: III 2011 r.) położona w województwie kujawsko-pomorskim, w powiecie wąbrzeskim, w gminie Płużnica. Przez wieś przechodzi droga wojewódzka nr 543.
Historia.
Pierwsze wzmianki źródłowe o Błędowie pochodzą z roku 1320 i mówią o kościele parafialnym Św. Michała Anioła i plebanie o imieniu Mikołaj.
Do 1949 roku miejscowość była siedzibą gminy Błędowo. W latach 1975–1998 miejscowość należała administracyjnie do województwa toruńskiego.
Zabytki.
Według rejestru zabytków NID na listę zabytków wpisane są:
Kościół wzniesiony został jeszcze przez Krzyżaków na początku XIV w. Po pożarze w 1923 r. budowla zyskała całkowicie nową bryłę zbudowaną wszakże na dawnych, kamiennych fundamentach.
Dworek, zabytkowa kuźnia oraz budynek dawnego browaru, służący swego czasu także za gospodę, dziś częściowo popadły w ruinę, częściowo zaś wykorzystane są jako dom mieszkalny. Z dawnego dworskiego założenia ogrodowego zachowało się kilkanaście drzew, w tym dąb szypułkowy, posadzony w 1902 r. na cześć kanclerza Bismarcka. 
Zachowała się kronika szkoły ewangelickiej, dokumentująca wydarzenia z lat 1892-1920, pisana przez nauczyciela Paula Daniela von Snarskiego, oraz kroniki szkolne z lat 1920 - 1939 i 1945 - 1954.

</doc>
<doc id="407616" url="https://pl.wikipedia.org/wiki?curid=407616" title="Błędowo (powiat włocławski)">
Błędowo (powiat włocławski)

Błędowo – wieś w Polsce położona w województwie kujawsko-pomorskim, w powiecie włocławskim, w gminie Lubień Kujawski.
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 119 mieszkańców. Jest 21. co do wielkości miejscowością gminy Lubień Kujawski.

</doc>
<doc id="407617" url="https://pl.wikipedia.org/wiki?curid=407617" title="Błędów (powiat grójecki)">
Błędów (powiat grójecki)

Błędów – wieś w Polsce położona w województwie mazowieckim, w powiecie grójeckim, w gminie Błędów, nad Mogielanką.
Wieś szlachecka położona była w drugiej połowie XVI wieku w powiecie bielskim ziemi rawskiej województwa rawskiego. W latach 1975–1998 miejscowość należała administracyjnie do województwa radomskiego.
Miejscowość jest siedzibą gminy Błędów oraz rzymskokatolickiej parafii Parafia św. Prokopa Opata, należącej do dekanatu mogielnickiego, archidiecezji warszawskiej.
Historia.
W wieku XIX Błędów opisano jako wieś z osadą fabryczną w powiecie grójeckim, gminie i parafii Błędów.
We wsi była gorzelnia, browar i garbarnia, dom modlitw ewangelicki a także szkoła i cmentarz ewangelicki.
Kościół w Błędowie istnieje już od 1579 roku. We wsi w wieku XVI na 6 działach siedzą Błędowscy, dla których jest to wieś rodowa.
Wieś odległa o 50 wiorst od Warszawy, od Grójca 4 wiorsty. Posiada kościół parafialny murowany wzniesiony w 1822 przez Karola Zagórskiego, ówczesnego dziedzica. Podlega pod sąd gminny okręgu III. Posiada urząd gminny, szkołę początkową. Istniała tu filia fabryki żyrardowskiej, wyrabiająca na 60 ręcznych warsztatach płótno zgrzebne, worki, drelich.
W 1827 r. było tu 38 domów i 334 mieszkańców. W 1859 r. według Ludwika Wolskiego (Encyklopedia Orgelbranda t.III s.796) mieszkańców było 1360. W 1870 mieszkańców było 1213 na 488 morgach
Parafia Błędów w dekanacie grójeckim liczyła 3018 dusz. Zaś gmina Błędów liczyła 5552 mieszkańców.
W 1859 r. w 9 oddzielnych zakładach tkackich wyrabiano 172 000 łokci wyrobów bawełnianych, 48 000 par pończoch, użyto 9 330 funtów przędzy bawełnianej. Wartość produkcji wynosiła 8 140 rubli srebrnych zatrudniano 73 robotników.
Przed 1 września 1939 roku w Błędowie zamieszkiwało 957 Żydów. 
8 września wojska niemieckie zajęły miejscowość. 
Władze okupacyjne wydały zarządzenie nakazujące wszystkim Żydom nosić opaski z gwiazdą Dawida, wprowadzono nakaz pracy na rzecz III Rzeszy. W listopadzie lub w grudniu 1939 roku utworzono Judenrat. Przewodniczącym został Yaakov Arbuz. Wyznaczono kontrybucję w wysokości 80 000 zł, która została zebrana głównie przez zamożniejszych członków wspólnoty żydowskiej. Według stanu na czerwiec 1940 roku w Błędowie mieszkało 1030 Żydów, w tym uchodźcy z Łodzi, Aleksandrowa Łódzkiego, Zgierza i innych miast, które zostały włączone do Kraju Warty. Pod koniec 1940 roku hitlerowcy zorganizowali getto. Początkowo było otwarte. 11 lutego 1941 roku wszyscy Żydzi z getta zostali przesiedleni go getta warszawskiego. Po wywózce Żydów, getto zostało zlikwidowane.

</doc>
<doc id="407618" url="https://pl.wikipedia.org/wiki?curid=407618" title="Błędów (powiat radomski)">
Błędów (powiat radomski)

Błędów – wieś w Polsce położona w województwie mazowieckim, w powiecie radomskim, w gminie Wierzbica.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Stanisława w Wierzbicy.

</doc>
<doc id="407619" url="https://pl.wikipedia.org/wiki?curid=407619" title="Błonie (powiat kutnowski)">
Błonie (powiat kutnowski)

Błonie – osada w województwie łódzkim, w powiecie kutnowskim, w gminie Krośniewice.
W latach 1975–1998 miejscowość należała administracyjnie do województwa płockiego. Część osady została przyłączona do miasta Krośniewice.
W miejscowości działał PGR Błonie.
W tej miejscowości urodził się Władysław Anders, generał broni Wojska Polskiego, Naczelny Wódz Polskich Sił Zbrojnych w latach 1944–1945.

</doc>
<doc id="407620" url="https://pl.wikipedia.org/wiki?curid=407620" title="Błonie (gmina Łęczyca)">
Błonie (gmina Łęczyca)

Błonie – wieś w Polsce, szeregówka, położona w województwie łódzkim, w powiecie łęczyckim, w gminie Łęczyca.
Historia.
W 1235 Błonie występują w źródłach jako własność Cystersów z Wąchocka.
Parafia w Błoniu została erygowana przez arcybiskupa gnieźnieńskiego Jarosława z Bogorii i Skotnik w 1373 roku, który ufundował drewniany, modrzewiowy kościół pw. Wszystkich Świętych. Kościół ten spłonął w 1915 roku.
W latach 1913-1916 w miejscu starego kościoła została wybudowana, według projektu Józefa Piusa Dziekońskiego, nowa świątynia, pw. Najświętszego Serca Jezusa. Kościół murowany, orientowany, jednonawowy, w stylu barokowym (neobarokowym). Sklepienie w nawie i prezbiterium gwiaździste, takie też w absydach transeptu, nad chórem i kruchtą kolebkowe. Nad całością dominuje wieża zbudowana w zachodniej części kościoła. Kościół konsekrowany w 1923 roku przez biskupa Wincentego Tymienieckiego. W wyposażeniu kościoła znajdują się m.in.: ornat haftowany z XVII wieku, monstrancja rokokowa z połowy XVII wieku, lichtarze cynowe barokowe oraz dwie tablice poświęcone ks. Mieczysławowi Rzadkowskiemu, proboszczowi parafii Błonie, zamordowanemu w Dachau 12 sierpnia 1942 roku i ks. prałatowi Ferdynandowi Jacobiemu, budowniczemu kościoła w Błoniu, który również zginął w Dachau 25 sierpnia 1941 roku. Na cmentarzu parafialnym znajduje się mogiła żołnierza Wojska Polskiego poległego w 1939 roku w Bitwie nad Bzurą. Spoczęli tu również: proboszcz Błonia ks. August Krykowski, zm. w 1898 r. oraz proboszcz Błonia (administrator parafii) ks. Aleksander Rudziński, zm. w 1878 r. Ks. Rudziński był pijarem, byłym regensem konwiktu im. Szaniawskich w Łukowie, magistrem nowicjatu w Opolu, konsultorem prowincjonalnym i rektorem kolegium pijarów w Chełmie. O cmentarzu w Błoniu opublikowano w 1994 r. obszerny materiał w nr 4/161 „Notatek Płockich” – kwartalniku Towarzystwa Naukowego Płockiego.
We wschodniej części wsi znajduje się „budynek folwarczny” z połowy XIX wieku, niegdyś własność Wilhelma Orsettiego, obecnie zasiedlony. W okresie potopu szwedzkiego w 1655 roku, na polach wokół Błonia, obozował król szwedzki Karol X Gustaw wraz ze swoim wojskiem. Za czasów Rzeczypospolitej Szlacheckiej do II rozbioru Polski, wieś była własnością starosty łęczyckiego, a od 1838 roku własnością tajnego radcy Oczkina. W XIX wieku włościanie posiadali 1119 mórg ziemi, folwark – 887. W 1879 roku wieś liczyła 835 mieszkańców – 439 mężczyzn i 396 kobiet. We wsi znajdowały się 54 gospodarstwa.
W 1923 roku w Błoniu powstał Rolniczy Zakład Doświadczalny. Działalność zakładu skupia się w trzech działach: doświadczeń polowych, torfowym i oświatowo-rolniczym. Podczas okupacji, niemiecka administracja nazistowska zmieniła nazwę wsi w 1943 na "Theodorshof".
W latach 1975–1998 miejscowość należała administracyjnie do województwa płockiego.
Przyroda i gospodarka.
W okolicy Błonia występują płytko zalegające pokłady torfu. W latach 70. XX wieku w pobliżu Błonia powstał rezerwat roślin słonolubnych. Mieszkańcy Błonia zajmują się hodowlą bydła oraz uprawą warzyw (cebula, buraki cukrowe) i zboża (pszenica).

</doc>
<doc id="407621" url="https://pl.wikipedia.org/wiki?curid=407621" title="Błonie (Augustów)">
Błonie (Augustów)

Błonie – kolonia wsi Augustów w Polsce położona w województwie mazowieckim, w powiecie radomskim, w gminie Kowala.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Zofii w Młodocinie.

</doc>
<doc id="407622" url="https://pl.wikipedia.org/wiki?curid=407622" title="Błonie (powiat radomszczański)">
Błonie (powiat radomszczański)

Błonie – wieś w Polsce położona w województwie łódzkim, w powiecie radomszczańskim, w gminie Wielgomłyny. Miejscowość wchodzi w skład sołectwa Wola Życińska.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407623" url="https://pl.wikipedia.org/wiki?curid=407623" title="Błotnica (powiat strzeliński)">
Błotnica (powiat strzeliński)

Błotnica – wieś w Polsce położona w województwie dolnośląskim, w powiecie strzelińskim, w gminie Kondratowice.
Podział administracyjny.
W latach 1975–1998 miejscowość należała administracyjnie do województwa wrocławskiego.

</doc>
<doc id="407624" url="https://pl.wikipedia.org/wiki?curid=407624" title="Błotnica (powiat ząbkowicki)">
Błotnica (powiat ząbkowicki)

Błotnica (niem. "Plottnitz") – wieś w Polsce położona w województwie dolnośląskim, w powiecie ząbkowickim, w gminie Złoty Stok. Najmniej zaludniona wieś gminy.
W latach 1975–1998 miejscowość należała administracyjnie do województwa wałbrzyskiego.
Krótki opis.
Wieś tworzą dwa osiedla: Błotnica i kolonia Błotnica. W Błotnicy zachowało się kilka starych budynków, jednak żaden z nich nie jest wpisany do rejestru zabytków. Do czasów dzisiejszych istnieją też resztki średniowiecznego grodziska, w którym rośnie 11 dębów - pomniki przyrody. W Błotnicy i w kolonii Błotnicy w centrum są XIX-wieczne kapliczki.
Położenie.
Błotnica leży na Pogórzu Paczkowskim u stóp Gór Złotych nad niewielkim strumieniem o nazwie Pusta (prawy dopływ Nysy Kłodzkiej). W odległości 1 km na północny wschód od wsi znajdują się dwa zbiorniki retencyjne na Nysie Kłodzkiej: zbiornik Topola oraz zbiornik Kozielno, które tworzą Zalew Paczkowski.
Miejscowość usytuowana jest pomiędzy dwiema drogami wojewódzkimi: nr 382 (granica państwa Gościce - Stanowice) na południowy wschód i 390 (Kamieniec Ząbkowicki - Lądek-Zdrój) na zachodzie, oraz drogą krajową nr 46 na południu. Ponadto do województwa opolskiego jest stąd zaledwie kilkanaście metrów. 
Do siedziby gminy - Złotego Stoku jest nieco ponad 5 km, do miasta powiatowego jakim są Ząbkowice Śląskie - około 18.
Historia.
Miejscowość powstała w pierwszej połowie XIV wieku, a pierwsze wzmianki o Błotnicy pochodzą z 20 sierpnia 1323 roku. Swoimi miedzami sięgała Błotnica do granic Paczkowa i Złotego Stoku. Wieś tą zawsze tworzyły dwa osiedla nazywane Błotnicą Górną i Dolną. Oba położone są wśród bagien, otoczone bujnym starodrzewiem lasów iglastych i liściastych. W 1507 roku Kamieniecki zakon cystersów kupił Błotnicę Dolną od grafa von Pfeil z Ellgut (za 430 guldenów), zaś Błotnicę Górną zakon kupił w 1725 roku, kiedy opatem był Gerhard Woyewoda. Po sekularyzacji zakonu cystersów w 1810 roku, jego majątki stały się własnością króla Prus.
Na terenie wsi do dziś zachowały się groble po ogromnych folderach stawów rybnych. Były one zalewane wypływającym ze Złotego Stoku potokiem Trująca, który przepływając przez Błotnicę łączył się ze Strumykiem Wrzosowym (teraz Pusta) i spływał wówczas naturalnym korytem do Nysy Kłodzkiej. U zbiegu tych strumieni w Błotnicy stał młyn wodny.
Manufaktura porcelany.
W 1828 roku Daniel Seger ze Złotego Stoku buduje w Błotnicy jedną z najstarszych manufaktur porcelany na Dolny Śląsku. Wytwarza się w niej wyroby z porcelany i kamionki do użytku gospodarczego. W 1835 roku manufakturę kupuje Joseph Hasak również ze Złotego Stoku. Rozszerza on asortyment produkcji o galanterię porcelanową. Produkuje się tu, w dziesiątkach tysięcy, cybuchy porcelanowe do modnych wówczas długich fajek, zdobione kolorowymi ornamentami i scenkami rodzajowymi. Od 1855 roku właścicielem manufaktury zostaje Max Blanke, który dalej ją rozwija, zwiększając zatrudnienie do 125 pracowników. Przyjmuje ona w tym okresie nazwę "Jacht &amp; Co". Adres fabryki podawano jako Błotnica leżąca między Paczkowem a Złotym Stokiem. W rzeczywistości leżała ona na granicy gruntów Błotnicy i Złotego Stoku. Była to, jak na owe czasy, duża fabryka z kompleksem hal, w których znajdowały się: młyny, mieszalniki, prasy formierskie i piece do wypalania porcelany. Z końcem wieku przyjmuje nazwę: "Złotostocka Manufaktura Porcelany" w Błotnicy-Złotym Stoku. (Reichensteiner Porcelan Manufaktur in Plottnitz-Reichenstein in Schl.). Fabrykę zwiedziła, przebywająca w owym czasie w Złotym Stoku, Marianna Orańska. Zwróciła ona uwagę na ucznia którego przyjął do pracy malarz porcelany Jokel. Był to wyróżniający się talentem i osobowością Józef Schwarzer. Królewna, miłośniczka i kolekcjonerka sztuki, na własny koszt wysłała go do Akademii Sztuk Pięknych w Monachium. Po ukończeniu której, już jako znany malarz osiadł w Rzymie. 
Pod koniec stulecia manufaktura popada w tarapaty finansowe. Uruchomienie fabryk papierosów kończy epokę fajek porcelanowych. Wiosną 1893 roku w prasie ukazuje się ogłoszenie: "Znana i renomowana fabryka Porcelany w Błotnicy – Złotym Stoku 8 czerwca o 9. zostanie przymusowo zlicytowana. Błotnica k. Złotego Stoku położona jest w pięknych stronach Górnego (?) Śląska w pobliżu uzdrowiska Lądek Zdrój, w najbliższym czasie otrzyma połączenie z Kamieńcem. Stacja kolei wąskotorowej ma być w pobliżu zakładów. Budynki, maszyny i formy znajdują się w dobrym stanie. Pracownicy okoliczni nadzwyczaj odpowiedzialni a zarobki są niskie. Surowce i materiały do produkcji oraz węgiel znajdują się blisko. Kontynuowana dotychczas produkcja pozwoli utrzymać klientów do momentu sprzedaży zakładu." Manufakturę kupił w 1897 roku właściciel kopalni i huty arsenu, Hermann Güttler. Zmienił on jej profil, uruchamiając wpierw produkcję materiałów szamotowych i retort ceramicznych, a później farb opartych na czerwieni żelazowej (otrzymywanej z mielonych wypałków arsenowych) oraz farb wapiennych i ceramicznych. W roku 1923 fabryka wyprodukowała 3000 ton tych farb. Produkcja ich była kontynuowana przez Niemców aż do 1945 roku. W pierwszych latach po wojnie kontynuowano, w tym obiekcie produkcję farb suchych, a w następnych uruchomiono produkcję pigmentów nieorganicznych. Hale Manufaktury Porcelany służyły, jako Oddział Pigmentów Zakładów Tworzyw i Farb w Złotym Stoku, prawie w nie zmienionym kształcie, do 2003 roku, kiedy to przeznaczono je do rozebrania. O złotostocko-błotnickiej manufakturze wspomina się zawsze w opracowaniach na temat historii śląskiej porcelany. Niestety niewiele eksponatów zachowało się do naszych czasów nawet w muzeach.
Królewna Marianna Orańska.
Królewna Marianna Orańska (1810-1883) pochodziła z królewskiego rodu Oranje-Nassau, który do dziś panuje w Holandii. Poślubiła królewicza Albrechta von Hohenzollerna, syna króla Prus Fryderyka Wilhelma III. Po śmierci matki Wilhelminy w 1838 r. odziedziczyła dobra kamienieckie w tym m.in. leśnictwa Chwalisławia, Lasek, Mąkolna i Błotnicy. W tym samym roku rozpoczęła, za własne pieniądze, budowę zamku w Kamieńcu. Zaprojektował go słynny architekt i budowniczy pałaców Karl Friedrich Schinkel. Po rozwodzie z Albrechtem, jego królewski brat zakazał jej pobytu na ziemi pruskiej dłużej niż jedną dobę i to z każdorazowym meldowaniem na policji swego wjazdu i wyjazdu. Chcąc doglądać budowy zamku w Kamieńcu Marianna kupiła i odrestaurowała istniejący do dziś pałacyk w Białej Wodzie, obok Złotego Stoku, należący wówczas do Austrii. Było to miejsce z którego mogła, co drugi dzień, przejechać przez czynne i dziś przejście graniczne do Złotego Stoku i dalej przez Płonicę i Sosnową do Kamieńca. Mariannie, która była bardzo dobrym gospodarzem swoich włości, zawdzięczamy budowę drogi z Kamieńca, przez Złoty Stok do Lądka i Stronia, gdzie rozpoczęła wydobywanie marmurów zwanych do dzisiaj "Białą Marianną". W Złotym Stoku, tuż przy granicy, zbudowała piece wapiennicze. Znana byłam także z dobroczynności, założyła ośrodek dla małych dzieci i placówkę konfirmacyjną z diakonisami, a przy drodze do Jawornika przytułek dla starców i chorych. 
Turystyka i rekreacja.
Przez Błotnicę przebiega odcinek Głównego Szlaku Sudeckiego, międzynarodowa trasa rowerowa EuroVelo nr 9, oraz lokalna trasa rowerowa tzw. "Pętla Błotnicka".

</doc>
<doc id="407625" url="https://pl.wikipedia.org/wiki?curid=407625" title="Finn Tugwell">
Finn Tugwell

Finn Tugwell (ur. 18 marca 1976 w Århus) - duński tenisista stołowy, o wzroście 170 cm i wadze 70 kg. Członek kadry narodowej i olimpijskiej mężczyzn w tenisie stołowym w Danii. Zawodnik duńskiego klubu tenisa stołowego Roskilde Bordtennis BTK61. Jest sponsorowany przez japońską firmę tenisa stołowego Nittaku. W światowym rankingu ITTF najwyżej uplasował się na 65 miejscu. Naukę gry w tenisa stołowego rozpoczął w wieku 6lat Obecnie jest to drugi po Michaelu Maze najlepszy tenisista stołowy w Danii i jeden z lepszych w Europie.

</doc>
<doc id="407626" url="https://pl.wikipedia.org/wiki?curid=407626" title="Błotno (powiat goleniowski)">
Błotno (powiat goleniowski)

Błotno – wieś sołecka w Polsce, położona w województwie zachodniopomorskim, w powiecie goleniowskim, w gminie Nowogard, przy drodze wojewódzkiej nr 106 Rzewnowo – Stargard Szczeciński – Pyrzyce.
W latach 1973–1976 miejscowość była siedzibą gminy Błotno. W latach 1975–1998 miejscowość należała administracyjnie do województwa szczecińskiego.
We wsi czynna jest agencja pocztowa Urzędu Pocztowego w Nowogardzie (dawniej samodzielna placówka 72-205).
W średniowieczu na Górze Zamkowej był gródek strażniczy. W 1657 wojska polskie pod wodzą Stefana Czarnieckiego walczyły tu ze Szwedami.
Znajduje się tutaj kilkusetletni dąb o obwodzie 660 cm przy którym, według legendy odpoczywały wojska Czarneckiego, a w centralnej części wioski rośnie potężny cis.
W dawnym pałacu z końca XIX w. znajduje się szkoła.

</doc>
<doc id="407627" url="https://pl.wikipedia.org/wiki?curid=407627" title="Błotno (powiat stargardzki)">
Błotno (powiat stargardzki)

Błotno – wieś w Polsce, położona w województwie zachodniopomorskim, w powiecie stargardzkim, w gminie Dobrzany, 5,5 km na południowy wschód od Dobrzan (siedziby gminy) i 29 km na wschód od Stargardu (siedziby powiatu).
Wieś znajduje się nad południowym brzegiem jeziora Błotno.
W latach 1975–1998 miejscowość należała administracyjnie do województwa szczecińskiego.

</doc>
<doc id="407628" url="https://pl.wikipedia.org/wiki?curid=407628" title="Bobolin (powiat sławieński)">
Bobolin (powiat sławieński)

Bobolin – wieś w północno-zachodniej Polsce, położona w województwie zachodniopomorskim, w powiecie sławieńskim, w gminie Darłowo przy drodze wojewódzkiej nr 203.
Według danych z 28 września 2009 roku wieś miała 135 stałych mieszkańców.
Położenie.
Obszar wsi jest objęty strefą ochrony uzdrowiskowej "B" Dąbki.
Przy północnej części wsi przepływa struga Martwa Woda.
W latach 1975–1998 miejscowość położona była w województwie koszalińskim.
Historia.
W roku 1784 byli w Bobolinie: 1 sołtys, 5 chłopów. W 1818 wieś liczyła sobie 152 mieszkańców. Liczba wzrosła do 192 w roku 1871, ale spadła potem znowu w 1939 na 129. 
Duży, gwałtowny sztorm nawiedził miejscowość w zimie 1913/14. Do Bobolina wylała się olbrzymia masa wody, zalewając prawie całą wieś i połączenia drogowe. Przez chwilę jezioro Bukowo połączyło się z morzem. 
W 1937 na odległość 1,5 km od wsi na obszarze nadbrzeża powstała strzelnica artyleryjska.
W 1945 tę wieś z miejscowościami Boryszewo, Dąbki, Bukowo Morskie, Żukowo Morskie i Gleźnowo włączono do powiatu sławieńskiego. 
Wieś została zdobyta przez wojska radzieckie 6 marca 1945 roku. Na jesieni 1945 wysiedlono ludność niemieckojęzyczną. . Wieś została przyłączona do powiatu Darłowo pod nazwą "Bobolin".
Do 1945 r. poprzednią niemiecką nazwą cieku było "Böbbelin". W 1948 r. ustalono urzędowo polską nazwę "Bobolin".
Kościół.
Do 1945 mieszkańcy Bobolina byli w większości wyznania ewangelickiego. Wieś została wcielona razem z Boryszewem, Dąbkami do parafii Bukowo Morskie. Droga do kościoła w Bukowie Morskim wynosiła 4 km. Parafia Bukowo Morskie należała do diecezji pomorskiej kościoła ewangelicko-augsburskiego. 
Szkoła.
Jednoklasowa szkoła powszechna została wybudowana pod koniec lat 20. XX wieku. Do szkoły uczęszczało średnio ok. 10-15 dzieci. 
Atrakcje turystyczne.
Bunkry na plaży w Bobolinie stanowią pozostałość po niemieckim poligonie dział wielkiego kalibru. Pozostałe bunkry oraz inne obiekty militarne znajdują się obecnie niestety na zamkniętym terenie wojskowym.

</doc>
<doc id="407629" url="https://pl.wikipedia.org/wiki?curid=407629" title="Bobrowice (powiat żagański)">
Bobrowice (powiat żagański)

Bobrowice (niem. "Boberwitz") – wieś w Polsce położona w województwie lubuskim, w powiecie żagańskim, w gminie Szprotawa. Wieś leży w Borach Dolnośląskich nad Bobrem.
W latach 1975–1998 miejscowość należała administracyjnie do województwa zielonogórskiego.
Historia.
W dawnych czasach wieś była własnością miasta Szprotawa. W pobliżu wsi dokonano cennego odkrycia, znaleziono szpilę w okresu kultury łużyckiej.
Zabytki.
Do wojewódzkiego rejestru zabytków wpisany jest:

</doc>
<doc id="407630" url="https://pl.wikipedia.org/wiki?curid=407630" title="Bobrowniki (powiat łowicki)">
Bobrowniki (powiat łowicki)

Bobrowniki – wieś w Polsce, położona w województwie łódzkim, w powiecie łowickim, w gminie Nieborów, nad rzeką Skierniewką.
Wieś duchowna położona była w drugiej połowie XVI wieku w powiecie sochaczewskim ziemi sochaczewskiej województwa rawskiego. Była wsią klucza kompińskiego arcybiskupów gnieźnieńskich. W latach 1975–1998 miejscowość należała administracyjnie do województwa skierniewickiego.
Od 15 września 1982 siedziba parafii Matki Bożej Jasnogórskiej.
We wsi znajduje się przystanek kolejowy.
Znajduje się też szkoła im. Leokadii Ostrowskiej.

</doc>
<doc id="407631" url="https://pl.wikipedia.org/wiki?curid=407631" title="Bobrowniki (powiat pajęczański)">
Bobrowniki (powiat pajęczański)

Bobrowniki – wieś w Polsce położona w województwie łódzkim, w powiecie pajęczańskim, w gminie Działoszyn.
W latach 1975–1998 miejscowość należała administracyjnie do województwa sieradzkiego.

</doc>
<doc id="407632" url="https://pl.wikipedia.org/wiki?curid=407632" title="Bobrowniki (powiat sieradzki)">
Bobrowniki (powiat sieradzki)

Bobrowniki – wieś w Polsce, położona w województwie łódzkim, w powiecie sieradzkim, w gminie Sieradz. 
Prywatna wieś szlachecka położona była w drugiej połowie XVI wieku w powiecie sieradzkim województwa sieradzkiego. W latach 1975–1998 miejscowość należała administracyjnie do województwa sieradzkiego.

</doc>
<doc id="407634" url="https://pl.wikipedia.org/wiki?curid=407634" title="Ame Agaru">
Ame Agaru



</doc>
<doc id="407635" url="https://pl.wikipedia.org/wiki?curid=407635" title="Bobrowniki (powiat sokólski)">
Bobrowniki (powiat sokólski)

Bobrowniki – wieś w Polsce położona w województwie podlaskim, w powiecie sokólskim, w gminie Sokółka.
W latach 1975–1998 miejscowość należała administracyjnie do województwa białostockiego.

</doc>
<doc id="407636" url="https://pl.wikipedia.org/wiki?curid=407636" title="Bobrówka (powiat hajnowski)">
Bobrówka (powiat hajnowski)

Bobrówka (biał. "Баброўка") – wieś w Polsce położona w województwie podlaskim, w powiecie hajnowskim, w gminie Czeremcha.
Wieś magnacka położona była w końcu XVIII wieku w hrabstwie wysockim w powiecie brzeskolitewskim województwa brzeskolitewskiego. W latach 1975–1998 miejscowość należała administracyjnie do województwa białostockiego.
Prawosławni mieszkańcy wsi należą do parafii Opieki Matki Bożej w Zubaczach, a wierni kościoła rzymskokatolickiego do parafii Najświętszej Maryi Panny Królowej Polski w Czeremsze.
Wieś w 2011 roku zamieszkiwało 61 osób.
Historia.
Wzmiankowana w 1794. Położona nad niewielkim strumykiem Brodziec, lewym dopływem Pulwy. W jej obrębie znajdował się majątek Turowszczyzna, własność Turów – możnego rodu ziemi brzeskiej. Wytyczona po II wojnie światowej granica państwowa rozcięła posiadłość na połowę. Po radzieckiej stronie granicy pozostał zniszczony budynek dworu, po polskiej stronie zabudowania Bobrówki i część dworskich ogrodów i łąk.
O dramatycznych wydarzeniach z przeszłości przypominają miejscowe nazwy położonych w okolicy: wzniesienia – Hora Bytwa (Góra Bitwy) i otaczającego go uroczyska – Krywawy Łuh (Krwawa Łąka).

</doc>
<doc id="407637" url="https://pl.wikipedia.org/wiki?curid=407637" title="Bobrówka (powiat moniecki)">
Bobrówka (powiat moniecki)

Bobrówka (białorus. Баброўка) – wieś w Polsce położona w województwie podlaskim, w powiecie monieckim, w gminie Jaświły.
Część Bobrówki stanowią Piaski, których sołtysem od 16 czerwca 2021 jest Sławoj Leszek Głódź.
Kościół.
W Bobrówce znajduje się kościół pomocniczy parafii św. Jana w Brzozowej pw. Matki Odkupiciela wybudowany staraniem - urodzonego tutaj - abpa Głódzia i mieszkańców, którzy na 50-lecie święceń kapłańskich abp. Głódzia (1970-2020), ufundowali pamiątkową tablicę, umieszczoną 19 lipca 2020 w miejscowym kościele. Murowaną świątynię zbudowano w latach 1989–1991 według projektu arch. inż. Andrzeja Poraszko z Białegostoku. 15 sierpnia 1990 kamień węgielny poświęcił bp Edward Ozorowski. Kościół konsekrowany został 25 sierpnia 1990 przez kard. F. Angeliniego, bp E. Kisiela i bp S.L. Głódzia.
Historia.
Wieś założono ok. 1557 Wieś królewska (sioło), należąca w 1602 do wójtostwa bobrowskiego starostwa knyszyńskiego, położona była w 1795 na ziemi bielskiej dawnego województwa podlaskiego. Od XVI w. Bobrówka należała do parafii w Kalinówce Kościelnej, a posługę duszpasterską zapewniali jej mieszkańcom kapłani obsługujący kościół filialny w Brzozowej. Po utworzeniu parafii w Brzozowej, Bobrówka znalazła się w jej granicach. W latach 1975–1998 miejscowość należała administracyjnie do województwa białostockiego.
Najstarsze pokolenie mieszkańców Bobrówki w codziennych kontaktach posługuje się gwarą języka białoruskiego, określaną przez nich mianem "języka prostego" (regionalną gwarą wschodniej Białostocczyzny, w której język polski ulega sąsiednim wpływom, m.in. białoruskim), mimo iż mieszkańcy wsi nigdy nie wykształcili białoruskiej tożsamości narodowej i określają się jako Polacy. W literaturze dialektologicznej nazywani są oni "białoruskojęzycznymi katolikami". Współcześnie białoruskiej gwarze mieszkańców Bobrówki grozi całkowite wyginięcie.

</doc>
<doc id="407638" url="https://pl.wikipedia.org/wiki?curid=407638" title="Bobrówko (powiat strzelecko-drezdenecki)">
Bobrówko (powiat strzelecko-drezdenecki)

 
Bobrówko (niem. "Breitenstein") – wieś w Polsce położona w województwie lubuskim, w powiecie strzelecko-drezdeneckim, w gminie Strzelce Krajeńskie.
Duża wieś sołecka położona w północno-zachodniej części gminy, przy drodze powiatowej Strzelce – Choszczno.
W latach 1945–1954 i 1973–1976 miejscowość była siedzibą gminy Bobrówko. W latach 1975–1998 miejscowość należała administracyjnie do województwa gorzowskiego.
We wsi znajduje się park krajobrazowy o powierzchni około 6 ha, pałac, kościół, dawna stacja kolejowa i młyn, sklepy, szkoła, przychodnia, poczta, wyremontowana sala wiejska. Siedzibę ma tu klub piłkarski Ludowy Zespół Sportowy Bobrówko założony w 1946 roku i występujący w gorzowskiej klasie okręgowej.
Zabytki.
Do wojewódzkiego rejestru zabytków wpisane są:

</doc>
<doc id="407639" url="https://pl.wikipedia.org/wiki?curid=407639" title="Bobrówko (powiat sulęciński)">
Bobrówko (powiat sulęciński)

Bobrówko – wieś w Polsce położona w województwie lubuskim, w powiecie sulęcińskim, w gminie Torzym.
W latach 1975–1998 miejscowość należała administracyjnie do województwa zielonogórskiego.
Zabytki.
Do wojewódzkiego rejestru zabytków wpisany jest:

</doc>
<doc id="407640" url="https://pl.wikipedia.org/wiki?curid=407640" title="Boczki Chełmońskie">
Boczki Chełmońskie

Boczki Chełmońskie (do 31 grudnia 2016 "Boczki") – wieś w Polsce, w województwie łódzkim, w powiecie łowickim, w gminie Kocierzew Południowy.
Wieś duchowna położona była w drugiej połowie XVI wieku w powiecie gąbińskim ziemi gostynińskiej województwa rawskiego. Była wsią klucza łowickiego arcybiskupów gnieźnieńskich, od 1620 własnością łowickiej kapituły kolegiackiej. W latach 1975–1998 miejscowość należała administracyjnie do województwa skierniewickiego.
W 1849 w Boczkach urodził się Józef Chełmoński.
18 grudnia 1976 arcybiskup warszawski Stefan Wyszyński erygował w Boczkach parafię św. Rocha.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="407641" url="https://pl.wikipedia.org/wiki?curid=407641" title="Boczki Nowe">
Boczki Nowe

Boczki Nowe alias "Boczki" – wieś w Polsce położona w województwie łódzkim, w powiecie zduńskowolskim, w gminie Szadek nad rzeką Pichną. 
W latach 1975–1998 miejscowość należała administracyjnie do województwa sieradzkiego. 
Znane osoby blisko związane z Boczkami.
W tej wsi 15 stycznia 1847 r. urodził się i spędził 9 lat życia Wilhelm Marceli Nencki – światowej sławy twórca fizjologii i chemii mikroorganizmów. Tutaj chciał osiąść pod koniec życia, lecz śmierć w dniu 14 października 1901 r. uniemożliwiła mu zrealizowanie tego zamiaru. Jego brat Leon Piotr Nencki (1848–1904) był także lekarzem-chemikiem i znanym propagatorem higieny społecznej.
Zabytki.
Z dawnego drewnianego, parterowego dworu, zbudowanego w 1 poł. XIX w. zniszczonego pożarem 17 maja 1962 r. pozostała ruina. Przed zniszczeniami obronił się zaniedbany park o pow. ok. 2 ha, z dwiema grabowymi alejami, aleją lipową, egzemplarzami modrzewi, świerków, tui, jesionów lip, kasztanowców i pojedynczym egz. tulipanowca amerykańskiego. 
Od strony zach. zarys stawu z wysepką, na której stała altanka. 
Jedyną pamiątką po Nenckich, jest ustawiona na stosie kamieni, w końcu alei grabowej parku (od strony wschodniej) figura MB Niepokalanej z ocalałą tablicą, na której znajduje się napis: 
Odnowiona tablica jest darem Jadwigi Stasiak, mieszkanki Zduńskiej Woli. 
Na cmentarzu parafialnym w pobliskiej Rossoszycy znajduje się grobowiec rodzinny Nenckich z zachowanymi tablicami.

</doc>
<doc id="407642" url="https://pl.wikipedia.org/wiki?curid=407642" title="Boczki (powiat zgierski)">
Boczki (powiat zgierski)

Boczki – wieś w Polsce położona w województwie łódzkim, w powiecie zgierskim, w gminie Ozorków.
W Królestwie Polskim istniała gmina Boczki.
W latach 1975–1998 miejscowość należała administracyjnie do ówczesnego województwa łódzkiego.

</doc>
<doc id="407643" url="https://pl.wikipedia.org/wiki?curid=407643" title="Boćwinka (powiat giżycki)">
Boćwinka (powiat giżycki)

Boćwinka (niem. "Neu Freudenthal") – wieś w Polsce położona w województwie warmińsko-mazurskim, w powiecie giżyckim, w gminie Kruklanki.
W latach 1975–1998 miejscowość należała administracyjnie do województwa suwalskiego.

</doc>
<doc id="407644" url="https://pl.wikipedia.org/wiki?curid=407644" title="Boćwinka (gmina Gołdap)">
Boćwinka (gmina Gołdap)

Boćwinka (niem. "Bodschwingken") – osada w Polsce położona w województwie warmińsko-mazurskim, w powiecie gołdapskim, w gminie Gołdap.
Przez miejscowość przebiega droga wojewódzka nr 650.
W latach 1975–1998 miejscowość należała administracyjnie do województwa suwalskiego.
Podczas akcji germanizacyjnej nazw miejscowych i fizjograficznych (tzw. "chrzty hitlerowskie") utrwalona historycznie nazwa niemiecka "Bodschwingken" została w 1938 r. zastąpiona przez administrację nazistowską sztuczną formą "Herandstal".

</doc>
<doc id="407645" url="https://pl.wikipedia.org/wiki?curid=407645" title="Bodzanowo (powiat radziejowski)">
Bodzanowo (powiat radziejowski)

Bodzanowo – wieś w Polsce położona w województwie kujawsko-pomorskim, w powiecie radziejowskim, w gminie Dobre.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka (zobacz BIP).
Demografia.
W 1827 r. w Bodzanowie mieszkało 210 osób. Według Narodowego Spisu Powszechnego (III 2011 r.) wieś liczyła 142 mieszkańców. Jest dziewiątą co do wielkości miejscowością gminy Dobre.
Historia wsi.
Według Słownika geograficznego Królestwa Polskiego z roku 1880 Bodzanowo należało do parafii Byczyna.
Bodzanowo w roku 1489 wymieniane jest jako wieś królewska, którą od roku 1616 otrzymał w zastaw Ł. Mielżyński. W roku 1789 majątek użytkuje Aleksander Modliński. Po III rozbiorze Polski (1795 r.) dawną królewszczyznę za zasługi dla królestwa Prus otrzymuje generał Henryk Rudolf Bischofswerder, który majątek odsprzedał hrabiemu Lüttichau, a ten sprzedał dalej Maciejowi von Waldorff Wolickiemu. W 1827 r. w Bodzanowie było 19 domów, w których mieszkało 210 osób. W czasie gdy właścicielem Bodzanowa był Ludwik Biesiekierski w majątku wybudowano murowane budynki gospodarcze, pałac i urządzono ogród owocowy i park angielski. W roku 1881 majątek ziemski wraz z folwarkiem Adolfów (nazwa folwarku od imienia Adolf - syna Biesiekierskiego) miał powierzchnię 1686 mórg. We wsi były też grunty włościańskie o powierzchni 317 mórg oraz nowych włościan uwłaszczonych na folwarkach mórg 20.
Dnia 19 lutego 1863 w Bodzanowie Rosjanie aresztowali 5 powstańców zajmujących się przekuwaniem kos, na kosy bojowe u miejscowego kowala. W Adolfinie zmarł na początku 1890 Bartłomiej Nowak przywódca chłopski z powstania styczniowego na Kujawach. W roku 1881 właścicielem Bodzanowa i Adolfina był Józef Sikorski. Przed 1939 właścicielem majątku ziemskiego w Bodzanowie o powierzchni 554 ha był Teofil Sikorski. Tuż przed wojną część majątku ziemskiego odkupili Wrzalińscy.

</doc>
<doc id="407646" url="https://pl.wikipedia.org/wiki?curid=407646" title="Bodzanówek (powiat radziejowski)">
Bodzanówek (powiat radziejowski)

Bodzanówek – wieś w Polsce położona w województwie kujawsko-pomorskim, w powiecie radziejowskim, w gminie Osięciny.
Podział terytorialny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy w BIP.
Demografia.
Według Narodowego Spisu Powszechnego (III 2011 r.) liczyła 89 mieszkańców. Jest 27. co do wielkości miejscowością gminy Osięciny.

</doc>
<doc id="407647" url="https://pl.wikipedia.org/wiki?curid=407647" title="Bodzanówek (powiat włocławski)">
Bodzanówek (powiat włocławski)

Bodzanówek – wieś w Polsce położona w województwie kujawsko-pomorskim, w powiecie włocławskim, w gminie Choceń. 
W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 169 mieszkańców. Jest szesnastą co do wielkości miejscowością gminy Choceń.
Przez wieś przebiega droga wojewódzka nr 269.

</doc>
<doc id="407648" url="https://pl.wikipedia.org/wiki?curid=407648" title="Bogaczewo (powiat elbląski)">
Bogaczewo (powiat elbląski)

Bogaczewo (niem. "Güldenboden") – wieś w Polsce położona w województwie warmińsko-mazurskim, w powiecie elbląskim, w gminie Elbląg. Leży przy drodze ekspresowej nr S7 i na trasie linii kolejowej nr 204 i linii kolejowej nr 220.
W latach 1975–1998 miejscowość należała administracyjnie do województwa elbląskiego.
W Bogaczewie stoi zabytkowa wodociągowa wieża ciśnień z 1912 r.

</doc>
<doc id="407649" url="https://pl.wikipedia.org/wiki?curid=407649" title="Bogaczewo (powiat giżycki)">
Bogaczewo (powiat giżycki)

Bogaczewo (niem. "Bogatzewen", od 1927 "Reichensee") – wieś w Polsce położona w województwie warmińsko-mazurskim, w powiecie giżyckim, w gminie Giżycko.
Przez miejscowość przebiega droga wojewódzka nr 643.
W latach 1975–1998 miejscowość należała administracyjnie do województwa suwalskiego.
Historia.
Pierwszy zapis w dokumentach w 1522, w 1625 mieszkała tu wyłącznie ludność polska. W 1925 wprowadzono niemiecką nazwę wsi "Bogatzewen".

</doc>
<doc id="407650" url="https://pl.wikipedia.org/wiki?curid=407650" title="Bogaczewo (powiat ostródzki)">
Bogaczewo (powiat ostródzki)

Bogaczewo (dawna nazwa "Güldenboden") – wieś w Polsce położona w województwie warmińsko-mazurskim, w powiecie ostródzkim, w gminie Morąg, około 1 km od jeziora Narie. W latach 1975–1998 miejscowość należała administracyjnie do województwa olsztyńskiego. Miejscowość leży w historycznym regionie Prus Górnych
W pobliżu Bogaczewa znajduje się kilka ośrodków wypoczynkowych, kwatery do wynajęcia, baza żeglarska Morąskiego Klubu Żeglarskiego Keja. 
Najbliższa większa miejscowość, Morąg, oddalona jest od Bogaczewa o ok. 4 km.
Historia.
Wieś wzmiankowana w dokumentach z roku 1353, jako wieś czynszowa na 40 włokach. Pierwotna nazwa "Guldinbodin" (zobacz też pobliskie Gulbity). W pewnym okresie wieś nie istniała. W roku 1782 we wsi odnotowano 39 domów („dymów”), natomiast w 1858 w 59 gospodarstwach domowych było 425 mieszkańców. W latach 1937-1939 było 430 mieszkańców. W roku 1973 jako wieś należała do powiatu morąskiego, gmina i poczta Morąg.
Dawniej miejscowość przejściowo stanowiła siedzibę gminy Bramka. 
W miejscowości działało "Państwowe Gospodarstwo Rybackie Bogaczewo".
Dnia 11 lipca 2016 r. przez wieś przeszła trąba powietrzna. W jej następstwie całkowitemu zniszczeniu uległo kilka budynków mieszkalnych i inwentarskich oraz nastąpiły braki w dostawach prądu.

</doc>
<doc id="407651" url="https://pl.wikipedia.org/wiki?curid=407651" title="Bogdanowo (powiat obornicki)">
Bogdanowo (powiat obornicki)

Bogdanowo – wieś sołecka w Polsce położona w województwie wielkopolskim, w powiecie obornickim, w gminie Oborniki.
Wieś położona jest w odległości 3 km od centrum Obornik. Bogdanowo podzielone jest na 4 części: Górki, Bloki, Działki oraz Huby. Wieś jest w całości skanalizowana, posiada sieć wodociągową oraz gazową.
Wieś posiada pełnowymiarowe, nowoczesne boisko sportowe, będące miejscem lokalnych rozgrywek oraz organizacji festynów rodzinnych.
W miejscowości znajduje się świetlica.
W Bogdanowie pozostało około 7 rolników.
Wieś królewska należąca do starostwa obornickiego, pod koniec XVI wieku leżała w powiecie poznańskim województwa poznańskiego. W latach 1975–1998 miejscowość należała administracyjnie do województwa poznańskiego.
Historia.
Pierwsza wzmianka źródłowa na temat Bogdanowa pochodzi z 1356 r. Ówczesny wójt Obornik, fundując kościół św. Ducha pod Obornikami uposażył go m.in. w dwa własne łany z łąkami we wsi Bogdanowo i dziesięcinę z dwóch łanów po 12 groszy z tej wsi.
W 2. połowie XVII w. wojna polsko-szwedzka sprawiła, że Bogdanowo, podobnie jak Oborniki i pobliskie miejscowości, zostało zniszczone i opustoszało.

</doc>
<doc id="407652" url="https://pl.wikipedia.org/wiki?curid=407652" title="Bogdanowo (powiat wągrowiecki)">
Bogdanowo (powiat wągrowiecki)

Bogdanowo – wieś w Polsce położona w województwie wielkopolskim, w powiecie wągrowieckim, w gminie Gołańcz.
W latach 1975–1998 miejscowość należała administracyjnie do województwa pilskiego.
Urodził się tutaj Jan Stasiński, okulista i profesor Uniwersytetu Poznańskiego.

</doc>
<doc id="407653" url="https://pl.wikipedia.org/wiki?curid=407653" title="Bogdany (powiat braniewski)">
Bogdany (powiat braniewski)

Bogdany (niem. "Sonnenberg") – osada w Polsce położona w województwie warmińsko-mazurskim, w powiecie braniewskim, w gminie Frombork.
W latach 1975–1998 miejscowość należała administracyjnie do województwa elbląskiego. Wieś znajduje się w historycznym regionie Warmia.
Grodzisko w Bogdanach.
Znajduje się tu wczesnośredniowieczne grodzisko na wzgórzu ponad rzeka Baudą i szczątki osady. Grodzisko zbudowali Prusowie, a po podbiciu tych terenów przez Krzyżaków zaczął się kolejny etap użytkowania obiektu. Grodzisko wymieniane jest w dokumentach z roku 1278. Z grodziskiem związana jest nazwa "Diabelska Góra" – miejsce dawnego kultu Prusów. W jej okolicach w roku 1911 odkryto złote i srebrne monety z VI wieku. Warownia pojawia się w dokumencie z 1278 roku pod nazwą "castrum de Sunnemberg". Wtedy też powstała murowana wieża obronna. Dokument dotyczył zapisu ziemi przez biskupa warmińskiego Henryka Fleminga swojemu bratu Gerhardowi. Następna wzmianka pochodzi z 1280 roku z przywileju dla miasta Braniewa. Z kolejnego dokumentu pochodzącego z 1304 roku dowiadujemy się, że warownia należała do proboszcza kapituły we Fromborku, Henryka z Sunnembergu. Z tego dokumentu dowiadujemy się też, że w pobliżu obiektu funkcjonowała wieś – villa Sunnemberg ante castrum Sunnemberg, a sam obiekt pełnił funkcje rezydencjonalno-militarne. Henryk zmarł w 1317 lub w 1318 roku. Wcześniej, w 1314 roku, zapisał w testamencie warownię i okoliczne ziemie kapitule i biskupowi. Ostatnia wzmianka o obiekcie pochodzi z 1320 roku, kiedy to biskup warmiński Eberhard z Nysy potwierdził testament Henryka. Jednak na początku XIV wieku obiekt stracił swoje znaczenie i zaczął popadać w ruinę. Ślady pożaru wałów mogą świadczyć o jego gwałtownym upadku.
W 2015 roku Bogdany uzyskały wraz z miastem Frombork i sołectwem Ronin status obszaru ochrony uzdrowiskowej („Obszar Ochrony Uzdrowiskowej Frombork”).

</doc>
<doc id="407654" url="https://pl.wikipedia.org/wiki?curid=407654" title="Bogdany (powiat olsztyński)">
Bogdany (powiat olsztyński)

Bogdany (niem. "Bogdainen") – wieś w Polsce położona w województwie warmińsko-mazurskim, w powiecie olsztyńskim, w gminie Barczewo. W latach 1975–1998 miejscowość należała administracyjnie do województwa olsztyńskiego. Wieś znajduje się w historycznym regionie Warmia.
Historia.
Wieś lokowana 7 maja 1494 r., kiedy to Paweł Bogdan kupił na prawie chełmińskim 10 wolnych łanów od spadkobierców zmarłego Andrzeja Quedlitza, celem założenia wsi (początkowo zwanej Skajboty Małe). Zasadźca zobowiązany został do jednej służbny zbrojnej na koniu.

</doc>
<doc id="407655" url="https://pl.wikipedia.org/wiki?curid=407655" title="Bogoria (powiat sandomierski)">
Bogoria (powiat sandomierski)

Bogoria (do 31 grudnia 2000 roku Bogoryja) – wieś w Polsce, położona w województwie świętokrzyskim, w powiecie sandomierskim, w gminie Łoniów.
W latach 1975–1998 miejscowość należała administracyjnie do województwa tarnobrzeskiego. Miejscowa ludność katolicka przynależy do Parafii św. Józefa w Chodkowie Nowym.
Przez wieś przechodzi zielony szlak rowerowy z Sandomierza do Ujazdu.

</doc>
<doc id="407656" url="https://pl.wikipedia.org/wiki?curid=407656" title="Bogoria (powiat staszowski)">
Bogoria (powiat staszowski)

Bogoria – wieś w Polsce położona w województwie świętokrzyskim, w powiecie staszowskim. Siedziba gminy Bogoria. 
W latach 1616–1869 samodzielne miasto. W 1827 roku jako miasto prywatne Królestwa Kongresowego należała do powiatu staszowskiego, obwodu sandomierskiego województwa sandomierskiego. W latach 1975–1998 miejscowość należała administracyjnie do województwa tarnobrzeskiego.
Historia.
Pierwsze wzmianki o Bogorii pochodzą z czasów, kiedy wieś była częścią składową dóbr należących do rodu Bogoriów ze Skotnik. W 1578 r. wieś miała 7 łanów i była zamieszkiwana przez 7 kmieci, 2 zagrodników, 3 komorników oraz 6 ubogich. W 1616 r. Krzysztof Bogoria Podłęcki założył miasto na podstawie przywileju lokacyjnego wydanego przez króla Zygmunta III Wazę. Nowo założone miasto otrzymało nazwę od herbu założyciela "Bogoria". Podłęcki wybudował również ratusz oraz ustanowił cechy. W 1620 r. zbudował drewniany kościół oraz klasztor, do którego sprowadził kanoników regularnych, zwanych popularnie markami. Przy kościele był również szpital. W 1645 r. król Władysław IV Waza potwierdził poprzednie przywileje i nadał nowe. Mieszczanie otrzymali przywilej na 5 jarmarków rocznie. Dodatkowo mogli warzyć piwo, miód, gorzałkę oraz wino z miejscowych plantacji winorośli.
Bogoria została w znacznym stopniu zniszczona przez wojska szwedzkie w czasie potopu szwedzkiego. W latach 1662–1663 miasto zamieszkiwane było przez 303 mieszkańców. W kolejnych latach liczba ta zmniejszyła się jeszcze bardziej, do 99 mieszkańców w 1674 r.
W XVIII w. Bogoria ponownie zaczęła się rozwijać, szczególnie handel i rzemiosło. W Bogorii funkcjonowała fabryka sukna. W 1770 r. pożar zniszczył niemal całe miasto, w tym znajdujący się na rynku ratusz. Kolejne wielkie pożary miały miejsce w latach 1893 i 1914. Każdy z nich powodował ogromne zniszczenia, ponieważ w zabudowie Bogorii przeważały budynki drewniane.
W 1827 r. Bogoria liczyła 73 domy i była zamieszkiwana przez 425 osób. Natomiast w 1859 w mieście było 69 domów i 612 mieszkańców. W 1869 r. Bogoria, jak większość miasteczek w zaborze rosyjskim utraciła prawa miejskie. Jako osada wiejska została przyporządkowana gminie Wiśniowa. W 1880 osada miała 74 domy i liczyła 716 mieszkańców.
W czasie I wojny światowej Austriacy w latach 1915–1917 wybudowali linię kolei wąskotorowej, w której Bogoria była stacją węzłową. Osada otrzymała dzięki temu bezpośrednie połączenie kolejowe ze Szczucinem, Jachimowicami, Jędrzejowem i Włostowem. W okresie międzywojennym kolejka stanowiła źródło zatrudnienia dla większości mieszkańców osady. Kolejka przewoziła głównie płody rolne, buraki cukrowe, cukier, węgiel, drewno oraz towary z młynów, tartaków, gorzelni i kamieniołomów. Kolejka wykorzystywana była również do przewozów pasażerskich.
W 1915 r. na miejscowym cmentarzu pochowano żołnierzy z I Brygada Legionów Polskich poległych i zmarłych w wyniku odniesionych ran w bitwie pod Konarami.
W 1921 r. osada liczyła 141 domów oraz 1185 mieszkańców, w tym 450 wyznania mojżeszowego (38% mieszkańców). W osadzie była czteroklasowa Publiczna Szkoła Powszechna, Urząd Pocztowy, posterunek Policji Państwowej, Ochotnicza Straż Pożarna oraz stacja kolejki wąskotorowej. W osadzie była również 200-letnia modrzewiowa bożnica.
W czasie II wojny światowej w okolicy miało miejsce wiele akcji zbrojnych partyzantów z oddziału Jędrusiów. W sierpniu 1944 w czasie walk na przyczółku baranowsko-sandomierskim, osada została zniszczona w około 95%, głównie wskutek niemieckich bombardowań.

</doc>
<doc id="407657" url="https://pl.wikipedia.org/wiki?curid=407657" title="Bogucin (powiat ciechanowski)">
Bogucin (powiat ciechanowski)

Bogucin – wieś w Polsce położona w województwie mazowieckim, w powiecie ciechanowskim, w gminie Opinogóra Górna.
Wieś szlachecka "Bogucino" położona była w drugiej połowie XVI wieku w powiecie ciechanowskim ziemi ciechanowskiej. W latach 1975–1998 miejscowość należała administracyjnie do województwa ciechanowskiego.

</doc>
<doc id="407658" url="https://pl.wikipedia.org/wiki?curid=407658" title="Bogucin (powiat kozienicki)">
Bogucin (powiat kozienicki)

Bogucin – wieś w Polsce położona w województwie mazowieckim, w powiecie kozienickim, w gminie Garbatka-Letnisko.
Wieś powstała dopiero około 1850 roku. 
W latach 1975–1998 miejscowość należała administracyjnie do województwa radomskiego.
Wieś jest siedzibą rzymskokatolickiej parafii św. Maksymiliana Kolbego.

</doc>
<doc id="407659" url="https://pl.wikipedia.org/wiki?curid=407659" title="Bogucin (powiat płoński)">
Bogucin (powiat płoński)

Bogucin – wieś w Polsce położona w województwie mazowieckim, w powiecie płońskim, w gminie Raciąż.
Wieś duchowna "Bogucino" położona w drugiej połowie XVI wieku w powiecie raciąskim województwa płockiego. W 1785 roku wchodziła w skład klucza raciąskiego biskupstwa płockiego. W latach 1975–1998 miejscowość należała administracyjnie do województwa ciechanowskiego.
Wierni Kościoła rzymskokatolickiego należą do parafii św. Małgorzaty w Gralewie.

</doc>
<doc id="407660" url="https://pl.wikipedia.org/wiki?curid=407660" title="Bogumiłów (powiat bełchatowski)">
Bogumiłów (powiat bełchatowski)

Bogumiłów – wieś w Polsce położona w województwie łódzkim, w powiecie bełchatowskim, w gminie Kleszczów.
W latach 1975–1998 miejscowość należała administracyjnie do województwa piotrkowskiego. W Bogumiłowie znajduje się strefa przemysłowa . 

</doc>
<doc id="407661" url="https://pl.wikipedia.org/wiki?curid=407661" title="Bogusławice (powiat kaliski)">
Bogusławice (powiat kaliski)

Bogusławice – wieś w Polsce położona w województwie wielkopolskim, w powiecie kaliskim, w gminie Mycielin.
W latach 1975–1998 miejscowość należała administracyjnie do województwa kaliskiego.

</doc>
<doc id="407662" url="https://pl.wikipedia.org/wiki?curid=407662" title="Bogusławice (powiat kolski)">
Bogusławice (powiat kolski)

Bogusławice – wieś w Polsce położona w województwie wielkopolskim, w powiecie kolskim, w gminie Babiak.
W latach 1975–1998 miejscowość należała administracyjnie do województwa konińskiego.
We wsi znajduje się Zespół Szkół. W skład Zespołu Szkół wchodzą: Szkoła Podstawowa im. Wincentego Witosa oraz Gimnazjum.
Strona internetowa Zespołu Szkół: 

</doc>
<doc id="407663" url="https://pl.wikipedia.org/wiki?curid=407663" title="Bogusławice (powiat oleśnicki)">
Bogusławice (powiat oleśnicki)

Bogusławice – wieś w Polsce położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość należała administracyjnie do województwa wrocławskiego.
Nazwa.
Nazwa pochodzi od polskiego imienia męskiego Bogusław. Miejscowość wzmiankowana w dokumentach po raz pierwszy w 1155 r. jako Iascotele. W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 wieś wymieniona jest w zlatynizownej formie "Boguslawiczi" we fragmencie "Boguslawiczi maius habet dominus Hinricus archidyaconus et est ius polonicum" i lokowana była na "ius polonico" - prawie polskim.

</doc>
<doc id="407664" url="https://pl.wikipedia.org/wiki?curid=407664" title="Bogusławice (powiat płoński)">
Bogusławice (powiat płoński)

Bogusławice – wieś w Polsce położona w województwie mazowieckim, w powiecie płońskim, w gminie Płońsk.
W latach 1975–1998 miejscowość należała administracyjnie do województwa ciechanowskiego.
Obok miejscowości przepływa rzeczka Naruszewka, dopływ Wkry.

</doc>
<doc id="407665" url="https://pl.wikipedia.org/wiki?curid=407665" title="Bogusławice (powiat radomski)">
Bogusławice (powiat radomski)

Bogusławice – wieś w Polsce położona w województwie mazowieckim, w powiecie radomskim, w gminie Skaryszew.
Do 1870 istniała gmina Bogusławice.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Maksymiliana Marii Kolbego w Grzmucinie.

</doc>
<doc id="407666" url="https://pl.wikipedia.org/wiki?curid=407666" title="Bogusławice (powiat wrocławski)">
Bogusławice (powiat wrocławski)

Bogusławice – wieś w Polsce położona w województwie dolnośląskim, w powiecie wrocławskim, w gminie Siechnice.
W latach 1975–1998 miejscowość należała administracyjnie do województwa wrocławskiego.
Nazwa.
Nazwa miejscowości pochodzi od imienia męskiego Bogusław. W 1295 w kronice łacińskiej "Liber fundationis episcopatus Vratislaviensis" miejscowość wymieniona jest jako "Boguslawiczi" z informacją, że lokowano ją na prawie polskim "Boguslawiczi maius habet dominus Hinricus archidyaconus et est ius polonicum.".

</doc>
<doc id="407667" url="https://pl.wikipedia.org/wiki?curid=407667" title="Bogusze (powiat bielski)">
Bogusze (powiat bielski)

Bogusze – wieś w Polsce położona w województwie podlaskim, w powiecie bielskim, w gminie Wyszki.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Stanisława w Topczewie.

</doc>
<doc id="407668" url="https://pl.wikipedia.org/wiki?curid=407668" title="Bogusze (powiat sokólski)">
Bogusze (powiat sokólski)

Bogusze – wieś w Polsce położona w województwie podlaskim, w powiecie sokólskim, w gminie Sokółka.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. 
Pierwotnie miejscowość nazywała się "Bohusze". W 1569 odnotowano nazwę "Bohusze Stare", następnie konsekwentnie spotyka się formę "Bohusze" (1859 – Słownik geograficzny Królestwa Polskiego i innych Krajów Słowiańskich, wyd. F. Sulimirski, B. Chlebowski, Warszawa 1880–1902 t. I s. 292; 1924 i 1938 – Skorowidz miejscowości Rzeczypospolitej Polskiej). Współczesna forma "Bogusze" pojawiła się po raz pierwszy w 1962 roku (pierwsza oficjalna wzmianka w dokumentach – Skorowidz nazw miejscowości województwa podlaskiego, Dodatek do Dziennika Urzędowego nr 6 WRN w Białymstoku, Białystok 1962. Próba przywrócenia poprawnej historycznie nazwy spotkała się w 2009 z protestami społecznymi, w związku z czym od niej odstąpiono.
W 1929 r. było tu 416 mieszkańców. Siedziba gminy Bogusze, powiat szczuczyński. Był tu komisariat straży celnej. Posiadłość ziemską miał tu Stanisław Żelechowski (444 mórg). Funkcjonował sklep z artykułami kolonialnymi. Było tu dwóch rzeźników.
W latach 1975–1998 miejscowość należała administracyjnie do województwa białostockiego.
Urodził się tu Kazimierz Sztramko – podporucznik pilot Wojska Polskiego, porucznik (ang. "Flying Officer") Królewskich Sił Powietrznych.
Wierni kościoła rzymskokatolickiego należą do parafii św. Antoniego Padewskiego w Sokółce.

</doc>
<doc id="407669" url="https://pl.wikipedia.org/wiki?curid=407669" title="Boguszki (powiat łomżyński)">
Boguszki (powiat łomżyński)

Boguszki – wieś w Polsce położona w województwie podlaskim, w powiecie łomżyńskim, w gminie Wizna.
Wierni kościoła rzymskokatolickiego należą do parafii św. Jana Chrzciciela w Wiznie.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Bożejewo.
Według Powszechnego Spisu Ludności z 1921 roku wieś zamieszkiwało 60 osób w 10 budynkach mieszkalnych. Miejscowość należała do parafii rzymskokatolickiej w Wiźnie. Podlegała pod Sąd Grodzki i Okręgowy w Łomży; właściwy urząd pocztowy mieścił się w Łomży.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 r. do wyzwolenia włączona w skład okręgu białostockiego III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="407671" url="https://pl.wikipedia.org/wiki?curid=407671" title="Boguszki (powiat moniecki)">
Boguszki (powiat moniecki)

Boguszki – wieś w Polsce położona w województwie podlaskim, w powiecie monieckim, w gminie Trzcianne.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii św. Apostołów Piotra i Pawła w Trzciannem.

</doc>
<doc id="407672" url="https://pl.wikipedia.org/wiki?curid=407672" title="Boguszyce (powiat łęczycki)">
Boguszyce (powiat łęczycki)

Boguszyce – wieś w Polsce położona w województwie łódzkim, w powiecie łęczyckim, w gminie Piątek.
W latach 1975–1998 miejscowość należała administracyjnie do województwa płockiego. Boguszyce słyną z produkcji młodej kapusty pod osłonami. Jest to pierwsza miejscowość w Polsce, która zapoczątkowała ten rodzaj produkcji w tunelach ogrodniczych.

</doc>
<doc id="407673" url="https://pl.wikipedia.org/wiki?curid=407673" title="Boguszyce (powiat oleśnicki)">
Boguszyce (powiat oleśnicki)

Boguszyce – wieś w Polsce, położona w województwie dolnośląskim, w powiecie oleśnickim, w gminie Oleśnica.
Podział administracyjny.
W latach 1975–1998 miejscowość należała administracyjnie do województwa wrocławskiego.
Historia.
Najwcześniejsze wzmianki o Boguszycach są odnotowane w 1288 roku, kiedy to wieś jako dar parafii Świętego Krzyża we Wrocławiu przekazał książę Henryk IV Probus.
Kościół w Boguszycach był wzmiankowany już w 1318 roku. Pierwszy znany w historii poprzednik obecnego proboszcza to Konrad z Boguszyc, o którym wspominają kroniki kościelne z 1329 r.
Demografia.
Według Narodowego Spisu Powszechnego (III 2011 r.) liczyły 1434 mieszkańców. Są największą miejscowością gminy Oleśnica.
Zabytki.
Do wojewódzkiego rejestru zabytków wpisane są:

</doc>
<doc id="407674" url="https://pl.wikipedia.org/wiki?curid=407674" title="Boguszyce (powiat rawski)">
Boguszyce (powiat rawski)

Boguszyce – wieś w Polsce położona w województwie łódzkim, w powiecie rawskim, w gminie Rawa Mazowiecka.
Do 1954 roku istniała gmina Boguszyce. W latach 1975–1998 miejscowość należała administracyjnie do województwa skierniewickiego.
Przez wieś przebiega trasa Kolei Wąskotorowej Rogów – Rawa – Biała. Niegdyś istniał tutaj dodatkowy tor ładunkowy wraz z placem służącym do obsługi kolejowego ruchu towarowego na potrzeby miejscowej GS. Obecnie kolej wykorzystywana jest w ruchu turystycznym ze szczególnym uwzględnieniem Boguszyc jako miejsca posiadającego wyjątkowe walory historyczne i edukacyjne. Działa tu grupa śpiewacza „Zespół Śpiewaczy z Boguszyc”, która zdobywa wiele nagród na ogólnopolskich festiwalach m.in. w Bukowsku i Bukowinie Tatrzańskiej oraz Kazimierzu Dolnym nad Wisłą.
Zabytki.
W Boguszycach znajduje się XVI-wieczny drewniany kościół z polichromiami i późnogotyckim poliptykiem w ołtarzu głównym. Jest to jeden z cenniejszych okazów drewnianych kościołów na Mazowszu.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="407676" url="https://pl.wikipedia.org/wiki?curid=407676" title="Boguszyce (powiat strzeliński)">
Boguszyce (powiat strzeliński)

Boguszyce – wieś w Polsce położona w województwie dolnośląskim, w powiecie strzelińskim, w gminie Borów.
Podział administracyjny.
W latach 1975–1998 miejscowość należała administracyjnie do województwa wrocławskiego.

</doc>
<doc id="407678" url="https://pl.wikipedia.org/wiki?curid=407678" title="Boguszyn (powiat leszczyński)">
Boguszyn (powiat leszczyński)

Boguszyn – wieś w Polsce położona w województwie wielkopolskim, w powiecie leszczyńskim, w gminie Włoszakowice.
W okresie Wielkiego Księstwa Poznańskiego (1815-1848) miejscowość wzmiankowana jako Boguszyn należała do wsi większych w ówczesnym pruskim powiecie Kosten rejencji poznańskiej. Boguszyn należał do okręgu śmigielskiego tego powiatu i stanowił część majątku Bronikowo, który należał wówczas do Forstera. Według spisu urzędowego z 1837 roku Boguszyn liczył 250 mieszkańców, którzy zamieszkiwali 29 dymów (domostw).
W latach 1975–1998 miejscowość należała administracyjnie do województwa leszczyńskiego.

</doc>
<doc id="407679" url="https://pl.wikipedia.org/wiki?curid=407679" title="Boguszyn (powiat średzki)">
Boguszyn (powiat średzki)

Boguszyn – wieś w Polsce położona w województwie wielkopolskim, w powiecie średzkim, w gminie Nowe Miasto nad Wartą.
W Boguszynie znajduje się neogotycki pałacyk z bramą wjazdową, otoczony parkiem.
We wsi znajduje się ośrodek zdrowia, szkoła podstawowa, apteka i sklepy.
Historia.
Nazwa wsi pochodzi od imienia Bogusz. Pierwsza wzmianka o niej pochodzi z XIV w. (Boguszino). Wieś przez długie lata wchodziła w skład dóbr nowomiejskich. W 1497 r. król Jan I Olbracht nadał Boguszyn Janowi Rozdrażewskiemu. W XVII wieku wieś należała do Potulickich, Krzysztofa Grzymułtowskiego i Kazimierza Grabskiego. W 1753 r. kupił ją Michał Sczaniecki. Po 1878 r. przeszła w ręce Hermanna Kennemanna, a następnie przez małżeństwo córki do rodziny von Jouanne’ów.
W 1789 r. urodził się tu Ludwik Paweł Sczaniecki, przyszły pułkownik i adiutant generała Dąbrowskiego, opiekun dzieci generała, uczestnik wojen napoleońskich, m.in. wyprawy moskiewskiej, powstania listopadowego i powstania 1848 r.
W latach 1975–1998 miejscowość należała administracyjnie do województwa poznańskiego.
Zabytki i inne obiekty.
Przy drodze do Kolniczek, w rozwidleniu ulic Kolnickiej i Wiejskiej, przy budynku dawnej szkoły z końca XIX w., stoi kapliczka z figurą św. Józefa. Przy drodze w kierunku Boguszynka rośnie stara aleja kasztanowcowa, z domieszką lip, jesionów i klonów.
Komunikacja.
Trzy przystanki PKS z połączeniami do Jarocina, Książa, Nowego Miasta, Śremu i Żerkowa.
Historia szkoły.
W Boguszynie mieści się Szkoła Podstawowa im. Janusza Korczaka.
Pierwsze wzmianki o istniejącej szkole w Boguszynie zostały odnotowane w kronice z okresu zaboru pruskiego pod datą 1 maja 1897 r. Ponieważ pierwsze karty kroniki zostały zniszczone, stąd przypuszczalny rok oddania do użytku pierwszego budynku szkolnego przypada na lata 1892/93. Była to szkoła powszechna o jednej izbie lekcyjnej. W okresie II Rzeczypospolitej istniała w dalszym ciągu jednoklasowa szkoła powszechna czteroodziałowa.
W okresie okupacji hitlerowskiej w budynku tym uczyły się dzieci niemieckie, natomiast dzieci polskie musiały uczęszczać do szkoły w Kolniczkach, ucząc się w języku niemieckim.
Po wyzwoleniu Boguszyna i okolicy, w styczniu 1945 r., przy wydatnej pomocy rodziców została uporządkowana izba lekcyjna i otoczenie budynku, a 8 lutego 1945 r. uruchomiono szkołę, w której pracował jeden nauczyciel. W roku szkolnym 1945/46 została uruchomiona druga izba lekcyjna w byłym budynku administracyjnym pomajątkowym, oddalonym o 800 m od istniejącego (w podwórzu byłego PGR). Szkoła obejmowała klasy I-V. W następnym roku szkolnym 1946/47 została przygotowana trzecia izba lekcyjna w tymże budynku i uruchomiono naukę od klasy I do VII. W ten sposób Publiczna Szkoła Powszechna w Boguszynie stała się po raz pierwszy pełna szkołą powszechną siedmioklasową z klasami łączonymi.
Z biegiem czasu były budynek pomajątkowy został w całości zagospodarowany na cele szkolne. Swoim zasięgiem szkoła w Boguszynie obejmowała poza Boguszynem i Świętomierzem wsie: Kruczyn, Chromiec, Kruczynek i Boguszynek, skąd dzieci uczęszczały do klas starszych, tj. od V do VII. W miarę upływu czasu zaczęła wzrastać liczba dzieci w szkole, izby lekcyjne stały się ciasne i ciemne.
W latach 50. XX wieku powstała inicjatywa mieszkańców wsi i kierownika szkoły Stanisława Kędzierskiego, aby wybudować nową szkołę z odpowiednim zapleczem i terenami na dziedziniec i boisko. Po uzyskaniu gruntu, szkoła została zlokalizowana w centralnym punkcie Boguszyna. Budowę rozpoczęto w 1963 roku, a ukończona w czerwcu 1964 roku. Powstała typowa szkoła pomnik Tysiąclecia Państwa Polskiego, pierwsza w gminie. Nad całością budowy szkoły czuwał Społeczny Komitet Budowy z jej przewodniczącym Franciszkiem Litkowskim.
Ze względu na rozbudowane w Boguszynie osiedle domków jednorodzinnych wzrosła liczba dzieci i aby uniknąć dwuzmianowości, reaktywowano w roku 1984 nauczanie w placówce oświatowej w Boguszynku. W budynku tym uczyły się dzieci klas I-III. W tym samym roku z inicjatywy Komitetu Rodzicielskiego został ufundowany i wręczony społeczności uczniowskiej sztandar szkoły.
W 1984 roku na emeryturę przeszedł dotychczasowy dyrektor szkoły Stanisław Kędzierski, a nowym dyrektorem została Stefania Jankowska. W następnych latach polepszyły się warunki pracy w szkole: zmieniono ogrzewanie CO na gazowe, pomieszczenia po kotłowni węglowej zostały zaadaptowane na bibliotekę i czytelnię, powstała sala komputerowa, a ubikacje znajdujące się dotychczas poza budynkiem szkolnym przeniesiono do przystosowanych do tego celu pomieszczeń wewnątrz.
W 1996 r. nastąpiło połączenie dwóch szkół podstawowych: w Boguszynie oraz w Chromcu, które od tej chwili stanowiły jeden organizm szkolny pod nazwą Szkoła Podstawowa w Boguszynie z Filią w Chromcu. Od nowego roku szkolnego 1996/97 w budynku szkolnym w Chromcu uczyły się dzieci klas I-III oraz oddział przedszkolny, natomiast w budynku szkolnym w Boguszynie – dzieci klas IV-VIII.
W związku z reformą oświaty w roku 2000 szkołę opuścili ostatni absolwenci klas VIII. Od nowego roku szkolnego 2000/2001 budynek w Boguszynie służy uczniom klas IV-VI zreformowanej szkoły podstawowej. 1 września 2001 r. dyrektorem szkoły został Zbigniew Kokot. W latach 2001-2005 w ramach współpracy z Radą Rodziców szkoła pozyskała nowy profesjonalny sprzęt nagłaśniający i audiowizualny. Został przeprowadzony także kapitalny remont dachu, wymiana okien oraz odnowiona elewacja zewnętrzna szkoły. W sierpniu 2004 r. w ramach projektu MENiS „Pracownia internetowa w każdej szkole podstawowej”, szkolna pracownia komputerowa wzbogaciła się o 10 stanowisk z dostępem do internetu.
4 września 2004 r. odbył się I Zjazd Absolwentów Szkoły Podstawowej w Boguszynie z okazji 40-lecia istnienia nowo wybudowanej szkoły. Uczestnicy zjazdu byli świadkami odsłonięcia tablicy pamiątkowej poświęconej pamięci pierwszego dyrektora szkoły Stanisława Kędzierskiego.
1 kwietnia 2005 r. rozpoczęto budowę sali gimnastycznej. 31 sierpnia 2005 r. na emeryturę odszedł dyrektor szkoły Zbigniew Kokot, a nowym dyrektorem została Teresa Weber. Od 1 września 2006 r. dzieci klas I-III oraz przedszkola (dotychczas uczące się w budynku w Chromcu) rozpoczęły naukę w wyremontowanym budynku szkoły w Boguszynie. 8 września 2006 r. uroczyście otwarto nową salę gimnastyczną.

</doc>
<doc id="407680" url="https://pl.wikipedia.org/wiki?curid=407680" title="Bojanice (powiat gnieźnieński)">
Bojanice (powiat gnieźnieński)

Bojanice – wieś w Polsce położona w województwie wielkopolskim, w powiecie gnieźnieńskim, w gminie Kłecko.
W latach 1975–1998 miejscowość należała administracyjnie do województwa poznańskiego.

</doc>
<doc id="407681" url="https://pl.wikipedia.org/wiki?curid=407681" title="Bojanice (powiat leszczyński)">
Bojanice (powiat leszczyński)

Bojanice – wieś w Polsce położona w województwie wielkopolskim, w powiecie leszczyńskim, w gminie Krzemieniewo.
W latach 1975−1998 miejscowość należała administracyjnie do województwa leszczyńskiego.

</doc>
<doc id="407682" url="https://pl.wikipedia.org/wiki?curid=407682" title="Bolesławice (powiat bolesławiecki)">
Bolesławice (powiat bolesławiecki)

Bolesławice (niem. "Tillendorf") – wieś w Polsce położona w województwie dolnośląskim, w powiecie bolesławieckim, w gminie Bolesławiec.
Położenie.
Bolesławice to duża wieś łańcuchowa o długości około 6,2 km, leżąca wzdłuż lewego brzegu Bóbru, na wysokości około 180-190 m n.p.m. Od południa i zachodu miejscowość graniczy z Bolesławcem. 
Podział administracyjny.
W latach 1975–1998 miejscowość należała administracyjnie do województwa jeleniogórskiego.
Historia.
Pierwotnie w tym miejscu istniał gród plemienny Bobrzan, a następnie do XIII wieku kasztelania piastowska. Pierwsza wzmianka o istnieniu wsi pochodzi z 1274 roku. W 1840 roku było tu 200 domów, w tym: folwark, kościół ewangelicki ze szkołą, kościół katolicki, 4 gospody i kamieniołom piaskowca, a wśród mieszkańców znajdowało się 28 różnych rzemieślników i 4 handlarzy. W 1864 roku w Bolesławicach były 172 domy, a wśród mieszkańców było: 18 kmieci, 36 zagrodników, 101 chałupników, 4 tkaczy, 28 różnych rzemieślników i 4 handlarzy. W lipcu 1945 w tutejszym folwarku Tillendorf miała miejsce eksplozja miny, zginęło wówczas sześć osób, wśród nich Bolesław Kubik, pierwszy burmistrz Bolesławca. W 1978 roku było tu 48 gospodarstw rolnych, w 1988 roku ich liczba wzrosła do 74.
W 1943 r. na robotach przebywał w miejscowości Kazimierz Kutz. Pracował w ogrodnictwie.
Nazwa.
Nazwa miejscowości wywodzi się od staropolskiego imienia męskiego Bolesław oznaczającego "bardzo sławny".
Zabytki.
Do wojewódzkiego rejestru zabytków wpisane są:

</doc>
<doc id="407683" url="https://pl.wikipedia.org/wiki?curid=407683" title="Bolesławice (powiat świdnicki)">
Bolesławice (powiat świdnicki)

Bolesławice (niem. "Bunzelwitz") – wieś w Polsce położona w województwie dolnośląskim, w powiecie świdnickim, w gminie Jaworzyna Śląska.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Nazwa.
Według niemieckiego językoznawcy Heinricha Adamy’ego nazwa miejscowości należy do grupy nazw patronomicznych i pochodzi od staropolskiego imienia męskiego Bolesław oznaczającego "bardzo sławny". W swoim dziele o nazwach miejscowości na Śląsku wydanym w 1888 roku we Wrocławiu Adamy wymienia jako najstarszą zanotowaną nazwę miejscowości "Bunzlawicz" podając jej znaczenie "Dorf des Boleslaw" czyli po polsku "Wieś Bolesława". Pierwotna polska nazwa została później przez Niemców fonetycznie zgermanizowana na "Bunzelwitz" tracąc swoje pierwotne znaczenie.
Polską nazwę "Bolesławiec" oraz niemiecką "Bunzelwitz" wymienia w 1896 roku śląski pisarz Konstanty Damrot w książce o nazewnictwie miejscowym na Śląsku. Damrot w swojej książce wymienia również starszą nazwę z łacińskiego dokumentu z roku 1318 "Bunzlowicz". Obecna nazwa została administracyjnie zatwierdzona 12 listopada 1946.
Zabytki.
Do wojewódzkiego rejestru zabytków wpisane są:
inne obiekty:

</doc>
<doc id="407684" url="https://pl.wikipedia.org/wiki?curid=407684" title="Bolesławowo (powiat człuchowski)">
Bolesławowo (powiat człuchowski)

Bolesławowo – kolonia w Polsce, położona w województwie pomorskim, w powiecie człuchowskim, w gminie Debrzno.
W latach 1975–1998 miejscowość należała administracyjnie do województwa słupskiego.

</doc>
<doc id="407685" url="https://pl.wikipedia.org/wiki?curid=407685" title="Akumulator ołowiowy">
Akumulator ołowiowy



</doc>
<doc id="407686" url="https://pl.wikipedia.org/wiki?curid=407686" title="Bolesławowo (powiat starogardzki)">
Bolesławowo (powiat starogardzki)

Bolesławowo (do 1950 m.in. "Modrowo") – wieś w Polsce, położona w województwie pomorskim, w powiecie starogardzkim, w gminie Skarszewy.
Nazwa.
Do 1905 Neuguth (Nygut, Nigut, Neugut), w latach 1905-1920 oraz 1939–1945 Modrowshorst, a w latach 1920-1939 oraz 1945-1950 Modrowo.
13 lutego 1950 zmieniono nazwę miejscowości z Modrowo na Bolesławowo. Celem zmiany nazwy było uczczenie Prezydenta Rzeczypospolitej Polskiej, I sekretarza KC PZPR Bolesława Bieruta.
Administracja.
W latach 1975–1998 miejscowość należała administracyjnie do województwa gdańskiego.
Bolesławowo jest siedzibą sołectwa.
Do 31 grudnia 2011 częścią wsi było Pólko.
Historia.
Miejscowość wzmiankowana w 1341 jako ulicówka. Od drugiej połowy XV w. miejscowość stanowiła własność starostów skarszewskich. Pod zaborem pruskim majątek miejscowości został sprzedany Niemcom, a od 1890 jego właścicielem była rodzina Modrow. W 1945 na obszarze zespołu dworsko-parkowo-folwarcznego, należącego wcześniej do rodziny Modrow, utworzono Zespół Szkół Rolniczych CKP.
Zabytki.
Według rejestru zabytków NID na listę zabytków wpisany jest zespół dworski i folwarczny, 2 poł. XIX - 1902, nr rej.: A-1489 z 17.11.1994:
Komunikacja.
Miejscowość jest położona przy drodze wojewódzkiej nr 224 i trasie rozebranej linii kolejowej Skarszewy – Starogard Gdański.

</doc>
<doc id="407687" url="https://pl.wikipedia.org/wiki?curid=407687" title="Bolesławów (powiat gostyniński)">
Bolesławów (powiat gostyniński)

Bolesławów – wieś w Polsce położona w województwie mazowieckim, w powiecie gostynińskim, w gminie Gostynin.
Osada holenderska założona przez rokiem 1800. W 1881 roku liczyła 130 mieszkańców. Działała tutaj szkoła ewangelicka. Do dzisiejszych czasów zachował się tylko jeden murowany dom związany z osadnictwem holenderskim, sprzed 1945 roku.
W latach 1975–1998 miejscowość należała administracyjnie do województwa płockiego.

</doc>
<doc id="407688" url="https://pl.wikipedia.org/wiki?curid=407688" title="Bolesławów (powiat otwocki)">
Bolesławów (powiat otwocki)

Bolesławów – wieś w Polsce położona w województwie mazowieckim, w powiecie otwockim, w gminie Wiązowna.
W latach 1975–1998 miejscowość należała administracyjnie do województwa warszawskiego.

</doc>
<doc id="407689" url="https://pl.wikipedia.org/wiki?curid=407689" title="Bolesław (powiat dąbrowski)">
Bolesław (powiat dąbrowski)

Bolesław – wieś w Polsce położona w województwie małopolskim, w powiecie dąbrowskim, w gminie Bolesław.
W latach 1975–1998 miejscowość należała administracyjnie do województwa tarnowskiego.
Nazwa.
Nazwa miejscowości wywodzi się od staropolskiego imienia męskiego Bolesław oznaczającego „bardzo sławny”.
Historia.
Na cmentarzu znajduje się pomnik z głazów, zwieńczony orłem piastowskim wzniesiony na mogiłach 6 żołnierzy Armii „Kraków”, którzy polegli 9 września 1939 r. w walce z Niemcami. Obok został pochowany Ignacy Łazarz, ps. „Lot”, członek ruchu oporu, zastrzelony 3 lipca 1944 r. przez tarnowskie Gestapo.
Zabytki.
Obiekty wpisane do rejestru zabytków nieruchomych województwa małopolskiego:

</doc>
<doc id="407690" url="https://pl.wikipedia.org/wiki?curid=407690" title="Bolesław (powiat olkuski)">
Bolesław (powiat olkuski)

Bolesław – wieś w Polsce, położona w województwie małopolskim, w powiecie olkuskim, w gminie Bolesław. Bolesław leży na pograniczu Zagłębia Dąbrowskiego i ziemi olkuskiej.
W latach 1975–1998 miejscowość należała administracyjnie do województwa katowickiego.
Nazwa.
Nazwa miejscowości pochodzi od imienia "Bolesław". Nadana ona została przez Bolesława Wstydliwego, który założył Bolesław w 1279 roku. Wkrótce potem nadał wieś biskupom krakowskim.
Historia.
Miejscowość wymieniona w 1279 roku jako przedmiot nadania Bolesława Wstydliwego dla biskupstwa krakowskiego. Weszła w skład klucza sławkowskiego, zapewne jednak drogą nadań wieś wyszła spod jurysdykcji biskupiej, bo w XV wieku występuje jako własność szlachecka średniej wielkości (12 łanów). W wieku XVI zanotowano w Bolesławiu działalność karczmy, trzech rzemieślników i dwóch kuźnic.
W XVI wieku był Bolesław również ośrodkiem wydobycia galeny. W okolicy wsi powstały wówczas trzy sztolnie odwadniające: Czajowska (zwana też Leśną), Ostowicka (Centauryjska) i Starczynowska (Czartorujska, Królewska). Na zachód i południe od Bolesławia znajdowała się duża liczba nieistniejących dziś osad górniczych i kopalń. W 1617 roku Marcjan Chełmski wybudował barokowy kościółek, funkcjonujący jako kaplica prywatna, należąca do parafii sławkowskiej.
W XVIII w. Bolesław znajdował się w dobrach rodziny Romiszo(e)wskich herbu Jelita. W 1766 roku po śmierci Ignacego Romiszewskiego, podczaszego latyczowskiego, Bolesław odziedziczył jego syn burgrabia krakowski Aleksander Saryusz-Romiszewski, wówczas już żonaty z Teresą ze Śmietanków. W wyniku podziału spadku z rodzeństwem – Karolem i małoletnią Joanną Romiszewskimi – Aleksander otrzymał również dobra Ujków, Małobądź w parafii Sławków, większość wsi Hutki z hutą ołowiu, młynem, foluszem i z trzema browarami. Miał też kamienicę w Olkuszu. W dobrach Bolesław Aleksander Romiszewski posiadał dwór, młyn. tartak, folusz i hutę ołowiu. Do dóbr należały też częściowo "góry olkuskie". W dziedzicznym Bolesławiu jeszcze przed objęciem ich przez Aleksandra siedem szybów należało do rodziny Romiszewskich. Aleksander energicznie przystąpił do ich eksploatacji i rozwinął wydobywanie oraz przetwarzanie ołowiu, galmanu, glejty ołowiowej. Podjął również z drugą żoną Teresą z Firlejów-Konarskich starania o utworzenie parafii w Bolesławiu i rozbudował miejscowy kościółek. W 1795 roku miejscowość znalazła się pod zaborem austriackim. Po śmierci kasztelana sądeckiego Aleksandra Romiszewskiego Bolesław otrzymuje jego jedyna córka – Zofia, później żona Ignacego Hilarego Moszyńskiego i matka Piotra Moszyńskiego. Z inicjatywy dziedziców Bolesławia – Zofii i Hilarego Moszyńskich – władze kościelne wyraziły zgodę na utworzenie w Bolesławiu parafii (1798). Kaplica w Bolesławiu podniesiona została do godności kościoła parafialnego, który swoim zasięgiem objął miejscowości znajdujące się na wschód od Białej Przemszy.
W 1815 roku Bolesław znalazł się w Królestwie Kongresowym. Z okresem tym wiąże się początek rozwoju przemysłowego osady (wydobycie galmanu). W 1814 roku powstała między Tłukienką a Ujkowem Starym kopalnia galmanu „Ulisses”, w 1823 na płn.-zach. od Starczynowa kopalnia „Jerzy”. W 1827 roku wieś liczyła 42 domy i 467 mieszkańców. W latach 1833–1834 wybudowano drogę bitą wiodącą od Będzina i Sławkowa przez Bolesław do Olkusza. Pod koniec XIX wieku Bolesław, pozostając formalnie wsią, wykazywał cechy miasteczka przemysłowego. W 1879 roku dobra bolesławskie stały się własnością Towarzystwa Akcyjnego Kopalń i Zakładów Hutniczych Sosnowieckich. W latach 1892–1905 wybudowano neogotycki kościół św. Michała i Macierzyństwa NMP.
Zabytki.
Obiekt wpisany do rejestru zabytków nieruchomych województwa małopolskiego:

</doc>
<doc id="407691" url="https://pl.wikipedia.org/wiki?curid=407691" title="Bolesty (powiat bielski)">
Bolesty (powiat bielski)

Bolesty – wieś w Polsce położona w województwie podlaskim, w powiecie bielskim, w gminie Bielsk Podlaski.
W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Miłosierdzia Bożego w Bielsku Podlaskim.

</doc>
<doc id="407692" url="https://pl.wikipedia.org/wiki?curid=407692" title="Boleścin (powiat świdnicki)">
Boleścin (powiat świdnicki)

Boleścin (niem. "Pilzen bei Schweidnitz") – wieś w Polsce położona w województwie dolnośląskim, w powiecie świdnickim, w gminie Świdnica.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Nazwa.
Według niemieckiego językoznawcy Heinricha Adamy’ego nazwa miejscowości należy do grupy nazw patronomicznych i pochodzi od imienia "Bolko", które jest staropolskim derywatem słowiańskiego imienia męskiego Bolesław będącego imieniem dynastycznym w polskiej dynastii Piastów. W swoim dziele o nazwach miejscowości na Śląsku wydanym w 1888 roku we Wrocławiu Adamy wymienia jako najstarszą zanotowaną nazwę miejscowości "Bolescino" podając jej znaczenie "Dorf des Bolko" czyli po polsku "Wieś Bolka". Nazwa wsi została później zgermanizowana na "Pilzen" i utraciła swoje pierwotne znaczenie.
Pierwsza wzmianka o miejscowości pochodzi z 1193 roku, gdzie mowa jest o osadzie "Bolestino".
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="407693" url="https://pl.wikipedia.org/wiki?curid=407693" title="Boleścin (powiat trzebnicki)">
Boleścin (powiat trzebnicki)

Boleścin (niem. "Eichendorf", do 1937 "Pollentschine") – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1975–1998 miejscowość należała administracyjnie do województwa wrocławskiego.
Położenie.
Boleścin leży w paśmie Gór Kocich.
Historia.
Wieś wzmiankowana w łacińskim dokumencie z 1223 roku wydanym przez biskupa wrocławskiego Lorenza gdzie zanotowana została w zlatynizowanej, staropolskiej formie "„Bolescino”". Niemiecki tłumacz tego dokumentu jako nazwę obowiązującą dla tej miejscowości w 1866 roku notuje zgermanizowaną nazwę "Pollentschine". W alfabetycznym spisie miejscowości z terenu Śląska wydanym w 1830 roku we Wrocławiu przez Johanna Knie wieś występuje pod nazwą "Pollentschine".
Po dojściu do władzy nazistów w przedwojennych Niemczech nazistowska administracja III Rzeszy w 1937 roku zmieniła zgermanizowaną nazwę na nową, całkowicie niemiecką - "Eichendorf" o czym zadecydowało jej polskie pochodzenie
Zabytki.
Do wojewódzkiego rejestru zabytków wpisany jest:
inne zabytki:
inne obiekty:

</doc>
<doc id="407694" url="https://pl.wikipedia.org/wiki?curid=407694" title="Bolęcin (powiat płoński)">
Bolęcin (powiat płoński)

Bolęcin – wieś w Polsce położona w województwie mazowieckim, w powiecie płońskim, w gminie Sochocin.
Przez miejscowość przebiega droga wojewódzka nr 632.
W latach 1975–1998 miejscowość należała administracyjnie do województwa ciechanowskiego.
Przez Bolęcin przepływa rzeka Wkra, na której wybudowano elektrownię wodną. W Bolęcinie znajduje się także cmentarz żołnierzy radzieckich.

</doc>
<doc id="407695" url="https://pl.wikipedia.org/wiki?curid=407695" title="Bolęcin (powiat przysuski)">
Bolęcin (powiat przysuski)

Bolęcin – wieś w Polsce położona w województwie mazowieckim, w powiecie przysuskim, w gminie Borkowice.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego. W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii Świętego Krzyża w Borkowicach.

</doc>
<doc id="407696" url="https://pl.wikipedia.org/wiki?curid=407696" title="Bonin (powiat choszczeński)">
Bonin (powiat choszczeński)

Bonin (niem. "Bonin") – wieś w Polsce położona w województwie zachodniopomorskim, w powiecie choszczeńskim, w gminie Choszczno. W latach 1975–1998 miejscowość administracyjnie należała do województwa gorzowskiego. W roku 2007 wieś liczyła 92 mieszkańców. Wieś wchodzi w skład sołectwa Sulino.
Geografia.
Wieś leży ok. 5 km na południowy zachód od Sulina, przy drodze wojewódzkiej nr 160.

</doc>
<doc id="407697" url="https://pl.wikipedia.org/wiki?curid=407697" title="Bonin (powiat koszaliński)">
Bonin (powiat koszaliński)

Bonin – wieś w północno-zachodniej Polsce, położone w województwie zachodniopomorskim, w powiecie koszalińskim, w gminie Manowo, na Równinie Białogardzkiej (mezoregion Pobrzeża Koszalińskiego), w pobliżu Jeziora Lubiatowskiego, na północny wschód od Sarczych Gór.
Przy zachodniej części miejscowości przebiega droga krajowa nr 11. Przez Bonin przebiega linia Koszalińskiej Kolei Wąskotorowej Koszalin – Manowo – Rosnowo (przejażdżki turystyczne). Połączenie komunikacyjne z centrum Koszalina umożliwiają busy firmy przewozowej „Ronin”.
Zabytki i obiekty historyczne.
Na południowo-zachodnim skraju miejscowości, przy drodze krajowej, wznosi się niewielki, gotycki jednonawowy kościół pw. św. Izydora (filia parafii w Kretominie), zbudowany w XV, restaurowany i przebudowywany w XIX i w 1907 roku. Ostatni remont został sfinansowany przez prezydenta regencji koszalińskiej von Sendena, od 1953 do 1979 kościół pełnił funkcję klubokawiarni. Zbudowany na planie prostokąta z nieznaczną absydą. Nad nawą umieszczona jest czteroboczna wieża nakryta barokowym baniastym hełmem z latarnią. W Boninie znajduje się również naturalistyczny park o powierzchni 4 ha założony na przełomie XVIII i XIX wieku, wcześniej był to park przypałacowy, pałac spłonął w 1945 i nie został odbudowany. Na północny wschód od wsi (ok. 1,1 km) na cyplu przy zachodnim brzegu Jeziora Lubiatowskiego znajduje się koliste grodzisko nizinne z IX i X wieku, którego podstawa wynosi 100 x 120 m. Ok. 1 km na wschód rezerwat ornitologiczny „Jezioro Lubiatowskie”.
Historia.
Pierwsze wzmianki o istnieniu Bonina pochodzą z wczesnego średniowiecza, w 1300 wymieniono pochodzącego stąd rycerza Tessmara, wieś była położona na tzw. Wzgórzu Trzech Kościołów, które było pochodzenia morenowego. W 1385 Dubiesław von Kleist sprzedał wieś klasztorowi cystersek z Koszalina, natomiast majątek ziemski od końca XIII do 1736 był gniazdem rodowym von Boninów. Na przełomie XIX i XX wieku wieś była własnością rodziny von Wahnschaffów. Po II wojnie światowej do 1953 we wsi stacjonowała Armia Czerwona, a następnie w oparciu o dawny majątek stworzono PGR. Na fundamentach pałacu wybudowano budynek administracyjny. W Boninie w 1966 roku został założony samodzielny Instytut Ziemniaka, obecnie Zakład Nasiennictwa i Ochrony Ziemniaka IHAR. Miejscowość jest siedzibą Zespołu Szkół – Centrum Kształcenia Ustawicznego im. W. Witosa, we wrześniu przy szkole odbywają się Bałtyckie Targi Rolnicze.
W latach 1950–1998 miejscowość administracyjnie należała do województwa koszalińskiego.

</doc>
<doc id="407698" url="https://pl.wikipedia.org/wiki?curid=407698" title="Bonin (powiat łobeski)">
Bonin (powiat łobeski)

Bonin (niem. "Bonin") – wieś sołecka w Polsce położona w województwie zachodniopomorskim, w powiecie łobeskim, w gminie Łobez. Według danych z 29 września 2014 r. wieś miała mieszkańców 118 mieszkających w 28 domach.
W latach 1818–1945 miejscowość administracyjnie należała do Landkreis Regenwalde (powiat Resko) z siedzibą do roku 1860 w Resku, a następnie w Łobzie. W latach 1933 i 1939 miejscowość liczyła odpowiednio 331 i 273 mieszkańców.
W latach 1975–1998 miejscowość należała administracyjnie do województwa szczecińskiego.
Kalendarium.
We wsi znajdują się następujące atrakcje:
We wsi znajduje się świetlica wiejska prowadzona przez Łobeski Dom Kultury.

</doc>
<doc id="407699" url="https://pl.wikipedia.org/wiki?curid=407699" title="Bonisław (powiat mławski)">
Bonisław (powiat mławski)

Bonisław – wieś w Polsce położona w województwie mazowieckim, w powiecie mławskim, w gminie Wieczfnia Kościelna. 
W okresie międzywojennym w miejscowości stacjonowała placówka Straży Celnej „Bonisław”.
Przed II wojną światową przebiegała tu granica polsko-niemiecka i w jej obronie 26 sierpnia 1939 roku został zabity kpr. Feliks Grabowski.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407700" url="https://pl.wikipedia.org/wiki?curid=407700" title="Bonisław (powiat sierpecki)">
Bonisław (powiat sierpecki)

Bonisław – wieś w Polsce położona w województwie mazowieckim, w powiecie sierpeckim, w gminie Gozdowo.
Wieś wzmiankowana na przełomie XII i XIII wieku w inwentarzu dóbr biskupstwa płockiego. O kościele parafialnym w Bonisławiu wspomina dokument z 1350, prawdopodobnie istniał on już wówczas od około 100 lat. Drewniana konstrukcja, przebudowywana kilkakrotnie, spłonęła w 1942 od uderzenia pioruna. Obecną, murowaną świątynię, wzniesiono w 1978, ze starej zachowała się chrzcielnica w stylu barokowym i kilka obrazów.
Na cmentarzu w Bonisławiu znajduje się neogotycka kaplica cmentarna wzniesiona w 1905. Przy kaplicy z trzech stron dobudowano katakumby, nadając jej plan krzyża. Fundatorem kaplicy był Franciszek Strusiński.
W latach 1975–1998 miejscowość należała administracyjnie do województwa płockiego.

</doc>
<doc id="407701" url="https://pl.wikipedia.org/wiki?curid=407701" title="Borek (powiat głogowski)">
Borek (powiat głogowski)

Borek (niem. "Borkau") – wieś w Polsce położona w województwie dolnośląskim, w powiecie głogowskim, w gminie Głogów.
Podział administracyjny.
W latach 1975–1998 miejscowość należała administracyjnie do województwa legnickiego.
Historia.
Pierwsza wzmianka pochodzi z 1766 roku i dotyczy przejęcia majątku przez hrabinę Constantine von Kayserling. Następnym właścicielem wsi był Królewski Radca Urzędowy Lucas. Po jego śmierci, w 1820 roku, Borek przeszedł w posiadanie posła pruskiego Augusta von Libermana. W 1850 roku majątek kupił von Lehfeldt, którego rodzina utrzymała go do końca II wojny światowej.
Zabytki.
Do wojewódzkiego rejestru zabytków wpisane są obiekty:

</doc>
<doc id="407702" url="https://pl.wikipedia.org/wiki?curid=407702" title="Borek (powiat gorzowski)">
Borek (powiat gorzowski)

Borek – wieś w Polsce położona w województwie lubuskim, w powiecie gorzowskim, w gminie Deszczno.
W latach 1975–1998 miejscowość należała administracyjnie do województwa gorzowskiego.
Zabytki.
Do wojewódzkiego rejestru zabytków wpisany jest:
Turystyka.
W miejscowości znajduje się rezerwat przyrody „Santockie Zakole”. Teren ten sprzyja uprawianiu turystyki pieszej i rowerowej.

</doc>
<doc id="407703" url="https://pl.wikipedia.org/wiki?curid=407703" title="Borek (powiat kluczborski)">
Borek (powiat kluczborski)

Borek (, 1935–1945 ) – wieś w Polsce, położona w województwie opolskim, w powiecie kluczborskim, w gminie Byczyna.
W latach 1975–1998 miejscowość należała administracyjnie do województwa opolskiego.

</doc>
<doc id="407704" url="https://pl.wikipedia.org/wiki?curid=407704" title="Borek (powiat kozienicki)">
Borek (powiat kozienicki)

Borek – wieś w Polsce położona w województwie mazowieckim, w powiecie kozienickim, w gminie Gniewoszów. Leży przy drodze wojewódzkiej nr 823.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii św. Stanisława w Oleksowie.

</doc>
<doc id="407705" url="https://pl.wikipedia.org/wiki?curid=407705" title="Borek (powiat łęczycki)">
Borek (powiat łęczycki)

Borek – kolonia w Polsce położona w województwie łódzkim, w powiecie łęczyckim, w gminie Łęczyca.
W latach 1975–1998 miejscowość należała administracyjnie do województwa płockiego.

</doc>
<doc id="407706" url="https://pl.wikipedia.org/wiki?curid=407706" title="Borek (powiat nyski)">
Borek (powiat nyski)

Borek (niem. "Leopoldsdorf") – wieś w Polsce położona w województwie opolskim, w powiecie nyskim, w gminie Korfantów.
W latach 1975–1998 miejscowość należała administracyjnie do województwa opolskiego.
1 czerwca 1948 r. nadano miejscowości, wówczas administracyjnie związanej z Przechodem i należącej do powiatu prudnickiego, polską nazwę "Leopoldowice". Do 1954 roku Borek należał do powiatu prudnickiego. W związku z reformą administracyjną, w 1954 Borek został odłączony od powiatu prudnickiego i przyłączony do niemodlińskiego.

</doc>
<doc id="407707" url="https://pl.wikipedia.org/wiki?curid=407707" title="Borek (powiat ostrołęcki)">
Borek (powiat ostrołęcki)

Borek – wieś w Polsce położona w województwie mazowieckim, w powiecie ostrołęckim, w gminie Czerwin.
Wierni kościoła rzymskokatolickiego należą do parafii Trójcy Przenajświętszej w Czerwinie.
Historia.
Wieś szlachecka położona była w drugiej połowie XVI wieku w powiecie ostrowskim ziemi nurskiej. W latach 1921–1939 wieś leżała w województwie białostockim, w powiecie ostrołęckim, w gminie Czerwin.
Według Powszechnego Spisu Ludności z 1921 roku wieś zamieszkiwało 162 osoby, 145 było wyznania rzymskokatolickiego a 17 mojżeszowego. Jednocześnie 145 mieszkańców zadeklarowało polską przynależność narodową a 17 żydowską. Były tu 72 budynki mieszkalne. Miejscowość należała do parafii rzymskokatolickiej w m. Czerwin. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w m. Czerwin.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia 1945 włączona w skład Generalnego Gubernatorstwa.
W latach 1975–1998 miejscowość administracyjnie należała do województwa ostrołęckiego.

</doc>
<doc id="407708" url="https://pl.wikipedia.org/wiki?curid=407708" title="Borek (powiat poddębicki)">
Borek (powiat poddębicki)

Borek – wieś w Polsce położona w województwie łódzkim, w powiecie poddębickim, w gminie Wartkowice.
W latach 1975–1998 miejscowość należała administracyjnie do województwa sieradzkiego.

</doc>
<doc id="407709" url="https://pl.wikipedia.org/wiki?curid=407709" title="Borek (powiat radziejowski)">
Borek (powiat radziejowski)

Borek – wieś w Polsce położona w województwie kujawsko-pomorskim, w powiecie radziejowskim, w gminie Topólka.
Podział administracyjny.
Wieś duchowna, własność biskupstwa włocławskiego (klucz włocławski), położona była w II połowie XVI wieku w powiecie brzeskokujawskim województwa brzeskokujawskiego. W latach 1975–1998 miejscowość należała administracyjnie do województwa włocławskiego.
Wieś sołecka.
Demografia.
Według Narodowego Spisu Powszechnego (31.03.2011 r.) liczyła 168 mieszkańców. Jest szesnastą co do wielkości miejscowością gminy Topólka.
Historia.
W wieku XIX Borek był folwarkiem położonym w powiecie nieszawskim, gminie Czamanin, parafii Orla. W roku 1885 liczył 108 mieszkańców, mając 297 mórg rozległości.

</doc>
<doc id="407710" url="https://pl.wikipedia.org/wiki?curid=407710" title="Borek (wieś w powiecie trzebnickim)">
Borek (wieś w powiecie trzebnickim)

Borek – wieś w Polsce położona w województwie dolnośląskim, w powiecie trzebnickim, w gminie Żmigród.
Podział administracyjny.
W latach 1975–1998 miejscowość należała administracyjnie do województwa wrocławskiego.

</doc>
<doc id="407711" url="https://pl.wikipedia.org/wiki?curid=407711" title="Borek (powiat włocławski)">
Borek (powiat włocławski)

Borek – wieś w Polsce położona w województwie kujawsko-pomorskim, w powiecie włocławskim, w gminie Lubraniec.
Wieś duchowna, własność klasztoru augustianów w Lubrańcu, położona była w II połowie XVI wieku w powiecie brzeskokujawskim województwa brzeskokujawskiego. W latach 1975–1998 miejscowość należała administracyjnie do województwa włocławskiego. Według Narodowego Spisu Powszechnego (III 2011 r.) liczyła 147 mieszkańców. Jest 25. co do wielkości miejscowością gminy Lubraniec.

</doc>
<doc id="407712" url="https://pl.wikipedia.org/wiki?curid=407712" title="Borek (powiat zielonogórski)">
Borek (powiat zielonogórski)

Borek – wieś w Polsce położona w województwie lubuskim, w powiecie zielonogórskim, w gminie Trzebiechów. Według danych na wrzesień 2009 roku wieś zamieszkuje 129 osób.
W latach 1975–1998 miejscowość należała administracyjnie do województwa zielonogórskiego.
We wsi znajduje się przystanek autobusowy.

</doc>
<doc id="407713" url="https://pl.wikipedia.org/wiki?curid=407713" title="Borki (powiat bartoszycki)">
Borki (powiat bartoszycki)

Borki (niem. "Borken") – wieś w Polsce położona w województwie warmińsko-mazurskim, w powiecie bartoszyckim, w gminie Bartoszyce. W latach 1975–1998 miejscowość należała administracyjnie do województwa olsztyńskiego.
Historia.
Wieś powstała prawdopodobnie w XIV wieku, a sądząc po nazwie została zasiedlona ludnością polską. W tym czasie wieś obejmowała 44 włóki. Kościół wybudowano zapewne zaraz po lokowaniu wsi. Jest o nim mowa w dokumentach z 1414 roku, przy okazji spisywania strat, poniesionych w wojnie polsko-krzyżackiej. Straty wojenne wsi oszacowano na 3000 grzywien. W drugiej połowie XV wieku wieś przeszła w ręce prywatne a z czasem stała się majątkiem szlacheckim, który w 1889 roku obejmował 615 ha. Kościół odbudowano w XV a wieże dobudowano w XVII wieku. Jeszcze w wieku XVII kazania głoszono po polsku, co wskazuje, że do tego czasu utrzymała się ludność polska z czasów lokacji wsi.
Szkoła - jako parafialna - powstała po 1525 roku. Zreorganizowano ją w 1737 roku, poddając nadzorowi państwowemu. W 1935 roku w szkole pracował jeden nauczyciel i uczyło się 44 dzieci. Ponownie uruchomiono szkołę zaraz po 1945 roku, a pierwszym nauczycielem był Władysław Stefanowicz.
W 1939 roku we wsi mieszkało 357 osób.
W 1945 roku spłonął kościół. Przed długie lata pozostawały tylko ruiny (traktowane były jako zabytek niższej kategorii).
W 1978 roku we wsi było 8 indywidualnych gospodarstw rolnych, uprawiających łącznie 80 ha ziemi rolnej. W tym czasie we wsi był również PGR, ulice były oświetlone i działał punkt biblioteczny. W 1983 roku we wsi było 20 domów i 196 mieszkańców.

</doc>
<doc id="407714" url="https://pl.wikipedia.org/wiki?curid=407714" title="Borki (powiat biłgorajski)">
Borki (powiat biłgorajski)

Borki – wieś w Polsce położona w województwie lubelskim, w powiecie biłgorajskim, w gminie Księżpol.
W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 114 mieszkańców i była szesnastą co do wielkości miejscowością gminy Księżpol.

</doc>
<doc id="407715" url="https://pl.wikipedia.org/wiki?curid=407715" title="Borki (powiat brzeziński)">
Borki (powiat brzeziński)

Borki – wieś w Polsce położona w województwie łódzkim, w powiecie brzezińskim, w gminie Dmosin.
W latach 1975–1998 miejscowość należała administracyjnie do województwa skierniewickiego.

</doc>
<doc id="407716" url="https://pl.wikipedia.org/wiki?curid=407716" title="Borki (powiat bydgoski)">
Borki (powiat bydgoski)

Borki – wieś w Polsce, położona w województwie kujawsko-pomorskim, w powiecie bydgoskim, w gminie Dąbrowa Chełmińska.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyły 40 mieszkańców. Są najmniejszą miejscowością gminy Dąbrowa Chełmińska.
Dawne cmentarze.
Na terenie wsi zlokalizowane są dwa nieczynne cmentarze ewangelickie.
Historia.
Od XV w. do czasów najazdów szwedzkich właścicielami wsi była szlachecka rodzina Preuków. W czasie potopu szwedzkiego wieś została spalona i opuszczona. W XVIII wieku zagospodarowano ją ponownie jako własność dworu gzińskiego, należącego do rodu Działyńskich. Osiedlili się tu także dzierżawcy olęderscy. Po I rozbiorze Polski w 1772 roku władze pruskie sprowadziły na te tereny osadników z północnych Niemiec wyznania ewangelickiego, którzy uczęszczali na nabożeństwa do zboru w Kokocku. W I połowie XIX wieku zbudowano w Borkach szkołę ewangelicką. W 1920 roku uczęszczało do niej 54 dzieci: 13 polskich i 41 niemieckich. Patronat nad szkołą sprawował dwór gziński. W 1839 roku w wyniku zmian strukturalnych wynikających z pruskiej ustawy uwłaszczeniowej, bogatsi chłopi wykupili ziemię na własność, biedniejsi zaś zostali przeszeregowani w struktury służby dworskiej. Wskutek zmian przestrzennych Borki wchłonęły osady zwane: Stoffriede i Duże Piekło. W XIX wieku wylewy Wisły czyniły w okolicy liczne straty, niszcząc cały dobytek mieszkańców. Na nizinie nadwiślańskiej budowano kanały odwadniające, a w dwudziestoleciu międzywojennym - wały przeciwpowodziowe.

</doc>
<doc id="407717" url="https://pl.wikipedia.org/wiki?curid=407717" title="Borki (Możdżany)">
Borki (Możdżany)

Borki (niem. "Borken") – osada wsi Możdżany w Polsce, położona w województwie warmińsko-mazurskim, w powiecie giżyckim, w gminie Kruklanki.
Przez wiele lat w miejscowości była siedziba Nadleśnictwa Borki, którą następnie przeniesiono do Kruklanek. Obecnie znajduje tam leśnictwo Sarnianka.
W latach 1975–1998 osada należała administracyjnie do województwa suwalskiego.
Nazwa.
28 marca 1949 r. ustalono urzędową polską nazwę miejscowości – Borki, określając drugi przypadek jako Borek, a przymiotnik – borecki.

</doc>
<doc id="407718" url="https://pl.wikipedia.org/wiki?curid=407718" title="Borki (powiat jędrzejowski)">
Borki (powiat jędrzejowski)

Borki – wieś sołecka w Polsce położona w województwie świętokrzyskim, w powiecie jędrzejowskim, w gminie Jędrzejów.
W latach 1975–1998 miejscowość należała administracyjnie do województwa kieleckiego.
Według spisu powszechnego z 1921 - Borki wieś posiadały 16 domów 104 mieszkańców.

</doc>
<doc id="407719" url="https://pl.wikipedia.org/wiki?curid=407719" title="Borki (powiat kielecki)">
Borki (powiat kielecki)

Borki – wieś w Polsce położona w województwie świętokrzyskim, w powiecie kieleckim, w gminie Mniów.
W latach 1975–1998 miejscowość należała administracyjnie do województwa kieleckiego.

</doc>
<doc id="407720" url="https://pl.wikipedia.org/wiki?curid=407720" title="Borki (powiat koniński)">
Borki (powiat koniński)

Borki – wieś w Polsce położona w województwie wielkopolskim, w powiecie konińskim, w gminie Kramsk.
Borki wraz z ich częścią zamieszkuje 192 mieszkańców. Borki wraz ze swoją częścią wsi tworzą samodzielne sołectwo Borki.
W pobliżu miejscowości płyną rzeki Wiercica oraz Jaźwiniec.
W latach 1975–1998 miejscowość należała administracyjnie do województwa konińskiego.

</doc>
<doc id="407721" url="https://pl.wikipedia.org/wiki?curid=407721" title="Borki (powiat łęczycki)">
Borki (powiat łęczycki)

Borki – wieś w Polsce położona w województwie łódzkim, w powiecie łęczyckim, w gminie Łęczyca.
W Królestwie Polskim istniała gmina Borki.
W latach 1975–1998 miejscowość należała administracyjnie do województwa płockiego.
10 września 1939 żołnierze Wehrmachtu zamordowali dwóch mieszkańców wsi, Jana Białkowskiego i Jana Włodarskiego.

</doc>
<doc id="407723" url="https://pl.wikipedia.org/wiki?curid=407723" title="Borki (powiat łukowski)">
Borki (powiat łukowski)

Borki – wieś w Polsce położona w województwie lubelskim, w powiecie łukowskim, w gminie Stoczek Łukowski.
Wieś duchowna Borek położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość należała administracyjnie do województwa siedleckiego.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Stoczku Łukowskim.

</doc>
<doc id="407724" url="https://pl.wikipedia.org/wiki?curid=407724" title="Borki (powiat miński)">
Borki (powiat miński)

Borki – wieś w Polsce położona w województwie mazowieckim, w powiecie mińskim, w gminie Mrozy.
Wieś szlachecka położona była w drugiej połowie XVI wieku w powiecie garwolińskim ziemi czerskiej województwa mazowieckiego. W latach 1975–1998 miejscowość należała administracyjnie do województwa siedleckiego.
Wierni kościoła rzymskokatolickiego należą do parafii św. Wojciecha w Jeruzalu.

</doc>
<doc id="407725" url="https://pl.wikipedia.org/wiki?curid=407725" title="Borki (gmina Świętajno)">
Borki (gmina Świętajno)

Borki (niem. Borken) – wieś w Polsce położona w województwie warmińsko-mazurskim, w powiecie oleckim, w gminie Świętajno, w pobliżu zachodniego brzegu Jeziora Łaźno.
W latach 1975–1998 miejscowość należała administracyjnie do województwa suwalskiego.
Wieś lokowana na prawie chełmińskim po 1700 w ramach osadnictwa szkatułowego. Jednoklasowa szkoła w Borkach powstała w 1743. W 1935 w szkole uczyło się 55 dzieci. W tym czasie we wsi była ajencja pocztowa, siedziba urzędu stanu cywilnego oraz parafia w Cichach. W 1939 we wsi było 319 mieszkańców.

</doc>
<doc id="407726" url="https://pl.wikipedia.org/wiki?curid=407726" title="Borki (powiat ostrołęcki)">
Borki (powiat ostrołęcki)

Borki – wieś w Polsce położona w województwie mazowieckim, w powiecie ostrołęckim, w gminie Goworowo.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Szczawin (od 1936 w gminie Goworowo).
Według Powszechnego Spisu Ludności z 1921 roku wieś zamieszkiwało 190 osób w 34 budynkach mieszkalnych. Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Kuninie Szlacheckim.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Mackeim ("makowski") "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa ostrołęckiego.
Wierni kościoła rzymskokatolickiego należą do parafii św. Jana Chrzciciela w Kuninie.

</doc>
<doc id="407727" url="https://pl.wikipedia.org/wiki?curid=407727" title="Borki (powiat pajęczański)">
Borki (powiat pajęczański)

Borki – wieś w Polsce położona w województwie łódzkim, w powiecie pajęczańskim, w gminie Siemkowice.
W latach 1975–1998 miejscowość należała administracyjnie do województwa sieradzkiego.

</doc>
<doc id="407728" url="https://pl.wikipedia.org/wiki?curid=407728" title="Borki (powiat piski)">
Borki (powiat piski)

Borki (niem. "Adlig-Borken") – wieś w Polsce, położona w województwie warmińsko-mazurskim, w powiecie piskim, w gminie Pisz. Siedziba sołectwa.
Nazwa.
17 października 1949 r. ustalono urzędową polską nazwę miejscowości – Borki, określając drugi przypadek jako Borek, a przymiotnik – borecki.
Historia.
W drugiej połowie XVII wieku, po ogłoszeniu banicji arian (1658) z Polski, w Borkach osiedliła się jedna z grup braci polskich w Prusach.
W latach 1975–1998 miejscowość należała administracyjnie do województwa suwalskiego.

</doc>
<doc id="407729" url="https://pl.wikipedia.org/wiki?curid=407729" title="Borki (powiat płocki)">
Borki (powiat płocki)

Borki – wieś w Polsce położona w województwie mazowieckim, w powiecie płockim, w gminie Gąbin.
W latach 1975–1998 miejscowość należała administracyjnie do województwa płockiego.

</doc>
<doc id="407730" url="https://pl.wikipedia.org/wiki?curid=407730" title="Borki (powiat radzyński)">
Borki (powiat radzyński)

Borki – wieś w Polsce w województwie lubelskim, w powiecie radzyńskim, w gminie Borki.
Wieś nad Bystrzycą, położona na pograniczu Równiny Łukowskiej i Pradoliny Wieprza, przy drodze krajowej nr 19.
W latach 1975–1998 miejscowość należała administracyjnie do województwa lubelskiego.
Miejscowość jest siedzibą gminy Borki, stanowi także sołectwo gminy Borki. Jest również siedzibą parafii Najświętszej Maryi Panny Wspomożycielki Wiernych w Borkach.
Integralną częścią wsi jest miejscowość Hektary (Idenfyfikator SIMC – 1024043) – stanowi część miejscowości.

</doc>
<doc id="407731" url="https://pl.wikipedia.org/wiki?curid=407731" title="Borki (powiat rycki)">
Borki (powiat rycki)

Borki – wieś w Polsce położona w województwie lubelskim, w powiecie ryckim, w gminie Nowodwór.
W latach 1975–1998 miejscowość należała administracyjnie do województwa lubelskiego.
Wierni Kościoła rzymskokatolickiego należą do parafii św. Wojciecha w Nowodworze.

</doc>
<doc id="407732" url="https://pl.wikipedia.org/wiki?curid=407732" title="Borki (powiat rypiński)">
Borki (powiat rypiński)

Borki – wieś w Polsce położona w województwie kujawsko-pomorskim, w powiecie rypińskim, w gminie Skrwilno.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) liczyła 106 mieszkańców. Jest osiemnastą co do wielkości miejscowością gminy Skrwilno.

</doc>
<doc id="407733" url="https://pl.wikipedia.org/wiki?curid=407733" title="Borki (powiat słupecki)">
Borki (powiat słupecki)

Borki – wieś w Polsce położona w województwie wielkopolskim, w powiecie słupeckim, w gminie Słupca.
W latach 1975–1998 miejscowość należała administracyjnie do województwa konińskiego.

</doc>
<doc id="407734" url="https://pl.wikipedia.org/wiki?curid=407734" title="Borki (powiat staszowski)">
Borki (powiat staszowski)

Borki – wieś sołecka w Polsce położona w województwie świętokrzyskim, w powiecie staszowskim, w gminie Łubnice.
Wieś położona w powiecie wiślickim województwie sandomierskim wchodziła w 1662 roku w skład majętności łubnickiej Łukasza Opalińskiego. W latach 1975–1998 miejscowość należała administracyjnie do województwa tarnobrzeskiego.
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Borków zawarty w tabeli 2.

</doc>
<doc id="407735" url="https://pl.wikipedia.org/wiki?curid=407735" title="Borki (powiat szydłowiecki)">
Borki (powiat szydłowiecki)

Borki – wieś w Polsce położona w województwie mazowieckim, w powiecie szydłowieckim, w gminie Chlewiska.
W latach 1975–1998 miejscowość należała administracyjnie do województwa radomskiego.
Przez wieś przechodzi niebieski szlak turystyczny z miejscowości Pogorzałe do Kuźniaków.
Wieś rodzinna Sławomira Nowakowskiego. Dzięki jego protestom Borki zostały przyłączone do województwa mazowieckiego.
Wierni Kościoła rzymskokatolickiego należą do parafii Matki Bożej Nieustającej Pomocy w Hucie.

</doc>
<doc id="407736" url="https://pl.wikipedia.org/wiki?curid=407736" title="Borki (powiat złotowski)">
Borki (powiat złotowski)

Borki – wieś w Polsce położona w województwie wielkopolskim, w powiecie złotowskim, w gminie Okonek.
W latach 1975–1998 miejscowość należała administracyjnie do województwa pilskiego.

</doc>
<doc id="407737" url="https://pl.wikipedia.org/wiki?curid=407737" title="Borki (powiat zwoleński)">
Borki (powiat zwoleński)

Borki dawniej też Tczów-Borki – wieś w Polsce położona w województwie mazowieckim, w powiecie zwoleńskim, w gminie Tczów. Przez wieś przebiega trasa drogi wojewódzkiej nr 733. Na terenie wsi mieści się zakład przetwórstwa mięsnego.
Miejscowość powstała prawdopodobnie w XIV wieku na terenach wykarczowanych z Puszczy Radomskiej.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii św. Jana Chrzciciela w Tczowie.

</doc>
<doc id="407738" url="https://pl.wikipedia.org/wiki?curid=407738" title="Borkowice (powiat brzeski)">
Borkowice (powiat brzeski)

Borkowice (niem. "Borkwitz", 1936–1945 "Borkenhain O.S") – wieś w Polsce, położona w województwie opolskim, w powiecie brzeskim, w gminie Lewin Brzeski.
W latach 1975–1998 miejscowość należała administracyjnie do województwa opolskiego.
Zabytki.
Do wojewódzkiego rejestru zabytków wpisany jest dwór – willa, z 1872 roku.

</doc>
<doc id="407739" url="https://pl.wikipedia.org/wiki?curid=407739" title="Borkowice (powiat kluczborski)">
Borkowice (powiat kluczborski)

Borkowice (do 1945 niem. "Borkenwalde") – wieś w Polsce położona w województwie opolskim, w powiecie kluczborskim, w gminie Kluczbork.
W latach 1975–1998 miejscowość należała administracyjnie do województwa opolskiego.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie miejscowość występuje pod polską nazwą "Borkowic" oraz nazwą zgermanizowaną "Borkowitz". Obecna nazwa została administracyjnie zatwierdzona 12 listopada 1946.

</doc>
<doc id="407740" url="https://pl.wikipedia.org/wiki?curid=407740" title="Borkowo (powiat gdański)">
Borkowo (powiat gdański)

Borkowo (1953–2002 "Borkowo Łostowickie"; niem. "Borgfeld", kaszb. "Bòrkòwò") – wieś w Polsce położona w województwie pomorskim, w powiecie gdańskim, w gminie Pruszcz Gdański przy drodze wojewódzkiej nr 222 oraz w pobliżu obwodnicy Trójmiasta S6 i Południowej obwodnicy Gdańska S7 (węzeł drogowy "Gdańsk-Południe").
Wieś jest siedzibą sołectwa "Borkowo", w którego skład wchodzi również miejscowość Głębokie. Miejscowość graniczy z gdańskimi osiedlami "Lipce" i "Maćkowy".
Od 10 października 1953 do 31 grudnia 2002 wieś nazywała się "Borkowo Łostowickie". W latach 1975–1998 miejscowość należała administracyjnie do województwa gdańskiego.
We wsi działa zespół szkolno-przedszkolny.
W sierpniu 2016 rozpoczęto we wsi budowę zbiornika retencyjnego B1, którego oddanie do użytku zaplanowano na 31 maja 2017. Koszt inwestycji wyniósł 5 mln zł.
W 2018 przystąpiono do przebudowy ul. Akacjowej, a w 2019 – ul. Kasztanowej. Łączny koszt inwestycji to ponad 8,4 mln zł.
Historia.
We wsi istnieje XIX-wieczna poniemiecka karczma. Według legendy miał tutaj stanąć na popas cesarz Napoleon I Bonaparte idąc na Moskwę.
Sport.
GTS Ogniwo Borkowo – klub piłkarski mający swoją siedzibę w Borkowie, utworzony w 1999. Mecze rozgrywa na boisku w miejscowości Rotmanka.

</doc>
<doc id="407741" url="https://pl.wikipedia.org/wiki?curid=407741" title="Borkowo (powiat kartuski)">
Borkowo (powiat kartuski)

Borkowo (dodatkowa nazwa w j. kaszub. Bòrkòwò) – wieś kaszubska w Polsce położona w województwie pomorskim, w powiecie kartuskim, w gminie Żukowo przy drodze wojewódzkiej nr 211 i na turystycznym Szlaku Kartuskim.
W XVII wieku rozróżniano jeszcze "Borkowo Szlacheckie" i "Borkowo Królewskie". Po zwycięstwie pod Wiedniem w 1683 Borkowo Królewskie zostało przyłączone do Szlacheckiego. W zaborze pruskim i podczas okupacji niemieckiej wieś nosiła nazwę niemiecką "Borkau".
Wschodnim obrzeżem Borkowa przebiega trasa magistrali węglowej (Maksymilianowo – Kościerzyna – Gdynia), w miejscowości znajduje się przystanek kolejowy Borkowo. Transport publiczny jest obsługiwany przez PKS oraz komunikację miejską Trójmiasta i Kartuz.
W latach 1975–1998 miejscowość należała administracyjnie do województwa gdańskiego.
Integralna część Borkowa nosi nazwę "Rutki".

</doc>
<doc id="407742" url="https://pl.wikipedia.org/wiki?curid=407742" title="Borkowo (powiat tczewski)">
Borkowo (powiat tczewski)

Borkowo (kaszb. "Bòrkòwò") – wieś kociewska w Polsce położona w województwie pomorskim, w powiecie tczewskim, w gminie Morzeszczyn przy drodze wojewódzkiej nr 234.
W latach 1975–1998 miejscowość należała administracyjnie do województwa gdańskiego.
Przy drodze głównej gotycka, czteropoziomowa kapliczka wotywna.
Przyroda.
Na zachód od wsi znajdują się pozostałości Dębu Napoleona.

</doc>
<doc id="407743" url="https://pl.wikipedia.org/wiki?curid=407743" title="Borków (powiat kielecki)">
Borków (powiat kielecki)

Borków – wieś w Polsce położona w województwie świętokrzyskim, w powiecie kieleckim, w gminie Daleszyce.
W latach 1975–1998 miejscowość należała administracyjnie do województwa kieleckiego.
W Borkowie znajdują się unikatowe zakola rzeczne oraz stare sosnowe lasy. Borków jest jedną z ulubionych miejscowości wypoczynkowych mieszkańców Kielc i okolic.
Historia.
W XVIII stuleciu była tutaj kuźnia, karczma i młyn. Borków wchodził wówczas w skład dóbr Szczecno. W roku 1827 było tu 7 domów 59 mieszkańców.
W czasie II wojny światowej w pobliskich lasach stacjonowały oddziały partyzantki Armii Krajowej i Batalionów Chłopskich. 
Po wojnie wieś zaczęła pełnić funkcję osady rekreacyjnej dla pobliskich Kielc, zwłaszcza od czasu kiedy w 1976 r. oddano do użytku zalew na rzece Belniance, a w latach 80. wybudowano ośrodek sportowy, który należał do Wojewódzkiego Ośrodka Sportu i Rekreacji w Kielcach.
W 1997 r. w czasie powodzi wezbrane wody zalewu przerwały tamę i częściowo zniszczyły zabudowania wsi położone poniżej lustra wody. Latem 2005 r. zakończono usuwanie zniszczeń wywołanych przez żywioł.
Urodził się tu Jan Lubieniecki.

</doc>
<doc id="407744" url="https://pl.wikipedia.org/wiki?curid=407744" title="Borków (powiat opatowski)">
Borków (powiat opatowski)

Borków – wieś sołecka w Polsce położona w województwie świętokrzyskim, w powiecie opatowskim, w gminie Iwaniska.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="407745" url="https://pl.wikipedia.org/wiki?curid=407745" title="Technokrata">
Technokrata



</doc>
<doc id="407746" url="https://pl.wikipedia.org/wiki?curid=407746" title="Borków (powiat pińczowski)">
Borków (powiat pińczowski)

Borków – wieś sołecka w Polsce położona w województwie świętokrzyskim, w powiecie pińczowskim, w gminie Pińczów.
W latach 1975–1998 miejscowość należała administracyjnie do województwa kieleckiego.
Historia.
Borków wieś nad Strugą Chwałowicką (dopływ Nidy) w powiecie pińczowskim, gminie Kliszów, parafii Kije, odległy 9 wiorst od Pińczowa. 
W połowie XV w. własność kapituły krakowskiej miała 4 łany kmiece dające po 1 groszu czynszu. (Długosz L.B. t.I s.172)
Według spisu powszechnego z roku 1921 w Borkowie było 21 domów i 118 mieszkańców.
Zobacz też: inne miejscowości o nazwie Borków w słowniku i .

</doc>
<doc id="407748" url="https://pl.wikipedia.org/wiki?curid=407748" title="Borowa (gmina Szczerców)">
Borowa (gmina Szczerców)

Borowa – wieś w Polsce położona w województwie łódzkim, w powiecie bełchatowskim, w gminie Szczerców.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407749" url="https://pl.wikipedia.org/wiki?curid=407749" title="Borowa (powiat dębicki)">
Borowa (powiat dębicki)

Borowa – wieś w Polsce, położona w województwie podkarpackim, w powiecie dębickim, w gminie Czarna.
W latach 1975–1998 wieś należała administracyjnie do województwa tarnowskiego.
Borowa jest siedzibą rzymskokatolickiej parafii Najświętszej Maryi Panny Częstochowskiej należącej do dekanatu Dębica Zachód w diecezji tarnowskiej.

</doc>
<doc id="407750" url="https://pl.wikipedia.org/wiki?curid=407750" title="Borowa (powiat łódzki wschodni)">
Borowa (powiat łódzki wschodni)

Borowa – wieś w Polsce położona w województwie łódzkim, w powiecie łódzkim wschodnim, w gminie Koluszki.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407751" url="https://pl.wikipedia.org/wiki?curid=407751" title="Borowa (powiat mielecki)">
Borowa (powiat mielecki)

Borowa – wieś w Polsce, położona w województwie podkarpackim, w powiecie mieleckim, w gminie Borowa.
W latach 1975–1998 miejscowość należała administracyjnie do województwa rzeszowskiego.
Miejscowość jest siedzibą gminy Borowa a także rzymskokatolickiej parafii św. Mikołaja Biskupa.

</doc>
<doc id="407752" url="https://pl.wikipedia.org/wiki?curid=407752" title="Borowa (powiat piotrkowski)">
Borowa (powiat piotrkowski)

Borowa – wieś w Polsce położona w województwie łódzkim, w powiecie piotrkowskim, w gminie Wola Krzysztoporska.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407754" url="https://pl.wikipedia.org/wiki?curid=407754" title="Borowe (powiat mławski)">
Borowe (powiat mławski)

Borowe – wieś w Polsce położona w województwie mazowieckim, w powiecie mławskim, w gminie Lipowiec Kościelny.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407755" url="https://pl.wikipedia.org/wiki?curid=407755" title="Borowe (powiat ostrowski)">
Borowe (powiat ostrowski)

Borowe – wieś w Polsce położona w województwie mazowieckim, w powiecie ostrowskim, w gminie Małkinia Górna.
W latach 1975–1998 miejscowość należała administracyjnie do województwa ostrołęckiego.
Wierni kościoła rzymskokatolickiego należą do parafii Najświętszego Serca Pana Jezusa w Małkini Górnej.

</doc>
<doc id="407756" url="https://pl.wikipedia.org/wiki?curid=407756" title="Borowiec (gmina Ciepielów)">
Borowiec (gmina Ciepielów)

Borowiec – wieś w Polsce położona w województwie mazowieckim, w powiecie lipskim, w gminie Ciepielów.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii Bożego Ciała w Wielgiem.

</doc>
<doc id="407757" url="https://pl.wikipedia.org/wiki?curid=407757" title="Borowiec (powiat piaseczyński)">
Borowiec (powiat piaseczyński)

Borowiec – wieś w Polsce położona w województwie mazowieckim, w powiecie piaseczyńskim, w gminie Tarczyn.
W latach 1975–1998 miejscowość należała administracyjnie do województwa warszawskiego.

</doc>
<doc id="407758" url="https://pl.wikipedia.org/wiki?curid=407758" title="Borowiec (powiat piotrkowski)">
Borowiec (powiat piotrkowski)

Borowiec – wieś w Polsce, położona w województwie łódzkim, w powiecie piotrkowskim, w gminie Aleksandrów.
W latach 1975–1998 miejscowość należała administracyjnie do województwa piotrkowskiego.
Wieś była miejscem zdjęć do filmu "Requiem" w reżyserii Witolda Leszczyńskiego.
Wierni Kościoła rzymskokatolickiego należą do parafii św. Apostołów Piotra i Pawła w Dąbrowie nad Czarną.

</doc>
<doc id="407759" url="https://pl.wikipedia.org/wiki?curid=407759" title="Borowiec (powiat wieluński)">
Borowiec (powiat wieluński)

Borowiec – wieś w Polsce położona w województwie łódzkim, w powiecie wieluńskim, w gminie Wieluń.
W latach 1975–1998 miejscowość należała administracyjnie do województwa sieradzkiego.
Przez miejscowość przebiega droga wojewódzka nr 481.

</doc>
<doc id="407760" url="https://pl.wikipedia.org/wiki?curid=407760" title="Borowiec (powiat włoszczowski)">
Borowiec (powiat włoszczowski)

Borowiec – wieś sołecka w Polsce położona w województwie świętokrzyskim, w powiecie włoszczowskim, w gminie Krasocin.
W latach 1975–1998 miejscowość należała administracyjnie do województwa kieleckiego.
Historia.
Według spisu powszechnego z roku 1921 miejscowość Borowiec - wieś posiadała 16 domów i 88 mieszkańców, folwark 1 dom i 10 mieszkańców.
Urodził się tu Feliks Rak – polski poeta i działacz ruchu ludowego.

</doc>
<doc id="407761" url="https://pl.wikipedia.org/wiki?curid=407761" title="Borowina (powiat biłgorajski)">
Borowina (powiat biłgorajski)

Borowina – wieś w Polsce położona w województwie lubelskim, w powiecie biłgorajskim, w gminie Józefów.
Wieś leży przy północnej granicy siedziby gminy – miasta Józefów. Zabudowania są rozciągnięte na przestrzeni około 1 km, wzdłuż drogi biegnącej z Józefowa (w mieście jest to ulica Leśna) do drogi wojewódzkiej nr 849. Miejscowość jest otoczona przez lasy Puszczy Solskiej.
Historia.
Borowina należała do Ordynacji Zamojskiej. W 1867 została włączona do powiatu zamojskiego i gminy Krasnobród. W 1933 roku wraz z wsią Morgi utworzyła wspólną gromadę o nazwie "Borowina-Morgi" w gminie Krasnobród. Od 1954 w powiecie biłgorajskim w gromadzie Józefów, a od 1 stycznia 1973 w gminie Józefów. W latach 1975–1998 miejscowość należała administracyjnie do województwa zamojskiego. Według Narodowego Spisu Powszechnego (III 2011 r.) liczyła 226 mieszkańców i była siódmą co do wielkości miejscowością gminy Józefów.

</doc>
<doc id="407762" url="https://pl.wikipedia.org/wiki?curid=407762" title="Borowina (powiat grójecki)">
Borowina (powiat grójecki)

Borowina – kolonia w Polsce położona w województwie mazowieckim, w powiecie grójeckim, w gminie Nowe Miasto nad Pilicą.
W latach 1975–1998 miejscowość należała administracyjnie do województwa radomskiego.

</doc>
<doc id="407763" url="https://pl.wikipedia.org/wiki?curid=407763" title="Borowina (gmina Konstancin-Jeziorna)">
Borowina (gmina Konstancin-Jeziorna)

Borowina – wieś w Polsce położona w województwie mazowieckim, w powiecie piaseczyńskim, w gminie Konstancin-Jeziorna.
W latach 1975–1998 miejscowość należała administracyjnie do województwa warszawskiego.

</doc>
<doc id="407764" url="https://pl.wikipedia.org/wiki?curid=407764" title="Borowina (powiat zamojski)">
Borowina (powiat zamojski)

Borowina – wieś w Polsce położona w województwie lubelskim, w powiecie zamojskim, w gminie Stary Zamość.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Stary Zamość.
Historia.
Borowina Staro-Zamojska, wieś i folwark w powiecie zamojskim, gminie Stary Zamość, parafii Sitaniec. Według spisu z 1827 roku było tu 83 domów zamieszkałych przez 576 mieszkańców .

</doc>
<doc id="407765" url="https://pl.wikipedia.org/wiki?curid=407765" title="Borowo (powiat chodzieski)">
Borowo (powiat chodzieski)

Borowo – wieś w Polsce położona w województwie wielkopolskim, w powiecie chodzieskim, w gminie Szamocin.
W latach 1975–1998 miejscowość należała administracyjnie do województwa pilskiego.

</doc>
<doc id="407766" url="https://pl.wikipedia.org/wiki?curid=407766" title="Borowo (powiat koniński)">
Borowo (powiat koniński)

Borowo – wieś w Polsce położona w województwie wielkopolskim, w powiecie konińskim, w gminie Krzymów.
W latach 1975–1998 miejscowość należała administracyjnie do województwa konińskiego.

</doc>
<doc id="407767" url="https://pl.wikipedia.org/wiki?curid=407767" title="Borowo (powiat kościański)">
Borowo (powiat kościański)

Borowo – wieś w Polsce położona w województwie wielkopolskim, w powiecie kościańskim, w gminie Czempiń. We wsi znajduje się dwór z początku XX wieku.
Wieś szlachecka położona była w 1580 roku w powiecie kościańskim województwa poznańskiego.
W okresie Wielkiego Księstwa Poznańskiego (1815–1848) miejscowość wzmiankowana jako Borowo należała do wsi większych w ówczesnym pruskim powiecie Kosten rejencji poznańskiej. Borowo należało do okręgu czempińskiego tego powiatu i stanowiło – wraz z folwarkiem Helenopol – odrębny majątek, którego właścicielem był wówczas Nieczkowski. Według spisu urzędowego z 1837 roku Borowo liczyło 382 mieszkańców, którzy zamieszkiwali 9 dymów (domostw).
Podczas niemieckiej okupacji Polski (II wojna światowa) dyrektor miejscowej szkoły powszechnej Józef Wojciechowski został rozstrzelany w publicznej egzekucji przeprowadzonej na rynku w Kościanie 23 października 1939 r. przez Einsatzgruppe VI podczas Operacji Tannenberg w ramach Intelligenzaktion. Wraz z nim zamordowanych zostało 18 osób. 
Kilku mieszkańców Borowa znalazło się wśród ofiar masakry 45 Polaków dokonanej przez Niemców 7 listopada 1939 r. w kościańskim parku miejskim, a także kolejnej przeprowadzonej dwa dni później w lesie w okolicach Kórzej Góry w której życie straciło 21 osób.
W latach 1975–1998 miejscowość należała administracyjnie do województwa poznańskiego.

</doc>
<doc id="407768" url="https://pl.wikipedia.org/wiki?curid=407768" title="Borowo (powiat lipnowski)">
Borowo (powiat lipnowski)

Borowo – wieś w Polsce położona w województwie kujawsko-pomorskim, w powiecie lipnowskim, w gminie Tłuchowo.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 120 mieszkańców. Jest szesnastą co do wielkości miejscowością gminy Tłuchowo.

</doc>
<doc id="407769" url="https://pl.wikipedia.org/wiki?curid=407769" title="Borowo (powiat lipski)">
Borowo (powiat lipski)

Borowo – wieś w Polsce, położona w województwie mazowieckim, w powiecie lipskim, w gminie Lipsko.
 
W latach 1975–1998 wieś należała administracyjnie do województwa radomskiego. Sołtys Małgorzata Mazurek.

</doc>
<doc id="407770" url="https://pl.wikipedia.org/wiki?curid=407770" title="Borowo (powiat płocki)">
Borowo (powiat płocki)

Borowo – wieś w Polsce położona w województwie mazowieckim, w powiecie płockim, w gminie Drobin.
W latach 1975–1998 miejscowość należała administracyjnie do województwa płockiego
We wsi znajduje się remiza Ochotniczej Straży Pożarnej Maliszewko.

</doc>
<doc id="407771" url="https://pl.wikipedia.org/wiki?curid=407771" title="Borowo (powiat rypiński)">
Borowo (powiat rypiński)

Borowo – wieś w Polsce położona w województwie kujawsko-pomorskim, w powiecie rypińskim, w gminie Rogowo.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) liczyła 156 mieszkańców. Jest jedenastą co do wielkości miejscowością gminy Rogowo.

</doc>
<doc id="407772" url="https://pl.wikipedia.org/wiki?curid=407772" title="Borowo (powiat sierpecki)">
Borowo (powiat sierpecki)

Borowo – wieś w Polsce położona w województwie mazowieckim, w powiecie sierpeckim, w gminie Rościszewo. Leży nad rzeką Skrwą.
Prywatna wieś szlachecka położona była w drugiej połowie XVI wieku w powiecie sierpeckim województwa płockiego. W latach 1975–1998 miejscowość należała administracyjnie do województwa płockiego.

</doc>
<doc id="407773" url="https://pl.wikipedia.org/wiki?curid=407773" title="Borowy Młyn (powiat bytowski)">
Borowy Młyn (powiat bytowski)

Borowy Młyn (dawniej "Prądzyński Młyn", "Borowe"; dodatkowa nazwa w j. ; , dawniej "Borowo") – wieś w północnej Polsce, w województwie pomorskim, w powiecie bytowskim, w gminie Lipnica. Położona na Równinie Charzykowskiej, w regionie Kaszub zwanym Gochami.
Wieś jest siedzibą sołectwa Borowy Młyn, w którego skład wchodzą również miejscowości Buksewo, Bydgoszcz, Dębowo, Katarzynki, Klasztor, Kobyle Góry, Rosocha, Smolne, Stary Most, Upiłka, Wieczywno, Wierzchocina i Zgnity Most.
Na zachód od miejscowości znajduje się jezioro Gwiazdy. W Borowym Młynie znajduje się jednostka Ochotniczej Straży Pożarnej.
Wieś królewska starostwa człuchowskiego w województwie pomorskim w drugiej połowie XVI wieku.
Historia.
Do 1919 roku miejscowość znajdowała się pod administracją zaboru pruskiego. Z tym okresem związany jest epizod walki o granice. Traktat wersalski pozostawiał okolice na zachód od Borowego Młyna po stronie Niemiec, sprzeciwiła się temu jednak zdecydowanie i masowo miejscowa ludność (tzw. wojna palikowa), skutkiem czego tereny te wróciły do Polski. W 1985 r. na budynku szkolnym w Borowym Młynie umieszczono tablicę upamiętniająca fakt przesunięcia granicy.
W okresie 20-lecia międzywojennego miejscowość należała administracyjnie do ówczesnego powiatu chojnickiego, a w latach 1975–1998 – do województwa słupskiego.
Zabytki.
Według rejestru zabytków NID na listę zabytków wpisany jest kościół parafialny pw. Świętego Ducha, 1914-16, nr rej.: A/378/S z 28.06.2000.

</doc>
<doc id="407774" url="https://pl.wikipedia.org/wiki?curid=407774" title="Borowy Młyn (powiat kwidzyński)">
Borowy Młyn (powiat kwidzyński)

Borowy Młyn (też: "Borowiec") – wieś w Polsce położona w województwie pomorskim, w powiecie kwidzyńskim, w gminie Ryjewo.
W latach 1975–1998 miejscowość należała administracyjnie do województwa elbląskiego.

</doc>
<doc id="407775" url="https://pl.wikipedia.org/wiki?curid=407775" title="Borów-Kolonia (powiat krasnostawski)">
Borów-Kolonia (powiat krasnostawski)

Borów-Kolonia – kolonia w Polsce położona w województwie lubelskim, w powiecie krasnostawskim, w gminie Gorzków.
W latach 1975–1998 miejscowość należała administracyjnie do województwa zamojskiego.
Przez miejscowość przepływa rzeka Żółkiewka, dopływ Wieprza.
Kolonia stanowi sołectwo gminy Gorzków. Według Narodowego Spisu Powszechnego (III 2011 r.) wieś liczyła 95 mieszkańców.

</doc>
<doc id="407776" url="https://pl.wikipedia.org/wiki?curid=407776" title="Borów-Kolonia (powiat opolski)">
Borów-Kolonia (powiat opolski)

Borów-Kolonia – wieś w Polsce położona w województwie lubelskim, w powiecie opolskim, w gminie Chodel.
W latach 1975–1998 miejscowość należała administracyjnie do województwa lubelskiego.
Wieś stanowi sołectwo gminy Chodel.

</doc>
<doc id="407777" url="https://pl.wikipedia.org/wiki?curid=407777" title="Borówno (powiat chełmiński)">
Borówno (powiat chełmiński)

Borówno – wieś w Polsce położona w województwie kujawsko-pomorskim, w powiecie chełmińskim, w gminie Chełmno.
Podział administracyjny.
W latach 1975–1998 miejscowość należała administracyjnie do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 249 mieszkańców. Jest dwunastą co do wielkości miejscowością gminy Chełmno.
Drogi wojewódzkie.
Przez miejscowość przebiega droga wojewódzka nr 550.

</doc>
<doc id="407778" url="https://pl.wikipedia.org/wiki?curid=407778" title="Borówno (powiat golubsko-dobrzyński)">
Borówno (powiat golubsko-dobrzyński)

Borówno – wieś w Polsce położona w województwie kujawsko-pomorskim, w powiecie golubsko-dobrzyńskim, w gminie Kowalewo Pomorskie.
Podział administracyjny.
W latach 1975–1998 miejscowość należała administracyjnie do województwa toruńskiego.
Demografia.
Według Narodowego Spisu Powszechnego (III 2011 r.) wieś liczyła 365 mieszkańców. Jest piątą co do wielkości miejscowością gminy Kowalewo Pomorskie.

</doc>
<doc id="407779" url="https://pl.wikipedia.org/wiki?curid=407779" title="Borów (powiat krasnostawski)">
Borów (powiat krasnostawski)

Borów – wieś w Polsce położona na Wyniosłości Giełczewskiej w województwie lubelskim, w powiecie krasnostawskim, w gminie Gorzków. Przez miejscowość przepływa rzeka Żółkiewka, dopływ Wieprza.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Gorzków. Według Narodowego Spisu Powszechnego (III 2011 r.) wieś liczyła 213 mieszkańców.

</doc>
<doc id="407780" url="https://pl.wikipedia.org/wiki?curid=407780" title="Borów (powiat kraśnicki)">
Borów (powiat kraśnicki)

Borów – wieś w Polsce położona w województwie lubelskim, w powiecie kraśnickim, w gminie Annopol.
Wieś duchowna położona była w drugiej połowie XVI wieku w powiecie urzędowskim województwa lubelskiego. W latach 1975–1998 miejscowość należała administracyjnie do województwa tarnobrzeskiego.
Wieś stanowi sołectwo gminy Annopol. Według Narodowego Spisu Powszechnego (III 2011 r.) wieś liczyła 463 mieszkańców. 
W latach II wojny światowej Borów stanowił oparcie dla silnych w tym regionie oddziałów Narodowych Sił Zbrojnych.
Kilka kilometrów od Borowa znajduje się Wólka Szczecka, gdzie NSZ rozstrzelało 26-28 członków GL.
2 lutego 1944 Borów wraz z sąsiednimi wsiami (Szczecyn, Wólka Szczecka, Łążek Zaklikowski, Łążek Chwałowski, Karasiówka) został spacyfikowany przez kilkutysięczną ekspedycję niemiecką. Okupanci doszczętnie spalili wieś, mordując blisko 300 osób. Po wojnie udało się ustalić nazwiska 229 zamordowanych – z czego 183 pochodziło z Borowa, a pozostali byli mieszkańcami sąsiednich miejscowości. Spłonęło ponad 200 gospodarstw (ocalały jedynie kościół i gajówka). We wszystkich sześciu spacyfikowanych wsiach zamordowano łącznie 800 do 1300 Polaków (w tym kilkaset kobiet i dzieci). Była to prawdopodobnie najbrutalniejsza akcja pacyfikacyjna przeprowadzona przez Niemców na terenach wiejskich okupowanej Polski.

</doc>
<doc id="407781" url="https://pl.wikipedia.org/wiki?curid=407781" title="Borów (wieś w powiecie łowickim)">
Borów (wieś w powiecie łowickim)

Borów – wieś w Polsce położona w województwie łódzkim, w powiecie łowickim, w gminie Bielawy.
W latach 1975–1998 miejscowość należała administracyjnie do województwa skierniewickiego.
W Borowie znajduje się dwór braci Grabskich z początku XX wieku oraz pomnik Władysława Grabskiego – dwukrotnego premiera Polski, który właśnie tutaj się urodził. Również Stanisław Grabski urodził się w Borowie.
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="407782" url="https://pl.wikipedia.org/wiki?curid=407782" title="Borów (powiat opolski)">
Borów (powiat opolski)

Borów – wieś w Polsce położona w województwie lubelskim, w powiecie opolskim, w gminie Chodel.
Wieś szlachecka położona była w drugiej połowie XVI wieku w powiecie lubelskim województwa lubelskiego. W latach 1975–1998 miejscowość należała administracyjnie do województwa lubelskiego.
Wieś stanowi sołectwo Chodel.
Historia.
Wieś sięga początkiem w XIV wiek, roku 1387 sąd ziemi sandomierskiej zaświadcza, że Bogusz z Głuska sprzedał Bełżyce za 200 grzywien Janowi Tarnowskiemu wojewodzie sandomierskiemu. w tym samym roku 1387 Władysław II Jagiełło przenosi Borów na prawo magdeburskie stało się to staraniem Tarnowskiego. Wieś stanowi własność szlachecką w latach 1387–1533 w kluczu Bełżyce. W drugiej połowie XV wieku dobra Borów, tak samo jak dobra Bełżyce, stały się własnością Pileckich herbu Leliwa.
Pileccy pochodzili z Pilczy, nie bez znaczenia zapewne był fakt że Władysław Jagiełło w 1417 roku pojął za żonę wdowę Elżbietę (przedtem miała trzech mężów) córkę Ottona z Pilczy. Elżbieta miała z małżeństwa z Granowskim syna Jana, który został pasierbem królewskim. Tenże właśnie Jan z Pilczy Pilecki został w połowie XV wieku dziedzicem Borowa i Bełżyc.
W wieku XVII pogłowne od 69 poddanych z Borowa płacił Bogusław Orzechowski.

</doc>
<doc id="407783" url="https://pl.wikipedia.org/wiki?curid=407783" title="Borów (powiat strzeliński)">
Borów (powiat strzeliński)

Borów (niem. "Markt Bohrau") – wieś w Polsce położona w województwie dolnośląskim, w powiecie strzelińskim, siedziba gminy Borów.
Podział administracyjny.
W latach 1975–1998 miejscowość należała administracyjnie do województwa wrocławskiego.
Historia.
W 1202 książę Henryk I Brodaty wybudował tu gród, Borów uzyskał prawa miejskie w roku 1292. Na początku XIV w. powstał tu zamek książęcy, który w 1326 przeszedł na własność rycerską, a w 1459 podczas walk mieszczan wrocławskich z czeską załogą został zdobyty i zniszczony. W XVIII wieku był najmniejszym miastem na Dolnym Śląsku, z 338 mieszkańcami w 1795 roku. Prawa miejskie utracił w drugiej połowie XIX w.
II wojna światowa.
Przed II wojną światową Borów posiadał cechy małomiasteczkowego układu urbanistycznego z podłużnym placem targowym, w postaci rozszerzonej ulicy głównej. W roku 1945 układ ten uległ częściowemu zniszczeniu i nie został odbudowany. Zniszczenia nastąpiły po zajęciu miejscowości przez wojska radzieckie. 20 lutego 1945 we wsi pochowano poetę ukraińskiego Herasyma Sokolenkę (Szmyhelskiego), który poległ służąc w kompanii karnej Armii Czerwonej. Borów włączono następnie do Polski, a jego dotychczasową ludność wysiedlono do Niemiec. Na jej miejsce przybyli Polacy ekspatriowani z Kresów Wschodnich m.in. z Korościatyna. 
Zabytki.
Do wojewódzkiego rejestru zabytków wpisane są:
Obywatele honorowi.
28 lutego 2014 r. obywatelem honorowym gminy na mocy uchwały Rady Gminy został ks. Tadeusz Isakowicz-Zaleski, kustosz pamięci o Polakach pomordowanych na Kresach Wschodnich.

</doc>
<doc id="407784" url="https://pl.wikipedia.org/wiki?curid=407784" title="Borów (powiat świdnicki)">
Borów (powiat świdnicki)

Borów (niem. "Bohrauseifersdorf") – wieś w Polsce położona w województwie dolnośląskim, w powiecie świdnickim, w gminie Dobromierz.
Historia.
Pierwsze wzmianki o wsi pochodzą z XIV wieku. Wcześniej istniała tu osada kultury łużyckiej (relikty cmentarzyska). W roku 1305 było tutaj czternaście zagród, a właścicielem osady był Hannos Kewke. 3 lutego 1598 hrabia Conrad von Hochberg kupił Borów i całe dobra roztockie od Franza von Schweinichena. W roku 1765 wieś zamieszkiwało szesnastu zagrodników i chałupnik oraz pięciu rzemieślników różnych branż. W roku 1825 posiadaczem wsi był hrabia Hans Heinrich von Hochberg VI. Było tu wtedy osiemnaście domów i wiatrak. Działały warsztaty produkcji płótna. We wsi stał też dwór. Kolejnym właścicielem był (1840) hrabia Hans Heinrich von Hochberg X z Książa. Od drugiej połowy XIX wieku nastąpiła industrializacja osady, związana z wydobyciem granitu. W roku 1896 do Borowa dotarła kolej (linia Jawor – Roztoka). Zbudowano też bocznicę do kamieniołomów. Po II wojnie światowej funkcjonowały na tej bazie Borowskie Kamieniołomy Drogowe, po roku 1989 rozbite na kilka przedsiębiorstw wydobycia kamienia.
Podział administracyjny.
W latach 1975–1998 miejscowość należała administracyjnie do województwa wałbrzyskiego.

</doc>
<doc id="407785" url="https://pl.wikipedia.org/wiki?curid=407785" title="Borów (powiat trzebnicki)">
Borów (powiat trzebnicki)

Borów (niem. "Krumpach") – wieś w Polsce położona w województwie dolnośląskim, w powiecie trzebnickim, w gminie Prusice.
Podział administracyjny.
W latach 1975–1998 miejscowość należała administracyjnie do województwa wrocławskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w obecnej polskiej formie "Borow".
Zabytki.
Do wojewódzkiego rejestru zabytków wpisany jest:

</doc>
<doc id="407786" url="https://pl.wikipedia.org/wiki?curid=407786" title="Borsuk (powiat hrubieszowski)">
Borsuk (powiat hrubieszowski)

Borsuk – wieś w Polsce położona w województwie lubelskim, w powiecie hrubieszowskim, w gminie Mircze.
Demografia.
W latach 1975–1998 miejscowość należała administracyjnie do województwa zamojskiego. Wieś stanowi sołectwo gminy Mircze. Według Narodowego Spisu Powszechnego (III 2011 r.) liczyła 100 mieszkańców i była 23. co do wielkości miejscowością gminy Mircze.
Etymologia.
Według autorów Słownika geograficznego Królestwa Polskiego z roku 1880: Borsuk stanowi źródłosłów nazw kilku miejscowości polskich. Nazwa ta pochodzi nie tyle od miejsca gnieżdżenia się borsuków, co od osadników tej nazwy, jak tego dowodzą takie nazwy jak "Borsukowizna, Borsukinie, Borsuki". Najczęściej w Królestwie spotykamy je w guberni suwalskiej, powiecie augustowskim.

</doc>
<doc id="407787" url="https://pl.wikipedia.org/wiki?curid=407787" title="Borsuk (powiat krasnostawski)">
Borsuk (powiat krasnostawski)

Borsuk – kolonia w Polsce położona w województwie lubelskim, w powiecie krasnostawskim, w gminie Gorzków.
W latach 1975–1998 miejscowość należała administracyjnie do województwa zamojskiego.
Kolonia stanowi sołectwo gminy Gorzków. Według Narodowego Spisu Powszechnego (III 2011 r.) wieś liczyła 75 mieszkańców.

</doc>
<doc id="407788" url="https://pl.wikipedia.org/wiki?curid=407788" title="Boruty (powiat grójecki)">
Boruty (powiat grójecki)

Boruty – wieś w Polsce położona w województwie mazowieckim, w powiecie grójeckim, w gminie Belsk Duży.
W latach 1975–1998 miejscowość należała administracyjnie do województwa radomskiego.

</doc>
<doc id="407789" url="https://pl.wikipedia.org/wiki?curid=407789" title="Boża Wola (powiat grodziski)">
Boża Wola (powiat grodziski)

Boża Wola, dawniej: Bosza Wolya (1446), Boza Volia (1547), Bożowola (1579) – wieś w Polsce położona w województwie mazowieckim, w powiecie grodziskim, w gminie Baranów.
W latach 1975–1998 miejscowość należała administracyjnie do województwa skierniewickiego, natomiast w latach 1948–1975 do powiatu grodziskomazowieckiego.
Opis miejscowości.
W Bożej Woli znajdują się:
W Bożej Woli działają:
Miejscowość znajduje się na terenie parafii rzymskokatolickiej pw. św. Maksymiliana Kolbego w Bramkach.
Zabytkowy pałacyk.
Pałacyk w Bożej Woli pochodzi z 1864. Przed tym rokiem na terenie Bożej Woli znajdowała się inna posiadłość - drewniany dwór, który najprawdopodobniej został odebrany właścicielom za udział w powstaniu styczniowym.
Do 1909 właścicielem majątku była m.in. rodzina de Poths, następnie m.in. Czesław Tabor, fabrykant pochodzący z Czech, będący właścicielem m.in. fabryki zapałek w Błoniu. Pałacyk zbudowany jest na planie prostokąta z licznymi dobudówkami, otoczony kilkuhektarowym parkiem. Obecnie jest to teren prywatny.
Na terenie pałacyku kręcone są niektóre sceny z serialu "Klan".

</doc>
<doc id="407790" url="https://pl.wikipedia.org/wiki?curid=407790" title="Boża Wola (powiat legionowski)">
Boża Wola (powiat legionowski)

Boża Wola – wieś w Polsce położona w województwie mazowieckim, w powiecie legionowskim, w gminie Jabłonna.
Do 19 lipca 1924 wieś nosiła nazwę: Konstantynów (gmina Góra, powiat warszawski). W latach 1975–1998 miejscowość należała administracyjnie do województwa warszawskiego.
We wsi znajdują się pozostałości po carskim forcie (Fort XVIII Twierdzy Modlin), budowanym tu w latach 1912–1915, należącym do zewnętrznego pierścienia fortów Twierdzy Modlin. Jego zadaniem było zamknięcie odcinka twierdzy między Wisłą a Grupą Fortową „Janówek”. Większy fort (XVIII) usytuowano na trasie Jabłonna – Modlin, natomiast mniejszy, Dzieło D-10 (Fort XVIIIa) – na skraju wydmy w uroczysku Kadzielnia na terenie sąsiedniej wsi Trzciany. W 1915 roku nieukończone jeszcze forty zostały obsadzone przez 19 kompanię Nowogieorgijewskiej (modlińskiej) Artylerii Fortecznej. Wśród obrońców twierdzy było wtedy również wielu Polaków zmobilizowanych jesienią 1914 roku przez Rosjan. Fort został wysadzony w roku 1915 przez wycofujące się wojska rosyjskie. Obecnie teren fortu jest przecięty drogą wojewódzką nr 630. Jego pozostałości po północnej stronie drogi zostały splantowane, zaś po południowej znajdują się w rękach prywatnych.

</doc>
<doc id="407791" url="https://pl.wikipedia.org/wiki?curid=407791" title="Boża Wola (powiat lubelski)">
Boża Wola (powiat lubelski)

Boża Wola – wieś w Polsce położona w województwie lubelskim, w powiecie lubelskim, w gminie Zakrzew.
W 1731 roku Boża Wola uzyskała lokację miejską. Do 13 listopada 1821 miejscowość posiadała prawa miejskie.
W latach 1975–1998 miejscowość należała administracyjnie do ówczesnego województwa zamojskiego.
Wieś stanowi sołectwo Zakrzew. Według Narodowego Spisu Powszechnego z roku 2011 wieś liczyła 121 mieszkańców.

</doc>
<doc id="407792" url="https://pl.wikipedia.org/wiki?curid=407792" title="Boża Wola (powiat miński)">
Boża Wola (powiat miński)

Boża Wola – wieś w Polsce położona w województwie mazowieckim, w powiecie mińskim, w gminie Siennica.
W latach 1975–1998 miejscowość należała administracyjnie do województwa siedleckiego.
W miejscowości znajduje się murowany dwór z 1872. Jest on zbudowany na planie prostokąta i znajduje się w kilkuhektarowym parku. Pierwszymi właścicielami byli Jan Małaszewic i Ludwik Rychter. Obecnie w dworku mieści się Centrum Konferencyjno-Formacyjne Prałatury Opus Dei, w którym odbywają się również rekolekcje.

</doc>
<doc id="407793" url="https://pl.wikipedia.org/wiki?curid=407793" title="Boża Wola (powiat radomski)">
Boża Wola (powiat radomski)

Boża Wola – wieś w Polsce, położona w województwie mazowieckim, w powiecie radomskim, w gminie Jedlińsk.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Goryniu.
Polityka i administracja.
Przynależność administracyjna.
W latach 1933-1954 kolonia Boża Wola należała do jednostki pomocniczej gmin – gromady Boża Wola (przynależne do niej były również: kolonia Anusin, kolonia Janki i kolonia Wola Goryńska D.) w gminie Jedlińsk, a w latach 1954-1959 wchodziła w skład nowo utworzonej gromady Bierwce. 1 stycznia 1973 miejscowość przyłączono do reaktywowanej gminy Jedlińsk (początkowo w granicach województwa kieleckiego, w latach 1975–1998 w województwie radomskim, zaś od 1999 w powiecie radomskim województwa mazowieckiego).
Okręgi wyborcze.
Mieszkańcy Bożej Woli wybierają radnych do sejmiku województwa w okręgu nr 4, z kolei posłów na Sejm – z okręgu wyborczego nr 17. W gminie Jedlińsk miejscowość przynależy do obwodu głosowania nr 7 z siedzibą w Zespole Szkół Publicznych w Wierzchowinach.

</doc>
<doc id="407794" url="https://pl.wikipedia.org/wiki?curid=407794" title="Boża Wola (powiat zamojski)">
Boża Wola (powiat zamojski)

Boża Wola, – wieś w Polsce, położona w województwie lubelskim, w powiecie zamojskim, w gminie Adamów.
W latach 1975–1998 wieś należała administracyjnie do województwa zamojskiego.
W latach 1915–1916 na terenie miejscowości znajdowała się stacja linii kolejowej Bełżec – Trawniki o nazwie Sorge.
Na obszarze wsi wyodrębniono dwa sołectwa gminy Adamów: Boża Wola A i Boża Wola B.

</doc>
<doc id="407795" url="https://pl.wikipedia.org/wiki?curid=407795" title="Bożejewice (powiat mogileński)">
Bożejewice (powiat mogileński)

Bożejewice – wieś w Polsce położona w województwie kujawsko-pomorskim, w powiecie mogileńskim, w gminie Strzelno.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 474 mieszkańców. Jest drugą co do wielkości miejscowością gminy Strzelno.
Archeologia.
W miejscowości (przy okazji budowy gazociągu tranzytowego "Jamał-Europa") odkryto neolityczne osady tzw. "długich domów".

</doc>
<doc id="407796" url="https://pl.wikipedia.org/wiki?curid=407796" title="Bożejewice (powiat żniński)">
Bożejewice (powiat żniński)

Bożejewice – wieś w Polsce położona w województwie kujawsko-pomorskim, w powiecie żnińskim, w gminie Żnin.
W latach 1975–1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 244 mieszkańców. Jest piętnastą co do wielkości miejscowością gminy Żnin. W Bożejewicach znajduje się Zespół Szkół Niepublicznych oraz działa Stowarzyszenie Miłośników Bożejewic.

</doc>
<doc id="407797" url="https://pl.wikipedia.org/wiki?curid=407797" title="Bożewo (powiat płoński)">
Bożewo (powiat płoński)

Bożewo – wieś w Polsce położona w województwie mazowieckim, w powiecie płońskim, w gminie Baboszewo.
W latach 1975–1998 miejscowość należała administracyjnie do województwa ciechanowskiego.
Wierni Kościoła rzymskokatolickiego należą do parafii św. Małgorzaty w Gralewie.

</doc>
<doc id="407798" url="https://pl.wikipedia.org/wiki?curid=407798" title="Boży Dar (powiat lubelski)">
Boży Dar (powiat lubelski)

Boży Dar – wieś w Polsce położona w województwie lubelskim, w powiecie lubelskim, w gminie Krzczonów.
W latach 1975–1998 miejscowość należała administracyjnie do województwa lubelskiego.
W miejscowości Boży Dar znajdowały się dwa maszty RTCN Boży Dar. Jeden z nich został zlikwidowany w maju 2014 roku.
Ze wsi pochodził poeta ludowy Józef Małek.
Wieś stanowi sołectwo gminy Krzczonów. Według Narodowego Spisu Powszechnego z roku 2011 wieś liczyła 60 mieszkańców.

</doc>
<doc id="407799" url="https://pl.wikipedia.org/wiki?curid=407799" title="Boży Dar (powiat zamojski)">
Boży Dar (powiat zamojski)

Boży Dar – wieś w Polsce położona w województwie lubelskim, w powiecie zamojskim, w południowej części gminy Sitno, około 10 km od Zamościa. W okresie międzywojennym Boży Dar należał do gminy Kotlice. W latach 1975–1998 miejscowość należała administracyjnie do województwa zamojskiego.

</doc>
<doc id="407800" url="https://pl.wikipedia.org/wiki?curid=407800" title="Bóbrka (powiat leski)">
Bóbrka (powiat leski)

Bóbrka – wieś w Polsce położona w województwie podkarpackim, w powiecie leskim, w gminie Solina. Wieś leży w dolinie Sanu nad Jeziorem Myczkowskim na stokach dwóch wzniesień: Koziniec (521 m) z widocznym kamieniołomem oraz Żukowiec (502 m). Przez wieś przebiega droga wojewódzka nr 895. Bóbrka zwana była także Bóbrką Damazówką lub Bóbrką Blizińskiego.
Według danych z 2011 roku miejscowość zamieszkiwało 390 osób.
Wieś prawa wołoskiego, położona była w drugiej połowie XV wieku w ziemi sanockiej województwa ruskiego. W latach 1975–1998 miejscowość należała administracyjnie do województwa krośnieńskiego.
Historia.
Zachowane dokumenty z 1436 i 1441 wymieniają takie wsie jak Bóbrkę, Olszanicę, Uherce, Myczkowce, Rajskie i "inne". Dotyczą wsi założonej na prawie wołoskim pod nazwą Bóbrka jako własność szlachecka w dobrach Sobień – Lesko. Na podstawie podziału między Małgorzatą żoną Przedpełka Mościca z Wielkiego Koźmina a jej stryjem Mikołajem Kmitą z Wiśnicza kasztelanem przemyskim Małgorzata Kmita odstępuje Mikołajowi i jego synom zamek Sobień z wsiami do zamku należącymi: Olszanica, Bóbrka, Solina i in. Stanisław, Mikołaj i Jan bracia z Wiśnicza, synowie Mikołaja z Sobnia, w latach 1456–57 pozywają Jana Kmitę z Wiśnicza, kasztelana lwowskiego o gwałtowne zajęcie dóbr przypadłych in „sorte vulgariter loszem”: zamku Sobnia i wsi Załuż, Myczkowce, Bóbrka i in. Jan i Stanisław Kmitowie dziedzice na Sobniu w 1479 pożyczyli od Piotra z Rytarowiec podkomorzego sanockiego 200 grzywien, za które zastawili mu wsie Myczkowce, Bóbrka, zapewnili mu daninę w baranach i wieprzach z Bóbrki. Z kolei Piotr z Rytarowiec podkomorzy pożyczając od żony swej Elżbiety 100 grzywien zapisuje jej tę kwotę na pieniądzach posiadanych na wsiach Bóbrka i Myczkowce. W 1483 Jan Kmita z Sobnia zabezpiecza bratu swemu ks. Stanisławowi kanonikowi sandomierskiemu pożyczone od tegoż 1000 grzywien na czterech wsiach należących do zamku Sobnia: Myczkowce, Bóbrka i in. W 1486 kniaziowie z Soliny i Polany oraz 8 kmieci z Soliny, Bóbrki i Olszanicy ręczą swemu panu, Stanisławowi Kmicie, za poddanego Stecza z Bóbrki. Źródła wymieniają imiona mieszkańców Bóbrki: Iwan, Iwan Walter, Demetrius, Senko, Hrycz, Stecz kmiecie (chłopi). W 1486 kniaziowie z Soliny i Polany i 8 kmieci z Soliny, Bóbrki i Olszanicy poręczyli swemu panu, Stanisławowi Kmicie, za poddanego Stecza z Bóbrki. Z 1488 r. – kolejny dokument wymienia więcej miejscowości położonych w dolinie Sanu tj. Bóbrka Tworylne, Rajskie, Terkę (Tharnawkę), Wołkowyję, Berezkę, Solinę, Myczkowce, Uherce a właścicielem tej miejscowości jak i całego klucza Sobień – Lesko jest – Stanisław Kmita z Sobienia. Maciej podkomorzy sanocki i ks. Piotr (Balowie) bracia rodzeni z Nowotańca, Hoczwi i in. Skarżą Stanisława Kmitę z Sobnia, że nie chce sypać granic, gdzie ich brak, i odnawiać dawnych między ich wsiami: oba terpiczowy, Berezka, Wołkowyja, Terka (Tharnawka) z jednej a wsiami Myczkowce, Solina, Rajskie, Bóbrka, Tworylne z drugiej strony. W 1489 Stanisław Kmita zapisał żonie Katarzynie – córce Jana Amora z Tarnowa 6000 zł węg. Na połowie swych dóbr: zamek Sobień, wsie do zamku należące: Bóbrka, Solina i inne. W 1503 Stanisław Kmita gwarantuje Stanisławowi Derszniakowi -podkomorzemu przemyskiemu, terminowy zwrot długu 300 zł zastawem swych dóbr Solina, Bóbrka i Stefkowa Wola. W 1541 Piotr Kmita zapisuje swej żonie Barbarze z Felsztyna 5000 zł na dobrach Bóbrki i innych.
Nie ominęły Bóbrki najazdy Tatarów w 1624, Szwedów w 1655, czy Węgrów w 1657. W 1672 podczas ostatniego już najazdu czambułów tatarskich Nuradyn-Soltana, we wsi ocalały tylko 3 domy. Tatarzy ograbili i spalili wieś, a mieszkańców uprowadzili do niewoli. Wioska była wówczas własnością Zielińskiego.
Miejscowość Bóbrka należała m.in. do Kmitów i Skotnickich, Sokołowskich.
W 1876 majątek ziemski w Bóbrce otrzymał jako wiano (biorąc ślub z Pelagią z Sokołowskich) i zamieszkał tu Józef Franciszek Bliziński. W 1883 i 1884 r. Blizińscy gościli Oskara Kolberga. W połowie 1888 r. z powodu problemów finansowych i gospodarczych małżeństwo wydzierżawiło Bóbrkę, przenosząc się do Krakowa. Dwór Blizińskich obecnie jest zalany wodami zalewu Myczkowskiego.
Wieś zasłynęła również przez wydarzenia, jakie rozegrały się w 1932, kiedy to chłopi stanęli w obronie kapliczki upamiętniającej zniesienie pańszczyzny. Kapliczka stoi do dziś. 26 maja 1945 UPA powiesiła sołtysa Stefana Derenia – Polaka, a kilka dni później Władysława Tokarskiego.
W latach 1937–39 wybudowano we wsi murowaną cerkiew i kościół. W latach 60. XX w. kościół został uszkodzony w wyniku nieprawidłowej eksploatacji pobliskiego kamieniołomu i rozebrany w 1971. Cerkiew po wysiedleniu ludności ukraińskiej w latach 1947–57 użytkowana była jako magazyn, potem kilka lat jako świątynia prawosławna. W 1971 została przejęta przez Kościół rzymskokatolicki. Po remoncie i przebudowie w latach 1971–73 urządzono w niej kościół parafialny pw. Najświętszego Serca Pana Jezusa.
18 września 1944 wieś zajęły Armia Czerwona.
We wsi mieszkał Leon Chrapko.

</doc>
<doc id="407801" url="https://pl.wikipedia.org/wiki?curid=407801" title="Brennik (powiat legnicki)">
Brennik (powiat legnicki)

Brennik – wieś sołecka w Polsce położona w województwie dolnośląskim, w powiecie legnickim, w gminie Ruja.
Podział administracyjny.
W latach 1975–1998 miejscowość należała administracyjnie do województwa legnickiego.
Zabytki.
Do wojewódzkiego rejestru zabytków wpisany jest:

</doc>
<doc id="407802" url="https://pl.wikipedia.org/wiki?curid=407802" title="Brennik (powiat złotoryjski)">
Brennik (powiat złotoryjski)

Brennik – wieś w Polsce położona w województwie dolnośląskim, w powiecie złotoryjskim, w gminie Złotoryja.
Podział administracyjny.
W latach 1975–1998 miejscowość należała administracyjnie do województwa legnickiego.
Nazwa.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Brennych".
Historia.
Brennik wymieniany jest w dokumentach z 1217 roku. W okresie reformacji był jedną z niewielu wsi, które pozostały katolickie. W czasie wojen napoleońskich stacjonowały tu wojska pruskie i francuskie. W 1935 roku w okolicach Brennika powstało lotnisko wojskowe. 2 lata później (1937) Brennik połączono z Gierałtowcem.
Sport.
W 1951 roku założono tu "Ludowy Zespół Sportowy Polonia Brennik". Koncentruje się on wyłącznie na piłce nożnej. Począwszy od roku 2000 występuje pod nowa nazwą "Ludowy Zespół Sportowy Polonia Brennik-Ernestynów". Drużyna współzawodniczyła w rozgrywkach B-klasy w latach 2002-2008, grupa: Legnica VII (największy sukces: sezon 2004/2005 - 2. miejsce, tuż za premiowaną awansem do A-klasy, Iskrą Jerzmanice Zdrój). Po zakończeniu sezonu 2008/2009 została zawieszona w rozgrywkach, lecz już od roku 2010 trwa wznowiona działalność klubu.
Zabytki.
Do wojewódzkiego rejestru zabytków wpisane są:

</doc>
<doc id="407803" url="https://pl.wikipedia.org/wiki?curid=407803" title="Brochocin (powiat trzebnicki)">
Brochocin (powiat trzebnicki)

Brochocin – wieś w Polsce położona w województwie dolnośląskim, w powiecie trzebnickim, w gminie Trzebnica.
Podział administracyjny.
W latach 1975–1998 miejscowość należała administracyjnie do województwa wrocławskiego.
Demografia.
W 2009 roku miejscowość zamieszkiwało 157 mieszkańców. Według Narodowego Spisu Powszechnego (III 2011 r.) było ich 167.
Architektura i środowisko.
We wsi znajduje się zabytkowy pałac z XVIII wieku, zbudowany w stylu barokowym, częściowo zatartym przez przebudowę w XIX wieku i zniszczenia w roku 1945. W 1995 na terenie dawnych założeń parkowych objęto ochroną 16 drzew w ramach 9 pomników przyrody obejmujących takie gatunki jak: lipa drobnolistna, kasztanowiec biały, sosna czarna, sosna wejmutka, magnolia pośrednia i klon jawor. 
Przystanek kolejowy.
Od 1886 r. przez Brochocin prowadzi linia kolejowa Wrocław - Trzebnica. Przy drodze do Taczowa Wielkiego znajduje się czynny kolejowy przystanek osobowy "Brochocin Trzebnicki", na którym od 2009 r. zatrzymują się szynobusy Kolei Dolnośląskich.

</doc>
<doc id="407804" url="https://pl.wikipedia.org/wiki?curid=407804" title="Brochocin (powiat ząbkowicki)">
Brochocin (powiat ząbkowicki)

Brochocin – wieś w Polsce położona w województwie dolnośląskim, w powiecie ząbkowickim, w gminie Ciepłowody.
Podział administracyjny.
W latach 1975–1998 miejscowość należała administracyjnie do województwa wałbrzyskiego.
Zabytki.
Do wojewódzkiego rejestru zabytków wpisany jest:

</doc>
<doc id="407805" url="https://pl.wikipedia.org/wiki?curid=407805" title="Brochocin (powiat złotoryjski)">
Brochocin (powiat złotoryjski)

Brochocin (niem. "Brockendorf") – wieś w Polsce położona w województwie dolnośląskim, w powiecie złotoryjskim, w gminie Zagrodno.
Podział administracyjny.
W latach 1975–1998 miejscowość należała administracyjnie do województwa legnickiego.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="407806" url="https://pl.wikipedia.org/wiki?curid=407806" title="Brody (powiat kielecki)">
Brody (powiat kielecki)

Brody – wieś w Polsce położona w województwie świętokrzyskim, w powiecie kieleckim, w gminie Pierzchnica.
W czasie Królestwa Kongresowego wieś prywatna nad rzeczką, powiat stopnicki, gmina Maleszowa, parafia Lisów. Leży o 2 i pół mili na południe od Kielc. Znajduje się tu góra z łomami marmuru ciemno-kawowego. Kamień to twardy i łatwy do obrabiania i polerowania. W 1827 roku Brody liczyły 21 domów i 100 mieszkańców.
W latach 1975–1998 miejscowość należała administracyjnie do województwa kieleckiego.

</doc>
<doc id="407807" url="https://pl.wikipedia.org/wiki?curid=407807" title="Brody (powiat konecki)">
Brody (powiat konecki)

Brody – wieś sołecka w Polsce położona w województwie świętokrzyskim, w powiecie koneckim, w gminie Końskie.
W latach 1975–1998 miejscowość należała administracyjnie do województwa kieleckiego.
W okolicy miejscowości swoje źródło ma rzeka Wąglanka.
Przez wieś przechodzi czarny "Rowerowy szlak architektury obronnej" oraz czerwony szlak rowerowy do Sielpii Wielkiej.
Od XVII do pierwszej połowy XX wieku wieś wchodziła w skład klucza Modliszewickiego oraz dóbr Końskie Wielkie.
Wierni kościoła rzymskokatolickiego należą do parafii Zwiastowania Najświętszej Maryi Panny w Nowym Kazanowie.

</doc>
<doc id="407808" url="https://pl.wikipedia.org/wiki?curid=407808" title="Brody (Pomiechówek)">
Brody (Pomiechówek)

Brody – część wsi Pomiechówek w Polsce, położona w województwie mazowieckim, w powiecie nowodworskim, w gminie Pomiechówek.
W latach 1975–1998 Brody należały administracyjnie do województwa warszawskiego. 
1 stycznia 2012 wieś Brody i jej część Brody-Parcele stały się częściami wsi Pomiechówek. Administracyjnie na terenie obu części jest utworzone sołectwo "Brody Brody-Parcele".

</doc>
<doc id="407809" url="https://pl.wikipedia.org/wiki?curid=407809" title="Brody (powiat nowotomyski)">
Brody (powiat nowotomyski)

Brody – wieś sołecka w Polsce położona w województwie wielkopolskim, w powiecie nowotomyskim, w gminie Lwówek.
Położone 8 km na wschód od Lwówka, na lewym brzegu Mogilnicy.
W latach 1975–1998 miejscowość należała administracyjnie do województwa poznańskiego.
Historia.
Brody swoją nazwę zawdzięczają brodowi przez bagna, przy którym wzniesiono gród kasztelański. Przechodził nim szlak handlowy łączący Polskę z Niemcami. Była to najbardziej naturalna, wyznaczona przez przyrodę droga.
Okolice wsi były od dawna zamieszkane, o czym zaświadczają liczne znaleziska archeologiczne, począwszy od neolitu. Tutejszy gród istniejący od VII w. W XIII w. stał się grodem kasztelańskim (pozostało po nim owalne grodzisko o wymiarach 15x30 m, ukryte w kępie krzewów, 300 m od miejsca, gdzie droga Bródki-Marszewo przekracza Mogilnicę, 3 km na płd.-wsch. od obecnej wsi). Pierwsza wzmianka pisana o Brodach pochodzi z 1250 roku. Należały one początkowo do Leszczyców, później część dóbr przeszła na Łodzów – używali oni nazwiska Brodzki. Od poł. XVIII w. Brody należały do Sczanieckich. W Brodach urodziła się w 1804 r. Emilia Sczaniecka.
W okresie Wielkiego Księstwa Poznańskiego (1815-1848) miejscowość wzmiankowana jako Brody należała do wsi większych w ówczesnym powiecie bukowskim, który dzielił się na cztery okręgi (bukowski, grodziski, lutomyślski oraz lwowkowski). Brody należały do okręgu lwowkowskiego i stanowiły siedzibę majątku Brody, którego właścicielem był wówczas Konstanty Szczaniecki. W skład majątku Brody wchodziło łącznie 5 wsi (Brody, Helena, Brodki, folwarki: Marszewo i Zygmuntowo). Według spisu urzędowego z 1837 roku Brody liczyły 570 mieszkańców i 58 dymów (domostw).
W latach 1827-1863 właścicielem majątku Konstanty Szczaniecki, kapitan jazdy poznańskiej w powstaniu listopadowym, więzień stanu w 1846 r. Od 1874 r. właścicielami była niemiecka rodzina Pflug, która w 1910 r. od czasu nobilitacji nazywali się von Pflug.
Przez Brody dawniej przejeżdżała kolej wąskotorowa, obecnie tory są rozebrane. W Brodach w latach 1670-1673. powstał piękny kościół św. Andrzeja Apostoła. W Brodach sprawnie działa Ochotnicza Straż Pożarna. Obecnie w budynku dawnej poczty jest mieszkanie. Najbliższa poczta jest w Lwówku, a w Brodach sprawnie działa agencja pocztowa.
Zabytki opis.
Kościół parafialny św.Andrzeja w Brodach, który stanowi jeden z cenniejszych zabytków budowlanych drewnianego w Wielkopolsce wznosi się pośrodku wsi. Drewniany kościół jest konstrukcji zrębowej, jednonawowy z kaplicami, nakryty wysokimi dachami gontowymi. Kościół otacza cmentarz przykościelny, zadrzewiony klonami, lipami i kasztanowcami wśród których zwraca szczególną uwagę rosnąca nieopodal wieży kościoła lipa szerokolistna- pomnik przyrody. Po płd. stronie kościoła w 1933 r. wzniesiono okazały pomnik z ciosów granitowych upamiętniający poległych w I wojnie światowej i w powstaniu wielkopolskim, później uzupełniony o tablicę z nazwiskami ofiar II wojny światowej. Obok usytuowana jest drewniana XVII-wieczna dzwonnica, gruntownie odnowiona w 1948 r. W pobliżu kościoła znajduje się też murowana plebania, zbudowana w latach 1932-1934. Kaplica poewangelicka św. Krzyża zbudowana została na początku XX w.
Pałac w Brodach położony w parku krajobrazowym, w płn. części wsi, zbudowany ok. 1890 dla Paula von Pfluga, rozbudowany ok. 1900 przez dodanie okazałej sali balowej. Park rozplanowano na początku XIX w. i uporządkowano w latach 70. XX w. W bogatym, starym drzewostanie spotkać można m.in. dęby szypułkowe, lipy drobno listne, wiązy szypułkowe, jesiony, topole czarne i białe buki pospolite, platany, a także klony kasztanowce i graby. Na zachód od parku położony jest zespół zabudowań folwarcznych z przełomu XIX i XX w., w którym na szczególną uwagę zasługuje: murowana gorzelnia z 1907 stojąca na miejscu wcześniejszej, XIX-wiecznej, okazały pięciokondygnacyjny murowany spichlerz z początku XX w., stajnia wozownia i stolarnia.
Kaplica pałacowa, poewangelicka, neogotycka z początku XX w. Obecnie kaplica pw. Świętego Krzyża
Zabytki wpisane do rejestru zabytków.
zespół pałacowy, XIX-XX:
Zespół folwarczny:
Komunikacja.
Drogowa:
Przez Brody przebiegają dwie główne drogi łączące Lwówek z Dusznikami oraz druga, którą można dojechać z Brodów do Pniew.
Autobusowa
Komunikację autobusową zapewnia PKS Poznań.
Kolejowa
Dawniej przez Brody przejeżdżała kolejka wąskotorowa, którą można było jechać w kierunku Lwówka lub Opalenicy
Edukacja.
W Brodach znajduje się Zespół szkoły i przedszkola im. Jana Pawła II w Brodach, w którego skład wchodzi szkoła podstawowa oraz przedszkole.
Sport.
Obiekty:
Szlaki turystyczne
Brody z miastem Lwówek łączy asfaltowa ścieżka rowerowa, która powstała w miejscu dawnej kolejki wąskotorowej.

</doc>
<doc id="407810" url="https://pl.wikipedia.org/wiki?curid=407810" title="Brody (powiat płoński)">
Brody (powiat płoński)

Brody – wieś w Polsce położona w województwie mazowieckim, w powiecie płońskim, w gminie Płońsk.
W latach 1975–1998 miejscowość należała administracyjnie do województwa ciechanowskiego.

</doc>
<doc id="407811" url="https://pl.wikipedia.org/wiki?curid=407811" title="Brody (powiat radomski)">
Brody (powiat radomski)

Brody – wieś w Polsce położona w województwie mazowieckim, w powiecie radomskim, w gminie Jastrzębia.
W latach 1975–1998 miejscowość należała administracyjnie do województwa radomskiego. 1 stycznia 2003 roku częściami wsi Brody stały się ówczesne przysiółki Karolów i Wólczyna.
Wierni kościoła rzymskokatolickiego należą do parafii Wniebowzięcia Najświętszej Maryi Panny w Goryniu.

</doc>
<doc id="407812" url="https://pl.wikipedia.org/wiki?curid=407812" title="Brody (powiat starachowicki)">
Brody (powiat starachowicki)

Brody – wieś w Polsce, położona w województwie świętokrzyskim, w powiecie starachowickim, w gminie Brody.
W latach 1975–1998 miejscowość należała administracyjnie do województwa kieleckiego.
Wierni Kościoła rzymskokatolickiego należą do parafii Wniebowzięcia Najświętszej Maryi Panny w Krynkach.
Położenie geograficzne.
Miejscowość w środkowej części powiatu starachowickiego położona nad rzeką Kamienną. Wieś – jest siedzibą siedzibą gminy wiejskiej Brody.
Transport.
Przez wieś przebiega droga krajowa nr 9, oraz linia kolejowa nr 25.
Poprzez drogi powiatowe połączenie z:
Drogą krajową 42 od Rudnika ze Starachowicami
Przystanek kolejowy nosi nazwę Brody Iłżeckie.
Turystyka.
Przez wieś przechodzi czerwony Szlak Milenijny ze Skarżyska-Kamiennej do Kałkowa, niebieski szlak rowerowy ze Skarżyska-Kamiennej do Ostrowca Świętokrzyskiego i zielony szlak rowerowy im. Witolda Gombrowicza.
Atrakcją turystyczną jest duży zalew na rzece Kamiennej Jezioro Brodzkie zbudowany w XIX wieku, rozbudowany następnie w latach 1964 i 1986.
Sport.
W miejscowości działa klub piłki nożnej, "Kamienna Brody", założony w 1993 roku.
Historia.
Pierwsze wzmianki o wsi Brody pochodzą z XIV wieku.
Bitwy i potyczki powstania styczniowego pod Brodami.
Bitwa w dniu 
W dniu 18 kwietnia 1863 na słabo zabezpieczony obóz Faustyna Grylińskiego (który odłączył od Dionizego Czachowskiego), pod Brodami uderzyła kolumna wojsk rosyjskich pod dowództwem mjra Klewcowa i całkowicie go rozgromiła.
Odłączywszy się ze swym oddziałem od Czachowskiego, Gryliński pod Brodami opuścił oddział, który zaatakowany został niebawem przez jednę z kolumn Czengierego. Moskale podszedłszy pod drzemiące widety, nagle napadli na oddział. Kapitan żuawów Bogdan, b. oficer moskiewski, zastępujący Grylińskiego, czynił wszelkie starania, aby stawić skuteczny opór, lecz wśród zaskoczonego oddziału taki panował popłoch, że wszyscy co prędzej, odstrzeliwając się, w tył uchodzili, a mało kto do szeregu stawał. Bogdan sam ciężko ranny, uniesiony został z placu boju w głąb lasu. Oddział został rozbity, a około 80 ludzi zdołało połączyć się z Czachowskim.
Bitwa w dniu 
W dniu w Brodyach piechota generała Bosaka, po noclegu na pobojowisku ociesęckiem, ruszyła pod dowództwem Bogdana na północ, aby tam operować w połączeniu z Rudowskim. W marszu natknął się Bogdan, jeszcze przed świtem 2 grudnia, w Brodach na kolumnę kapitana Steina, wysłanego z Radomia.
Powstańcy natarli żywo na obozujących na dziedzińcu i gotujących jedzenie moskali i zranili 2 oficerów oraz kapitana sztabowego Masłowskiego. Jednakowoż Steinowi udało się szybko zebrać swoich ludzi i po krótkiej walce wśród ciemnej nocy odparł powstańców, którzy mieli w boju
stracić 6 zabitych i 30 rannych.
Hutnictwo w Brodach.
W XVIII wieku rozwijał się tu przemysł hutniczy – funkcjonowały dymarki i kuźnice. W latach 1820–1823 powstał wielki piec, a w latach 1823–1846 zapora na rzece Kamiennej, zniszczona przez powódź w 1903 roku. Pomiędzy 1834 a 1841 wybudowano klasycystyczną zabudowę przemysłową należącą do Banku Polskiego, w jej skład wchodziła pudlingarnia, walcownia, budynek administracyjny i osiedle robotnicze. W latach 1960–1964 powstała nowa zapora tworząca Jezioro Brodzkie.
Zabytki.
Do rejestru zabytków nieruchomych zostały wpisane obiekty:

</doc>
<doc id="407813" url="https://pl.wikipedia.org/wiki?curid=407813" title="Brody (powiat staszowski)">
Brody (powiat staszowski)

Brody – wieś sołecka w Polsce położona w województwie świętokrzyskim, w powiecie staszowskim, w gminie Oleśnica.
W latach 1975–1998 miejscowość należała administracyjnie do województwa kieleckiego.

</doc>
<doc id="407814" url="https://pl.wikipedia.org/wiki?curid=407814" title="Brody (powiat turecki)">
Brody (powiat turecki)

Brody – wieś w Polsce położona w województwie wielkopolskim, w powiecie tureckim, w gminie Malanów, wchodzi w skład sołectwa Kotwasice.
Wieś położona jest w zachodniej części gminy Malanów. Zamieszkuje ją 78 osób.
W latach 1975–1998 miejscowość należała administracyjnie do województwa konińskiego.

</doc>
<doc id="407815" url="https://pl.wikipedia.org/wiki?curid=407815" title="Bromierzyk (powiat płocki)">
Bromierzyk (powiat płocki)

Bromierzyk – wieś w Polsce położona w województwie mazowieckim, w powiecie płockim, w gminie Staroźreby. 
Nazwa wsi pochodzi od imienia Bromir.
W latach 1975–1998 miejscowość należała administracyjnie do województwa płockiego.
W Bromierzyku znajduje się jedna szkoła podstawowa. Wieś należy do parafii św. Onufrego w Staroźrebach.

</doc>
<doc id="407816" url="https://pl.wikipedia.org/wiki?curid=407816" title="Bromierzyk (powiat warszawski zachodni)">
Bromierzyk (powiat warszawski zachodni)

Bromierzyk – wieś w Polsce położona w województwie mazowieckim, w powiecie warszawskim zachodnim, w gminie Kampinos. 
W latach 1975–1998 miejscowość należała administracyjnie do województwa warszawskiego.
Nazwa wsi pochodzi od imienia Bromir.
Wieś powstała przed II wojną światową. W 1936 roku ufundowano kapliczkę pw. św. Teresy, której budowę ukończono w 1937 roku. 17 stycznia 1945 roku radziecki czołg zniszczył miejscowy kościół. Po utworzeniu Kampinoskiego Parku Narodowego, Bromierzyk i wiele innych wsi zostały wysiedlone, a ich ziemie wykupione przez KPN.
W 2002 roku wieś liczyła 18 mieszkańców, a w 2005 roku 27 mieszkańców. Obecnie wieś już nie istnieje, a na jej miejscu porasta las („las wisielców”). 
Miejsce po tej wsi słynie z legend o tajemniczych zjawiskach paranormalnych, tzw. „nawiedzenia”.

</doc>
<doc id="407817" url="https://pl.wikipedia.org/wiki?curid=407817" title="Broniewo (powiat inowrocławski)">
Broniewo (powiat inowrocławski)

Broniewo – wieś w Polsce położona w województwie kujawsko-pomorskim, w powiecie inowrocławskim, w gminie Złotniki Kujawskie.
Przez miejscowość przebiega droga wojewódzka nr 246.
Wieś królewska starostwa inowrocławskiego położona była w końcu XVI wieku w powiecie inowrocławskim województwa inowrocławskiego. W latach 1975–1998 miejscowość należała administracyjnie do województwa bydgoskiego.

</doc>
<doc id="407818" url="https://pl.wikipedia.org/wiki?curid=407818" title="Broniewo (powiat nakielski)">
Broniewo (powiat nakielski)

Broniewo – wieś w Polsce położona w województwie kujawsko-pomorskim, w powiecie nakielskim, w gminie Sadki.
Podział administracyjny.
W latach 1975–1998 miejscowość należała administracyjnie do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 236 mieszkańców. Jest dwunastą co do wielkości miejscowością gminy Sadki.
Zabytki.
Według rejestru zabytków NID na listę zabytków wpisany jest zespół dworski, nr rej.: A/228/1-2 z 10.06.1987:

</doc>
<doc id="407819" url="https://pl.wikipedia.org/wiki?curid=407819" title="Broniewo (powiat radziejowski)">
Broniewo (powiat radziejowski)

Broniewo – wieś w Polsce położona w województwie kujawsko-pomorskim, w powiecie radziejowskim, w gminie Radziejów.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy Radziejów w BIP.
Demografia.
Według Narodowego Spisu Powszechnego (III 2011 r.) liczyła 330 mieszkańców. Jest czwartą co do wielkości miejscowością gminy Radziejów.

</doc>
<doc id="407820" url="https://pl.wikipedia.org/wiki?curid=407820" title="Bronisławka (powiat zamojski)">
Bronisławka (powiat zamojski)

Bronisławka – wieś w Polsce położona w województwie lubelskim, w powiecie zamojskim, w gminie Grabowiec.
W latach 1975–1998 miejscowość należała administracyjnie do województwa zamojskiego.
Wieś stanowi sołectwo gminy Grabowiec.

</doc>
<doc id="407821" url="https://pl.wikipedia.org/wiki?curid=407821" title="Bronisławów (powiat białobrzeski)">
Bronisławów (powiat białobrzeski)

Bronisławów – wieś w Polsce położona w województwie mazowieckim, w powiecie białobrzeskim, w gminie Promna.
W latach 1975–1998 miejscowość należała administracyjnie do województwa radomskiego.

</doc>
<doc id="407822" url="https://pl.wikipedia.org/wiki?curid=407822" title="Bronisławów (powiat grodziski)">
Bronisławów (powiat grodziski)

Bronisławów – wieś w Polsce położona w województwie mazowieckim, w powiecie grodziskim, w gminie Baranów.
W latach 1975–1998 miejscowość należała administracyjnie do województwa skierniewickiego.

</doc>
<doc id="407823" url="https://pl.wikipedia.org/wiki?curid=407823" title="Bronisławów (powiat lipski)">
Bronisławów (powiat lipski)

Bronisławów – wieś w Polsce położona w województwie mazowieckim, w powiecie lipskim, w gminie Sienno.
W latach 1975–1998 miejscowość należała administracyjnie do województwa radomskiego.
Wierni Kościoła rzymskokatolickiego należą do parafii Świętych Apostołów Piotra i Pawła w Krępie Kościelnej.

</doc>
<doc id="407824" url="https://pl.wikipedia.org/wiki?curid=407824" title="Bronisławów (powiat piaseczyński)">
Bronisławów (powiat piaseczyński)

Bronisławów – wieś w Polsce położona w województwie mazowieckim, w powiecie piaseczyńskim, w gminie Prażmów.
W latach 1975–1998 miejscowość należała administracyjnie do województwa warszawskiego.

</doc>
<doc id="407825" url="https://pl.wikipedia.org/wiki?curid=407825" title="TrailBlazer">
TrailBlazer

TrailBlazer – pierwsza komercyjna sonda kosmiczna przeznaczona do badań Księżyca.
Misję finansuje amerykańska firma TransOrbital, Inc.
Celem sondy ma być nieustanne filmowanie i fotografowanie Księżyca oraz sporządzenie szczegółowych map jego powierzchni. Wszystko to ma być odpłatnie udostępniane zainteresowanym. TrailBlazer będzie też posiadał bardzo wytrzymałą "kapsułę czasu" z pamiątkami, które za odpowiednią zapłatą (2500 USD za gram) będzie można w niej umieścić.

</doc>
<doc id="407827" url="https://pl.wikipedia.org/wiki?curid=407827" title="Bronisławów (powiat piotrkowski)">
Bronisławów (powiat piotrkowski)

Bronisławów – wieś w Polsce położona w województwie łódzkim, w powiecie piotrkowskim, w gminie Wolbórz.
W latach 1975–1998 miejscowość należała administracyjnie do województwa piotrkowskiego.
Bronisławów leży ok. 700 metrów od Zalewu Sulejowskiego. Pobliskie wsie to: Golesze Duże, Golesze-Parcela, Golesze Małe, Lubiaszów.
We wsi Bronisławów znajdowało się kiedyś ujęcie brzegowe ze Zbiornika Sulejowskiego, które stanowiło zaopatrzenie w wodę dla Łodzi. Budowę tego ujęcia rozpoczęto w 1969 r., ukończono w 1974 r. Pobór wód zakończono w 2004 r. Obecnie w Bronisławowie eksploatuje się wody podziemnie, których źródła znajdują się bezpośrednio pod Zbiornikiem Sulejowskim. Działa już 7 takich studni.
Przez wieś przebiega pieszy Szlak Rekreacyjny Rzeki Pilicy.

</doc>
<doc id="407828" url="https://pl.wikipedia.org/wiki?curid=407828" title="Bronisławów (powiat rawski)">
Bronisławów (powiat rawski)

Bronisławów – wieś w Polsce położona w województwie łódzkim, w powiecie rawskim, w gminie Biała Rawska. 
Obecna nazwa wsi pojawia się w 1921 r. jako kolonia Bronisławów. Wcześniej wieś nosiła nazwę Porady Dolne.
W latach 1975–1998 miejscowość należała administracyjnie do województwa skierniewickiego.
Koło wsi Bronisławów przechodzi CMK.

</doc>
<doc id="407829" url="https://pl.wikipedia.org/wiki?curid=407829" title="Bronisławów (powiat sieradzki)">
Bronisławów (powiat sieradzki)

Bronisławów – wieś w Polsce położona w województwie łódzkim, w powiecie sieradzkim, w gminie Brzeźnio.
W latach 1975–1998 miejscowość należała administracyjnie do województwa sieradzkiego.
3 września 1939 żołnierze Wehrmachtu i SS dokonali zbrodni na ludności wsi. Zamordowali 6 mieszkańców.

</doc>
<doc id="407830" url="https://pl.wikipedia.org/wiki?curid=407830" title="Bronisławów (powiat tomaszowski)">
Bronisławów (powiat tomaszowski)

Bronisławów – wieś w Polsce położona w województwie łódzkim, w powiecie tomaszowskim, w gminie Ujazd.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407831" url="https://pl.wikipedia.org/wiki?curid=407831" title="Bronisławów (powiat zgierski)">
Bronisławów (powiat zgierski)

Bronisławów – wieś w Polsce położona w województwie łódzkim, w powiecie zgierskim, w gminie Głowno.
W latach 1975–1998 miejscowość należała administracyjnie do ówczesnego województwa łódzkiego. Od 2011 roku istnieje tu Gminna Biblioteka Publiczna.

</doc>
<doc id="407832" url="https://pl.wikipedia.org/wiki?curid=407832" title="Bronisławów (powiat żyrardowski)">
Bronisławów (powiat żyrardowski)

Bronisławów lub Bronisławów Mszczonowski – wieś w Polsce położona w województwie mazowieckim, w powiecie żyrardowskim, w gminie Mszczonów.
W latach 1975–1998 miejscowość należała administracyjnie do województwa skierniewickiego.

</doc>
<doc id="407833" url="https://pl.wikipedia.org/wiki?curid=407833" title="Bronisław (powiat mogileński)">
Bronisław (powiat mogileński)

Bronisław – wieś w Polsce położona w województwie kujawsko-pomorskim, w powiecie mogileńskim, w gminie Strzelno. W latach 1975–1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 397 mieszkańców. Jest trzecią co do wielkości miejscowością gminy Strzelno.
Wieś należy do Parafii św. Rocha w Rzadkwinie.
Według rejestru zabytków NID na listę zabytków wpisany jest dwór z końca XIX w., nr rej.: A/452/1 z 20.07.1995.
Historia.
W styczniu 1773 r. Bronisław wraz z przyległymi obszarami, w wyniku pierwszego rozbioru Polski, został wcielony do monarchii pruskiej. Jeszcze przed całkowitą kasatą klasztoru w Strzelnie, cały podległy mu obszar, tj. 592 ha, został włączony do powstałej około 1795 r. domeny strzeleńskiej (Rent-Amt), która obejmowała około 1875 r. łącznie 29 tys. ha. W wyniku reformy uwłaszczeniowej najbogatszy mieszkaniec Bronisławia, młynarz z Młynka, powiększył swoje gospodarstwo do rozmiarów niewielkiego folwarku ziemskiego zapoczątkowując majątek w Bronisławiu (początek XIX wieku).
Od 1885 roku w miejscowości działa Przedsiębiorstwo Przemysłu Ziemniaczanego, będące największym producentem skrobi ziemniaczanej i płatków ziemniaczanych na Kujawach.

</doc>
<doc id="407834" url="https://pl.wikipedia.org/wiki?curid=407834" title="Bronisław (powiat radziejowski)">
Bronisław (powiat radziejowski)

Bronisław – wieś w Polsce położona w województwie kujawsko-pomorskim, w powiecie radziejowskim, w gminie Dobre.
Wieś sołecka.
Podział administracyjny.
W latach 1954-1959 wieś należała i była siedzibą władz gromady Bronisław, po jej zniesieniu w gromadzie Radziejów. W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) liczyła 499 mieszkańców. Jest trzecią co do wielkości miejscowością gminy Dobre.
Historia.
Miejscowość.
Słownik geograficzny Królestwa Polskiego tak oto opisuje miejscowość:
Bronisław w wieku XIX wieś i folwark w powiecie nieszawskim, gminie Radziejów, parafii własnej. Od Radziejowa nie całą milę, od Inowrocławia prawie trzy mile odległa. Na północ ma kanał Bachorzy i wieś Kobielice, na zachód graniczy z wsiami Skotniki i Papros w Wielkim księstwie poznańskim. Rozległość ogólna wynosi włók 53, oprócz pastwisk dość obszernych nad Bachorzą.
Osad włościańskich ma 28, z których cztery liczą po 20 mórg roli, inne od 40 do 60 morgów, razem włók 29; folwark ma przeszło 22 włóki, a 20 uwłaszczonych rolników, każdy na 3 morgach, oraz kilku jeszcze innych, obsiewają około 2 włóki gruntu. Rola wszędzie prawie pszenna, żyzna i dobra. Wieś ta ma kościół parafialny i szkołę, do której uczęszcza dzieci (r. 1879) 46, to jest 35 chłopców i 11 dziewcząt. Jest tu komora celna 4 klasy, w budynku drewnianym. Kiedy wieś ta założona została, nie wiadomo. Za czasów Jagiellonów wieś była przedmiotem zamiany klasztornych wsi Kozienice i Wargocin, a także niezidentyfikowanych Gałązek, należących do Zakonu Norbertanek na królewską wieś Bronisław na Kujawach.
Należała podobno do dóbr książęcych, a przy fundacji klasztoru panien norbertanek w Strzelnie, przez Aleksandra Ziemowita księcia kujawskiego w r. 1124, dostała się z innymi wspomnionym zakonnicom. Zdaje się, iż norbertanki ją założyły, czego dowodzi nazwa od błogosławionej Bronisławy, zakonnicy norbertańskiej, w Krakowie r. 1259 zmarłej. Wiadomo z dokumentów, że r. 1315 dnia 10 maja, Jan proboszcz norbertanek w Strzelnie, wieś tę i trzy inne zamienił z Gerwardem biskupem kujawskim na dziesięciny z wsi Rojewo i Dulsk, przyczem norbertanki miały do­stać w dodatku 140 grzywien denarów toruńskich i 100 korcy (mensura) żyta, wartości ówczesnej 20 grzywien. W istocie dnia 13 lipca t. r. biskup spełnił swe zobowiązanie i wypłacił klasztorowi, z czego pokwitowanie otrzymał. (Rzyszezewski i Muczkowski, Codex diplom. t. II str. 202 i 204). Wkrótce jednak, bo już w następnym wieku, wieś Bronisław jest własnością norbertanek klasztoru św. Maryi Ma­gdaleny za murami miasta Płocka, a Piotr, ich proboszcz, w dniu 29 stycznia 1449 r. wydaje doku­ment, opisujący powinności poddanych włościan.
W Bronisławiu był dwór, do którego proboszcz norberanek zjeżdżał niekiedy dla doglądania gospodarstwa, a nawet stąd dozorował nad innemi klasztornymi wsiami. Zakonnice trzymały rządcę, osobę świecką, lub swój folwark wydzierżawiały. Tak oto Bronisław w ręku duchownym zostawał do r. 1796, w którym rząd pruski pozabierał dobra kościelne. Odtąd Bronisław prze­szedł na skarb państwa. W r. 1835 nastąpiło ostateczne uregulowanie gruntów plebańskich, dworskich i rolników, po czym Broniewice został donacją generała Korffa.
Kościół i parafia.
Do kościoła w Bronisławiu należały wsie: Koszczały, Skotniki i Papros, z których dwie ostatnie odpadły za linią graniczną do W. ks. poznańskiego, a dotąd pozostała przy nim sama wieś Koszczały. Erekcja pierwotna zaginęła, a i dzieje jego mało są znane, bo wszystkie akta wraz z plebanią zgorzały 1719 roku. Najdawniejsza świątynia była z drzewa, a gdy od starości spróchniała, r. 1613 Szczepan Malchrowicz, proboszcz miejscowy, wystawił nową, również drewnianą, którą Prane. Łącki biskup sufragan włocławski poświęcił.
Zaledwie jedno stulecie przetrwał ten kościół, prędko zniszczony przez brak nadzoru rzadko tu mieszkających proboszczów, wskutek czego r. 1747 Mateusz Kamiński, proboszcz klasztoru norbertanek płockich, zbudował nowy z drzewa. Ten gruntownie w r. 1852 wyrestaurowany, staraniem ks. Wojciecha Kochowicza proboszcza ówczesnego zgorzał zupełnie w dniu 22 czerwca 1870 r. z zaprószonego nieostrożnie ognia. Parafianie jednak, zachęceni słowy wspomnianego kapłana, wnet wystawili nowy, murowany, który w dniu 24 sierpnia 1876 r. poświęcił ksiądz Wincenty Popiel biskup diecezji kujawsko-kaliskiej.
Proboszcza przedstawiały tu i obierały dawniej norbertanki, najczęściej z wikariuszów katedry płockiej lub kanoników pobliskiej kolegiaty kruszwickiej. Ci zaś czasami dojeżdżali, a zwykle trzymali wikariuszów, lub stałych zastępców, zwanych komendarzami.
Zaludnienie.
W 1827 r. było tu 34 domów i 319 mieszkańców, obecnie w roku 1882 - 530 mieszkańców.
Bronisław parafia dekanatu nieszawskiego liczyła 680 dusz.

</doc>
<doc id="407835" url="https://pl.wikipedia.org/wiki?curid=407835" title="Osina (powiat myśliborski)">
Osina (powiat myśliborski)

Osina – wieś w Polsce położona w województwie zachodniopomorskim, w powiecie myśliborskim, w gminie Barlinek.
W latach 1975–1998 miejscowość położona była w województwie gorzowskim.
Według danych z 1 stycznia 2011 roku wieś liczyła 215 mieszkańców.

</doc>
<doc id="407836" url="https://pl.wikipedia.org/wiki?curid=407836" title="Broniszewo (powiat kolski)">
Broniszewo (powiat kolski)

Broniszewo – wieś w Polsce, położona w województwie wielkopolskim, w powiecie kolskim, w gminie Przedecz. Wchodzi w skład sołectwa Chrustowo.
W latach 1975–1998 miejscowość należała administracyjnie do województwa konińskiego.

</doc>
<doc id="407837" url="https://pl.wikipedia.org/wiki?curid=407837" title="Broniszewo (powiat koniński)">
Broniszewo (powiat koniński)

Broniszewo – wieś w Polsce położona w województwie wielkopolskim, w powiecie konińskim, w gminie Wierzbinek, na prawym brzegu Kanału Ślesińskiego i przed ujściem Noteci do Gopła. 
Etymologia nazwy wsi wywodzi się od imienia własnego Bronisz. Wedle dokumentów historycznych: w 1325 zapisywana była jako "Bronisow"; od 1425 jako "Bronishewo", od 1880 w obecnym brzmieniu.
Miejscowość zajmuje powierzchnię 2,27 ha i zamieszkiwana jest przez 115 mieszkańców, w tym 58 mężczyzn i 57 kobiet (według danych zebranych w Narodowym Spisie Powszechnym z 2011).
Historia.
Na placu szkoły podstawowej w Broniszewie w czasie plantowania moreny czołowej znaleziono wiele garnków glinianych z popiołami ludzkimi, zapewne pochodzenia kultury łużyckiej.
Na początku XIV w. w Broniszewie erygowana była parafia. W XVI wieku właścicielami wsi byli Sokołowscy z Warzymowa. Na miejscowym cmentarzu pochowany jest Józef Wichliński, który poległ 21 lutego 1863 w powstaniu styczniowym oraz upamiętnienie rozbicia oddziału Ludwika Mierosławskiego i Kazimierza Mielęckiego w tym dniu. W latach 1975–1998 miejscowość należała administracyjnie do województwa konińskiego.
Zabytki.
W rejestrze zabytków wpisany jest zespół kościoła par. pw. św. Benona, w którego skład wchodzą:
W gminnej ewidencji zabytków znajdują się następujące obiekty:
Wystrój kościoła jest wpisany do rejestru zabytków ruchomych.
Gospodarka.
Wieś posiada typowo rolniczy charakter, większość mieszkańców utrzymuje się z rolnictwa, na terenie miejscowości funkcjonuje 35 gospodarstw rolnych zajmujących łącznie 195 ha gruntów rolnych. W okolicach wsi występują gleby należące do kompleksu żytniego bardzo dobrego oraz kompleksu żytniego dobrego. Średnia wielkość gospodarstwa Broniszewo wynosi 5,57 ha, co świadczy o znacznym rozdrobnieniu gospodarstw. Większą część upraw stanowią zboża (żyto, pszenżyto, jęczmień, mieszanki zbożowe) oraz łąki i pastwiska.
Na terenie miejscowości brak jest większych zakładów pracy, działalność gospodarcza ogranicza się do handlu oraz drobnej działalności usługowej. Część mieszkańców miejscowości pracuje w KWB Konin (obecnie na terenie gminy Wierzbinek została uruchomiona odkrywka Tomisławice) oraz w zespole elektrowni PAK.
Wieś nie posiada żadnego połączenia autobusowego ani kolejowego, najbliższe przystanki znajdują się w Kalinie oraz Przewozie (około 3 km od Broniszewa).
Oświata.
W Broniszewie do 2001 roku funkcjonowała szkoła podstawowa, obecnie uczniowie dowożeni są do Zespołu Gimnazjalno – Szkolnego w Morzyczynie (około 5 km), a budynek po szkole został sprzedany prywatnemu inwestorowi z przeznaczeniem na działalność gospodarczą. Szkoła znana była już w okresie dwudziestolecia międzywojennego. Pierwotnie umieszczona była w budynku parafialnym, w pobliżu kościoła i była to filia szkoły z Przewozu. Nazywano ją szkołą początkową. W roku 1971 umieszczono ją w budynku wzniesionym na gruntach Wywoźni, na splantowanej morenie czołowej, a obok na działce parafialnej i Lucjana Walczaka – dom nauczyciela. W 1988/9 uczyło się 53 dzieci w siedmiu izbach lekcyjnych. Zatrudnionych było 12 pracowników, stanowisko dyrektora piastował Marian Patyk.
Straż pożarna.
W Broniszewie funkcjonuje jednostka OSP, którą powołano w roku 1917 w Ruszkowie. W okresie dwudziestolecia międzywojennego dorobiła się orkiestry, sztandaru i samochodu bojowego, rozpoczęto budowę remizy, na granicy Kalina – Noć. Budowę tę rozebrali Niemcy w czasie wojny. Po wojnie remizę zbudowano w Broniszewie. W roku 1982 jednostce przekazano nowy sztandar.

</doc>
<doc id="407838" url="https://pl.wikipedia.org/wiki?curid=407838" title="Broniszewo (powiat wrzesiński)">
Broniszewo (powiat wrzesiński)

Broniszewo – wieś w Polsce położona w województwie wielkopolskim, w powiecie wrzesińskim, w gminie Września.
W latach 1975–1998 miejscowość należała administracyjnie do województwa poznańskiego.

</doc>
<doc id="407839" url="https://pl.wikipedia.org/wiki?curid=407839" title="Bronowo (powiat nowodworski)">
Bronowo (powiat nowodworski)

Bronowo (niem. "Gr. Brunau") – wieś w Polsce położona w województwie pomorskim, w powiecie nowodworskim, w gminie Stegna na obszarze Żuław Wiślanych. Wieś jest siedzibą sołectwa "Bronowo" w którego skład wchodzi również miejscowość Broniewo.
Wieś należąca do Szkarpawy terytorium miasta Gdańska położona była w drugiej połowie XVI wieku w województwie pomorskim. W latach 1975–1998 miejscowość należała administracyjnie do województwa elbląskiego.

</doc>
<doc id="407840" url="https://pl.wikipedia.org/wiki?curid=407840" title="Bronowo (powiat słupski)">
Bronowo (powiat słupski)

Bronowo (kaszb. "Brónowò") – wieś w Polsce położona w województwie pomorskim, w powiecie słupskim, w gminie Kępice przy trasie zawieszonej linii kolejowej Korzybie-Bytów i w pobliżu drogi wojewódzkiej nr 209.
W latach 1975–1998 miejscowość należała administracyjnie do województwa słupskiego.
Zabytki.
Inne miejscowości o nazwie Bronowo: Bronowo

</doc>
<doc id="407841" url="https://pl.wikipedia.org/wiki?curid=407841" title="Bronów (powiat górowski)">
Bronów (powiat górowski)

Bronów – wieś w Polsce położona w województwie dolnośląskim, w powiecie górowskim, w gminie Góra.
Podział administracyjny.
W latach 1975–1998 miejscowość należała administracyjnie do województwa leszczyńskiego.
Nazwa.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Bronino".
Zabytki.
Do wojewódzkiego rejestru zabytków wpisany jest obiekt:

</doc>
<doc id="407842" url="https://pl.wikipedia.org/wiki?curid=407842" title="Bronów (powiat opoczyński)">
Bronów (powiat opoczyński)

Bronów – wieś w Polsce położona w województwie łódzkim, w powiecie opoczyńskim, w gminie Żarnów.
Przez miejscowość przebiega droga wojewódzka nr 746.
W latach 1975–1998 miejscowość należała administracyjnie do województwa piotrkowskiego.
Wierni Kościoła rzymskokatolickiego należą do parafii św. Mikołaja w Żarnowie.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:

</doc>
<doc id="407843" url="https://pl.wikipedia.org/wiki?curid=407843" title="Bronów (powiat świdnicki)">
Bronów (powiat świdnicki)

Bronów (niem. "Börnchen") – wieś w Polsce położona w województwie dolnośląskim, w powiecie świdnickim, w gminie Dobromierz.
Podział administracyjny.
W latach 1975–1998 miejscowość należała administracyjnie do województwa wałbrzyskiego. 1 stycznia 2003 osada Kotlina została zlikwidowana jako osobna miejscowość i weszła w skład wsi Bronów.
Demografia.
Według Narodowego Spisu Powszechnego (III 2011 r.) liczył 97 mieszkańców. Jest najmniejszą miejscowością gminy Dobromierz.
Położenie.
Wieś jest położona przy lokalnej drodze Dobromierz-Kłaczyna; w odległości 2,5 km od Dobromierza, na wysokości 270 m n.p.m.
Nazwa.
W kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie "Burn". W XVIII wieku znana jako "Börnchen", od 1945 Bronów.
Historia.
Od wieku XV do XVII.
W przedwojennych przewodnikach o Bronowie zapisane było, że wieś posiada w swoich archiwach książki podatkowe (czerpakowe) sięgające aż XVI wieku, a nawet fragmenty pism z XII wieku. Jednak żaden taki dokument nie dotrwał do dzisiejszych czasów.
Dawna pieczęć wiejska przedstawia dziewczynę stojącą przed czerpakiem studni, niosącą dwa wiadra. Według historycznych zapisów już w roku 1492 dziedziczka tej wioski pani vom Both posiadała duży i mocny murowany dom obronny. Późniejszymi właścicielami Bronowa były szlacheckie rody m.in.: Czttritzów, Matuschków, Schaffgotchów. W kościele pw. św. Michała w Dobromierzu na tablicy umieszczonej przy drzwiach do zakrystii można wyczytać o zawartym tu związku małżeńskim księżnej Joanny Teresy von Steinn (ur. 29 października 1670 r. na zamku w Bolkowie) panną na Bronowie, z księciem Ferdynandem von Schaffgotsch, działo się to w roku 1686.
Wiek XVIII.
Ród Schaffgotsch posiadał wiele obszernych dóbr i kopalń na całym Śląsku. Ich główną siedzibą były Cieplice. Od 1745 roku Bronów był w posiadaniu rodu von Mutius, początkowo w dzierżawie, ale 28 sierpnia 1756 odkupił dobra od hrabiny Josephy von Matuschkai ówczesny królewski radca prawny Franz von Mutius. Ród Mutiusów pochodził z Miśni.
Wiek XIX i XX.
W XIX wieku rodzina von Mutius była właścicielami licznych włości. Do nich należały wioski: Kryształowice, Olbrachtowice, Mirosławice koło Sobótki, Jeleniów, Bąkowice, Tomkowice oraz Stary Zdrój (dzisiaj dzielnica Wałbrzycha). W Starym Zdroju posiadali pałac i zabudowania przydworskie oraz szereg wybudowanych przez tę rodzinę domów dla kuracjuszy. W latach 80. XIX wieku został wybudowany w Bronowie budynek z salą rozjemczą, gdzie na parterze mieściła się gospoda. Odbywały się w niej sprawy za wszelkiego rodzaju drobne wykroczenia. Zawsze pod przewodnictwem możnowładcy w danej wiosce, poważniejsze rozprawy były rozstrzygane w sądzie powiatowym (dla tego terenu w Bolkowie). Gospoda ta odegrała w przeszłości dość ważną rolę otóż: firma Kramsta posiadała w Świebodzicach i Pełcznicy duże przędzalnie, farbiarnie i wybielarnie, natomiast w Bolkowie tkalnie. Dla zapewnienia ciągłości produkcji kursowały codziennie pomiędzy Bolkowem a Świebodzicami furmanki przykryte nieprzemakalnymi plandekami. Przewoziły one płótno ze Świebodzic, a z powrotem surową przędzę do wybielenia i farbowania.
Ponieważ Bronów był w połowie drogi, więc w gospodzie Berndta wypadał postój. Wobec tego czekał tu na koni pokarm w żłobach, a dla wozaków gorąca strawa w gospodzie. Takich kursów było dziennie 3-4. Po I wojnie światowej przewóz odbywał się już samochodami ciężarowymi. W dawnym czasie najprawdopodobniej miejscowi rolnicy musieli dopuścić się jakichś poważniejszych przewinień wobec miejscowego pana, za co ten kazał im za karę wybudować na południowych krańcach swych ziem kolonię składającą się z 11 domów, z działkami po 2-3 morgi ziemi. Osada ta została nazwana Nowy Bronów dziś Bronówek. Położona w bliskim sąsiedztwie dzisiejszej Wieżycy z wieżą widokową, traktowana była jako druga część wioski, mimo że była oddalona od niej o 2,5 km. Tuż przy wylocie z Bronowa do Kłaczyny leży kolonia zwana Kotliną. Podczas miejscowej reformy administracyjnej w 1939 r., Bronów oddał na rzecz Dobromierza, Nowy Bronów (Bronówek) w zamian za to otrzymał od Kłaczyny wspomniana kolonię.
Zabytki.
Do wojewódzkiego rejestru zabytków wpisany jest:
Turystyka.
Bardzo ładne położenie Bronowa u podnóża Sudetów, gdzie z jednej strony piękny obszerny widok na równinę, z drugiej strony wzgórza i las. To wszystko przyciągało turystów. Jeden z miejscowych rolników o nazwisku Kaspar utworzył w pobliżu Bronowa na swojej łące, przez która przepływał strumyk, miejsca do biwakowania. Ściągały tu na weekendy tłumy okolicznych mieszkańców, odbywały się tu zabawy i potańcówki. Było to tak znane i wspaniałe miejsce, że znany pisarz Fiodor Sommer opiewał je na łamach swej powieści "Drogą do młyna".

</doc>
<doc id="407844" url="https://pl.wikipedia.org/wiki?curid=407844" title="Brudzew (powiat kaliski)">
Brudzew (powiat kaliski)

Brudzew – wieś w Polsce położona w województwie wielkopolskim, w powiecie kaliskim, w gminie Blizanów.
Historia.
Pierwsza wzmianka o wsi pochodzi z 1381 (Dersław herbu Pomian, cześnik księcia Przemysła, erygował tu wówczas parafię św. Jakuba). 
Do 1954 roku istniała gmina Brudzew. W latach 1975–1998 miejscowość należała administracyjnie do województwa kaliskiego.
Architektura.
We wsi stoi neogotycki kościół św. Stanisława Kostki, dwór z pierwszej połowy XIX wieku z przybudówkami z 1925, dwa czworaki z końca XIX wieku i budynek szkolny z początku XIX wieku. Dwór otoczony jest 2,7-hektarowym parkiem krajobrazowym.

</doc>
<doc id="407846" url="https://pl.wikipedia.org/wiki?curid=407846" title="Brunów (powiat polkowicki)">
Brunów (powiat polkowicki)

Brunów (niem. "Braunau") – wieś w Polsce położona w województwie dolnośląskim, w powiecie polkowickim, w gminie Chocianów.
Podział administracyjny.
W latach 1975–1998 miejscowość należała administracyjnie do województwa legnickiego.
Zabytki.
Do wojewódzkiego rejestru zabytków wpisane są:

</doc>
<doc id="407847" url="https://pl.wikipedia.org/wiki?curid=407847" title="Bryki (powiat siemiatycki)">
Bryki (powiat siemiatycki)

Bryki (białorus. Брыкі) – wieś w Polsce położona w województwie podlaskim, w powiecie siemiatyckim, w gminie Drohiczyn.
W latach 1975–1998 miejscowość należała administracyjnie do województwa białostockiego.
Według Powszechnego Spisu Ludności z 1921 roku wieś Bryki liczyła 27 domostw i zamieszkiwana była przez 166 osób. Większość mieszkańców w liczbie 144 zadeklarowało wyznanie prawosławne, zaś pozostałe 22 podało wyznanie rzymskokatolickie. Jednocześnie białoruską przynależność narodową zadeklarowała większość mieszkańców w liczbie 95 osób, natomiast polską tożsamość narodową podało 71 osób.
W folwarkach Bryki Dolne i Bryki Górne zamieszkiwało 51 osób, wśród których 41 było wyznania rzymskokatolickiego, 5 prawosławnego a 5 mojżeszowego. Jednocześnie 42 mieszkańców zadeklarowało polską przynależność narodową a 9 białoruską. Było tu 5 budynków mieszkalnych.
W strukturze Cerkwi prawosławnej w Polsce miejscowość podlega parafii świętych Kosmy i Damiana w Narojkach, natomiast wierni kościoła rzymskokatolickiego należą do parafii św. Rocha w Miłkowicach-Maćkach.

</doc>
<doc id="407848" url="https://pl.wikipedia.org/wiki?curid=407848" title="Bryki (powiat wysokomazowiecki)">
Bryki (powiat wysokomazowiecki)

Bryki – wieś w Polsce położona w województwie podlaskim, w powiecie wysokomazowieckim, w gminie Wysokie Mazowieckie. Przed rokiem 2000 w gminie Szepietowo.
W latach 1975–1998 miejscowość należała administracyjnie do województwa łomżyńskiego. Do końca 1999 roku w gminie Szepietowo.
Wierni kościoła rzymskokatolickiego należą do parafii św. Jana Chrzciciela w Wysokiem Mazowieckiem.
Historia.
W XV w. obszar współczesnej wsi Bryki należał do dóbr ziemskich Wysokie Mazowieckie, będących własnością wielkich książąt litewskich. Wieś, występująca pierwotnie jako "Wola Wysokie", została założona około roku 1469. Była królewszczyzną przynależną do Starostwa drohickiego. W 1544 r. dzierżawcą był Aleksy Czosnowski, a w 1546 Stanisław Rajski.
W styczniu 1552 r. król Zygmunt August zatwierdził dokument Aleksandra Jagiellończyka, określający dziesięcinę dla mieszkańców wsi. W roku 1564 ten sam król nadał wieś Krzysztofowi Radziwiłłowi, choć dożywotnim dzierżawcą w tym czasie był Przecław Gnoiński. W 1580 roku powierzchnia użytków rolnych we wsi wynosiła 14 włók.
Kolejni właściciele lub dzierżawcy:
W roku 1605 powierzchnia gruntów wynosiła 22 włóki. W pobliżu znajdował się folwark o powierzchni 6 włók, z którego dawano do kościoła "wysockiego" 12 kop żyta i 6 kop owsa.
W wieku XVIII w Brykach znajdowała się karczma "arendowana" przez Żydów.
W 1827 we wsi 19 domów i 141 mieszkańców.
W roku 1864 folwark w Brykach został rozparcelowany (prawdopodobnie w części). Pod koniec wieku XIX wieś należała do powiatu "mazowieckiego", gmina Szepietowo, parafia Wysokie Mazowieckie. Powierzchnia użytków rolnych 1224 morgi.
W roku 1921 wyszczególniono:
W okresie międzywojennym działała we wsi spółdzielnia mleczarska założona przez Stanisława Włodka.
Szkoła.
W 1922 roku 1. klasowa szkoła powszechna, liczyła 33. uczniów, 1923-54, 1924-44, 1925-44, 1929-90. uczniów. W 1930 2. klasowa, ze 103. uczniami. 
Nauczyciele: 1928-1930 Kalinowska Maria, Łuksa Alojzy, 1931 - Mikołajczyk Leon, Szewczykówna Wiktoria (przybyła), 1941 - Mystkowski Marian.

</doc>
<doc id="407850" url="https://pl.wikipedia.org/wiki?curid=407850" title="Brynica (wieś w powiecie kluczborskim)">
Brynica (wieś w powiecie kluczborskim)

Brynica (niem. "Brinitze", 1936-1945 "Kiefernhain")– wieś w Polsce położona w województwie opolskim, w powiecie kluczborskim, w gminie Wołczyn.
W latach 1975–1998 miejscowość należała administracyjnie do województwa opolskiego.
Zabytki.
Do wojewódzkiego rejestru zabytków wpisane są:

</doc>
<doc id="407851" url="https://pl.wikipedia.org/wiki?curid=407851" title="Brynica (powiat opolski)">
Brynica (powiat opolski)

Brynica (dodatkowa nazwa w niem. Brinnitz) – wieś w Polsce, położona w województwie opolskim, w powiecie opolskim, w gminie Łubniany, nad rzekami Brynicą i jej lewymi dopływami: Swornicą oraz Leszczną, 18 km w kierunku północnym od Opola. Zajmuje 2842,73 ha; w tym 1639 ha, tj. prawie 58% to lasy. Według stanu na 2009 r. mieszka w niej 1335 osób.
W miejscowości znajdują się m.in.: NZOZ (gabinet stomatologiczny), Publiczne Przedszkole, Publiczna Szkoła Podstawowa, biblioteka (filia Gminnej Biblioteki Publicznej w Łubnianach), leśnictwo, boisko LZS-u, remiza OSP, izba pamięci (utworzona w starej remizie straży pożarnej), zabytkowy rzymskokatolicki kościół parafialny pw. św. Szczepana, cmentarz, pomnik poświęcony poległym na I wojnie światowej mieszkańcom miejscowości, tartak (dawniej wodny, na rzece Brynicy), 2 sklepy spożywcze i należący do GS-u Turawa sklep wielobranżowy, bar, restauracja/hotel, 3 stadniny koni i pomnik przyrody (buk z ok. 1750 r., 29 m wysokości i 3,4 m obwodu, wpisany do wojewódzkiego rejestru pod nrem 264). W miejscowości działają m.in.: klub sportowy LZS Brynica, koło MN DFK, Grupa Odnowy Wsi, Stowarzyszenie Odnowy Wsi Brynica (powołane 27 stycznia 2009 r., wpisane do KRS-u 22 kwietnia 2009 r.) i Parafialny Zespół Caritas.
Położenie.
Brynica jest położona nad rzekami Brynicą, lokalnie nazywaną też Bryniczanką, i jej lewymi dopływami: Swornicą oraz Leszczną, 18 km w kierunku północnym od Opola.
Miejscowość leży na Równinie Opolskiej, na Obszarze Chronionego Krajobrazu Lasy Stobrawsko-Turawskie, w pobliżu Stobrawskiego Parku Krajobrazowego, Borów Kupskich i Jeziora Turawskiego. Najbliższe (pozamiejskie) duże zakłady przemysłowe to: PGE Elektrownia Opole SA w Brzeziu, należący do Stora Enso tartak w Murowie i nieczynna od 1996 r. huta szkła „Janina” w Murowie. Najbliższe miasta to: Kluczbork, Olesno, Dobrodzień, Kolonowskie, Ozimek, Opole i Wołczyn.
Administracja.
Brynica należy administracyjnie do gminy Łubniany, w powiecie opolskim, w województwie opolskim. Miejscowość stanowi samodzielne sołectwo, w skład którego wchodzi także przysiółek Surowina; w wyborach do Rady gminy obie miejscowości tworzą okręg wyborczy (nr 1), posiadający 2 mandaty.
Miejscowość składa się z 5 części: Groble, Gróbek, Podgórze, Podlesie i Wojtyle. Nieformalnie wyróżnia się też dalsze 9 części: Górka (między Podgórzem a Surowiną), Klapac, Nandza (na południu miejscowości), Psiska (ulice Klasztorna i Leśna), Stawisko (na północny zachód od kościoła), Stawy (w centrum i na północy), Ślynzołk (na południu miejscowości), Wieś i Zołpocie.
W swojej historii Brynica prawie zawsze była związana administracyjnie z Opolem: od 1815 r. do zakończenia II wojny światowej należała do powiatu opolskiego (niem. "Landkreis Oppeln") w rejencji opolskiej (niem. "Regierungsbezirk Oppeln"), a od 1950 r., niezależnie od zmian podziału administracyjnego, należy do województwa opolskiego. W latach 1946–1950 miejscowość należała do województwa śląskiego.
Etymologia nazwy.
Stanisław Rospond w opracowanym przez siebie "Słowniku etymologicznym nazw geograficznych Śląska" podaje różne brzmienia nazwy miejscowości, zapisane w dokumentach. Są to: Fluss Brenicze, Fluss Brennica, Johannes de Byrcicze, Byrnicze, Brennitz, Byrcicze, Bryniczia, Brenicia, Brenicz, 4 nazwy z 3. dekady XVI w.: Brinitza, Bryntza, Brynica i Brinitze, Brinnicza (1564 r.), Brenica (1686 r.), Brenitz (1687 i 1743 r.), Breniz/Brenitz (1742 r.), Brinnitze (1784 i 1864 r.), Brynica (1864 r.), Brinnitz i Brünne. Samą zaś nazwę (pierwotnie Brennica) wyprowadza natomiast od prasłowiańskiego określenia „błota” – „brьnije”.
Podobną etymologię zaproponował prof. Henryk Borek, przywołując podane przez Stanisława Słońskiego starosłowiańskie słowa „brenije” i „breń”, będące określeniem „bagna”, „mokradła”, „szlamu”, „torfu”, „torfowiska”, co wiąże się z faktem, że miejscowość znajduje się na terenie nizinnym, a przepływające przez nią 2 rzeki w czasie wiosennych roztopów lub obfitych opadów deszczu powodowały, że szeroko zalany teren zmieniał się w bagno. Odmienne wyjaśnienie pochodzenia nazwy miejscowości podał nauczyciel Franciszek Wosch, w napisanej w 1937 r. kronice miejscowości. Wyprowadza on nazwę od słowa bór: Bórnica, Bornica, Bernica, Berczicza, Byrczica, Brenica i w końcu Brynica.
Toponimia.
Nazwa miejscowości pochodzi od nazwy rzeki, wspomnianej w dokumentach z lat 1228 i 1242 – odpowiednio Brennicham fluvium i Brenniciam fluvium. Następnie nazwa topograficzna została zamieszczona 31 października 1289 r. w roczniku klasztoru w Czarnowąsach przy informacji o podarowaniu klasztorowi przez księcia Mieszka Opolskiego 100 łanów znajdującego się nad rzeką lasu, zwanego Witalisa Poramba. Późniejsze dokumenty wspominają o rzece następująco: "Breniczam fluvium" (1309 r.), "Brennicam" (1316 r.) i "im Flusse Prandinicze" (1333 r.).
W dokumencie lokacyjnym z 1333 r. miejscowość wystąpiła jako Brynicze. W 1447 r. w dokumencie z informacją o sprzedaży 1 łanu pola sołtysowi użyto nazwy "Brenitz". Ta sama nazwa została odnotowana w latach 1531–1686 w związku z pobieraniem z miejscowości dziesięciny przez dziekana z Opola. W 1673 r. miejscowość zapisano jako Brynic w dokumencie, informującym o procesie „volnych Scholtyssów” z proboszczem czarnowąskim o nadużycia w pobieraniu dziesięciny. Topograficzny słownik Prus z 1835 roku notuje wieś pod polską nazwą "Brinice", a także zgermanizowaną "Brinitze".
Ze względu na polskie pochodzenie 19 maja 1936 r. w miejsce nazwy "Brinnitz" nazistowska administracja III Rzeszy wprowadziła nową, całkowicie niemiecką nazwę "Brünne". 12 listopada 1946 r. powrotnie nadano miejscowości nazwę Brynica.
Historia.
W trakcie wykopalisk archeologicznych, prowadzonych na obszarze miejscowości, znaleziono w kilku miejscach narzędzia kamienne, pochodzące z okresu neolitu. W 1982 r. Wojciech Łonak odkrył w okolicy skrzyżowania ulic Powstańców Śląskich i Stawowej ślady datowanej na okres kultury przeworskiej osady produkcyjnej, w której wytapiano żelazo, korzystając z pozyskiwanej z okolicznych łąk rudy darniowej. Badania z 1978 r. pozwoliły określić istnienie na przełomie III i IV w. osady przy obecnej ul. Stawowej, między rzekami Swornicą i Brynicą. Na podstawie badań archeologicznych stwierdzono istnienie w tym miejscu grodu, datowanego na XIV/XV w. Miał on kształt koła o średnicy niewiele większej niż 100 m i otoczony był fosą (po której widoczne ślady zachowały się do czasów współczesnych).
Początki Brynicy związane są z klasztorem w Czarnowąsach. Lokacja na prawie magdeburskim miała miejsce 24 marca 1333 r., kiedy to Godfridus, prepozyt klasztoru w Czarnowąsach, sprzedał braciom Wenclowi/Wenzlowi/Wawrzyńcowi i Stanco/Stanko Cira/Cyra, synom Stoco/Stozo, dziedziczne sołectwo Brynicze z prawem lokacji nowej wsi nad rzeką Brynicą, przy szlaku wiodącym do grodu obronnego między Murowem a Zagwiździem (szlak ten jest wspomniany m.in. w dokumencie z 1289 r.). Zobowiązaniem wobec klasztoru było dostarczanie miodu i wosku pszczelego; klasztor zarezerwował sobie też 2 łany na potrzeby przyszłej parafii. Obowiązkiem sołtysa był też udział w wojnie albo wyposażenie i wysłanie jednego jeźdźca i jednego piechura do wojska książęcego. Prawdopodobnie było to drugie założenie miejscowości w tym miejscu.
Według hipotezy z Brynicą był powiązany pochodzący z Opolszczyzny rycerz, Pakosch von Breynicz, który wziął udział w bitwie pod Grunwaldem, walcząc po stronie polskiej, w XIII chorągwi wieluńskiej.
W 1723 r. odnotowuje się istnienie w miejscowości młyna, w 1743 r. – 2 młynów, szynku i owczarni, w 1784 r. – 2 folwarków, kościoła rzymskokatolickiego, szkoły i huty szkła, w 1845 r. – folwarku, szkoły, gorzelni, olejarni, młyna i palarni potaszu, natomiast w 1864 r. – folwarku. Młyn pracował na rzecz klasztoru w Czarnowąsach.
Od 1911 r. we wsi działała polska biblioteka zorganizowana przez działaczy Towarzystwa Czytelni Ludowych. Biblioteka ta została zamknięta na czas I wojny światowej i ponownie otwarta w 1919 r.
Po I wojnie światowej.
Po I wojnie światowej miejscowa ludność wysłała delegatów na Polski Sejm Dzielnicowy w Poznaniu w 1918 r. – Zuzannę Draghs i Roberta Drapa
W czasie powstań śląskich w miejscowości działała niemiecka „samoobrona” (niem. "Selbstschutz"), której przewodniczył Franciszek Wosch. Zdecydowania większość mieszkańców skupiała się jednak w organizacjach polskich. We wsi działała Biblioteka Towarzystwa Czytelni Ludowych na czele z Bartłomiejem Patrzkiem, Filia Zjednoczenia Zawodowego Polskiego – której członkami byli: prezes – Jan Kurpierz, Ignacy Klimek, Roch Giza, Towarzystwo Oświaty im. św. Jacka, Towarzystwo Polek, Towarzystwo Skautów Opolskich – zorganizowane m.in. przez Cieślaka, Towarzystwo Śpiewacze „Lutnia” (spotykające się w sali Pana Silke), gniazdo Towarzystwa Gimnastycznego „Sokół”. Języka polskiego bronił także ks. Jan Cygan, za co próbowano go usunąć w czasie III Powstania Śląskiego. Osoby, które naraziły się Niemcom w tym czasie, tak jak Bartłomiej Ciurlok, wywożone były do obozu koncentracyjnego w Cottbus-Sielow. Podczas plebiscytu w 1921 r. z 1230 uprawnionych osób głosowały 1203 (ok. 97,8%), w tym 886 osób (ok. 73,6%) miejscowych i 332 osoby (ok. 27,6%) przyjezdne (zwolennicy Niemiec); za przynależnością do Niemiec głosowało 637 osób (ok. 53%), a za przynależnością do Polski 566 osób (ok. 47%). Po zakończeniu III powstania śląskiego, w wyniku represjii część wymienionych organizacji zaprzestało działalności. W okresie międzywojennym, aż do 1933 r., prowadzone były w Brynicy kursy języka polskiego, a także uczono religii w języku polskim. W języku polskim odbywały się także wszystkie nabożeństwa w miejscowyym kościele, zarówno codzienne, jak i w niedzielę. Do 1933 r. w każdą niedzielę 2 nabożeństwa z kazaniem w j. polskim. W styczniu 1934 r. wprowadzono jedno poranne nabożeństwo w j. niemieckim. Przy kościele działały Kongregacja Mariańska, Trzeci Zakon, Związek Matek Chrześcijańskich oraz Związek św. Franciszka Ksawerego. Przed 1945 r. we wsi działały organizacje sportowa i kombatancka. 21 stycznia 1945 r., ok. godz. 22.30, wkroczyli do miejscowości żołnierze Armii Czerwonej; nadeszli od strony północnej (miejscowość Murów). W trakcie zdobywania miejscowości zginęło 34 jej mieszkańców; kilka domów (w tym leśniczówka) zostało spalonych, a budynek, w którym znajdowała się poczta, został ostrzelany z czołgu.
W latach powojennych znacjonalizowano młyn. W latach 40. i 50. w miejscowości nastał terror: dokonano co najmniej 5 zabójstw (w lutym 1945, w lipcu 1947 r. zastrzelono 2 kolejnych sołtysów, w listopadzie 1952 i w listopadzie 1955 r.), dla których upatruje się przyczyn politycznych. 3 sierpnia 1947 r. podczas zabawy w sali tanecznej przy karczmie wystrzelono w jej kierunku pocisk z panzerfausta (trafiając w ścianę, a nie w okno, dzięki czemu nie było ofiar śmiertelnych). Od 1950 r. do grudnia 1955 r. dokonywano podpaleń, w wyniku których spłonęły 3 domy mieszkalne i 20 stodół. Sytuacja była na tyle napięta, że po miejscowości krążyły patrole MO i UBP, oświetlano zaplecza gospodarstw a mieszkańcy organizowali się w straże obywatelskie; sprowadzono też oddział wojska. Ostatecznie za podpalenia w Brynicy (a także okolicznych miejscowościach: Łubnianach, Masowie, Biadaczu i Świerklach) skazano i poddano obserwacji w zakładzie psychiatrycznym jej mieszkańca. Istnieją przypuszczenia, że podpalenia mogły mieć podłoże polityczne, ponieważ dotyczyły głównie organizatorów spółdzielni rolniczych w miejscowości. W latach 60. w miejscowości wybudowano kilka zbiorników p. poż. i przystosowano w tym celu istniejące już zbiorniki wodne. Są to m.in. ujęcie wody w centrum wsi, utworzone ze starego stawu (tzw. dołu Patrzkowego) i zbiornik utworzony w 1960 r. przy pomocy Gminy na Podlesiu, przy skrzyżowaniu ulic 1 Maja i Prostej.
Na początku lat 90. uporządkowano plac w centrum miejscowości, wybrukowano go i nadano mu nazwę Arnstein, dla uczczenia podpisanego w 1993 r. układu partnerskiego między Gminą Łubniany a miastem Arnstein w Niemczech. Posadzono też drzewo przyjaźni, które jednak przy okazji kolejnego porządkowania placu zmieniono na inne. W połowie lat 90. miejscowość została stelefonizowana. W latach 1994 i 1996 w Brynicy i okolicznych miejscowościach często występowały pożary lasów, przy czym w pierwszym roku podpalaczem okazał się mieszkaniec Łubnian. Na początku XXI w. miejscowość podłączono do sieci wodociągowej.
W 2007 r. miejscowość przystąpiła do programu Odnowy Wsi. Latem 2009 r. przez Brynicę przeszła powódź, spowodowana wylaniem rzek Brynica i Swornica. W związku z tym 28 lipca 2009 r. mieszkańcy, z inicjatywy Stowarzyszenia Odnowy Wsi Brynica, wystosowali petycję do Wojewódzkiego Zarządu Melioracji i Urządzeń Wodnych w Opolu. W jej wyniku zostały przeprowadzone prace, mające na celu oczyszczenie i udrożnienie rzeki. 17 października 2009 r. miejscowości przyznano główną nagrodę w konkursie „Najpiękniejsza Wieś Opolska 2009”.
Zabytki.
Do wojewódzkiego rejestru zabytków wpisane są:
inne zabytki:
zabytki nieistniejące:
Infrastruktura.
Infrastruktura społeczna.
W Brynicy znajduje się gabinet stomatologiczny (NZOZ). Najbliższe ośrodki zdrowia i apteki znajdują się w Kupie i Łubnianach; są to odpowiednio „Radamed” Praktyka Lekarska i apteka oraz SPZOZ Gminny Ośrodek Zdrowia i Apteka „Pod Lipami”. Zgodnie z kontraktem NFZ-u, przypisaną do Brynicy placówką świadczącą usługi w zakresie nocnej i świątecznej opieki zdrowotnej jest EMC Instytut Medyczny SA Szpital Świętego Rocha w Ozimku. Najbliższe jednostki państwowego ratownictwa medycznego znajdują się w Dobrzeniu Wielkim (specjalistyczny zespół ratownictwa medycznego) i Opolu (podstawowy i specjalistyczny zespół ratownictwa medycznego oraz szpitalny oddział ratunkowy). Najbliższa jednostka straży pożarnej to OSP Brynica; najbliższa jednostka włączona do KSRG to OSP Łubniany. W ramach struktury PSP Brynica podlega pod KM PSP Opole. Brynica należy do rejonu służbowego nr 40, sektoru nr 20, komisariatu policji w Dobrzeniu Wielkim. W ramach podziału policji na komendy szczebla wojewódzkiego Brynica podlega pod Komendę Miejską Policji w Opolu. Najbliższe Urzędy pocztowe Poczty Polskiej SA znajdują się w Kupie i Łubnianach.
Uczniowie z Brynicy odbywają naukę w zakresie podstawowym w Publicznej Szkole Podstawowej w Brynicy, a następnie w gimnazjum przy Zespole Szkolno-Przedszkolnym w Kupie. Najbliższe placówki szkolnictwa ponadpodstawowego to: Zespół Szkół w Dobrzeniu Wielkim, Zasadnicza Szkoła Zawodowa Zespołu Szkół w Dobrzeniu Wielkim (w Dobrzeniu Małym), Zespół Szkół w Pokoju i placówki w Opolu.
Infrastruktura techniczna.
Brynica jest zelektryfikowana, stelefonizowana i zwodociągowana. Operatorem sieci dystrybucji energii elektrycznej jest należąca do grupy Tauron EnergiaPro SA (oddział w Opolu, rejon Opole). Operatorem sieci telekomunikacyjnej jest Telekomunikacja Polska SA. W miejscowości, przy placu Arnstein, znajduje się też publiczny automat telefoniczny z funkcją SMS i eMail (nr: 77-80-33-801). Brynica jest przyłączona do administrowanego przez Urząd Gminy w Łubnianach tzw. wodociągu grupowego „Północ”, dla którego punktem zasilania jest ujęcie wody pitnej w Niwie.
Transport.
Przez miejscowość przechodzi 1 droga wojewódzka nr 461 (ulice Powstańców Śląskich i Łubniańska), 2 drogi powiatowe nr 1702 (ulica Opolska, prowadząca przez Surowinę i Świerkle do Czarnowąs, do drogi wojewódzkiej nr 454) i 1721 (ulica 1 Maja, prowadząca do Grabczoka) oraz 10 dróg gminnych (ulice Klasztorna, ks. Klimasa, Krzywa, Kwiatowa, Leśna, Młyńska, Ogrodowa, Polna, Prosta i Stawowa). Poprzez drogi leśne możliwy jest też dojazd do miejscowości od strony Murowa i Zagwiździa, Dąbrówki Łubniańskiej, Kosowca i Jełowej oraz Dobrzenia Wielkiego i Brzezia. Najbliższa droga rangi krajowej to 45 (ok. 11 km – Jełowa, ok. 13 km – Opole).
Najbliższe stacje i przystanki kolejowe to: Dobrzeń Wielki (ok. 9 km), Opole Czarnowąsy (ok. 11 km) i Jełowa (ok. 10 km), znajdujące się przy liniach kolejowych nr 277 (Opole – Wrocław przez Jelcz-Laskowice) i 301 (Opole – Namysłów), po których kursują pociągi Przewozów Regionalnych Sp. z o.o., relacji Opole – Jelcz-Laskowice (Dobrzeń Wielki i Czarnowąsy) oraz Opole – Namysłów, Nysa – Kluczbork i Opole – Kluczbork (Jełowa). Najbliższe węzły kolejowe to: Jełowa (linie kolejowe nr: 293 i 301) oraz Opole Główne (ok. 18 km; linie kolejowe nr: 132, 136, 144, 277, 287 i 301).
W miejscowości znajdują się 4 czynne przystanki autobusowe („Brynica”, „Brynica, skrz.”, „Brynica, centr.” i „Brynica,ul.Młyńska”), przy których zatrzymują się autobusy Opolskiego PKS-u SA, kursujące na trasie Opole – Brynica (do połowy 2011 r. także na trasie Opole – Stare Budkowice (przez Brynicę)). Piąty przystanek (na żądanie), znajdujący się przy ul. Łubniańskiej, jest nieczynny od lipca 2009 r., kiedy to zawieszono linie relacji Opole – Kup (przez Łubniany) i Opole – Kaniów (przez Łubniany).
Demografia.
Pierwsze dane o liczbie ludności, dotyczące Brynicy wraz z przysiółkiem Surowina, pochodzą z 1743 r. – wynosiła ona 237 mieszkańców. Według stanu na 1845 r. w Brynicy mieszkały 774 osoby. W 1886 r. liczba mieszkańców wynosiła 1426. Wedle danych z 1910 r. Brynicę zamieszkiwało 1569 osób: 1483 osoby (ok. 94,5%) zadeklarowały język polski jako macierzysty, natomiast 72 (ok. 4,6%) – język niemiecki. "Leksykon Polactwa w Niemczech" podaje, że wedle spisu z 1910 r. miejscowość zamieszkiwało 1497 Polaków. W dwudziestoleciu międzywojennym nadal utrzymywała się tendencja wzrostowa zmian demograficznych – zgodnie z danymi na lata 1925, 1933 i 1939 liczba ludności wynosiła odpowiednio 1594, 1619 i 1668 (wedle innych danych 1598) osób. Po II wojnie światowej nastąpił spadek liczby mieszkańców – w 1946 r. wynosiła ona 1565 osób. W 1960 r. w 321 budynkach mieszkały 1424 osoby, w tym 649 (ok. 54,4%) to kobiety, 57,7% mieszkańców było w wieku produkcyjnym; z rolnictwa utrzymywało się 40,2% osób. Przez 5 kolejnych lat przybyło 106 osób – miejscowość liczyła w 1965 r. 1530 mieszkańców, w tym 823 kobiety (ok. 53,8%). W 1988 r. w miejscowości mieszkało 1365 osób, w tym 699 (ok. 51,2%) to kobiety; ludność tworzyła 459 gospodarstw domowych. W 1994 r. w miejscowości mieszkało 1370 osób w 330 budynkach, a w 2002 r. w Brynicy wraz z Surowiną odnotowano 1344 (wedle innych danych 1337) osób, w tym 685 (ok. 51,0%) to kobiety; tworzono 445 gospodarstw domowych w 276 budynkach mieszkalnych (z 313 liczby ogólnej). W wieku przedprodukcyjnym/produkcyjnym/poprodukcyjnym: 21,8%/62,1%/16,1%. W 2006 r. miejscowość liczyła 1320 osób, a w 2009 liczba mieszkańców wynosiła 1335, z czego 678 osób (ok. 50,9%) to kobiety; w wieku przedprodukcyjnym/produkcyjnym/poprodukcyjnym: 16,4%/67,0%/16,6%.
Oświata.
Nie jest pewne, kiedy dokładnie powstała w miejscowości szkoła i w jakiej formie działała. W 1660 r. w miejscowości mieszkał nauczyciel, ale pierwszy budynek szkoły, drewniany, 1-izbowy, został wybudowany w okresie od 19 maja do 18 grudnia 1789 r. przy drewnianej plebanii. Do 1820 r. do szkoły w Brynicy uczęszczali także uczniowie z Grabczoka i Murowa (w tym roku wybudowano szkołę w Grabczoku, która służyła mieszkańcom tych 2 miejscowości). W 1824 r. przeprowadzono gruntowny remont budynku, spowodowany m.in. przeciekającym dachem, który zmieniono ze strzechy na kryty gontem. W nocy z 23 na 24 maja 1870 r. w miejscowości miał miejsce pożar, w wyniku którego spłonął m.in. budynek szkoły. Po pożarze tymczasowe 3 sale zorganizowano w 2 pobliskich domach prywatnych i na plebanii.
Nowy budynek (obecnie tzw. „stara szkoła”, w której mieści się przedszkole) został oddany w 1872 r. Poświęcenia budynku dokonał 16 listopada ówczesny proboszcz, Filip Schöbel. Był to budynek murowany, piętrowy, 2-skrzydłowy, z 3 salami (każda z zestawem ławek, tablicą i stołem nauczycielskim), biblioteką, mieszkaniami dla 2 nauczycieli i zapleczem gospodarczym. Koszt budowy został pokryty przez Urząd Królewski, natomiast gmina wniosła wkład w postaci robocizny i transportu. Kolejny budynek szkoły (tzw. „nowa szkoła”, w której nadal mieści się szkoła), zaczęto budować w maju 1908 r., co wiązało się między innymi z dużą liczbą uczniów (1908 r. – 358 uczniów). Prace budowlane zakończono w 1910 r., jednak nauka odbywała się już od 1 kwietnia 1909 r. Nowy budynek posiadał 4 sale, bibliotekę i mieszkania dla nauczycieli. Obok budynku szkoły znajdowały się plac zabaw oraz budynki gospodarcze i ogródek dla nauczycieli. Naukę prowadzono w obu budynkach.
29 sierpnia 1927 r. rozpoczęto rozbudowę budynku szkoły – w celu zwiększenia powierzchni mieszkalnej, dobudowano piętro nad skrzydłem bocznym. Wszystkie prace, wraz z malowaniem ścian zewnętrznych, zostały zakończone późną jesienią. Po przejściu frontu szkoła rozpoczęła ponowną działalność, już w języku polskim, 1 kwietnia 1945 r. Nauka odbywała się w „starej szkole”, ponieważ nowy budynek był remontowany. Oprócz remontu budynku, w latach powojennych wykonano w nim instalację elektryczną i zaadaptowano wschodnią część strychu na mieszkanie nauczycielskie.
Od 1958 r. w szkole rozpoczynały działalność kółka zainteresowań: prac dziewiarsko-hafciarskich, strzelecko-sportowe i dramatyczne. Raz w miesiącu do szkoły przyjeżdżało kino objazdowe – emitowano filmy popularnonaukowe (z tematyki fizycznej, biologicznej i geograficznej) dla każdej klasy, a na zakończenie zajęć film fabularny. W 1962 r. uruchomiono dalsze 4 kółka: teatru amatorskiego, recytatorskie, sportowe i biologiczne. Zorganizowano też Uniwersytet Powszechny, w ramach którego prowadzono kursy gospodarstwa domowego, kroju i szycia oraz haftu artystycznego. W 1963 r. uruchomiono sklepik uczniowski i Szkolną Kasę Oszczędności. W 1966 r. utworzono drużynę harcerską i Szkolny Klub Sportowy; działał też chór. W 1970 r. powstał przy szkole zespół mandolinistów (zrzeszający 10 osób); kierownikiem zespołu był mieszkaniec Brynicy, muzyk orkiestry Filharmonii Opolskiej im. Józefa Elsnera, Józef Pogrzeba. W latach powojennych w „starej szkole” zorganizowano przedszkole (od 1953 r.) i mieszkania nauczycielskie. Od 1966 r. były tam też sale szkolne, dla klas I. i II. W latach 80. w „nowej szkole” w zachodniej części strychu utworzono gabinet dyrektora, natomiast z mieszkań na parterze utworzono 2 sale i pokój nauczycielski; zmieniono też ogrzewanie, z piecy kaflowych na centralne.
W 1999 r. utworzono w szkole śląski kącik muzealny (inicjatorem była nauczyciel Danuta Sudoł). 27 czerwca 2001 r. szkoła otrzymała od prezydenta Aleksandra Kwaśniewskiego 3 komputery. Była to reakcja Kancelarii Prezydenta na list z prośbą o pomoc, wysłany przez uczniów szkoły. 19 września 2001 r. szkołę odwiedził poseł Henryk Kroll i podarował jej kserokopiarkę. Motto szkoły brzmi: „prawda, dobro, piękno”.
Kultura i sport.
W 1956 r. uruchomiono w miejscowości drugą, po szkolnej, bibliotekę – filię Gminnej Biblioteki Publicznej w Łubnianach. Placówka mieściła się na 1. piętrze budynku „starej szkoły”. Stamtąd została przeniesiona do gminnego budynku przy ul. Polnej, gdzie znajdowała się do czerwca 1988 roku. W tym czasie zarejestrowanych było 152 czytelników, a księgozbiór liczył ok. 7000 pozycji. Z powodu zawilgocenia budynku bibliotekę przeniesiono do prywatnego budynku przy ul. Klasztornej, a ostatecznie do nowego budynku remizy OSP.
W 1960 r. w „starej szkole” uruchomiono świetlicę, którą na przełomie lat 1967 i 1968 przemieniono w klubokawiarnię. Zakończyła ona swoją działalność, gdy rozpoczęto generalny remont budynku, a rolę świetlicy przejęła sala przy remizie OSP.
W latach 90. na 1. piętrze budynku „starej szkoły” działała wideoteka. Stamtąd została przeniesiona do budynku przy ul. Powstańców Śląskich (naprzeciwko „nowej szkoły”), potem do budynku w centrum miejscowości, przy placu Arnstein i do budynku przy ul. Łubniańskiej. Ostatecznie została zlikwidowana.
W miejscowości działają m.in.: klub sportowy LZS Brynica i koło MN DFK.
OSP Brynica.
Brynicka jednostka straży pożarnej została powołana 2 maja 1926 r. Do podjęcia tego kroku przyczyniły się pożary/podpalenia (12/13 lipca 1925 r. i 28/29 marca 1926 r.) Głównym założycielem jednostki był Franciszek Wosch – kierownik szkoły, weteran (w randze kapitana) I wojny światowej, przewodniczący zrzeszenia byłych żołnierzy z I wojny światowej (niem. "Kameraden-Verein"), organista w kościele i kierownik tamtejszego chóru; jako założyciel znalazł się także w pierwszym jej zarządzie, w którym działał do 1935 r. W latach 1928–1929 wybudowano remizę, która służyła także jako areszt; obok remizy postawiono stróżówkę dla stróża nocnego, którą rozebrano w latach 60. Początkowo jednostka nie była w pełni samodzielna i podlegała jednostce w sąsiednim Kupie; dopiero w 1935 r. stała się jednostką samodzielną.
Jednostka została ponownie zawiązana wiosną 1946 r. W 1949 r. w nagrodę za dobrą organizację komendant Rejonowej Straży Pożarnej w Opolu, por. Małeska, przyznał jednostce nową motopompę (Leopolia M-800) z fabryki w Bielsku-Białej. W 1956 r. cieśla Jan Wakan wybudował obok remizy wieżę strażacką (tzw. „wspinalnię”), służącą do suszenia węży i obserwacji okolicy. Rozebrano ją w latach 70. W latach 60. strażacy z jednostki byli zaangażowani w organizację życia kulturalnego w miejscowości i poza nią: prowadzili przedstawienia teatralne, organizowali imprezy sportowe i zabawy taneczne oraz sprowadzali szerokoekranowe kino objazdowe. W 1965 r. zakupiono za 8 tys. zł plac pod budowę nowej remizy. W 1967 r. rozpoczęto, w ramach czynu społecznego, jej budowę; budowniczym był mistrz murarski, Jan Dras, opłacony przez Gminę. W 1971 r. zmieniono motopompę; wyposażono też jednostkę w samochód marki FSC Żuk. Nową remizę oddano do użytku we wrześniu 1979 r. W tym czasie jednostkę tworzyło ok. 45 osób, w tym ok. 25 w ramach drużyny młodzieżowej dziewcząt i chłopców.
W 1991 r. Komendant Główny Straży Pożarnej w Opolu, płk. Filinger, przyznał jednostce wóz bojowy marki FSC Star (Żuk został przekazany jednostce w Kolanowicach). Na przełomie lipca i sierpnia 1996 r., z okazji jubileuszu jednostki, wyremontowano nowy budynek remizy; umieszczono też na nim rzeźbę Floriana z Lauriacum, poświęconą 5 maja 1996 r. W tym samym roku odremontowano także starą pompę ręczną, będącą zabytkiem jednostki. 26 lipca 2001 r. OSP Brynica została wpisana do KRS-u.
Parafia.
Parafię erygowano w 1818 r. Należą do niej też miejscowości Grabczok (gdzie znajduje się kościół filialny pw. św. Jana Chrzciciela) i Surowina. W 1914 r. parafię tworzyły także miejscowości Murów i Kupilas. 30 listopada 1924 r. Murów został włączony do nowo utworzonej parafii w Zagwiździu. Od 1949 r. do 28 stycznia 1957 r., m.in. ze względu na wysadzony most nad rzeką Małą Panwią, do brynickiej parafii należały też Świerkle.
Przy parafii działa Parafialny Zespół Caritas, zawiązany 18 kwietnia 2005 r.
Obok kościoła znajduje się też neoklasycystyczna plebania, wybudowana w 1818 r.; inicjatorem budowy był pierwszy proboszcz parafii, Filip Sobel. Budynek został rozbudowany (o mansardę) w 1903 r. i odnowiony w 1995 r. oraz na początku XXI w. W latach 1965–1975 zorganizowano przy plebanii centrum młodzieżowe i ośrodek oazowy Ruchu Światło-Życie. Na początku XXI w. na terenach plebanii urządzono tzw. „farski ogród” – miejsce, w którym w zamierzeniu mają odbywać się imprezy integrujące społeczność lokalną. Do kościoła przylega cmentarz, na którym znajduje się także kaplica cmentarna.

</doc>
<doc id="407852" url="https://pl.wikipedia.org/wiki?curid=407852" title="Brzegi (powiat wielicki)">
Brzegi (powiat wielicki)

Brzegi – wieś w Polsce, położona w województwie małopolskim, w powiecie wielickim, w gminie Wieliczka.
W latach 1975–1998 wieś administracyjnie należała do województwa krakowskiego.
Na terenie Brzegów do Wisły tuż poniżej Stopnia Wodnego Przewóz uchodzi rzeka Serafa. Od zachodu graniczy z Krakowem.
Historia.
Nazwa miejscowości odzwierciedla pamięć o częstych zmianach koryta Wisły, w której starorzecza obfituje okoliczny krajobraz. Początki wsi sięgają roku 1315. Osobliwością związaną z początkami Brzegów jest przynależność wsi do kościelnego dziekanatu w Proszowicach. Wskazywałoby to, iż Brzegi musiały w momencie lokowania leżeć po lewej stronie Wisły. Dopiero w czasie zaborów zadekretowany został administracyjny związek Brzegów z Wieliczką.
Wydarzenia w Brzegach.
Brzegi zostały wskazane jako miejsce uroczystości XXXI Światowych Dni Młodzieży. 30 lipca 2016 odbyło się czuwanie z papieżem Franciszkiem, a 31 lipca 2016 msza na zakończenie ŚDM.

</doc>
<doc id="407853" url="https://pl.wikipedia.org/wiki?curid=407853" title="Brzeg (powiat poddębicki)">
Brzeg (powiat poddębicki)

Brzeg – wieś w Polsce położona w województwie łódzkim, w powiecie poddębickim, w gminie Pęczniew na wschodnim brzegu zbiornika Jeziorsko.
W Brzegu istnieje szkoła podstawowa i dom kultury. 
Historia.
Pierwsza wzmianka pisana o wsi pochodzi z 1427 roku. Stanowiła ona wówczas własność królewską. Wieś królewska starostwa sieradzkiego, położona w powiecie sieradzkim województwa sieradzkiego w końcu XVI wieku. 
We wsi zachowały się zabytki budownictwa ludowego.
W latach 1975–1998 miejscowość należała administracyjnie do województwa sieradzkiego.
Istnieją tu trzy stanowiska archeologiczne:

</doc>
<doc id="407854" url="https://pl.wikipedia.org/wiki?curid=407854" title="Daniel Beauvois">
Daniel Beauvois

Daniel Beauvois (wym. [bowuạ]; ur. 9 maja 1938 w Annezin) – francuski historyk, pisarz, autor artykułów i tłumaczeń.
Życiorys.
Ukończył studia rusycystyczne i polonistyczne na Uniwersytecie Lille III. W latach 1964–1968 pracował w szkołach średnich jako nauczyciel języka rosyjskiego.
Jest członkiem zagranicznym PAN, PAU i Narodowej Akademii Nauk Ukrainy. Uzyskał tytuł doktora "honoris causa" uniwersytetów Wrocławskiego, Warszawskiego i Jagiellońskiego.
Został odznaczony Krzyżem Oficerskim Orderu Zasługi RP.
W latach 1969–1972 pełnił funkcję dyrektora Ośrodka Kultury Francuskiej przy Uniwersytecie Warszawskim. Od 1973 do 1978 był pracownikiem naukowym CNRS w Paryżu. Następnie został kierownikiem katedry polonistycznej w Lille do 1992 oraz Ośrodka Historii Słowian na Sorbonie w latach 1993–1998.
Jako historyk skupia się na tematyce ukraińskiej.
W 2006 otrzymał Nagrodę im. Jerzego Giedroycia za książkę "Trójkąt ukraiński. Szlachta, carat i lud na Wołyniu, Podolu i Kijowszczyźnie 1793–1914".

</doc>
<doc id="407855" url="https://pl.wikipedia.org/wiki?curid=407855" title="Brzeg (powiat tomaszowski)">
Brzeg (powiat tomaszowski)

Brzeg (też: "Brzeg nad Pilicą") – wieś w Polsce położona w województwie łódzkim, w powiecie tomaszowskim, w gminie Rzeczyca.
W latach 1975–1998 miejscowość należała administracyjnie do województwa piotrkowskiego.

</doc>
<doc id="407856" url="https://pl.wikipedia.org/wiki?curid=407856" title="Brzeście (powiat jędrzejowski)">
Brzeście (powiat jędrzejowski)

Brzeście – wieś w Polsce, położona w województwie świętokrzyskim, w powiecie jędrzejowskim, w gminie Wodzisław
W latach 1975–1998 miejscowość należała administracyjnie do województwa kieleckiego.

</doc>
<doc id="407857" url="https://pl.wikipedia.org/wiki?curid=407857" title="Brzeście (powiat pińczowski)">
Brzeście (powiat pińczowski)

Brzeście – wieś w Polsce, położona w województwie świętokrzyskim, w powiecie pińczowskim, w gminie Pińczów, u podnóża Garbu Pińczowskiego, w pobliżu Pińczowa i Buska Zdroju, nad rzeką Nidą.
W latach 1975–1998 miejscowość należała administracyjnie do województwa kieleckiego.
Historia.
Wieś istniała już w średniowieczu, jest wzmianka w dokumencie z 1385, kiedy nazywała się Brzeszcze (brzost to gatunek wiązu, brzeście to zbiorowisko brzostów – las wiązowy).
Jan Długosz wymieniał ją jako stale należącą do parafii w Pińczowie. Wspominają o niej źródła klasztoru paulinów, dotyczące sypania kopców granicznych pomiędzy Skowronnem a Brześciami, które w 1469 należały do Andrzeja Oleśnickiego. Przez kolejne wieki miejscowość ta wchodziła w skład majątków dziedziców Pińczowa.
W 1827 gościła w tutejszym dworze pisarka Klementyna z Tańskich Hoffmanowa. Przez dwa dni pobytu oglądała okolicę, a potem napisała o tym reportaż. We wsi stało wtedy 27 domów, a ludność liczyła 267 osób.
Po powstaniu listopadowym dobra ziemskie Brzeście będące własnością Jana Olrycha Szanieckiego zostały skonfiskowane za jego udział w powstaniu a on sam został skazany na karę śmierci.
W latach powstania styczniowego właścicielem Brześci był Rudolf Mieszkowski, którego dwór udzielał schronienia i pomocy partyzantom. W połowie grudnia 1863 zatrzymał się we wsi oddział konny Jana Newlina Mazarakiego; jeden z plutonów wraz z dowódcą kwaterował we dworze, reszta po chałupach. W 1869 Brzeście kupił profesor prawa rzymskiego Władysław Okęcki. Od 1918 znajdujący się tu dworek należał do Konstantego Okęckiego. Po drugiej wojnie światowej dworek zaczął popadać w ruinę, obecnie nie ma po nim śladu. Obecnie jest to teren zakładu hodowli zwierząt.
Układ komunikacyjny.
Przez Brzeście przebiega droga wojewódzka nr 766 z Morawicy 73, przecinając w odległym o około 3 km Pinczowie drogę wojewódzką nr 767 biegnie dalej na południe do Węchadłowa 768.
Sport.
W Brześciu działa klub sportowy LZS Brzeście założony w 1999.

</doc>
<doc id="407858" url="https://pl.wikipedia.org/wiki?curid=407858" title="Brzeście (powiat skarżyski)">
Brzeście (powiat skarżyski)

Brzeście – wieś w Polsce, położona w województwie świętokrzyskim, w powiecie skarżyskim, w gminie Bliżyn.
W latach 1975–1998 miejscowość należała administracyjnie do województwa kieleckiego.
Wierni Kościoła rzymskokatolickiego należą do parafii św. Ludwika w Bliżynie.

</doc>
<doc id="407859" url="https://pl.wikipedia.org/wiki?curid=407859" title="Brzezie (powiat kolski)">
Brzezie (powiat kolski)

Brzezie – wieś w Polsce położona w województwie wielkopolskim, w powiecie kolskim, w gminie Babiak.
W latach 1975–1998 miejscowość należała administracyjnie do województwa konińskiego.

</doc>
<doc id="407860" url="https://pl.wikipedia.org/wiki?curid=407860" title="Brzezie (powiat krakowski)">
Brzezie (powiat krakowski)

Brzezie (niem. "Birken an der Rodhau"; hist. Brzezie Narodowe – "Oberbirkendorf", Brzezie Szlacheckie – "Unterbirkendorf") – wieś w Polsce położona w województwie małopolskim, w powiecie krakowskim, w gminie Zabierzów.
W latach 1975–1998 miejscowość należała administracyjnie do województwa krakowskiego.
Przez wieś przepływa potok Kluczwoda.
Na terenie miejscowości odkryto cmentarzysko i naczynia grobowe z epoki brązu i wczesnej epoki żelaza .

</doc>
<doc id="407861" url="https://pl.wikipedia.org/wiki?curid=407861" title="Brzezie (powiat opatowski)">
Brzezie (powiat opatowski)

Brzezie – wieś sołecka w Polsce położona w województwie świętokrzyskim, w powiecie opatowskim, w gminie Opatów. Leży przy drodze krajowej nr 74.
Prywatna wieś szlachecka położona była w drugiej połowie XVI wieku w powiecie sandomierskim województwa sandomierskiego. W latach 1975–1998 miejscowość należała administracyjnie do województwa tarnobrzeskiego.
Według spisu powszechnego z roku 1921 spisano: w kolonii Brzezie „A” domów 32, 214 mieszkańców, kolonii Brzezie „B” domów 28, mieszkańców 168, wsi Brzezie Szlacheckie 29 domów, 186 mieszkańców.

</doc>
<doc id="407862" url="https://pl.wikipedia.org/wiki?curid=407862" title="Brzezie (powiat piotrkowski)">
Brzezie (powiat piotrkowski)

Brzezie – wieś w Polsce położona w województwie łódzkim, w powiecie piotrkowskim, w gminie Aleksandrów.
W latach 1975–1998 miejscowość należała administracyjnie do województwa piotrkowskiego.
W okolicy miejscowości znajduje się wzniesienie o nazwie Diabla Góra. Przez wieś przebiega pieszy Szlak Rekreacyjny Rzeki Pilicy.
Wierni Kościoła rzymskokatolickiego należą do parafii św. Łukasza w Skórkowicach.

</doc>
<doc id="407863" url="https://pl.wikipedia.org/wiki?curid=407863" title="Brzezie (powiat pleszewski)">
Brzezie (powiat pleszewski)

Brzezie – wieś w Polsce, położona w województwie wielkopolskim, w powiecie pleszewskim, w gminie Pleszew.
W latach 1975–1998 miejscowość należała administracyjnie do województwa kaliskiego.
Historia miejscowości od czasów osady kultury Łużyckiej i Przeworskiej (1200 p.n.e. - 1000 p.n.e) do czasów współczesnych została spisana w publikacji "Dzieje miejscowości Brzezie w świetle źródeł"
Jan Lutek (Lutkowic) urodził się w Brzeziu w 1405. 

</doc>
<doc id="407864" url="https://pl.wikipedia.org/wiki?curid=407864" title="Brzezie (powiat starachowicki)">
Brzezie (powiat starachowicki)

Brzezie – wieś w Polsce, położona w województwie świętokrzyskim, w powiecie starachowickim, w gminie Pawłów.
W latach 1973–1976 miejscowość była siedzibą gminy Brzezie. W latach 1975–1998 miejscowość należała administracyjnie do województwa kieleckiego.
Przez wieś przechodzi czerwony szlak rowerowy z Cedzyny do Nowej Słupi.
Historia.
Wieś notowana w wieku XIII. W roku 1275 własność klasztoru wąchockiego.
W wieku XIX Brzezie była wsią, w powiecie iłżeckim, gminie Tarczek, parafii Świętomarz, odległe 31 wiorst od Iłży.
W 1827 r. wieś liczyła 23 domy i 128 mieszkańców.
"Podług lustracji z roku 1862 we wsi było 53 domów, 281 mieszkańców, 430 mórg włościańskich i 263 mórg dworskich."
Zabytki.
Park z XVIII w. wpisany do rejestru zabytków nieruchomych (nr rej.: A.807 z 4.12.1957).

</doc>
<doc id="407865" url="https://pl.wikipedia.org/wiki?curid=407865" title="Brzezie (powiat średzki)">
Brzezie (powiat średzki)

Brzezie – wieś w Polsce położona w województwie wielkopolskim, w powiecie średzkim, w gminie Środa Wielkopolska.
W latach 1975–1998 miejscowość należała administracyjnie do województwa poznańskiego.

</doc>
<doc id="407866" url="https://pl.wikipedia.org/wiki?curid=407866" title="Brzezie (powiat wielicki)">
Brzezie (powiat wielicki)

Brzezie – wieś w Polsce, położona w województwie małopolskim, w powiecie wielickim, w gminie Kłaj.
W latach 1975–1998 wieś administracyjnie należała do województwa krakowskiego.
Położenie.
Brzezie położone jest na Podgórzu Bocheńskim, w zachodniej części Kotliny Sandomierskiej. Zabudowania wsi zgrupowały się na najbardziej w dolinę Wisły wysuniętym garbie terenowym, o wysokości około 285 m n.p.m. Garb ten to rodzaj równoleżnikowo wydłużonego wału, który wznosi się na wysokość od 80 do 100 m ponad dolinami Wisły i Raby.
Po południowej stronie wsi przebiega ruchliwa, międzynarodowa droga E40 od Tuplic do Przemyśla, przez Kraków, Bochnię i Tarnów, a na północ – droga łącznikowa do Niepołomic przez Dąbrowę.
Opis wsi.
Wieś w gminie Kłaj, liczy sobie ok. 1000 mieszkańców. Wieś ma charakter wielodrożnicy, z centrum w okolicach kościoła. Na wschód od niego wznosi się zespół budynków pofolwarcznych, niegdyś stanowiących filię Zakładu Doświadczalnego Hodowli i Aklimatyzacji Roślin w sąsiednich Grodkowicach.
Historia.
Ze wsi pochodzą Lanckorońscy, arystokraci z XIII i XIV w. herbu Zadora, którzy pisali się "z Brzezia". Pod koniec XIX w. w powiecie bocheńskim. Na obszarze dworu znajdowała się gorzelnia.
Zabytki.
Drewniany kościół z 1440 uległ zniszczeniu. Nowy wybudowany w 1837 r. pw. św. Mikołaja, poświęcony w 1844 r. przez biskupa tarnowskiego Wojtarowicza.

</doc>
<doc id="407867" url="https://pl.wikipedia.org/wiki?curid=407867" title="Brzezina (powiat brzeski)">
Brzezina (powiat brzeski)

Brzezina (niem. "Briesen") – wieś w Polsce położona w województwie opolskim, w powiecie brzeskim, w gminie Skarbimierz.
W latach 1945-1954 istniała gmina Brzezina. W latach 1975–1998 miejscowość należała administracyjnie do województwa opolskiego.
Nazwa.
Nazwa miejscowości wywodzi się od staropolskiej nazwy "brzezina" określającej las brzozowy.
W księdze łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizownej formie "Bresina". Miejscowość została wymieniona w formie "Bresmir" w dwóch łacińskich dokumentach: pierwszym wydanym w 1285 roku oraz drugim wydanym w 1351 roku we Wrocławiu przez Bolesława księcia śląskiego.
Zabytki.
Do wojewódzkiego rejestru zabytków wpisany jest:
inne zabytki:

</doc>
<doc id="407868" url="https://pl.wikipedia.org/wiki?curid=407868" title="Brzezina (powiat milicki)">
Brzezina (powiat milicki)

Brzezina (niem. "Breschine-Freyhan") – wieś w Polsce położona w województwie dolnośląskim, w powiecie milickim, w gminie Cieszków.
Nazwa.
W 1936 administracja niemiecka zmieniła historyczną, posiadającą słowiańskie pochodzenie nazwę "Breschine-Freyhan" na "Grünweiler".
Włączenie do Polski.
W 1945 wieś została włączona do Polski, jej dotychczasową ludność wysiedlono do Niemiec.
Podział administracyjny.
W latach 1975–1998 miejscowość należała administracyjnie do województwa wrocławskiego.

</doc>
<doc id="407869" url="https://pl.wikipedia.org/wiki?curid=407869" title="Brzezina (powiat strzelecki)">
Brzezina (powiat strzelecki)

Brzezina (niem. "Bresina") – wieś w Polsce położona w województwie opolskim, w powiecie strzeleckim, w gminie Strzelce Opolskie.
W latach 1975–1998 miejscowość należała administracyjnie do województwa opolskiego.
1 grudnia 1945 włączona przejściowo do Strzelec.
Nazwa.
Nazwa miejscowości pochodzi od polskiej nazwy drzewa brzozy. Spis geograficzno-topograficzny miejscowości leżących w Prusach z 1835 roku, którego autorem jest J.E. Muller notuje nazwę miejscowości "Brzesina" jako jedyną, funkcjonującą zarówno w języku polskim jak i niemieckim.
Ze względu na polskie pochodzenie w okresie hitlerowskiego reżimu w latach 1936–1945 nazistowska administracja III Rzeszy zmieniła nazwę na nową, całkowicie niemiecką -"Nieder Birken".

</doc>
<doc id="407870" url="https://pl.wikipedia.org/wiki?curid=407870" title="Brzezina (powiat średzki)">
Brzezina (powiat średzki)

Brzezina – wieś w Polsce położona w województwie dolnośląskim, w powiecie średzkim, w gminie Miękinia.
Układ przestrzenny.
Układ przestrzenny wsi prezentuje typ wielodrożnicowy. Wzdłuż drogi głównej przeważa zabudowa zagrodowa. W północno-wschodnim skraju wsi ulokowane są zabudowania dworskie z kościołem i pałacem. Po stronie wschodniej wsi znajduje się jej najstarsza część, przy kościele gotyckim i pozostałościach grodziska.
Podział administracyjny.
W latach 1975–1998 miejscowość należała administracyjnie do województwa wrocławskiego.
Zabytki.
Do wojewódzkiego rejestru zabytków wpisane są:
Sport.
Ze wsi pochodzi Ludowy Klub Sportowy Mechanik Brzezina - piłka nożna (drużyna z przerwami startowała w A-klasie, grupa Wrocław I, w latach: 2002-2005, 2007-2010 i sezonie 2014/2015 oraz 2016/2017. Jego największy sukces zespołu to awans do Ligi Okręgowej w sezonie 2016/2017.

</doc>
<doc id="407871" url="https://pl.wikipedia.org/wiki?curid=407871" title="Brzezinka (powiat krakowski)">
Brzezinka (powiat krakowski)

Brzezinka – wieś w Polsce położona w województwie małopolskim, w powiecie krakowskim, w gminie Zabierzów.
Historia.
Pierwsza wzmianka Długosza o wsi pochodzi z 1427 r., stanowiła własność kapituły krakowskiej. W tym okresie stała w Brzezince karczma i młyn nad rzeką "Ossobnicza". W poł. XVI w. zbudowano we wsi dwór. Wieś dziekana kapituły katedralnej krakowskiej w powiecie proszowickim województwa krakowskiego w końcu XVI wieku.
W latach 1815–1846 wieś położona była na terenie Wolnego Miasta Krakowa, potem w zaborze austriackim, a w czasie II Rzeczypospolitej do powiatu chrzanowskiego w województwie krakowskim. Od 26 października 1939 do 18 stycznia 1945 wieś należała do gminy Kressendorf w Landkreis Krakau, dystryktu krakowskiego w Generalnym Gubernatorstwie. Jesienią 1954 r. wieś została przyłączona do gromady Rudawa w ówczesnym powiecie chrzanowskim w woj. krakowskim. 1 stycznia 1973 znalazła się w gminie Rudawa w ówczesnym powiecie chrzanowskim w woj. krakowskim. W latach 1975–1998 miejscowość administracyjnie należała do województwa krakowskiego. 15 stycznia 1976 roku gmina Rudawa została zniesiona przez połączenie z dotychczasową gminą Zabierzów w nową gminę Zabierzów i tam znalazła się także wieś.
Położenie, przyroda i turystyka.
Brzezinka położona jest u wylotu Doliny Będkowskiej w Rowie Krzeszowickim rozdzielającym Wyżynę Olkuską od Garbu Tenczyńskiego. Północne tereny wsi, leżące na północnych stokach Wyżyny Olkuskiej ze względu na piękno krajobrazu i cenną przyrodę włączone zostały w obszar Parku Krajobrazowego Dolinki Krakowskie. Położenie miejscowości sprawia, że jest ona dobrym miejscem wypadowym do zwiedzania Doliny Będkowskiej, której wylot znajduje się w przysiółku Łączki Brzezińskie.
Wieś położona jest około 7 km na zachód od granic Krakowa. Graniczy od wschodu z Kobylanami, od południa z Niegoszowicami od zachodu z Rudawą i od północnego zachodu z Radwanowicami.
Przebiegające przez miejscowość lub w bezpośrednim jej sąsiedztwie szlaki turystyki pieszej i rowerowej umożliwiają zwiedzenie również pozostałych, nieco dalej położonych dolin: Kobylańskiej, Bolechowickiej, Kluczwody, Szklarki i Racławki. Przez tereny wsi przepływa mający swoje źródła w Dolinie Będkowskiej i uchodzący do Rudawy potok Będkówka.
Komunikacja.
Do Brzezinki można dojechać autobusem "MPK Kraków" - liniami: 278 (Kraków – Krzeszowice), 268 (kurs z Krakowa do Radwanowic) lub też przewoźnikiem prywatnym (minibusy).

</doc>
<doc id="407872" url="https://pl.wikipedia.org/wiki?curid=407872" title="Brzezinki (powiat grójecki)">
Brzezinki (powiat grójecki)

Brzezinki – wieś w Polsce położona w województwie mazowieckim, w powiecie grójeckim, w gminie Warka. Dawniej znane jako Dębówka.
W roku 1912 notowana jako Towarzystwo Brzezinki. Pierwszy oficjalny zapis tej nazwy pochodzi z roku 1921 - kolonia. 
W latach 1975–1998 miejscowość należała administracyjnie do województwa radomskiego.

</doc>
<doc id="407873" url="https://pl.wikipedia.org/wiki?curid=407873" title="Brzezinki (powiat jędrzejowski)">
Brzezinki (powiat jędrzejowski)

Brzezinki – wieś sołecka w Polsce, położona w województwie świętokrzyskim, w powiecie jędrzejowskim, w gminie Wodzisław.
W latach 1975–1998 miejscowość należała administracyjnie do województwa kieleckiego.
Zabytki.
W przysiółku Nawarzyce Leśne znajduje się park dworski z początku XIX w., przebudowany w początkach XX w., wpisany do rejestru zabytków nieruchomych (nr rej.: A.165 z 18.06.1977).

</doc>
<doc id="407874" url="https://pl.wikipedia.org/wiki?curid=407874" title="Brzezinki (powiat kielecki)">
Brzezinki (powiat kielecki)

Brzezinki – wieś w Polsce, położona w województwie świętokrzyskim, w powiecie kieleckim, w gminie Masłów.
W latach 1975–1998 miejscowość należała administracyjnie do województwa kieleckiego.
W miejscowości znajduje się szkoła podstawowa oraz kościół parafialny, obok dawnego drewnianego kościoła pw. NMP Królowej Świata wzniesionego w latach 1956–1957. W strukturze kościoła katolickiego w Polsce, parafia należy do dekanatu masłowskiego, diecezji kieleckiej.
Dojazd z Kielc zapewniają autobusy komunikacji miejskiej linii 12.
Historia.
"Źródło: Gmina Masłów"
Na rzece Lubrzance istniała kuźnica, a nieopodal znajdował się kompleks dworski ufundowany w 1777 r. przez biskupa krakowskiego Kajetana Sołtyka.
Brzezinki wzmiankowane były w dokumentach z 1788 r. i 1792 r. – do pobliskiej kuźnicy (należąca do biskupów krakowskich) dostarczano nie najlepszej jakości rudę: "„...ruda żelaza w lasach do Brzezinek należących, znajduje się ku Gozdowi, której niewiele i nie najlepszej, tylko z zagranicy osobliwie z Szydłówka, wsi do kapituły kieleckiej należącej najwięcej dowożą, a gruntowej rudy (z Brzezinek) czwartą część tylko przemieszają..."”
Lustracja z 1789 r. podaje, że w Brzezinkach mieszkało 116 osób. Naliczono także 21 gospodarstw, 9 koni, 40 wołów, 108 szt. bydła. Folwark dzierżawił Wojciech Sierakowski- ksiądz kanonik i sędzia nadworny kielecki.
W 1803 r. austriacki inżynier Franciszek Józef Kollmann poinformował władze o występujących tu rudach ołowiu. Pod koniec XIX w. Brzezinki słynęły z produkcji wyrobów plecionkarskich oraz brzozowych mioteł dostarczanych na rynek kielecki. Dużym popytem cieszyły się wyrabiane w Brzezinkach kobialki z prażonego drewna młodej dębiny.
Zabytki.
"Źródło: Gmina Masłów"
Sport.
Od 1993 roku w Brzezinkach działa Świętokrzyski Klub Jazdy Konnej. Klub posiada m.in. krytą ujeżdżalnię powstałą w 2002 roku.

</doc>
<doc id="407875" url="https://pl.wikipedia.org/wiki?curid=407875" title="Brzezinki (powiat przysuski)">
Brzezinki (powiat przysuski)

Brzezinki – wieś w Polsce położona w województwie mazowieckim, w powiecie przysuskim, w gminie Gielniów.
W latach 1975–1998 miejscowość należała administracyjnie do województwa radomskiego.
Wierni kościoła rzymskokatolickiego należą do parafii bł. Władysława z Gielniowa w Gielniowie.
Historia wsi.
Wieś osadzona co najmniej w wieku XIV.
Brzezinki, wieś w powiecie opoczyńskim, gminie Krzczonów, parafii Gielniów, odległe 13 wiorst. od Opoczna.
W roku 1884 wieś posiadała 12 domów, 130 mieszkańców., 220 mórg ziemi włościańskiej 1 dworskiej. Brzezinki Plebańskie osada miały 5 domów., 33 mieszkańców., 95 mórg włościańskich.
Wymienione w dok. z 1354 r. wchodziły w skład dóbr Skrzynno.
Brzezińscy Duninowie herbu Łabędź wzięli nazwisko od wsi Brzezinki, w powiecie opoczyńskim leżącej.
Mikołaj Brzeziński posiadał wieś w roku 1508
W połowie XV w. dziedzicem był Tomasz syn Mszczuja herbu Łabędź. Wieś miała 5 łanów kmiecych, karczmę z rolą.
W roku 1641 Brzezinki były własnością Marcina Brzezińskiego (był również właścicielem Gielniowa).
Dziesicinę (do 4, grz.) oddawano prebendzie Kobiernickicj w Sandomierzu. (Długosz, L. B. I,362). Istniał tu jeszcze w r. 1418 kościół parafialny przeniesiony następnie do Gielniowa.

</doc>
<doc id="407876" url="https://pl.wikipedia.org/wiki?curid=407876" title="Brzezinki (powiat radomski)">
Brzezinki (powiat radomski)

Brzezinki – wieś w Polsce położona w województwie mazowieckim, w powiecie radomskim, w gminie Pionki.
W latach 1957–1975 miejscowość administracyjnie należała do województwa kieleckiego, a następnie w latach 1975–1998 do województwa radomskiego.
Wierni Kościoła rzymskokatolickiego należą do parafii św. Mikołaja i św. Małgorzaty w Jedlni.
Historia.
Wieś założona została już w średniowieczu na prawie polskim. W czasie I Rzeczypospolitej Brzezinki jako część Jedlni leżała na terenie województwa sandomierskiego, w latach 1810–1815 w departamencie radomskim Księstwa Warszawskiego, w latach 1816–1837 w obwodzie radomskim województwa sandomierskiego, w latach 1837–1844 w guberni sandomierskiej i wreszcie w latach 1845–1915 na terenie guberni radomskiej Królestwa Kongresowego.
W latach 1919–1939 miejscowość administracyjnie należała do gminy Jedlnia, w powiecie kozienickim, w województwie kieleckim.
W czasie okupacji pod niemiecką administracją Generalnego Gubernatorstwa.
Zobacz też.
Brzezinki, Brzezinki Nowe, Brzezinki Stare 

</doc>
<doc id="407877" url="https://pl.wikipedia.org/wiki?curid=407877" title="Brzeziny (powiat chełmski)">
Brzeziny (powiat chełmski)

Brzeziny (dawn. "Brzeziny Mogielnica") – kolonia w Polsce położona w województwie lubelskim, w powiecie chełmskim, w gminie Siedliszcze.
W latach 1975–1998 miejscowość należała administracyjnie do województwa chełmskiego. Według Narodowego Spisu Powszechnego (III 2011 r.) liczyła 219 mieszkańców i była jedenastą co do wielkości miejscowością gminy Siedliszcze.
Historia.
Brzeziny dawniej „"Brzeziny Mogielnickie"”. Występują na mapie województwa lubelskiego z 1826 r. W roku 1827 pełna nazwa wsi brzmiała Brzeziny Mogielnickie. Po raz kolejny nazwa Brzeziny pojawiła się w 1839 roku. Słownik geograficzny Królestwa Polskiego z roku 1880 wymienia Brzeziny jako wieś w powiecie chełmskim, gminie Siedliszcze i parafii rzymskokatolickiej w Pawłowie dla ludności rusińskiej parafia była w Siedliszczach. W 1827 r. było tu 7 domów zamieszkałych przez 36 mieszkańców. Według spisu powszechnego z roku 1921 we wsi mieszkało 137 osób, w tym 62 mężczyzn i 71 kobiet, 11 osób umiało czytać i pisać, 93 osoby było wyznania rzymskokatolickiego, 32 mieszańców było wyznania ewangelickiego, a 12 osób prawosławnego, 105 osób na co dzień mówiło po polsku, a 32 osoby używały języka niemieckiego.

</doc>
<doc id="407878" url="https://pl.wikipedia.org/wiki?curid=407878" title="Brzeziny (powiat gostyniński)">
Brzeziny (powiat gostyniński)

Brzeziny – wieś w Polsce położona w województwie mazowieckim, w powiecie gostynińskim, w gminie Sanniki.
W latach 1975–1998 miejscowość należała administracyjnie do województwa płockiego.

</doc>
<doc id="407879" url="https://pl.wikipedia.org/wiki?curid=407879" title="Brzeziny (powiat janowski)">
Brzeziny (powiat janowski)

Brzeziny – polska wieś sołecka położona w województwie lubelskim, w powiecie janowskim, w gminie Modliborzyce.
W latach 1975–1998 miejscowość należała administracyjnie do województwa tarnobrzeskiego. Według Narodowego Spisu Powszechnego (III 2011 r.) wieś liczyła 151 mieszkańców.
Historia.
Wieś pod taką nazwą istniała już w 1718 r. Powstała na dobrach stojeszyńskich z tego powodu często nazywano je "Brzezinami Stojeszyńskimi" lub "Małymi" w celu odróżnienia od tych, które należały do włości potockich. W XIX wieś była własnością Jana Łempickiego, i zamieszkiwało ją wtedy zaledwie 4 gospodarzy. Źródła i przekazy podają, że na początku XX w. istniał na terenie wsi młyn wodny.
W 1921 r. Brzeziny tworzone były przez 19 domów i 111 mieszkańców. W 1984 r. została erygowana Parafia pod wezwaniem Miłosierdzia Bożego w Brzezinach Stojeszyńskich.
Ważniejsze obiekty.
Kościół pw. Miłosierdzia Bożego w Brzezinach obok którego znajduje się również cmentarz.

</doc>
<doc id="407880" url="https://pl.wikipedia.org/wiki?curid=407880" title="Brzeziny (powiat kaliski)">
Brzeziny (powiat kaliski)

Brzeziny – wieś w Polsce, w województwie wielkopolskim, w powiecie kaliskim, siedziba gminy Brzeziny; do 1954 siedziba gminy Ostrów Kaliski.
W latach 1975–1998 wieś należała administracyjnie do województwa kaliskiego.
Brzeziny leżą w Kotlinie Grabowskiej, nad Pokrzywnicą, około 23 km na południowy wschód od Kalisza. Przez Brzeziny przebiega droga wojewódzka nr 449. Na północny wschód i południowy zachód od wsi ciągną się rozległe bory sosnowe, w których leży rezerwat przyrody Brzeziny, utworzony w 1958. W dolinie Pokrzywnicy, nad jednym ze stawów, znajduje się gminny ośrodek sportu i rekreacji.

</doc>
<doc id="407881" url="https://pl.wikipedia.org/wiki?curid=407881" title="Brzeziny (powiat kielecki)">
Brzeziny (powiat kielecki)

Brzeziny – wieś w Polsce położona w województwie świętokrzyskim, w powiecie kieleckim, w gminie Morawica.
W Królestwie Polskim istniała gmina Brzeziny. W latach 1975–1998 miejscowość należała administracyjnie do województwa kieleckiego.
Od 1840 do śmierci w 1851 w Brzezinach mieszkał Rudolf Slaski, powstaniec listopadowy, odznaczony w 1831 Krzyżem Złotym Orderu Virtuti Militari. Był dzierżawcą Brzezin i wójtem gminy Brzeziny, pochowany został przy kościele (jego nagrobek z 1851 jest najstarszym zachowanym), a w kościele znajduje się poświęcona mu pamiątkowa tablica.
W latach 1931-1938 w Brzezinach mieszkał podpułkownik kawalerii Franciszek Bieberstein-Żarnowski.
Jest to najdłuższa miejscowość w województwie świętokrzyskim, położona 9 km na południowy wschód od Chęcin. W 2000 roku radni podjęli uchwałę o nadaniu nazw ulicom w Brzezinach. Od tego momentu Brzeziny liczą 19 ulic: Kielecka, Leśna, Szkolna, Chęcińska, Młyńska, Wrzosowa, Na Stadion, Przemysłowa, Komunalna, Nidziańska, Perłowa, Nad Zalewem, Sportowa, Podlesie, Dworcowa, Polna, Dolomitowa, Kolejowa, Radkowicka.
W 2002 roku w Brzezinach oddano do użytku Gminny Stadion Sportowy. We wsi działają: Zespół Pieśni i Tańca „Brzezina” – istniejący przy Zespole Szkół w Brzezinach oraz Ochotnicza Straż Pożarna założona w 1926 roku. Od 2001 roku przy parafii działa schola parafialna, której patronem jest św. Stanisław Kostka.

</doc>
<doc id="407882" url="https://pl.wikipedia.org/wiki?curid=407882" title="Brzeziny (powiat kłobucki)">
Brzeziny (powiat kłobucki)

Brzeziny – wieś w Polsce położona w województwie śląskim, w powiecie kłobuckim, w gminie Przystajń.
W latach 1975–1998 miejscowość należała administracyjnie do województwa częstochowskiego.
Zobacz też: Brzeziny, Brzeziny Nowe, Brzeziny-Janowięta, Brzeziny-Kolonia

</doc>
<doc id="407883" url="https://pl.wikipedia.org/wiki?curid=407883" title="Brzeziny (powiat krasnostawski)">
Brzeziny (powiat krasnostawski)

Brzeziny – wieś w Polsce położona w województwie lubelskim, powiecie krasnostawskim, gminie Kraśniczyn.
W latach 1975–1998 miejscowość należała administracyjnie do województwa chełmskiego.
Wieś sołecka gminy Kraśniczyn. Według Narodowego Spisu Powszechnego (III 2011 r.) wieś liczyła mieszkańców.
Obok miejscowości przepływa Wojsławka, niewielka rzeka dorzecza Wieprza. Tutaj też do Wojsławki wpada jej niewielki dopływ Milutka. .

</doc>
<doc id="407884" url="https://pl.wikipedia.org/wiki?curid=407884" title="Brzeziny (powiat kutnowski)">
Brzeziny (powiat kutnowski)

Brzeziny – wieś w Polsce położona w województwie łódzkim, w powiecie kutnowskim, w gminie Żychlin.
W latach 1975–1998 miejscowość należała administracyjnie do województwa płockiego.
Integralna część Brzezin nosi nazwę "Śleszyn Mały," a do 1920 r. w skład wsi wchodziła obecnie nieistniejąca wieś Gaj.

</doc>
<doc id="407886" url="https://pl.wikipedia.org/wiki?curid=407886" title="Brzeziny (powiat łęczyński)">
Brzeziny (powiat łęczyński)

Brzeziny – wieś w Polsce położona w województwie lubelskim, w powiecie łęczyńskim, w gminie Puchaczów.
Wieś benedyktynów sieciechowskich w powiecie lubelskim województwa lubelskiego w 1786 roku.
Historia.
Do 1954 roku istniała gmina Brzeziny. W latach 1975–1998 miejscowość należała administracyjnie do województwa lubelskiego.
Obok miejscowości przepływa niewielka rzeka Świnka, dopływ Wieprza.

</doc>
<doc id="407887" url="https://pl.wikipedia.org/wiki?curid=407887" title="Brzeziny (powiat miński)">
Brzeziny (powiat miński)

Brzeziny – wieś w Polsce położona w województwie mazowieckim, w powiecie mińskim, w gminie Halinów.
W latach 1975–1998 miejscowość należała administracyjnie do województwa warszawskiego.

</doc>
<doc id="407888" url="https://pl.wikipedia.org/wiki?curid=407888" title="Brzeziny (powiat myszkowski)">
Brzeziny (powiat myszkowski)

Brzeziny – wieś w Polsce położona w województwie śląskim, w powiecie myszkowskim, w gminie Niegowa.
W latach 1975–1998 miejscowość należała administracyjnie do województwa częstochowskiego.

</doc>
<doc id="407889" url="https://pl.wikipedia.org/wiki?curid=407889" title="Brzeziny (powiat nyski)">
Brzeziny (powiat nyski)

Brzeziny (niem. "Gross Briesen")– wieś w Polsce położona w województwie opolskim, w powiecie nyskim, w gminie Skoroszyce.
W latach 1975–1998 miejscowość należała administracyjnie do województwa opolskiego.
Przez miejscowość przepływa rzeka Cielnica, dopływ Nysy Kłodzkiej.
W 1900 urodził się tutaj Hubert Jedin – niemiecki ksiądz katolicki, historyk Kościoła.
Zabytki.
Do wojewódzkiego rejestru zabytków wpisany jest:

</doc>
<doc id="407890" url="https://pl.wikipedia.org/wiki?curid=407890" title="Brzeziny (powiat oleski)">
Brzeziny (powiat oleski)

Brzeziny – wieś w Polsce położona w województwie opolskim, w powiecie oleskim, w gminie Praszka.
W latach 1975–1998 miejscowość należała administracyjnie do województwa częstochowskiego.

</doc>
<doc id="407891" url="https://pl.wikipedia.org/wiki?curid=407891" title="Brzeziny (powiat poddębicki)">
Brzeziny (powiat poddębicki)

Brzeziny – wieś w Polsce położona w województwie łódzkim, w powiecie poddębickim, w gminie Uniejów. Wieś założyły osoby z rodzin: Pietrzykowskich, Gadzinowskich, Hunkier i Korzeniewskich przed pierwszym rozbiorem Polski.
W latach 1975–1998 miejscowość należała administracyjnie do województwa konińskiego.

</doc>
<doc id="407892" url="https://pl.wikipedia.org/wiki?curid=407892" title="Brzeziny (powiat radomski)">
Brzeziny (powiat radomski)

Brzeziny – wieś w Polsce położona w województwie mazowieckim, w powiecie radomskim, w gminie Pionki.
W latach 1957-1975 miejscowość administracyjnie należała do województwa kieleckiego, a następnie W latach 1975–1998 do województwa radomskiego.
Wierni Kościoła rzymskokatolickiego należą do parafii św. Mikołaja i św. Małgorzaty w Jedlni.

</doc>
<doc id="407893" url="https://pl.wikipedia.org/wiki?curid=407893" title="Brzeziny (powiat radzyński)">
Brzeziny (powiat radzyński)

Brzeziny – wieś w Polsce położona w województwie lubelskim, w powiecie radzyńskim, w gminie Komarówka Podlaska.
Wierni Kościoła rzymskokatolickiego należą do parafii Najświętszego Serca Pana Jezusa w Komarówce Podlaskiej.
W latach 1975–1998 miejscowość należała administracyjnie do województwa bialskopodlaskiego.
Wieś stanowi sołectwo gminy Komarówka Podlaska.

</doc>
<doc id="407894" url="https://pl.wikipedia.org/wiki?curid=407894" title="Brzeziny (powiat rycki)">
Brzeziny (powiat rycki)

Brzeziny – wieś w Polsce położona w województwie lubelskim, w powiecie ryckim, w gminie Stężyca.
W latach 1975–1998 miejscowość należała administracyjnie do województwa lubelskiego.
Miejscowość jest siedzibą rzymskokatolickiej parafii św. Sebastiana.
Zachował się tu murowano-drewniany kościół parafialny pw. św. Sebastiana z 1684 roku, wzniesiony na planie krzyża. Jedno z jego ramion stanowi dawna murowana kaplica. Został on powiększony w pierwszej połowie XVIII w. przez dobudowanie części drewnianej. Przy północnym ramieniu transeptu znajduje się zakrystia. Prezbiterium jest zamknięte trójbocznie. Prostokątna kruchta przylega do nawy od zachodu. Nad nawą wybudowano w II połowie XIX wieku wieżyczkę na sygnaturkę.
Na cmentarzu parafialnym w Brzezinach jest zbiorowa mogiła żołnierzy AK upamiętnieniająca bohaterskich żołnierzy 15. Pułku Piechoty „Wilków” AK zgrupowań „Orlika” i „Zagona” poległych o wolność i niepodległość Ojczyzny w latach 1944–1946.
W Muzeum Wsi Lubelskiej, w części "Powiśle", znajduje się zagroda przeniesiona z Brzezin, zbudowana w 1789 roku.
Wieś stanowi sołectwo gminy Stężyca.-

</doc>
<doc id="407895" url="https://pl.wikipedia.org/wiki?curid=407895" title="Brzeziny (powiat staszowski)">
Brzeziny (powiat staszowski)

Brzeziny – wieś w Polsce położona w województwie świętokrzyskim, w powiecie staszowskim, w gminie Szydłów.
W latach 1975–1998 miejscowość należała administracyjnie do województwa kieleckiego.
Wieś tworzy sołectwo.
Historia.
Brzeziny wieś w powiecie stopnickim. W połowie XV w. wieś królewska, dawała z łanów kmiecych dziesięcinę wartości do 20 grzywien prebendzie Kurozwęckiej. podobno na zasadzie sfałszowanego nadania Zbigniewa Oleśnickiego. (Długosz L.B. t.II s.453).

</doc>
<doc id="407896" url="https://pl.wikipedia.org/wiki?curid=407896" title="Brzeziny (powiat średzki)">
Brzeziny (powiat średzki)

Brzeziny – wieś w Polsce położona w województwie wielkopolskim, w powiecie średzkim, w gminie Środa Wielkopolska.
W latach 1975–1998 miejscowość należała administracyjnie do województwa poznańskiego.

</doc>
<doc id="407897" url="https://pl.wikipedia.org/wiki?curid=407897" title="Brzeziny (powiat zawierciański)">
Brzeziny (powiat zawierciański)

Brzeziny – wieś w Polsce położona w województwie śląskim, w powiecie zawierciańskim, w gminie Żarnowiec, nad Pilicą.
W latach 1975–1998 miejscowość należała administracyjnie do województwa katowickiego.

</doc>
<doc id="407898" url="https://pl.wikipedia.org/wiki?curid=407898" title="Brzezowa (powiat bocheński)">
Brzezowa (powiat bocheński)

Brzezowa – wieś w Polsce położona w województwie małopolskim, w powiecie bocheńskim, w gminie Łapanów.
W latach 1975–1998 miejscowość należała administracyjnie do województwa tarnowskiego.
Zabudowania i pola Brzezowej znajdują się na wzgórzach oddzielających dolinę Stradomki od doliny Tarnawki (dopływ Stradomki). Pod względem geograficznym tereny te należą do Pogórza Wiśnickiego.

</doc>
<doc id="407899" url="https://pl.wikipedia.org/wiki?curid=407899" title="Brzezowa (powiat myślenicki)">
Brzezowa (powiat myślenicki)

Brzezowa – wieś w Polsce, położona w województwie małopolskim, w powiecie myślenickim, w gminie Dobczyce.
W latach 1975–1998 miejscowość należała administracyjnie do województwa krakowskiego.
W Brzezowej znajduje się stacja badawcza Instytutu Geografii i Gospodarki Przestrzennej UJ, w której prowadzi się m.in. badania klimatyczne.
Nazwa.
Pochodzenie nazwy – od występujących tutaj lasów brzozowych. Dawna nazwa miejscowości – Brzozowa.
Zabytki.
Zabytki – kamienne dziewiętnastowieczne figury: Chrystusa Frasobliwego, Serca Jezusowego, dwie NMP Niepokalanie Poczętej. Żelazny krzyż przydrożny z XIX wieku.

</doc>
<doc id="407900" url="https://pl.wikipedia.org/wiki?curid=407900" title="Brzezówka (powiat jasielski)">
Brzezówka (powiat jasielski)

Brzezówka – wieś w Polsce położona w województwie podkarpackim, w powiecie jasielskim, w gminie Tarnowiec. Leży na lewym brzegu rzeki Jasiołka.
W latach 1975–1998 miejscowość należała administracyjnie do województwa krośnieńskiego.
Wierni Kościoła rzymskokatolickiego należą do parafii Narodzenia Najświętszej Maryi Panny w Tarnowcu, w dekanacie Jasło Wschód diecezji rzeszowskiej.

</doc>
<doc id="407901" url="https://pl.wikipedia.org/wiki?curid=407901" title="Brzezówka (powiat ropczycko-sędziszowski)">
Brzezówka (powiat ropczycko-sędziszowski)

Brzezówka – wieś w Polsce, położona w województwie podkarpackim, w powiecie ropczycko-sędziszowskim, w gminie Ropczyce, w większości na terenie Pradoliny Podkarpackiej. Jedynie południowy, zalesiony skraj wsi leży na Pogórzu Strzyżowskim, a północny na Płaskowyżu Kolbuszowskim.
W latach 1975–1998 miejscowość należała administracyjnie do województwa rzeszowskiego.
W 1979 wieś została odznaczona przez Radę Państwa Krzyżem Partyzanckim.
W 1992 roku wybudowano w Brzezówce kaplicę pw. bł. Karoliny Kózkówny należącą do parafii św. Mikołaja Biskupa w Lubzinie.
Historia.
W nocy z 12 na 13 lipca 1943 żołnierze Wehrmachtu przy udziale żandarmerii niemieckiej spacyfikowały wieś. W wyniku niemieckiej akcji śmierć poniosło 12 osób i spłonęły dwa gospodarstwa.

</doc>
<doc id="407902" url="https://pl.wikipedia.org/wiki?curid=407902" title="Brzezówka (powiat rzeszowski)">
Brzezówka (powiat rzeszowski)

Brzezówka – wieś w Polsce położona w województwie podkarpackim, w powiecie rzeszowskim, w gminie Hyżne.
Przez miejscowość przebiega droga wojewódzka nr 878.
W latach 1975–1998 miejscowość należała administracyjnie do województwa rzeszowskiego.
Historia.
Pierwsza wzmianka o wsi pochodzi z 1429 roku. Była wsią na prawie niemieckim, należącą do dóbr Tyczyńskich, później krótko do Dynowskich, następnie z powrotem powróciła do Tyczyńskich. Jej właścicielami byli początkowo Pileccy, następnie Działyńscy i Braniccy, później Szymanowscy.
Pod koniec XIX w. w Brzezówce istniały dwa folwarki. Od początku istnienia należy do parafii rzymskokatolickiej w Borku Starym.

</doc>
<doc id="407903" url="https://pl.wikipedia.org/wiki?curid=407903" title="Brzeźnica (powiat bocheński)">
Brzeźnica (powiat bocheński)

Brzeźnica – wieś w Polsce położona w województwie małopolskim, w powiecie bocheńskim, w gminie Bochnia.
Brzeźnica uzyskała lokację miejską w 1282 roku, zdegradowana przed 1317 rokiem. Wieś duchowna, własność Opactwa Benedyktynek w Staniątkach położona była w drugiej połowie XVI wieku w powiecie szczyrzyckim województwa krakowskiego. W latach 1975–1998 miejscowość należała administracyjnie do województwa tarnowskiego. Integralne części miejscowości: Górki, Kiebło, Podole, Przysieki. We wsi znajduje się cmentarz dla osób chorujących na cholerę.
Zabytki.
Obiekty wpisane do rejestru zabytków nieruchomych województwa małopolskiego.
Sport.
W Brzeźnicy od 2007 r. działa klub piłkarski KS Korona Brzeźnica.

</doc>
<doc id="407904" url="https://pl.wikipedia.org/wiki?curid=407904" title="Brzeźnica (powiat krośnieński)">
Brzeźnica (powiat krośnieński)

Brzeźnica (niem. "Briesnitz") – wieś w Polsce położona w województwie lubuskim, w powiecie krośnieńskim, w gminie Dąbie.
W latach 1975–1998 miejscowość należała administracyjnie do województwa zielonogórskiego.
Historia.
Brzeźnica została założona na przełomie XVII i XVIII wieku jako osada folwarczna. Oprócz folwarku pracowały tu dwa młyny wodne, cegielnia i kuźnia. Majątek brzeźnicki stanowił w pierwszej połowie XIX wieku własność państwową i prywatną. Generał kawalerii Wilhelm Leopold von Dobschütz nabył majątek w 1830 roku. Następnym właścicielem był w 1863 roku Karl Riedel, a po roku 1870 niejaki Raetzell. Majątek od 1910 roku stanowił własność Emila Zemke.
Zabytki.
Do wojewódzkiego rejestru zabytków wpisane są:
Demografia.
Liczba mieszkańców miejscowości w poszczególnych latach:

</doc>
<doc id="407905" url="https://pl.wikipedia.org/wiki?curid=407905" title="Brzeźnica (powiat żagański)">
Brzeźnica (powiat żagański)

Brzeźnica – wieś w Polsce położona w województwie lubuskim, w powiecie żagańskim, w gminie Brzeźnica.
W latach 1975–1998 miejscowość należała administracyjnie do województwa zielonogórskiego.
Położenie.
Wieś typu łańcuchówka, położona na Wzgórzach Dalkowskich, w dolinie rzeki Brzeźnicy, dopływu Bobru. Połączenie drogami lokalnymi z Kożuchowem (ok. 15 km) i Żaganiem (ok. 14 km), a także drogą wojewódzką nr 295 (Żagań – Nowogród Bobrzański), drogą wojewódzką nr 296 (Kożuchów – Żagań) i drogą wojewódzką nr 290 (Nowogród Bobrzański – Kożuchów).
Nazwa.
Nazwa wywodzi się ze staropolskiego określenia "brzeziny" oznaczającego brzozowy las. Według niemieckiego językoznawcy Heinricha Adamy’ego pochodzi ona od polskiej nazwy drzewa liściastego "brzozy" - "von brzoza, brzezina = Birke". W swoim dziele o nazwach miejscowych na Śląsku wydanym w 1888 roku we Wrocławiu wymienia pierwotną nazwę w formie "Bresnicha" podając jej znaczenie "Birkendorf" czyli w tłumaczeniu "Brzozowa wieś". Niemcy zgermanizowali nazwę na "Briesnitz" w wyniku czego utraciła ona swoje pierwotne znaczenie.
W 1295 w kronice łacińskiej "Liber fundationis episcopatus Vratislaviensis" (pol. "Księga uposażeń biskupstwa wrocławskiego") miejscowość wymieniona jest w zlatynizowanej formie "Brzesnicza".
Historia.
Wieś wzmiankowana już w 1217 roku, należała do zakonu kanoników regularnych z Nowogrodu Bobrzańskiego.
Zabytki.
Do wojewódzkiego rejestru zabytków wpisane są:
inne zabytki:

</doc>
<doc id="407906" url="https://pl.wikipedia.org/wiki?curid=407906" title="Hnilec">
Hnilec

Hnilec (węg. "Gölnic", niem. "Göllnitz") – rzeka we wschodniej Słowacji, w dorzeczu Dunaju. Długość – 88,9 km, powierzchnia zlewni – 654 km², średni roczny przepływ u ujścia – 8,1 m³/s. Największy dopływ Hornadu.
Hnilec ma źródła na wschodnich stokach szczytu Kráľova hoľa w Niżnych Tatrach. W górnym biegu płynie południowym skrajem Słowackiego Raju. Koło wsi Stratená tworzy przełom zwany „kanionem strateńskim” ("Stratenský kaňon") – atrakcyjny krajobrazowo i obfitujący w jaskinie ("Dobšinská ľadová jaskyňa", "Stratenská jaskyňa"). Koło wsi Dedinky na Hnilcu wzniesiono zaporę, która spowodowała utworzenie zbiornika wodnego Palcmanská Maša, należącego do systemu elektrowni wodnej "Vlčia dolina-Dobšiná".
Hnilec płynie dalej na wschód, przecinając wzdłuż pasmo Rudaw Spiskich i oddzielając Hnilecké vrchy na północy od pozostałej części Gór Wołowskich na południu. W dolnym biegu przepływa przez Gelnicę i kilka kilometrów dalej, w miejscowości Margecany, wpada do Hornadu.
Hnilec na całej swojej długości ma charakter rzeki górskiej. Jego liczne dopływy (największe: Kopanec, Havraní potok, Tiesňavý potok, Tichá voda, Stará Voda, Smolník, Kojšovský potok, Železný potok) to górskie rzeczki i potoki o bystrym biegu i zasobne w wodę. W przeszłości wody Hnilca poruszały dziesiątki kół wodnych, napędzających różne urządzenia hutnicze, pompy odwadniające kopalnie rud i tartaki. Doliną Hnilca biegnie droga lokalna nr 546 oraz linia kolejowa z Bańskiej Bystrzycy do Margecan.
Turystyka.
Biegnące doliną Hnilca droga oraz linia kolejowa mają duże znaczenie dla ruchu turystycznego, udostępniając m.in. południową część Słowackiego Raju oraz Dobszyńską Jaskinię Lodową. Sam Hnilec jest spławny i wykorzystywany rekreacyjnie jako szlak kajakowy. Przy wysokich stanach wody spływ można zaczynać już od przystanku kolejowego Rakova (poniżej miejscowości Mlynky), jednak wygodnym szlakiem wodnym staje się dopiero od miejscowości Mníšek nad Hnilcom.

</doc>
<doc id="407907" url="https://pl.wikipedia.org/wiki?curid=407907" title="Brzeźno (powiat aleksandrowski)">
Brzeźno (powiat aleksandrowski)

Brzeźno – wieś w Polsce położona w województwie kujawsko-pomorskim, w powiecie aleksandrowskim, w gminie Koneck.
Podział administracyjny.
W latach 1975–1998 miejscowość należała administracyjnie do województwa włocławskiego. Wieś sołecka – zobacz jednostki pomocnicze gminy Koneck w BIP.
Demografia.
W 1827 r. było tu 158 mieszkańców, a w roku 1885 było 201. W 2008 r. liczyło 185 mieszkańców. Według Narodowego Spisu Powszechnego (III 2011 r.) liczyło 186 mieszkańców. Jest piątą co do wielkości miejscowością gminy Koneck.
Historia.
Wieś z metryką sięgającą XIII wieku. W wieku XIX Brzeźno opisano jako wieś, nad jeziorem w powiecie nieszawskim, gminie Straszewo, parafii Ostrowąs. Własność biskupów kujawskich według dok. z 1250 r. (Ułanów. Dok. 187, 18). 
W roku 1583 biskup płaci tu od 7 łanów kmiecych, 2 zagrodników i 2 komorników. W 1827 r. było tu 15 domów i 158 mieszkańców. W roku 1885 było tu 201 mieszkańców z 846 morgami (około 473,8 ha). Posiadała szkołę początkową.

</doc>
<doc id="407908" url="https://pl.wikipedia.org/wiki?curid=407908" title="Brzeźno (gmina Czarnków)">
Brzeźno (gmina Czarnków)

Brzeźno – wieś w Polsce położona w województwie wielkopolskim, w powiecie czarnkowsko-trzcianeckim, w gminie Czarnków.
Wieś szlachecka Brzezno położona była w 1580 roku w powiecie poznańskim województwa poznańskiego. W latach 1975–1998 miejscowość należała administracyjnie do województwa pilskiego.

</doc>
<doc id="407909" url="https://pl.wikipedia.org/wiki?curid=407909" title="Brzeźno (powiat gorzowski)">
Brzeźno (powiat gorzowski)

Brzeźno (do 1945 ) – wieś w Polsce położona w województwie lubuskim, w powiecie gorzowskim, w gminie Lubiszyn. Według danych z 2011 r. liczyła 312 mieszkańców. Miejscowość została założona w 1751 r. w ramach kolonizacji fryderycjańskiej. Od 1945 r. leży w granicach Polski. We wsi znajduje się kościół z 1867 r.
W latach 1975–1998 miejscowość należała administracyjnie do województwa gorzowskiego.
Położenie.
Zgodnie z podziałem fizycznogeograficznym Polski według Kondrackiego teren, na którym położone jest Brzeźno należy do prowincji Niziny Środkowoeuropejskiej, podprowincji Pojezierza Południowobałtyckiego, makroregionu Pradolina Toruńsko-Eberswaldzka oraz w końcowej klasyfikacji do mezoregionu Równina Gorzowska.
Miejscowość leży 22 km na północny zachód od Gorzowa Wielkopolskiego. Posiada układ przestrzenny wielodrożnicy. We wsi znajduje się niewielkie (około 2 ha) jezioro, bez nazwy (niem. do 1945 "Briesen See").
Demografia.
Ludność w ostatnich 3 stuleciach:
Nazwa.
Niemiecka nazwa "Briesenhorst" pochodzi od nazwy pobliskiego jeziora ("Briesen") + "-horst" ‘kępa drzew’; w okolicy występowały również nazwy terenowe "Briesenbruch" i "Horstbruch". Nazwa "Brzeźno" została nadana w 1947 r.
Administracja.
Miejscowość jest siedzibą sołectwa Brzeźno, do którego należą Buszów i Łąkomin.
Architektura.
Kościół pw. Narodzenia Najświętszej Maryi Panny – zbudowany w 1867 r. jako świątynia jednonawowa, bez wieży, na planie prostokąta z wydzielonym, pięciobocznie zamkniętym prezbiterium; stylistycznie nawiązuje do neogotyku, dzięki umieszczeniu okien dwudzielne ostrołukowo zamkniętych i blend w ścianach szczytowych. Z pierwotnego wyposażenia zachowała się ambona z dekoracjami z późniejszego okresu oraz znacznie przekształcona mensa ołtarzowa. W obrębie placu w 1967 r. wzniesiono dzwonnicę.
Edukacja i nauka.
Uczniowie uczęszczają do szkoły podstawowej w Lubiszynie i gimnazjum w Ściechowie.
Instytucje i organizacje.
W Brzeźnie siedzibę ma fundacja „Sewa”.
Religia.
Kościół pw. Narodzenia Najświętszej Maryi Panny jest filialnym parafii rzymskokatolickiej w Lubiszynie.
Gospodarka.
W 2013 r. liczba zarejestrowanych podmiotów gospodarczych wyniosła 7, z czego 6 to osoby fizyczne prowadzące działalność gospodarczą oraz 1 fundacja:

</doc>
<doc id="407910" url="https://pl.wikipedia.org/wiki?curid=407910" title="Brzeźno (powiat koniński)">
Brzeźno (powiat koniński)

Brzeźno – wieś w Polsce położona w województwie wielkopolskim, w powiecie konińskim, w gminie Krzymów.
Do 1954 roku istniała gmina Brzeźno. W latach 1975–1998 miejscowość należała administracyjnie do województwa konińskiego. W 2011 roku liczyła 2118 mieszkańców.
Położenie i obszar.
Brzeźno położone jest na południowy wschód od Konina, na wysokości 108 m n.p.m.. Według dziewiętnastowiecznych źródeł (Słownik geograficzny Królestwa Polskiego) Brzeźno położone było w powiecie konińskim, gminie Brzeźno, parafii Konin. Wieś oddalona była cztery wiorsty od Konina i dwie i pół wiorsty od Warty, zajmowała obszar 4123 mórg.
Na północ od miejscowości rozciągają się nadwarciańskie łąki i wydmy, od zachodu pas lasu oddziela wieś od konińskiego osiedla Wilków, a na wschodzie granica miejscowości sięga aż pod wzgórze Popielnia. 
Historia.
Brzeźno należało do kasztelanii lądzkiej, następnie do powiatu konińskiego, będącego częścią województwa kaliskiego. Brzeźno należało do parafii konińskiej, do okręgu wokół kościoła św. Bartłomieja. 
W wyniku II rozbioru Polski Brzeźno znalazło się w graniach Królestwa Prus, w departamencie poznańskim. Następnie, od 1795 do 1806 roku wieś wchodziła w skład departamentu kaliskiego. Od 1807 do 1815 roku Brzeźno znalazło się w graniach Księstwa Warszawskiego. W 1815 Brzeźno weszło w skład Królestwa Polskiego, województwa kaliskiego (późniejszej guberni) i powiatu (obwodu) konińskiego. Od 1845 Brzeźno weszło w skład guberni warszawskiej, a w 1867 powróciło do guberni kaliskiej. 
W dwudziestoleciu międzywojennym Brzeźno należało do powiatu konińskiego, włączonego w skład województwa łódzkiego, a od 1938 do poznańskiego. Po wybuchu II wojny światowej znalazło się w granicach Kraju Warty, w rejencji inowrocławskiej.
Po 1945 powrócono do przedwojennej administracji. W 1954 roku zlikwidowano gminę Brzeźno, zastąpioną w 1973 roku gminą Krzymów, wchodzącą w skład województwa konińskiego. W 1999 roku Brzeźno znalazło się w województwie wielkopolskim, powiecie konińskim, gminie Krzymów.
W czasach PRLu Brzeźno znacznie straciło na znaczeniu. W 1969 we wsi istniała szkoła podstawowa (istniejąca w dawnym dworku), posterunek Milicji Obywatelskiej, poczta, Prezydium Gromadzkiej Rady Narodowej i remiza OSP. W 1999 załoga brzezińskiego gościńca „Stary Koń” przygotowywała posiłki dla uczestników VII pielgrzymki Jana Pawła II do Polski. W 1973 roku zlikwidowano Prezydium Gromadzkiej Rady Narodowej w Brzeźnie, zamknięto posterunek MO, a w 1974 roku zlikwidowano szkołę, przenosząc uczniów klas V-VIII do Szkoły Podstawowej nr 1 w Koninie, a młodszych do wynajętego budynku w Brzeźnie. Następnie przeniesiono pocztę z Brzeźna do Krzymowa. Planowano również rozbiórkę brzezińskiego dworku, jednak na skutek protestów mieszkańców oddano go do dyspozycji szkoły. 
W 1989 roku utworzono w Brzeźnie Parafię Matki Bożej Nieustającej Pomocy. W 2001 roku otwarto w Brzeźnie gimnazjum (mieszczące się razem ze szkołą podstawową w dworku), a w 2002 oddano do użytku salę gimnastyczną dla brzezińskiej szkoły. W 2006 roku otwarto nowy budynek szkoły.

</doc>
<doc id="407911" url="https://pl.wikipedia.org/wiki?curid=407911" title="Nikołaj Gjaurow">
Nikołaj Gjaurow

Nikołaj Gjaurow, bułg. Николай Гяуров (ur. 13 września 1929 w Welingradzie, zm. 2 czerwca 2004 w Modenie) – śpiewak (bas) pochodzenia bułgarskiego, od 1985 obywatel austriacki.
Występował w najważniejszych teatrach operowych świata (Opera Wiedeńska, La Scala, Metropolitan Opera), do jego czołowych kreacji operowych należą: rola tytułowa w "Don Giovannim" W.A. Mozarta, króla Filipa II w "Don Carlosie" G. Verdiego, Mefistofelesa w "Fauście" Ch. Gounoda, rola tytułowa w "Borysie Godunowie" M. Musorgskiego. Był niezrównanym wykonawcą oper z repertuaru włoskiego, szczególnie G. Verdiego, francuskiego oraz rosyjskiego.
Odznaczony m.in. bułgarskim Orderem Stara Płanina i Medalem „XIII wieków Bułgarii” (1989) oraz francuskim Orderem Sztuki i Literatury. W 1989 otrzymał tytuł honorowego artysty Opery Wiedeńskiej.
Jego drugą żoną była włoska sopranistka Mirella Freni. Z pierwszego małżeństwa miał syna Vladimira, dyrygenta.

</doc>
<doc id="407912" url="https://pl.wikipedia.org/wiki?curid=407912" title="Brzeźno (powiat lipnowski)">
Brzeźno (powiat lipnowski)

Brzeźno – wieś w Polsce położona w województwie kujawsko-pomorskim, w powiecie lipnowskim, w gminie Lipno.
Podział administracyjny.
W latach 1975–1998 miejscowość należała administracyjnie do województwa włocławskiego.
Demografia.
Według Narodowego Spisu Powszechnego (III 2011 r.) wieś liczyła 465 mieszkańców. Jest szóstą co do wielkości miejscowością gminy Lipno.
Krótki opis.
Wieś wzmiankowana w 1321 roku. Okolica leśna. Przez Brzeźno płynie niewielka rzeczka Mień. Nieopodal, już w granicach Oparczysk, zlokalizowane jest jezioro Brzeźno. We wsi działa OSP Brzeźno, założona w 1935 roku.
Zabytki.
Według rejestru zabytków NID na listę zabytków wpisane są
Drewniany kościół początkowo był filialny dla parafii Kikół, od 1914 roku parafialny. W latach 1995-2000 został zbudowany nowy murowany kościół. Nieopodal zabytkowa aleja lipowa – dawniej wjazd do dworu, który dziś już nie istnieje.

</doc>
<doc id="407913" url="https://pl.wikipedia.org/wiki?curid=407913" title="Brzeźno (Nowe Gorzycko)">
Brzeźno (Nowe Gorzycko)

Brzeźno – przysiółek wsi Nowe Gorzycko w Polsce, położony w województwie lubuskim, w powiecie międzyrzeckim, w gminie Pszczew.
W latach 1975–1998 przysiółek należał administracyjnie do województwa gorzowskiego.
Na zachód od Brzeźna znajduje się jezioro Brzeskie.

</doc>
<doc id="407914" url="https://pl.wikipedia.org/wiki?curid=407914" title="Brzeźno (powiat poznański)">
Brzeźno (powiat poznański)

Brzeźno – wieś w Polsce położona w województwie wielkopolskim, w powiecie poznańskim, w gminie Kostrzyn.
Pod koniec XIX wieku Brzeźno należało do powiatu średzkiego. Liczyło wówczas 36 dymów i 389 mieszkańców, w większości wyznania ewangelickiego.
W latach 1975–1998 miejscowość należała administracyjnie do województwa poznańskiego.
Przez miejscowość przebiega Szlak Osadnictwa Olęderskiego w Gminie Nekla.

</doc>
<doc id="407915" url="https://pl.wikipedia.org/wiki?curid=407915" title="Brzeźno (powiat sulęciński)">
Brzeźno (powiat sulęciński)

Brzeźno – wieś w Polsce położona w województwie lubuskim, w powiecie sulęcińskim, w gminie Sulęcin.
W latach 1975–1998 miejscowość należała administracyjnie do województwa gorzowskiego.
Zabytki.
Do wojewódzkiego rejestru zabytków wpisany jest:

</doc>
<doc id="407916" url="https://pl.wikipedia.org/wiki?curid=407916" title="Łaskawość Tytusa">
Łaskawość Tytusa

Łaskawość Tytusa ("La clemenza di Tito", KV 621) – opera w dwóch aktach napisana przez Wolfganga Amadeusa Mozarta po Czarodziejskim flecie w roku 1791, do libretta Caterina Mazzoli według Pietra Metastasia.
Historia utworu.
"Łaskawość Tytusa" należy do gatunku opera seria nawiązującego do szkoły neapolitańskiej. Jest jednym z ostatnich dzieł Mozarta, który ukończył je na dwa miesiące przed śmiercią. Przy pisaniu opery Mozartowi towarzyszył pośpiech, gdyż miała ona być gotowa na uroczystości koronacyjne cesarza Leopolda II z dynastii Habsburgów na króla Czech. Prapremiera odbyła się 6 września 1791 r. w Teatrze Narodowym w Pradze, premiera polska zaś 20 marca 1806 roku w Poznaniu, gdzie była grana w języku niemieckim.
Operę Mozarta krytykowano za schematyczność, jednak przesłanie dzieła silnie przemawia do współczesnego odbiorcy i opera coraz częściej znajduje miejsce w repertuarze teatrów operowych na całym świecie.
Treść.
Opera opowiada historię cesarza rzymskiego – Tytusa. Akcja rozgrywa się w starożytnym Rzymie w latach 79–81 n.e. Jedna z głównych postaci, Vitellia, jest kobietą żądną władzy, prestiżu i sławy, darzy uczuciem cesarza, próbując nawiązać z nim bliższe kontakty, które mają także pomóc jej w zdobyciu zamierzonego celu. Jednak gdy cesarz Tytus odrzuca jej zaloty, Vitellia w odpowiedzi postanawia się zemścić. Pojawia się następna postać, patrycjusz rzymski Sekstus, serdeczny powiernik cesarza Tytusa. Sekstus z namiętnej miłości do Vitellii, nie zważając na względy przyjaźni, decyduje się na zamordowanie cesarza. Annius próbuje jeszcze wszelkimi argumentami odwieść go od tego zamiaru, jednak pomimo mądrych słów Anniusa gorące uczucie do kobiety przeważa nad uczuciem do przyjaciela i Sekstus decyduje się na ostateczny krok. Zamach na życie Tytusa nie powiódł się, niedoszły zabójca zostaje schwytany, postawiony przed sądem i oskarżony o zdradę i zamach stanu. Cesarz Tytus z ciężkim sercem podpisuje wyrok śmierci. Kierowany jednak uczuciem przyjaźni i humanitaryzmem drze wyrok i wrzuca do ognia. Tytus wybacza Sekstusowi zdradę i daruje mu wolność, na koniec dając przesłanie, że woli uchodzić za łaskawego, niż mieć na sumieniu śmierć przyjaciela i człowieka.

</doc>
<doc id="407917" url="https://pl.wikipedia.org/wiki?curid=407917" title="Brzeźno (powiat świecki)">
Brzeźno (powiat świecki)

Brzeźno – wieś w Polsce, położona w województwie kujawsko-pomorskim, w powiecie świeckim, w gminie Pruszcz. Według spisu powszechnego z 31 marca 2011 roku wieś liczyła 236 mieszkańców. 
W latach 1975–1998 miejscowość należała administracyjnie do województwa bydgoskiego.
Na terenie wsi zlokalizowane są dwa nieczynne cmentarze ewangelickie.
Pomniki przyrody.
W parku wiejskim rosną 2 dęby szypułkowe o obwodach 330 i 370 cm, uznane w 1993 roku za pomniki przyrody.
W 2018 roku został pozbawiony ochrony rosnący w parku wiejskim klon jesionolistny o obwodzie 274 cm (przy powołaniu).

</doc>
<doc id="407918" url="https://pl.wikipedia.org/wiki?curid=407918" title="Brzeźno (powiat wągrowiecki)">
Brzeźno (powiat wągrowiecki)

Brzeźno – wieś w Polsce położona w województwie wielkopolskim, w powiecie wągrowieckim, w gminie Skoki.
W latach 1975–1998 miejscowość należała administracyjnie do województwa poznańskiego.
Historia.
Miejscowość w zlatynizowanej formie "Brezna" wymieniona jest w łacińskim dokumencie z 1282 roku sygnowanym przez legata apostolskiego Filipa Firmanusa.
W zachodniej części miejscowości znajdują się pozostałości cmentarza ewangelickiego.

</doc>
<doc id="407919" url="https://pl.wikipedia.org/wiki?curid=407919" title="Brzoza (powiat bydgoski)">
Brzoza (powiat bydgoski)

Brzoza () – wieś w Polsce położona w województwie kujawsko-pomorskim, w powiecie bydgoskim, w gminie Nowa Wieś Wielka.
Położenie.
Brzoza jest wsią usytuowaną na południowo-zachodnim skraju Puszczy Bydgoskiej, na północnym brzegu Noteci. Wieś graniczy od zachodu z wsią Przyłęki oraz Olimpin, zaś od północy i wschodu z Puszczą Bydgoską.
Pod względem fizyczno-geograficznym Brzoza leży w obrębie Pradoliny Toruńsko-Eberswaldzkiej w mezoregionie Kotlina Toruńska i mikroregionie Dolina Kanału Noteckiego.
Przez zachodnie obrzeża Brzozy (ul. Gołębia) oraz osiedle Wałownica przy starej Noteci przebiega 18. południk długości geograficznej wschodniej.
Charakterystyka.
Brzoza ma charakter wsi podmiejskiej, położonej w zasięgu oddziaływania aglomeracji Bydgoszczy. Północno-wschodnim skrajem wsi przebiega linia kolejowa nr 131 oraz droga krajowa nr 25 Bydgoszcz – Inowrocław. Miejscowość przecina także droga wojewódzka nr 256 Brzoza – Mogilno.
Od południowego zachodu wieś przylega do Nowego Kanału Noteckiego, który jest wyprostowanym korytem Noteci. Na łąkach znajdują się tam odcięte starorzecza starej Noteci.
Łącznie w sołectwie Brzoza jest 147 ha gruntów ornych (w tym 11 ha IV klasy bonitacyjnej, pozostałe to V i VI klasa), 197 ha łąk, 49 ha pastwisk oraz 2706 ha lasów.
Na terenie wsi znajduje się kościół parafialny p.w. Najświętszej Marii Panny Królowej Polski, przedszkole „Jarzębinka”, Szkoła Podstawowa im. Powstańców Wielkopolskich oraz Gimnazjum im. Karola Wojtyły (jest to największe gimnazjum powiatu bydgoskiego). Wzdłuż drogi krajowej nr 25 rozlokowanych jest szereg drobnych przedsiębiorstw handlowych i usługowych, a także czterogwiazdkowy hotel Brzoza. W miejscowości zlokalizowana jest oczyszczalnia odprowadzająca ścieki do Kanału Noteckiego.
Komunikacja.
Przez miejscowość przebiegają szlaki komunikacyjne łączące Bydgoszcz z Inowrocławiem: droga krajowa nr 25 oraz linia kolejowa nr 131 (magistrala węglowa). W Brzozie rozpoczyna się droga wojewódzka nr 254 wiodąca przez Łabiszyn i Barcin do Dąbrowy k. Mogilna.
Obszary chronione.
Miejscowość otoczona jest obszarami cennymi przyrodniczo: Puszczą Bydgoską z Obszarem Chronionego Krajobrazu Wydm Kotliny Toruńsko-Bydgoskiej oraz łąkami nadnoteckimi, chronionymi w OCK „Łąki Nadnoteckie”. W odległości ok. 1 km na południe od Brzozy znajduje się rezerwat leśny Dziki Ostrów, chroniący dąbrowę świetlistą, zaś nieco dalej Jezioro Jezuickie.
Szlaki turystyczne.
W Brzozie rozpoczyna się szlak turystyczny „Pałucki” wiodący poprzez Łabiszyn i Lubostroń do Gąsawy. Poprzez łącznik szlak im. Bł. Czesława Jóźwiaka, można z Brzozy dotrzeć do szlaku „Komputerków” wiodącego przez Puszczę Bydgoską z Solca Kujawskiego do Bydgoszczy.
W miejscowości ma swoją siedzibę Stowarzyszenie „Rowerowa Brzoza”, która organizuje szereg rajdów rowerowych i imprez masowych na terenie powiatu bydgoskiego oraz miasta Bydgoszczy. W Brzozie funkcjonuje również Klub Sportowy „Brzoza”. Od 2007 w ostatni dzień roku w miejscowości organizowany jest Bieg Sylwestrowy.
Na terenie wsi zlokalizowany jest nieczynny cmentarz ewangelicki, uporządkowany w 2013 roku.
Nazwą Brzoza określa się również leśnictwo, które wchodzi w skład Nadleśnictwa Bydgoszcz. Jego powierzchnia wynosi 945 ha z czego 876 ha to powierzchnia leśna, a 69 ha stanowi powierzchnię nieleśną.
Zabytki.
We sołectwie Brzoza znajduje się kilkanaście obiektów ujętych w gminnej ewidencji zabytków oraz jeden w rejestrze zabytków województwa kujawsko-pomorskiego – pałacyk myśliwski Skórzewskich w Brzozie-Mochyłku (nr rej. A/1077 z 8 grudnia 1994). W rejestrze gminnym znajdują się m.in. kościół katolicki pw. NMP Królowej Polski z plebanią, kaplica przydrożna, dworzec kolejowy, dawna mleczarnia oraz domy mieszkalne (ul. Bydgoska 37b, 40, 42, Powstańców Wielkopolskich 10, 18, 48, Słoneczna 7, Przemysłowa 36).
Pomnik Powstańców Wielkopolskich.
15 stycznia 2012 odsłonięto we wsi Pomnik Powstańców Wielkopolskich, będący wierną repliką monumentu istniejącego tu do 1940 roku. Upamiętnia on 19 młodych żołnierzy 1. Pułku Grenadierów Kujawskich, którzy polegli w walkach o Brzozę z wojskami niemieckimi w 1919 roku. Pomnik składa się z dwóch ozdobionych kolumn. Na postumentach umieszczono figury Chrystusa oraz leżącego rannego powstańca. Całość uzupełniają dwie tablice z nazwiskami poległych powstańców oraz napis "Naszym Bohaterom Poległym w Brzozie w Styczniu 1919".
Pierwotny pomnik odsłonięto w maju 1923 roku na grobie kilkunastu bohaterów Powstania. Pomnik zaprojektował Władysław Gaca, a figury i płaskorzeźbę wykonała firma sztukatorska Maksymiliana Rutkowskiego z Bydgoszczy. Monument został zniszczony jesienią 1939 roku przez Niemców. Decyzję o odbudowie pomnika podjęto w 2005 r., w 2009 roku wmurowano kamień węgielny, a w 2010 roku ponownie pochowano ekshumowane zwłoki powstańców. 3 lutego 2019, w setną rocznicę walk, otwarto Skwer Niepodległości z posadzonymi 12 lipami i napisem „Nasi przodkowie ufundowali pomnik, by uczcić 19 powstańców wielkopolskich poległych w bitwie o Brzozę w dniach 20-21 stycznia 1919 r. Nasze pokolenie po zrekonstruowaniu pomnika na Skwerze Niepodległości posadziło 12 lip upamiętniających powstańców pochowanych na Wzgórzu Kozaka w Brzozie”.
Historia.
Okres staropolski.
Pierwsza wzmianka o miejscowości Brzoza, będącej własnością książąt kujawskich (później królów polskich) znajduje się w rejestrze poradlnego z Kujaw z 1489 roku. Wieś odnotowano także w 1539 roku. Wieś królewska starostwa bydgoskiego położona była w końcu XVI wieku w powiecie bydgoskim województwa inowrocławskiego. W okresie przedrozbiorowym Brzoza wraz z kompleksem Puszczy Bydgoskiej wchodziła w skład domeny monarszej należącej do starostwa bydgoskiego. Brak jej w lustracji starostwa z 1661 roku, co mogło być skutkiem jej wyludnienia jeszcze przed potopem szwedzkim lub też zniszczeń wojennych. Wieś odnotowano ponownie w 1681 roku. W Brzozie mieszkało wówczas pięciu chałupników oraz dwóch rybaków z rodzinami. Chłopi obowiązani byli odrabiać pańszczyznę 24 dni w roku we żniwa oraz dostarczać drewno oraz siano z łąk nadnoteckich na potrzeby zamku bydgoskiego. Przed wojną północną mieszkało w Brzozie 10 rodzin chłopskich, w 1712 już tylko jeden rybak, a w latach 1713 i 1717 wieś była całkowicie opuszczona. Część ludności wiejskiej pod wpływem ciężarów spowodowanych wojną ratowała się ucieczką, bądź też pozostała na miejscu, ale była tak zrujnowana, że nie mogła płacić podatków.
W 1744 roku mieszkało w Brzozie pięć polskich rodzin gburów, dwóch chałupników i owczarz. Pola uprawne liczyły 4 włóki. Mieszkańcy oprócz czynszu, pogłównego i hiberny byli zobowiązani do odrabiania szarwarków na rzecz wójtostwa bydgoskiego. 23 września 1744 roku wieś otrzymała kontrakt, który określał powinności podatkowe na rzecz wójta bydgoskiego. W 1753 roku mieszkający tu rybacy trudnili się także wyrobem smoły drzewnej. W 1766 r. wieś płaciła 574 złotych podatku rocznie. W 1767 roku na nowo wymierzono grunty wsi i wydano kontrakty dla 7 gospodarzy o polskich nazwiskach.
Okres zaboru.
Po przejściu Brzozy w 1772 roku pod władzę pruską rozwijało się osadnictwo, zarówno ludności polskiej jak i niemieckiej wyznania ewangelicko-unijnego. Nazwę wsi zmieniono na Hopfengarten. Spis miejscowości rejencji bydgoskiej z 1833 podaje, że we wsi Brzoza w powiecie bydgoskim mieszkało 125 osób (31 ewangelików, 94 katolików) w 13 domach. Według opisu Jana Nepomucena Bobrowicza z 1846 Brzoza był wsią rządową należącą do domeny bydgoskiej. Kolejny spis z 1860 podaje, że w Brzozie mieszkało 150 osób (44 ewangelików, 106 katolików) w 15 domach. Najbliższa szkoła elementarna znajdowała się w Wałownicy. Miejscowość należała do parafii katolickiej i ewangelickiej w Bydgoszczy.
Dla roku 1884 Słownik geograficzny Królestwa Polskiego podaje, że w Brzozie mieszkało 266 osób w 27 domach, w tym 181 katolików, 83 ewangelików i 2 Żydów. W 1872 roku zbudowano linię kolejową Bydgoszcz-Inowrocław. Przy rozwidleniu dróg do Inowrocławia i Łabiszyna zbudowano stację kolejową Brzoza Bydgoska. W tym samym roku wybudowano przy stacji jednopiętrowy budynek dworcowy z mieszkaniami dla kolejarzy.
Podczas powstania wielkopolskiego Brzoza znalazła się na linii walk oddziałów polskich usiłujących zbliżyć się do Bydgoszczy. W nocy z 21 na 22 stycznia 1919 roku po walkach z Freiwillige Marinedivision Ost Brzozę zajęły oddziały Pawła Cymsa i Jana Tomaszewskiego, wyprzedzając spodziewaną ofensywę niemiecką. Dzień później teren odzyskał Grenzschutz-Bataillon III, zaś do krwawej potyczki doszło w rejonie Antoniewa. W walkach tych zginęło 19 młodych żołnierzy 1. Pułku Grenadierów Kujawskich, część w boju, a część została zamordowana przez Niemców w lazarecie. 12 zmarłych pochowano na Wzgórzu Kozaka. Walki w rejonie Brzozy toczyły się znów w lutym 1919 roku. Ostatecznie wieś znalazła się w granicach odrodzonej Polski 20 stycznia 1920 roku na mocy traktatu wersalskiego.
Dwudziestolecie międzywojenne.
W okresie międzywojennym Brzoza znalazła się w obrębie powiatu bydgoskiego w gminie Bydgoszcz-wieś. Spis ludności z dnia 30 września 1921 wykazał, że Brzoza liczyła 499 mieszkańców (277 Polaków, 220 Niemców), którzy zamieszkiwali 81 domów. Była to największa wieś w obecnej gminie Nowa Wieś Wielka, o stosunkowo dużym udziale Polaków.
Do 1934 była gminą wiejską o powierzchni 486 ha. Na tym terenie istniało 31 gospodarstw należących do mniejszości niemieckiej, które obejmowały 57% ziemi uprawnej należącej do wsi. Po reformie z 1934 Brzoza była gromadą wiejską wchodzącą w skład gminy Bydgoszcz-Wieś i obejmowała wieś Brzozę, wieś Piecki oraz nadleśnictwo Bartodzieje.
10 kwietnia 1924 kard. Edmund Dalbor z dotychczasowej bydgoskiej parafii farnej erygował pięć nowych parafii, w tym parafię Wniebowzięcia Najświętszej Marii Panny w Brzozie-Przyłękach. Obejmowała ona miejscowości z dawnej parafii bydgoskiej: Brzozę wraz z osadą przy jeziorze Jezuickim, Ciele, Emilianowo, Łażyn, Piecki, Prądki, Przyłęki, Stryszek, Zielonkę, oraz miejscowości dotychczas należące do parafii łabiszyńskiej: Czynowiec, Kobylarnię, Olimpin, Antoniewo, Smolno i Wałownicę.
W 1934 z inicjatywy starosty bydgoskiego Józefa Nowaka, powstał Komitet Budowy Kościoła w Brzozie. W latach 1934-1937 wybudowano nową świątynię według projektu Stefana Cybichowskiego. Konsekracji kościoła dokonał kard. August Hlond 15 maja 1938.
W 1923 z inicjatywy hrabiny Marii Skórzewskiej wzniesiono w Brzozie pomnik Powstańców Wielkopolskich. Monument zniszczono na rozkaz niemieckich okupantów w 1940 r. Odbudowano go w 2011 roku.
Okupacja niemiecka.
5 września 1939 roku w rejonie Brzozy i Piecek Wojsko Polskie toczyło potyczki z Wehrmachtem. Polegli tu żołnierze z 61. i 62. Pułku Piechoty Wielkopolskiej oraz z 15. Pułku Artylerii Lekkiej. Po wojnie część z nich została pochowana na cmentarzu w Brzozie, gdzie we wspólnej mogile złożono 19 poległych.
W 1941 miejscowość liczyła 680 mieszkańców.
Pod koniec wojny Niemcy rękami pracowników przymusowych oraz jeńców wojennych zbudowali linię fortyfikacji polowych, która ciągnęła się południowym skrajem Puszczy Bydgoskiej od Suchatówki przez Nową Wieś Wielką do Nakła. Mimo rozbudowanego systemu obronnego wojska radzieckie i polskie stosunkowo szybko zajęły miejscowość 24 stycznia 1945 roku.
Okres powojenny.
Od marca 1945 Brzoza była gromadą wiejską wchodzącą w skład gminy Bydgoszcz-wieś. Gromada obejmowała wieś Brzozę, wieś Piecki, nadleśnictwo Bartodzieje z leśnictwami: Brzoza, Bartodzieje Małe, Emilianowo, Kobyle Błota, Zimnewody i Żółwin, przystanek kolejowy Chmielniki oraz osadę Emiljanowo.
Reforma administracyjna z 25 września 1954 zlikwidowała gminy i gminne rady narodowe, powołując w ich miejsce gromady wraz z gromadzkimi radami narodowymi. Utworzono wówczas gromadę Brzoza, w której skład weszły obszary dotychczasowych wsi: Brzoza, Prądki, Przyłęki, Kobylarnia, Olimpin, Nowe Smolno oraz obszar łąk nad Kanałem Noteckim o pow. 242 ha ze wsi Dąbie Nowe. Jednocześnie część dotychczasowej gromady wiejskiej Brzoza, tj. lasy o powierzchni 4155 ha wraz z leśnictwami Bartodzieje Małe, Emilianowo, Kobyleblota i Żółwin włączono do miasta Bydgoszczy. Gromada Brzoza posiadała powierzchnię około 2711 ha i zaludnienie około 1,7 tys. osób.
W 1962 gromadę Brzoza zniesiono i przyłączono do gromady Nowa Wieś Wielka, z wyjątkiem miejscowości Prądki i Przyłęki, które znalazły się w gromadzie Białebłota. Do chwili likwidacji Gromadzka Rada Narodowa w Brzozie nie posiadała własnego budynku, lecz wynajmowała pomieszczenia na biura w budynku prywatnym. 1 stycznia 1973 powstała gmina Nowa Wieś Wielka, w której skład weszła również Brzoza.
W skład sołectwa Brzoza wchodziły wieś Brzoza, leśnictwa: Brzoza i Zielonka, stacja kolejowa Chmielniki oraz osady Piecki i Stryszek. 18 grudnia 1980 do sołectwa Brzoza włączono wieś Wałownica, wyłączoną z sołectwa Olimpin, oraz osadę Emilianowo, włączoną w granice gminy Nowa Wieś Wielka w 1977 roku.
W latach 1960-1961 wieś została zelektryfikowana. W tym samym czasie uruchomiono linię autobusową Nowe Smolno-Brzoza (8 km), w 1964 roku również linię Tarkowo Dolne-Brzoza (24 km). W 1967 wieś otrzymała oświetlenie uliczne. W połowie lat 70. rozbudowano Zajazd Turystyczny w Brzozie. W 1988 roku wzniesiono budynek wielofunkcyjny, w którym mieściła się przychodnia, a następnie poczta i apteka. W 1991 rozpoczęto budowę wodociągu, a kilka lat później stacji uzdatniania wody, sieci kanalizacyjnej i oczyszczalni ścieków, którą oddano do eksploatacji w 1997 roku. Począwszy od 1998 dokonano także szeregu modernizacji ulic (ul. Bydgoska, Przemysłowa, Powstańców Wielkopolskich). W 2000 roku oddano do użytku kładkę dla pieszych przez rzekę Noteć w Brzozie – Olimpinie. Kolejne inwestycje miały miejsce również po 2000 roku.
Infrastruktura społeczna.
Edukacja.
Już w 1917 istniała w Brzozie polska szkoła publiczna, której uczniowie rekrutowali się z miejscowości Brzoza, Wałownica, Kobylarnia, a od 1927 także Piecki i Smolno. W okresie międzywojennym we wsi istniała szkoła elementarna z polskim językiem nauczania.
W 1946 roku we wsi istniała szkoła powszechna. Po reformie z 1966 roku szkoła była ośmioklasowa. W latach 60. szkoła nabrała charakteru zbiorczego, gdyż kierowano do niej dzieci z okolicznych wsi, gdzie likwidowano placówki szkolne. Od 1975 w gminie istniały już tylko dwie szkoły podstawowe: w Nowej Wsi Wielkiej i Brzozie. 20 października 1975 oddano do użytku nowy budynek Szkoły Podstawowej w Brzozie, w 1979 nadano jej imię i sztandar gen. Karola Świerczewskiego. Jako punkt filialny szkoły w Brzozie do 1979 roku istniała 4-klasowa szkoła w Smolnie Nowym, a w latach 1992-1994 także placówka w Prądocinie. W latach 1990-1991 szkołę w Brzozie rozbudowano. 8 czerwca 2001 nadano jej imię Powstańców Wielkopolskich i wręczono sztandar. W 1999 utworzono gimnazjum, któremu później nadano imię Karola Wojtyły.
W 1978 (lub 1979) w Brzozie otwarto przedszkole w XIX-wiecznym budynku byłej szkoły. W okresie powstania wielkopolskiego pełnił on rolę lazaretu, a wcześniej była tu szkoła niemiecka. 14 stycznia 1986 r. powołano Społeczny Komitet Rozbudowy Przedszkola w Brzozie. 20 stycznia 1999 podczas jubileuszu 20-lecia placówki przedszkolu w Brzozie nadano imię „Jarzębinka”. W l. 2017-2018 w ciągu 16 miesięcy stary budynek rozebrano, a w jego miejscu powstał nowy obiekt na 150 dzieci w sześciu oddziałach, nawiązujący do rozebranego historycznego budynku zarówno lokalizacją (północne skrzydło stoi w miejscu poprzedniego budynku), a także kształtem i elewacją z cegły i kamienia. Na elewacji zawieszono tablicę informującą o historii placówki.
Ochrona zdrowia.
Początki kształtowania się zorganizowanej opieki zdrowotnej w Brzozie sięgają 1957 roku. W 1988 roku otwarto nowy, wielofunkcyjny budynek, w którym część pomieszczeń adaptowano na przychodnię.
Kultura.
W 1962 we wsi otwarto bibliotekę, której podlegały punkty biblioteczne znajdujące się na terenie gromady Brzoza. Od 1972 roku czynna jest również świetlica.
Ochotnicza Straż Pożarna.
Początki Ochotniczej Straży Pożarnej w Brzozie sięgają 1938, kiedy powstało Stowarzyszenie Straży Pożarnej liczące 15 członków. Po II wojnie światowej spotkanie założycielskie Ochotniczej Straży Pożarnej w Brzozie odbyło się w 1965 roku. W 1989 roku jednostka uzyskała nową siedzibę.
Poczta.
Placówkę pocztową w Brzozie założono w 1954 roku. W 1966 obsługiwała 16 miejscowości na pograniczu powiatów: bydgoskiego i szubińskiego, a w 1971 roku – 14 miejscowości. W 1992 poczta w Brzozie otrzymała nowe pomieszczenia w budynku wielofunkcyjnym.
Statystyka.
Poniżej podano wybrane informacje statystyczne dotyczące wsi Brzoza na podstawie Banku Danych Lokalnych GUS.
W 1998 roku we wsi Brzoza mieszkało 2065 osób w 542 mieszkaniach. Narodowy Spis Powszechny 2002 wykazał, że we wsi mieszkało 2718 osób w 856 gospodarstwach domowych. 9% populacji posiadało wykształcenie wyższe, a 21% – średnie. We wsi znajdowało się 768 mieszkań, z czego 36% posiadało 5 izb lub więcej. Tylko 12% mieszkań pochodziło sprzed 1945 roku, zaś 40% wzniesiono w latach 1989-2002.
Narodowy Spis Powszechny 2011 odnotował 3149 mieszkańców Brzozy. Wieś liczyła najwięcej osób w gminie. Brzoza wyróżniała się także w gminie pod względem gospodarczym. W 2013 działalność gospodarczą prowadziło 427 podmiotów (dwa razy więcej niż w Nowej Wsi Wielkiej), w tym 349 osób fizycznych, 52 spółki handlowe (w tym 8 z udziałem kapitału zagranicznego). Dominowały firmy niewielkie. Tylko 4 przedsiębiorstwa zatrudniały powyżej 50 osób, a 24 – w granicach 10-49 osób.
W latach 2008-2013 oddano do użytku 92 mieszkania – wszystkie indywidualne. Stanowiło to jedną czwartą nowych mieszkań wzniesionych w tym czasie w całej gminie Nowa Wieś Wielka. We wsi znajdowały się: przedszkole gminne (138 dzieci), szkoła podstawowa (330 uczniów), gimnazjum (176 uczniów) oraz liceum ogólnokształcące dla dorosłych (41 uczniów).

</doc>
<doc id="407920" url="https://pl.wikipedia.org/wiki?curid=407920" title="Brzoza (powiat krotoszyński)">
Brzoza (powiat krotoszyński)

Brzoza – wieś w Polsce położona w województwie wielkopolskim, w powiecie krotoszyńskim, w gminie Krotoszyn.
W okresie Wielkiego Księstwa Poznańskiego (1815-1848) miejscowość należała do wsi mniejszych w ówczesnym pruskim powiecie Krotoszyn w rejencji poznańskiej. Brzoza należała do okręgu krotoszyńskiego tego powiatu i stanowiła część majątku Teresin ("niem. Theresienstein"), którego właścicielem był wówczas książę Thurn und Taxis. Według spisu urzędowego z 1837 roku wieś liczyła 89 mieszkańców, którzy zamieszkiwali 8 dymów (domostw). Wzmiankowana była również kolonia Brzoza (7 domów, 29 osób).
W latach 1975–1998 miejscowość należała administracyjnie do województwa kaliskiego.
Zobacz też: Brzoza

</doc>
<doc id="407921" url="https://pl.wikipedia.org/wiki?curid=407921" title="Brzoza (powiat piotrkowski)">
Brzoza (powiat piotrkowski)

Brzoza – wieś w Polsce położona w województwie łódzkim, w powiecie piotrkowskim, w gminie Grabica.
Za Królestwa Polskiego istniała gmina Brzoza.
W latach 1975–1998 miejscowość należała administracyjnie do województwa piotrkowskiego.
Zabytki.
Według rejestru zabytków Narodowego Instytutu Dziedzictwa na listę zabytków wpisany jest obiekt:
Polityka.
W marcu 2009 w Brzozie odbył się kongres "Samoobrony".

</doc>
<doc id="407922" url="https://pl.wikipedia.org/wiki?curid=407922" title="Brzoza (powiat szamotulski)">
Brzoza (powiat szamotulski)

Brzoza – wieś w Polsce położona w województwie wielkopolskim, w powiecie szamotulskim, w gminie Duszniki.
W latach 1975–1998 miejscowość należała administracyjnie do województwa poznańskiego.
Wieś sołecka, położona 25 km na południe od Szamotuł. O starej metryce świadczy położone na górze glinosto-piaszczystej wczesnośredniowieczne grodzisko wyżynne typu pierścieniowatego sprzed XI w. o średnicy 72 m i wys. 2-4 m. Grodzisko leży przy wschodniej stronie drogi z Brzozy do Grzebieniska.
Miejscowość wymieniana w dokumentach od końca XIV w. W 1846 r. należała do Leona Żerońskiego. W południowej części wsi znajduje się zespół dworski, składający się z dworu z początku XX w. oraz pozostałości parku o pow. 3,5 ha; w nim rośnie lipa pięciokonarowa o obw. 450 cm i druga - 345 cm.
Przy wejściu do parku stoi niewielka kapliczka Matki Bożej z Dzieciątkiem z 1874 r.
Wśród zabudowań gospodarskich znajdują się trzy owczarnie z lat 1880-1900.

</doc>
<doc id="407923" url="https://pl.wikipedia.org/wiki?curid=407923" title="Brzoza (powiat toruński)">
Brzoza (powiat toruński)

Brzoza – wieś w Polsce położona w województwie kujawsko-pomorskim, w powiecie toruńskim, w gminie Wielka Nieszawka, przy trasach linii kolejowej Toruń – Włocławek i drogi krajowej nr 91. Według Narodowego Spisu Powszechnego (III 2011 r.) wieś zamieszkuje 155 osób. Jest najmniejszą spośród 4 miejscowości gminy Wielka Nieszawka. Nieopodal miała miejsce największa katastrofa kolejowa w Polsce. W latach 1975–1998 miejscowość należała administracyjnie do województwa toruńskiego. Przez Brzozę przebiega szlak turystyczny im. S. Noakowskiego.

</doc>
<doc id="407924" url="https://pl.wikipedia.org/wiki?curid=407924" title="Brzoza (powiat wieluński)">
Brzoza (powiat wieluński)

Brzoza – wieś w Polsce położona w województwie łódzkim, w powiecie wieluńskim, w gminie Biała.
W latach 1975–1998 miejscowość należała administracyjnie do województwa sieradzkiego.

</doc>
<doc id="407925" url="https://pl.wikipedia.org/wiki?curid=407925" title="Brzozie (powiat brodnicki)">
Brzozie (powiat brodnicki)

Brzozie (daw. "Polskie Brzozie") – wieś w Polsce położona w województwie kujawsko-pomorskim, w powiecie brodnickim, w gminie Brzozie.
Podział administracyjny.
W latach 1975–1998 miejscowość należała administracyjnie do województwa toruńskiego. Miejscowość jest siedzibą gminy Brzozie.
Demografia.
Według Narodowego Spisu Powszechnego (III 2011 r.) liczyło 1114 mieszkańców. Jest największą miejscowością gminy Brzozie.
Historia.
Pierwsze wzmianki o wsi Brzozie pochodzą z końca XII w. Jest tam mowa o spaleniu się drewnianego kościoła. Znajdująca się w ówczesnym kościele kamienna chrzcielnica po dziś dzień stoi w kruchcie kościoła zbudowanego w XIX w.
Zabytki.
Według rejestru zabytków NID na listę zabytków wpisany jest drewniany kościół parafialny pw. Wszystkich Świętych z 1826, nr rej.: A/244 z 20.07.1983.
Związki wyznaniowe.
We wsi znajduje się parafia pw. Wszystkich Świętych.

</doc>
<doc id="407926" url="https://pl.wikipedia.org/wiki?curid=407926" title="Brzozie (powiat tucholski)">
Brzozie (powiat tucholski)

Brzozie (niem. "Brohse") – wieś borowiacka w Polsce położona w województwie kujawsko-pomorskim, w powiecie tucholskim, w gminie Cekcyn.
W latach 1975–1998 miejscowość należała administracyjnie do województwa bydgoskiego. Według Narodowego Spisu Powszechnego (III 2011 r.) liczyła 202 mieszkańców. Jest jedenastą co do wielkości miejscowością gminy Cekcyn.

</doc>
<doc id="407927" url="https://pl.wikipedia.org/wiki?curid=407927" title="Brzozowo (powiat grajewski)">
Brzozowo (powiat grajewski)

Brzozowo (do końca 2017 roku "Brzozowa") – wieś w Polsce położona w województwie podlaskim, w powiecie grajewskim, w gminie Grajewo.
W latach 1975–1998 miejscowość należała administracyjnie do województwa łomżyńskiego.

</doc>
<doc id="407928" url="https://pl.wikipedia.org/wiki?curid=407928" title="Brzozowa (województwo podlaskie)">
Brzozowa (województwo podlaskie)

Brzozowa – wieś w Polsce położona w województwie podlaskim, w powiecie monieckim, w gminie Jaświły.
Opis.
Wieś królewska (sioło), należąca do wójtostwa bobrowskiego starostwa knyszyńskiego w 1602 roku, położona była w 1795 roku w ziemi bielskiej województwa podlaskiego.
W latach 1975–1998 miejscowość należała administracyjnie do województwa białostockiego.
We wsi znajduje się cmentarz rzymskokatolicki założony w XVII wieku.

</doc>
<doc id="407929" url="https://pl.wikipedia.org/wiki?curid=407929" title="Brzozowa (powiat staszowski)">
Brzozowa (powiat staszowski)

Brzozowa – wieś w Polsce położona w województwie świętokrzyskim, w powiecie staszowskim, w gminie Połaniec.
W latach 1975–1998 miejscowość należała administracyjnie do województwa tarnobrzeskiego.
Demografia.
Współczesna struktura demograficzna wioski Brzozowa na podstawie danych z lat 1995-2009 według roczników GUS-u, z prezentacją danych z 2002 roku:
Rysunek 1.1 Piramida populacji – struktura płci i wieku wioski
Dawne części wsi – obiekty fizjograficzne.
W latach 70. XX wieku przyporządkowano i opracowano spis lokalnych części integralnych dla Brzozowej zawarty w tabeli 1.

</doc>
<doc id="407930" url="https://pl.wikipedia.org/wiki?curid=407930" title="Brzozowa (powiat włoszczowski)">
Brzozowa (powiat włoszczowski)

Brzozowa – wieś sołecka w Polsce położona w województwie świętokrzyskim, w powiecie włoszczowskim, w gminie Secemin.
Wieś położona jest przy drodze wojewódzkiej nr 786. Wieś jest siedzibą sołectwa Brzozowa.
Na terenie Brzozowej znajduje się remiza OSP.
W latach 1975–1998 miejscowość należała administracyjnie do województwa częstochowskiego.
Historia.
Brzozowa wieś w powiecie włoszczowskim, gminie Secemin, 19 wiorst od Włoszczowy.
Według spisu powszechnego z roku 1921 miejscowość Brzozowa posiadała 40 domów i 249 mieszkańców

</doc>
<doc id="407931" url="https://pl.wikipedia.org/wiki?curid=407931" title="Brzozowo (powiat kolneński)">
Brzozowo (powiat kolneński)

Brzozowo – wieś w Polsce położona w województwie podlaskim, w powiecie kolneńskim, w gminie Kolno.
W okresie międzywojennym stacjonowała tu placówka Straży Celnej „Brzozowo”.
W latach 1975–1998 miejscowość należała administracyjnie do województwa łomżyńskiego.
W okresie międzywojennym w miejscowości stacjonowała placówka Straży Granicznej I linii „Brzozowo”.
Wierni kościoła rzymskokatolickiego należą do parafii Zwiastowania Najświętszej Maryi Panny w Lachowie.

</doc>
<doc id="407932" url="https://pl.wikipedia.org/wiki?curid=407932" title="Brzozowo (powiat sokólski)">
Brzozowo (powiat sokólski)

Brzozowo – wieś w Polsce położona w województwie podlaskim, w powiecie sokólskim, w gminie Dąbrowa Białostocka.
Przez miejscowość przebiega droga wojewódzka nr 673.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. W latach 1975–1998 miejscowość należała administracyjnie do województwa białostockiego.
Wierni kościoła rzymskokatolickiego należą do parafii Ofiarowania Najświętszej Maryi Panny w Różanymstoku.

</doc>
<doc id="407933" url="https://pl.wikipedia.org/wiki?curid=407933" title="Brzozówka (powiat miński)">
Brzozówka (powiat miński)

Brzozówka – wieś w Polsce położona w województwie mazowieckim, w powiecie mińskim, w gminie Jakubów.
W latach 1975–1998 miejscowość należała administracyjnie do województwa siedleckiego.

</doc>
<doc id="407934" url="https://pl.wikipedia.org/wiki?curid=407934" title="Brzozówka (powiat nowodworski)">
Brzozówka (powiat nowodworski)

Brzozówka – wieś w Polsce położona w województwie mazowieckim, w powiecie nowodworskim, w gminie Czosnów.
W latach 1975–1998 miejscowość należała administracyjnie do województwa warszawskiego.

</doc>
<doc id="407935" url="https://pl.wikipedia.org/wiki?curid=407935" title="Brzozówka (powiat olkuski)">
Brzozówka (powiat olkuski)

Brzozówka – wieś w Polsce położona w województwie małopolskim, w powiecie olkuskim, w gminie Wolbrom.
W latach 1975–1998 miejscowość należała administracyjnie do województwa katowickiego.

</doc>
<doc id="407936" url="https://pl.wikipedia.org/wiki?curid=407936" title="Brzozówka (powiat ostrołęcki)">
Brzozówka (powiat ostrołęcki)

Brzozówka – wieś w Polsce położona w województwie mazowieckim, w powiecie ostrołęckim, w gminie Kadzidło.
Wierni kościoła rzymskokatolickiego należą do parafii Parafia pw. Ducha Świętego w Kadzidle
Historia.
W latach 1921–1939 wieś leżała w województwie białostockim, w powiecie ostrołęckim, w gminie Nasiadki (od 1931 w gminie Kadzidło).
Według Powszechnego Spisu Ludności z 1921 roku wieś zamieszkiwało 313 osób w 58 budynkach mieszkalnych. Miejscowość należała do parafii rzymskokatolickiej w Kadzidle. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w Kadzidle.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="407937" url="https://pl.wikipedia.org/wiki?curid=407937" title="Brzozówka (powiat poddębicki)">
Brzozówka (powiat poddębicki)

Brzozówka – wieś w Polsce położona w województwie łódzkim, w powiecie poddębickim, w gminie Uniejów. 
W latach 1975–1998 miejscowość należała administracyjnie do województwa konińskiego.

</doc>
