<doc id="457766" url="https://pl.wikipedia.org/wiki?curid=457766" title="Gospodarka Kielc">
Gospodarka Kielc

Tradycje przemysłowe Kielc sięgają XV w., kiedy nastąpił gwałtowny rozwój eksploatacji i przetwórstwa surowców mineralnych pochodzących z bogatych, podkieleckich złóż rud żelaza, miedzi, ołowiu, marmurów, piaskowców i wapieni. Dużym impulsem do rozwoju regionu stało się najpierw utworzenie Staropolskiego Okręgu Przemysłowego, a następnie Centralnego Okręgu Przemysłowego.
Historia.
W XIX wieku w Kielcach istniały jedynie niewielkie zakłady przemysłowe i rzemieślnicze, zatrudniające w 1900 r. 670 robotników. Dopiero po I wojnie światowej nastąpił rozwój gospodarczy miasta. W okresie międzywojennym przede wszystkim działały dwa stosunkowo duże zakłady metalowe: Huta „Ludwików” (od 1919) i zakłady „Granat” (od 1925). Większymi zakładami były też zakłady wapiennicze i kamieniołomy Kadzielnia i Wietrznia, spółdzielcze zakłady przemysłu spożywczego „Społem” oraz fabryka mebli „Henryków”. W 1948 roku przekształcono Hutę „Ludwików” w Kieleckie Zakłady Wyrobów Metalowych (produkowano tu m.in. motocykle SHL, była to też największa fabryka pralek wirnikowych oraz samochodów specjalistycznych na podwoziu „Stara”). W 1952 roku powstały Zakłady Budowy Przewodów i Armatury (potem Zakłady Urządzeń Chemicznych i Armatury Przemysłowej „Chemar”. W 1956 roku przekształcono miejscowe Zakłady Mechaniczne w Fabrykę Łożysk Tocznych „Iskra”). Po wojnie był to największy zakład produkcyjny Kielc, zatrudniający ponad 8000 pracowników. W 1971 powstały Kieleckie Zakłady Wyrobów Papierowych.
Kieleckie przedsiębiorstwa.
Obecnie Kielce stanowią niekwestionowane centrum gospodarcze regionu świętokrzyskiego. Swoje siedziby ma tutaj szereg dużych przedsiębiorstw, w tym:
Wspieranie biznesu.
Lokalni przedsiębiorcy są wspomagani poprzez instytucje wspierania biznesu, do których należą Świętokrzyski Związek Pracodawców Prywatnych Członek PKPP Lewiatan (powstały 2001 roku), Staropolska Izba Przemysłowo-Handlowa (powstała w 1990 r.), Izba Rzemieślników i Przedsiębiorców (działająca od 1929 r.), Świętokrzyska Agencja Rozwoju Regionu, Forum Pracodawców, Fundacja Rozwoju Demokracji Lokalnej, Fundacja Programów Pomocy dla Rolnictwa „FAPA” oraz Świętokrzyskie Centrum Innowacji i Transferu Technologii.
Targi Kielce.
Kielce są jednym z najprężniej działających centrów targowych w Polsce. Corocznie spółka Targi Kielce organizuje ponad 50 wystaw, na których zjawia się kilka tysięcy wystawców. Do dyspozycji jest m.in. specjalny teren służący do dynamicznej prezentacji ciężkiego sprzętu budowlanego, transportowego i wojskowego. Najważniejsze z odbywających się tu imprez to „Międzynarodowy Salon Przemysłu Obronnego”, „Międzynarodowa Wystawa Budownictwa i Wyposażenia Kościołów, Sztuki Sakralnej i Dewocjonaliów”, a także „Międzynarodowe Targi Budownictwa Drogowego, Infrastruktury, Maszyn Budowlanych i Pojazdów Specjalistycznych”.

</doc>
<doc id="457773" url="https://pl.wikipedia.org/wiki?curid=457773" title="Kanon Muratoriego">
Kanon Muratoriego

Kanon Muratoriego – prywatny spis ksiąg "Nowego Testamentu", napisany po łacinie, a powstały w Rzymie ok. 180 roku. To najstarszy zachowany katalog "Nowego Testamentu".
Opis.
Kanon Muratoriego nie wymienia takich pism jak: "List do Hebrajczyków", "List" Jakuba, dwa "Listy" Piotra i "Trzeci List" Jana; uwzględniono natomiast deuterokanoniczną "Księgę Mądrości" oraz niekanoniczne apokryfy: "Apokalipsę Piotra" i Hermasowego "Pasterza".
Ten pergaminowy dokument – liczący zaledwie 85 wierszy, uszkodzony (brak początku i końca), stanowiący część kodeksu składającego się z 76 kart pergaminowych o wymiarach 27 na 17 cm, napisany marną łaciną, pełen błędów ortograficznych – odkrył w roku 1740 przypadkowo bibliotekarz Biblioteki Ambrozjańskiej w Mediolanie, Ludovico Antonio Muratori. Ów fragment znajdował się w kodeksie łacińskim "J101", pochodzącym z VIII w., z klasztoru w Bobbio, niedaleko miasta Piacenza na północy Włoch, który na początku XVII wieku trafił do Biblioteki Ambrozjańskiej.
Datę powstania pisma, można ustalić w przybliżeniu, w oparciu o następującą informację zawartą w Kanonie: "Niedawno, w naszych czasach, w mieście Rzymie, Hermas napisał Pasterza, gdy jego brat Pius, był na katedrze miasta Rzymu;" (w. 73-77). Chodzi o biskupa Piusa I, który kierował Kościołem w latach 142/143-155.
Autor.
Bezpośrednie oraz pośrednie wzmianki o Rzymie wskazują, że dzieło to mogło powstać właśnie w tym mieście. Przedmiotem sporów jest natomiast jego autorstwo. Niektórzy przypisują je Klemensowi Aleksandryjskiemu, Melitonowi z Sardes lub Polikratowi z Efezu. Jednak większość uczonych opowiada się za Hipolitem, płodnym pisarzem, który tworzył w języku greckim, a w okresie powstania fragmentu Muratoriego mieszkał w Rzymie.
Zawartość.
Księgi omówione w "Kanonie" autor dzieli na cztery grupy: 
Księgi zawarte w pierwszej i drugiej grupie uważane są za natchnione. Wymieniając "Apokalipsę" Piotra autor dodaje, że niektórzy sprzeciwiają się, by była publicznie w kościele czytana. Do kanonu Nowego Testamentu autor włącza Księgę "Mądrości" „napisaną przez przyjaciół Salomona”.
"Fragment" wymienia najpierw Ewangelię według Łukasza i podaje, iż jej pisarzem był lekarz. Nazywa ją trzecią, toteż można przypuszczać, że w brakującym wstępie była mowa o Ewangeliach według Mateusza i Marka. Jako czwartą wymienia Ewangelię według Jana. Nieco dalej fragment potwierdza, że Dzieje Apostolskie spisał Łukasz. Następnie wymienia listy apostoła Pawła: dwa do Koryntian, do Efezjan, do Filipian, do Kolosan, do Galatów, dwa do Tesaloniczan, do Rzymian, do Filemona, do Tytusa oraz dwa do Tymoteusza. Do natchnionych ksiąg zalicza też list Judy, a także dwa listy Jana. Jego pierwszy list wymienił wcześniej razem z Ewangelią. Wykaz ksiąg uznanych za natchnione zamyka Apokalipsa.

</doc>
<doc id="457782" url="https://pl.wikipedia.org/wiki?curid=457782" title="San Fernando (La Union)">
San Fernando (La Union)

San Fernando, ilo. Ciudad ti San Fernando, pan. Siyudad na San Fernando, tag. Lungsod ng San Fernando – miasto na Filipinach, na środkowo-zachodnim wybrzeżu wyspy Luzon, ośrodek administracyjny prowincji La Union w regionie Ilocos. Około 102 tys. mieszkańców.

</doc>
<doc id="457783" url="https://pl.wikipedia.org/wiki?curid=457783" title="Krzysztof Koszarski">
Krzysztof Koszarski

Krzysztof Koszarski (ur. 9 listopada 1959 w Stąporkowie) – polski piłkarz, bramkarz. Wychowanek Radomiaka Radom. W ekstraklasie rozegrał 183 mecze.

</doc>
<doc id="457785" url="https://pl.wikipedia.org/wiki?curid=457785" title="Czekolada pitna">
Czekolada pitna

Czekolada pitna, czekolada do picia – napój powstały z mieszanki śmietanki (30-36%), mleka i czekolady gorzkiej (wersja klasyczna), zazwyczaj wypijany na gorąco. Do Europy została przywieziona z Nowego Świata.
W XIX- i XX-wiecznych europejskich lokalach gastronomicznych podawano czekoladę pitną przyrządzaną na gorąco i na zimno, z dodatkiem spienionego mleka lub bitej śmietany, na ostro i w stylu meksykańskim oraz w połączeniu z kawą. Serwowano również napój będący mieszanką białej i ciemnej czekolady.
Dodatkiem do czekolady bywa piana z mleka, które się spienia gorącą parą pod ciśnieniem, najczęściej w ekspresach ciśnieniowych.

</doc>
<doc id="457790" url="https://pl.wikipedia.org/wiki?curid=457790" title="Jets’n’Guns">
Jets’n’Guns

Jets’n’Guns – dwuwymiarowa gra komputerowa z gatunku strzelanek (i z podgatunku gier zwyczajowo nazywanych "kosmicznymi strzelankami") wydana pod koniec 2004 roku na systemy Microsoft Windows przez RakeInGrass. W kwietniu 2006 roku wydano grę na platformę OS X. 5 lutego 2014 roku ukazała się na platformie Steam dzięki przejściu przez program Steam Greenlight.
Przegląd.
Producenci oznajmili, że w głównej mierze zainspirowały ich gry "Tyrian 2000", "Project-X" oraz "Walker". Jak w grze "Tyrian", gracz zbiera pieniądze za zniszczonych wrogów i zbiera bonusy napotkane na drodze. Pomiędzy kolejnymi misjami gracz może zakupić dodatkowe bronie i urządzenia oraz je ulepszać.
"Jets’n’Guns" jest jednak bardziej rozbudowane w tym względzie od "Tyriana". Do wyboru jest bardzo dużo różnej maści broni oraz wiele możliwości ulepszenia statku. W przeciwieństwie do "Tyriana", gdzie gracz mógł przejść grę używając jedynie broni dostępnych na starcie (z ulepszeniami), w "JnG" gracz – aby odnieść sukces – musi eksperymentować z nowymi broniami, co powoduje, że gra ma większy stopień trudności on innych gier typu "shoot'em up". W grze nie ma również określonej liczby „żyć”, więc gracz może rozgrywać tą samą misję, ile tylko razy zechce, dopóki jej nie przejdzie.
Producenci oświadczyli, że jednym z powodów, dla którego stworzyli strzelankę z ekranem przesuwanym poziomo, a nie pionowo, jest fakt, że mogli umieścić w grze dużą dawkę humoru obrazowego. Gracz zauważa podczas gry na przykład plakaty reklamujące jakieś bronie ze sklepu z napisami jak „Ultimate destructive power!” czy „As seen on TV!”. Innym przykładem humoru niech będzie napis „Jeśli możesz to przeczytać, to znaczy, że jesteś blisko śmierci” umieszczony na jednym z wrogich statków.
W grze liczy się również strategia. Gdy gracz zestrzeli wrogi statek, ten spada na ziemię powodując spustoszenie. Unicestwianie piechoty często kończy się latającymi kończynami tejże czy rozbryzgami krwi.
Fabuła.
W "Jets’n’Guns" gracz zaczyna jako wolny strzelec, który decyduje się na zneutralizowanie kryminalistów w pewnym sektorze wszechświata. Krótko potem gracza znajduje jego przełożony z poprzedniej wojny, płk. Troubleman, którego bazą jest USS Impotence. Wyjaśnia on, że Xoxx, zły dyktator, powrócił i porwał naukowca profesora Von Hamburgera. Profesor tworzył właśnie gigantyczne działo kwantowe, które miałby użyć w celach pokojowych. Xoxx jednakże zamierza odebrać działo, ponieważ, teoretycznie, może ono zniszczyć cały wszechświat za pomocą jednego strzału. Erecta Von Hamburger, córka profesora, również kontaktuje się z bohaterem, lecz głównie zależy jej na odzyskaniu ojca.
Gracz wpierw musi ukraść lepszy statek bojowy, TMIG-226, z pilnie strzeżonych laboratoriów FeX. Następnie gracz ma się spotkać z pułkownikiem na podkładzie USS Impotence, którego załoga ratuje gracza przed śmiercią z rąk kosmicznych piratów poprzez zniszczenie ich statków laserami. Większość następnych misji będzie polegała na zniszczeniu sił Xoxxa i próbach odgadnięcia, gdzie został ukryty razem z działem.
Po wielu bitwach przeciwko siłom Xoxxa gracz ratuje profesora. Krótko po tym wydarzeniu zlokalizowane zostaje działo kwantowe, Lord Chaos Mk 1. Jednakże gdy gracz jest bliski pokonania w pojedynku Xoxxa, ten ucieka w wehikule czasu, zostawiając wiadomość, że jest już za późno, aby zatrzymać proces wystrzału działa. Wszechświat zostaje zniszczony, zostawiając statek bohatera lecący pośród szczątków skamieniałości podczas przewijania napisów końcowych. Ostatecznie jednak pojawia się uskok w czasoprzestrzeni (który już wcześniej odegrał znaczącą rolę w fabule), sprowadzając gracza na początek całej historii, jednak na wyższym poziomie trudności.
Rozgrywka.
Ulepszenia.
Pomiędzy etapami gracz ma możliwość kupowania ulepszeń dla swojego statku. Część podstawowych ulepszeń dotyczy sterowności, szybkości oraz chłodzenia. Ciekawym gadżetem jest Atarix, który daje graczowi możliwość odblokowania zamków w ładunkach przechwyconych z transporterów w trakcie misji. Inne ulepszenia zwiększają poziom obrony czy regenerację ochronki. Kolejne pozwalają graczowi na zdobywanie nagród pieniężnych za masowe zabijanie oddziałów piechoty. Jest również ulepszenie pozwalające na stworzenie maksymalnie pięciu różnych profili broni, które mogą być zmieniane w czasie gry zależnie od sytuacji gracza.
Broń.
Pomiędzy kolejnymi misjami gracz może kupować bronie. Wraz z postępami w grze będzie rosła ilość dostępnych rodzajów broni. Statek, którym gracz zaczyna zawiera jedynie dwa miejsca na froncie umożliwiające zamontowanie broni. Statek TMIG-226, kradziony przez gracza w jednej z pierwszych misji, ma sloty na jeden system bombowy, jeden system rakietowy, trzy bronie na froncie i jeden slot na tyle. Niektóre bronie mogą być użyte jedynie na przedzie lub tyle. Wybór broni cechuje duża różnorodność, od miotaczy płomieni przez bronie energetyczne kończąc na dziale plazmowym czy działkach kwasu siarkowego. Większość broni można po zakupie dodatkowo ulepszać. Dzięki temu można ulepszyć m.in. siłę rażenia czy szybkostrzelność. Podczas oglądania danych dotyczących poszczególnych broni, wskaźniki pokazują jaka jest moc broni (czaszki), jak dużo wydziela ciepła (płomienie) oraz jej szybkostrzelność (pioruny).
Większość broni wydziela ciepło przy strzale, pokazywany przez miernik ciepła. Gdy poziom ciepła przekroczy pomarańczowy obszar, a następnie czerwony, statek przegrzeje się i nie będzie mógł strzelać dopóki odpowiednio się nie schłodzi. Dlatego też ulepszanie systemów chłodzących jest niezbędne. Z ulepszonym systemem chłodzącym, statek będzie mógł strzelać dłużej bez przegrzania oraz szybciej będzie stygł. Bomby i rakiety nie generują ciepła. Bomby są jedynymi, które używają miernika amunicji.
Krytyka gry.
Głosy krytyczne dotyczą długości gry w porównaniu z innymi grami z tego gatunku. Dostępne 21 poziomów można przejść w dwie, trzy godziny. Kolejna co do ważności grupa problemów dotyczy tekstów w grze. Niektóre z nich, na przykład opisy misji, zawierają błędy gramatyczne i ortograficzne. Może to wynikać z tego, że język angielski nie jest językiem ojczystym producentów.
Ścieżka dźwiękowa.
Ścieżka dźwiękowa została stworzona przez grupę Machinae Supremacy. Grupa stworzyła ponad 50 minut oryginalnej muzyki do gry o różnych gatunkach. Zespół udostępnił cały ścieżkę dźwiękowa, bez dwóch utworów, na swojej stronie w formacie MP3. Utwory dostępne na stronie są wyższej jakości i troszkę dłuższe wersje niż te dostępne w grze. Muzyka w grze została skrócona, aby można było ją zapętlić.
"JnG Gold".
W grudniu 2006 RakeInGrass wydało sequel/rozszerzenie do gry, nazwane "Jets’n’Guns Gold". Rozszerzenie zawiera 21 nowych poziomów, wykorzystuje grafikę w rozdzielczości 800 × 600 (w porównaniu do 640 × 480 z oryginalnej gry), nowe bronie i statki oraz sześć nowych utworów muzycznych, stworzonych przez Hubnester Industries (produkcja siostrzana dla Machinae Supremacy). Fabuła w tej wersji została stworzona od nowa i jest pokazywana w formie komiksu.

</doc>
<doc id="457799" url="https://pl.wikipedia.org/wiki?curid=457799" title="Wat Tyler">
Wat Tyler

Walter „Wat” Tyler (ur. 4 stycznia 1341, zm. 15 czerwca 1381) – angielski przywódca powstania ludowego dążącego do ustanowienia w Anglii jednoklasowego społeczeństwa – „Wielkiej Społeczności”.
Życiorys.
Zdolny dowódca i mówca. Miał walczyć we Francji. Nieprzychylni mu kronikarze opisują go jako „zręcznego człowieka o bystrym umyśle, lecz pozbawionego gracji” i „obdarzonego dużą inteligencją, którą należałoby wykorzystać w słusznej sprawie”. Przyłapanych na rabunku powstańców – swoich podkomendnych – zgodnie z ostrzeżeniem skazywał na śmierć. Powstańcy przysięgli przestrzegać tylko praw ustanowionych przez niego. Hasło powstania to stary dwuwiersz ludowy:
„"When Adam delved, and Eve span"
"Who was then a gentleman?"”
"Gdy Ewa przędła, Adam rył [orał],"
"Kto wtedy jaśniepanem był?"
7 czerwca 1381 wybrany na wodza rebeliantów w Kencie, stał się głównym przywódcą powstania ludowego, które wybuchło w maju 1381 i objęło głównie południowo-wschodnią i wschodnią Anglię. Bezpośrednim powodem powstania było nałożenie podatku pogłównego, ponowne obarczenie chłopów pańszczyzną i ustalenie płacy wyrobników na niskim poziomie. Głębszą przyczyną – trudności gospodarcze i napięcia społeczne (wyzysk i niewola chłopska), niezadowolenie z rządów baronów za małoletniości Ryszarda II i z kosztów wojny stuletniej, popularność radykalnych haseł społecznych głoszonych przez wędrownych kaznodziejów (jak John Ball) potępiających bogactwo Kościoła, nędzę ludu i rozpasanie panów.
Powstańcy pod wodzą Tylera zajęli Canterbury (10 czerwca), Londyn (13 czerwca) i Tower (14 czerwca), zabili m.in. kanclerza (arcybiskupa Canterbury) i skarbnika królewskiego. 14 czerwca Ryszard II udzielił żądanych przez część rebeliantów przywilejów (zniesienia poddaństwa, zmniejszenia obciążeń chłopskich). 15 czerwca Tyler zażądał z kolei m.in. konfiskaty dóbr kościelnych: „Majątek i dobra świętego Kościoła niechaj będą zabrane i rozdzielone według potrzeb ludu w każdej parafii po zaopatrzeniu znajdujących się na miejscu księży i mnichów, a wreszcie niechaj będzie więcej poddanych w Anglii, wszyscy niech będą wolni i jednego stanu”.
Podczas pertraktacji z Ryszardem II, Tyler został sprowokowany do obrony i zamordowany; doszło do bójki między Tylerem a burmistrzem Londynu (Lord Mayor) Williamem Walworthem, podczas której ten ostatni przebił Tylera mieczem. Pozbawieni przywódcy chłopi zostali prędko rozgromieni. W ciągu kilku tygodni powstanie krwawo stłumiono na prowincji; nadane przywileje (zniesienie poddaństwa i części podatków) odwołano.

</doc>
<doc id="457800" url="https://pl.wikipedia.org/wiki?curid=457800" title="Victoria (Kolumbia Brytyjska)">
Victoria (Kolumbia Brytyjska)

Victoria – miasto w zachodniej Kanadzie, stolica Kolumbii Brytyjskiej. Leży na wyspie Vancouver, nad Cieśniną Juana de Fuca (Ocean Spokojny).
Według Statistics Canada liczba mieszkańców miasta Victoria w 2011 wynosiła 80017, a aglomeracji 344615. W 2006 roku język angielski był językiem ojczystym dla 82,87%, francuski dla 1,96%, a francuski oraz angielski dla 0,22% mieszkańców.
Znaną osobą, która pochodzi z tego miasta jest Nelly Furtado – kanadyjska piosenkarka i kompozytorka pochodzenia portugalskiego.

</doc>
<doc id="457806" url="https://pl.wikipedia.org/wiki?curid=457806" title="Lamnowate">
Lamnowate

Lamnowate, żarłacze śledziowe (Lamnidae) – rodzina drapieżnych ryb morskich zaliczana do lamnokształtnych (Lamniformes). Spotykane w wodach subtropikalnych niemal całego świata, na głębokościach do 700 m, najczęściej w okolicach raf koralowych. Zaliczane do tej rodziny ostronosy ("Isurus") uważane są za najszybsze rekiny świata, a żarłacz biały jest jedną z największych ryb o drapieżnym trybie życia.
Cechy charakterystyczne.
Ciało wrzecionowate, silnie umięśnione. Pysk spiczasty, zęby duże. Brak migotki.
Pięć par długich szczelin skrzelowych. Pierwsza płetwa grzbietowa duża, wzniesiona, tępo zakończona. Druga płetwa grzbietowa i płetwa odbytowa bardzo małe. Płetwa ogonowa prawie symetryczna. Na bokach trzonu ogonowego widoczny kil. 153–197 kręgów.
Układ naczyń krwionośnych w mięśniach stanowi system wymienników ciepła, umożliwiając utrzymywanie temperatury ciała powyżej temperatury otaczającej je wody, co pozwala na bardzo aktywny tryb życia i zapewnia błyskawiczny refleks w szerokim przedziale temperatur. Dorastają do ponad 6 m długości ("Carcharodon carcharias"). Gatunki jajożyworodne, embriony zjadają swoje rodzeństwo.
Klasyfikacja.
Rodzaje zaliczane do tej rodziny:
"Carcharodon" – "Isurus" – "Lamna"

</doc>
<doc id="457808" url="https://pl.wikipedia.org/wiki?curid=457808" title="Leszek Bolesławowic (1115–przed 1131)">
Leszek Bolesławowic (1115–przed 1131)

Leszek (ur. 1115 lub 1116, zm. 26 sierpnia przed 1131) – najstarszy syn Bolesława III Krzywoustego, księcia Polski z dynastii Piastów, i jego drugiej żony Salomei z Bergu.
Niewiele informacji się o nim zachowało. Wiadomo tylko, że zmarł za życia ojca.
Leszek, syn Krzywoustego, był pierwszą historycznie poświadczoną osobą, która nosiła to imię. Przypuszcza się, że imię to otrzymał pod wpływem "Kroniki polskiej" Anonima zwanego Gallem, gdzie został wśród legendarnych przodków Bolesława Krzywoustego został wymieniony Lestek, wnuk Piasta. 
Narodziny Leszka doprowadziły do powstania problemu dynastycznego, gdyż Bolesław Krzywousty z pierwszego małżeństwa miał syna Władysława II. Istnieje przypuszczenie, że już wtedy Krzywousty chciał statutowo uregulować następstwo tronu. Z kolei palatyn Skarbimir z rodu Awdańców miał uważać, że o wyborze następcy tronu powinna decydować elita możnowładcza. Efektem tego sporu miał być bunt wzniecony przez palatyna w 1118 roku.

</doc>
<doc id="457810" url="https://pl.wikipedia.org/wiki?curid=457810" title="Knights and Merchants">
Knights and Merchants



</doc>
<doc id="457814" url="https://pl.wikipedia.org/wiki?curid=457814" title="Reprezentacja Dżibuti w piłce nożnej mężczyzn">
Reprezentacja Dżibuti w piłce nożnej mężczyzn

Reprezentacja Dżibuti – (fr. "Équipe de Djibouti de football") narodowy zespół piłkarzy nożnych Dżibuti. W swojej historii nigdy nie zakwalifikowała się do mistrzostw świata.
Od 1994 roku jest członkiem FIFA, a od 1986 – CAF-u.
Historia.
W eliminacjach do mistrzostw świata zadebiutowała w 2000 roku. Przegrała już w pierwszej fazie, w dwumeczu okazała się gorsza od Demokratycznej Republiki Konga (1:1 i 1:9). W kwalifikacjach do Weltmeisterschaft 2006 nie brała udziału.
Drużyna narodowa Dżibuti, państwa doświadczonego głodem i wieloletnią wojną domową, jest jedną z najsłabszych reprezentacji piłkarskich na świecie. W historii swoich międzynarodowych występów wygrała tylko dwa mecze. W 1988 roku w towarzyskim spotkaniu pokonała 4:1 Jemen Południowy i w 2007 roku w eliminacjach do Mistrzostw Świata 2010 pokonała 1:0 Somalię.
Selekcjonerami reprezentacji są Mohamed Meraneh Hassan oraz Hamza Abdi Abbas.
Reprezentacja Dżibuti zajmuje 51 miejsce spośród 54 afrykańskich reprezentacji (stan na 6 października 2022).
Aktualny skład.
Piłkarze, którzy zostali wybrani na kwalifikacje Pucharu Narodów Afryki na mecz przeciwko Sudanowi Południowemu. Występy i gole aktualne na 27 marca 2022.

</doc>
<doc id="457817" url="https://pl.wikipedia.org/wiki?curid=457817" title="Yesterday">
Yesterday



</doc>
<doc id="457823" url="https://pl.wikipedia.org/wiki?curid=457823" title="Malarstwo dadaistyczne">
Malarstwo dadaistyczne



</doc>
<doc id="457830" url="https://pl.wikipedia.org/wiki?curid=457830" title="Straż Dzienna">
Straż Dzienna

Straż Dzienna (ros. "Дневной Дозор", transkr. "Dniewnoj Dozor") – film fantasy, thriller produkcji rosyjskiej z 2006 roku w reżyserii Timura Biekmambietowa na motywach zaczerpniętych z powieści Siergieja Łukjanienki "Nocny Patrol".
Książka Łukianienki i Władimira Wasiljewa, nosząca analogicznie tytuł "Dzienny Patrol", chociaż jej akcja osadzona jest w tych samych realiach i występują w niej ci sami bohaterowie, z fabułą filmu nie ma nic wspólnego. Film jest kontynuacją "Straży Nocnej".

</doc>
<doc id="457832" url="https://pl.wikipedia.org/wiki?curid=457832" title="Alexius Meinong">
Alexius Meinong

Alexius Meinong (ur. 17 lipca 1853, zm. 27 listopada 1920) – austriacki filozof.
Usiłował utworzyć nową naukę filozoficzną, którą nazywał "teorią przedmiotów" (Über Gegenstandstheorie, 1904), a która miała mieć zakres szerszy jeszcze od metafizyki.
Życiorys.
Meinong urodził się we Lwowie, zmarł w Grazu w Austrii. Studiował w Wiedniu pod okiem Franza Brentano. Od 1882 roku był profesorem na uniwersytecie w Grazu.
Według Meinonga przedmiot jest nie tylko tym, co jest ujmowane (uchwytywane) w przeżyciu psychicznym, ale jest również tym, co może być ujmowane, a zatem jest możliwym obiektem przeżyć psychicznych. W myśl jego koncepcji, przedmiot jest różny i niezależny od aktu intencji i od treści tego aktu, treść bowiem istnieje w umyśle.
Meinong twierdził, iż uniwersum obiektów jest niesłychanie złożone. Istnieje wszystko, nawet przedmioty sprzeczne. Meinong klasyfikował sposoby istnienia przedmiotów na istnienie realne (czasowo-przestrzenne lub tylko czasowe, np. ludzka psychika), idealne (pozaczasowe, np. figury matematyczne), pseudoistnienie (to, co zależne od treści umysłu) oraz pozaistnienie (bycie przedmiotem możliwego sądu, np. kwadratowe koło).
Meinong dzielił przedmioty na pozytywne (np. człowiek) i negatywne (np. nie-człowiek) oraz na proste i złożone. Przedmiot prosty to przedmiot niższego rzędu, indywiduum, które jest proste względem pewnej całości (np. kartka jest prosta względem książki). Przedmiot złożony (wyższego rzędu) to przedmiot nabudowany zawsze na przedmiocie prostym lub przedmiot złożony z przedmiotów prostych.

</doc>
<doc id="457833" url="https://pl.wikipedia.org/wiki?curid=457833" title="Autochoria">
Autochoria

Autochoria (samosiewność) – proces samoczynnego rozsiewania diaspor przez roślinę, przy wykorzystaniu własnych sił i mechanizmów rośliny macierzystej. Oddalenie się diaspor od rośliny macierzystej jest stosunkowo niewielkie, autochoria ma więc znaczenie głównie jako czynnik zwiększający zagęszczenie populacji w danym biotopie. Czasem diaspora, przenoszona niedaleko od rośliny macierzystej, trafia na inny czynnik transportujący ją dalej – jest to kombinowany sposób rozsiewania.
Rodzaje autochorii:

</doc>
<doc id="457834" url="https://pl.wikipedia.org/wiki?curid=457834" title="Ruch wiary">
Ruch wiary



</doc>
<doc id="457838" url="https://pl.wikipedia.org/wiki?curid=457838" title="Stop (kynologia)">
Stop (kynologia)

Stop, inaczej przełom czołowo-nosowy, krawędź czołowa, w kynologii – określenie miejsca na górnej powierzchni głowy psa, w którym czoło przechodzi w kufę, a dokładniej w grzbiet nosa.
U niektórych ras psów stop jest wyraźnie zaznaczony (wyrazisty), u innych zaznaczony, a u pozostałych nie jest zaznaczony – jego linia jest płynna, bez wyraźnego załamania. Często występuje też różnica w wyglądzie stopu w zależności od płci psa (dymorfizm płciowy) – suki mają przeważnie łagodniejszą linię stopu niż psy.

</doc>
<doc id="457841" url="https://pl.wikipedia.org/wiki?curid=457841" title="Amadeusz I (król Hiszpanii)">
Amadeusz I (król Hiszpanii)



</doc>
<doc id="457843" url="https://pl.wikipedia.org/wiki?curid=457843" title="Sławomir Peszko">
Sławomir Peszko

 (ur. 19 lutego 1985 w Jaśle) – polski piłkarz występujący na pozycji pomocnika w polskim klubie Wieczysta Kraków. W latach 2008–2022 reprezentant Polski. Uczestnik Mistrzostw Europy 2016 oraz Mistrzostw Świata 2018.
Kariera klubowa.
Początki kariery.
Sławomir Peszko swoją karierę piłkarską rozpoczynał w wieku 11 lat w Nafcie Jedlicze, skąd w 2000 przeniósł się do Wisły Płock. W 2002 został włączony do składu pierwszej drużyny Wisły, która ówcześnie funkcjonowała pod nazwą „Orlen Płock”. W Ekstraklasie zadebiutował 5 kwietnia 2003 w przegranym 0:1 wyjazdowym spotkaniu z Widzewem Łódź. W swoim pierwszym sezonie w Wiśle wystąpił w czterech spotkaniach Ekstraklasy. Od następnego sezonu pojawiał się na boisku regularnie. W rozgrywkach 2005/06, 26 kwietnia 2006, po wyeliminowaniu w finale Zagłębia Lubin (w dwumeczu 6:3) zdobył z Wisłą Puchar Polski – pierwsze trofeum w swojej zawodowej karierze, a 22 lipca tego samego roku również Superpuchar Polski. W sezonie 2006/07 spadł z Wisłą do II ligi, zaś w sezonie 2007/2008 zdobył 16 goli i został najskuteczniejszym zawodnikiem „Nafciarzy”. W ciągu 6 sezonów w Wiśle Płock zagrał w 112 ligowych meczach, strzelając 21 goli oraz zdobył Puchar i Superpuchar Polski.
Lech Poznań.
Przed sezonem 2008/2009 trafił do Lecha Poznań. W ekipie „Kolejorza” już w pierwszych trzech sparingach zdobył 4 gole. W Ekstraklasie, w barwach Lecha zadebiutował 8 sierpnia 2008 w meczu z GKS-em Bełchatów (2:3). Odegrał dużą rolę w sukcesach „Kolejorza” w meczach Pucharu UEFA w 2008 oraz 2009. W decydującym o awansie Lecha do fazy grupowej pucharu, spotkaniu z Austrią Wiedeń strzelił bramkę w 85 minucie (na 2:1).19 maja 2009 w finale Pucharu Polski z Ruchem Chorzów na Stadionie Śląskim w 51. minucie meczu zdobył zwycięską bramkę dla Lecha. Mecz zakończył się zwycięstwem Lecha Poznań 1:0 i zdobyciem przez niego trofeum Pucharu Polski. 25 lipca 2009 po wygranej w konkursie rzutów karnych 4:3 (Peszko wykorzystał rzut karny) z ówczesnym Mistrzem Polski – Wisłą Kraków sięgnął z ekipą z Poznania po Superpuchar Polski. 2 sierpnia 2009 zdobył swoją pierwszą ligową bramkę dla Kolejorza. Miało to miejsce w wygranym 3:1 wyjazdowym meczu I kolejki Ekstraklasy z Piastem Gliwice (było to zarazem pierwsze trafienie ekipy z Poznania w sezonie 2009/2010). W sezonie 2009/10 zdobył wraz z Lechem Mistrzostwo Polski. Lech z 19 zwycięstwami, 8 remisami, 3 porażkami i bilansem bramkowym +31 zajął 1.miejsce w tabeli Ekstraklasy, a królem strzelców został wtedy napastnik „Kolejorza”, Robert Lewandowski. Peszko w mistrzowskim dla swojego zespołu sezonie zdobył 8 ligowych bramek.
Wyjazd za granicę.
2 stycznia 2011 podpisał kontrakt z niemieckim 1. FC Köln obowiązujący do 30 czerwca 2011 (z opcją przedłużenia).
W Bundeslidze zadebiutował 16 stycznia 2011 przeciwko 1. FC Kaiserslautern. Na wiosnę 2011 rozegrał 11 meczów i zaliczył 5 asyst. Pierwszego gola w Bundeslidze zdobył 30 października 2011, w meczu przeciwko FC Augsburg.
9 sierpnia 2012 został wypożyczony na rok z opcją pierwokupu do angielskiego Wolverhampton Wanderers. W Championship zadebiutował 18 sierpnia 2012 w meczu z Leeds (0:1).
31 lipca 2013 podpisał 3-letni kontakt z występującą w Serie A, Parmą. Nie zdołał jednak zadebiutować na włoskich boiskach, gdyż od razu po podpisaniu kontraktu został wypożyczony do występującego wówczas w 2. Bundeslidze, swojego poprzedniego klubu – 1. FC Köln. W 2. Bundeslidze zadebiutował 1 września 2013 w wygranym 4:1 meczu z Erzgebirge Aue. W meczu tym strzelił również gola i zaliczył asystę. W sezonie 2013/14 „Peszkin” wystąpił w 24 ligowych meczach zespołu z Kolonii, w których strzelił 3 gole i zaliczył pięć asyst czym przyczynił się do awansu swojej drużyny do Bundesligi. 1 lipca 2014 po udanym, zwieńczonym awansem do Bundesligi sezonie, niemiecki klub 1. FC Köln podjął decyzję o wykupieniu Peszki z Parmy. Kwota transferu polskiego skrzydłowego wyniosła 500 tys. euro. W sezonie 2014/15 wystąpił w 18 ligowych meczach swojej drużyny.
Powrót do Polski.
31 sierpnia 2015, po 5 latach gry za granicą, powrócił do Polski i podpisał 3-letni kontrakt z występującą w Ekstraklasie, Lechią Gdańsk. W nowym zespole zadebiutował 11 września 2015 w ligowym meczu z Koroną Kielce (0:0), zaś pierwszego gola zdobył 13 lutego 2016, ustalając na 5:0 wynik domowego spotkania z Podbeskidziem Bielsko-Biała. 17 listopada 2016 przedłużył kontrakt z Lechią do 2020. 25 lutego 2017, przeciwko Cracovii (4:2), rozegrał swoje 200. spotkanie w Ekstraklasie. 20 lipca 2018 w 92. minucie meczu 1. kolejki sezonu 2018/2019, pomiędzy Jagiellonią Białystok a Lechią Gdańsk (0:1) otrzymał bezpośrednią czerwoną kartkę za faul na Arvydasie Novikovasie. W konsekwencji tego czynu, kilka dni później został ukarany "dotkliwą karą finansową" przez klub Lechia Gdańsk, a następnie decyzją Komisji Ligi Ekstraklasy został ukarany bezwzględną dyskwalifikacją na okres trzech miesięcy oraz karę finansową w wysokości 30 tys. zł. Tuż po zakończeniu kary został przeniesiony do czwartoligowych rezerw zespołu za naganne zachowanie, po tym wydarzeniu w Lechii już nie zagrał. Zimą 2019 roku przeniósł się do Wisły Kraków na zasadzie wypożyczenia półrocznego. 15 czerwca 2020 roku podpisał kontrakt z KS Wieczysta Kraków – klubem grającym w lidze okręgowej.
Kariera reprezentacyjna.
Peszko grał w reprezentacji młodzieżowej U-21. W kadrze A zadebiutował 19 listopada 2008 wchodząc na boisko w 69. minucie wygranego 3:2 towarzyskiego meczu z Irlandią. Pierwszą bramkę strzelił 17 stycznia 2010 w spotkaniu z Danią, które rozegrane zostało w ramach Pucharu Króla Tajlandii. We wrześniu 2010 został wyrzucony z kadry narodowej przez selekcjonera Franciszka Smudę po tym, jak spożywał alkohol podczas zgrupowania. W marcu 2011 został przywrócony do kadry. W 2012, w Kolonii, będąc pod wpływem alkoholu wdał się w awanturę z taksówkarzem w wyniku czego został zatrzymany przez policję i umieszczony w izbie wytrzeźwień. W konsekwencji został skreślony przez trenera Smudę z kadry na Euro 2012 i zawieszony w prawach reprezentanta. We wrześniu 2013 został ponownie powołany przez selekcjonera Waldemara Fornalika na mecze eliminacji do Mistrzostw Świata z Ukrainą i Anglią. 29 marca 2015 strzelił jedynego gola dla reprezentacji Polski w zremisowanym 1:1 meczu z Irlandią w ramach eliminacji Mistrzostw Europy 2016. 30 maja 2016 został powołany przez selekcjonera Adama Nawałkę na Mistrzostwa Europy 2016 we Francji. 4 czerwca został powołany przez selekcjonera Adama Nawałkę na Mistrzostwa Świata 2018 w Rosji.
1 czerwca 2022 roku podczas meczu Polski z Walią oficjalnie ogłosił zakończenie kariery reprezentacyjnej.
Życie prywatne.
Kiedy miał 11 lat, podczas rutynowych badań, wykryto, że posiada on cztery nerki. Z tego powodu przeszedł operację (istniało niebezpieczeństwo, że będzie musiał zakończyć karierę piłkarską) podczas której przeszczepiono mu moczowody w inne miejsce nerki. Ukończył technikum mechaniczne. Ma żonę Annę, którą poznał w Płocku, za czasów gry w miejscowej Wiśle. Ślub odbył się 18 stycznia 2009 w kościele w Płocku – rodzinnej miejscowości jego żony. Mają córkę Wiktorię (ur. 5 października 2009) oraz syna Marcela (ur. 26 czerwca 2014). Był świadkiem na ślubie Roberta Lewandowskiego. 16 października 2016, w Krasnem otworzył własną akademię piłkarską pod nazwą „Akademia Piłkarska Sławomira Peszko”. W 2020 roku otworzył restaurację w Sopocie, w której serwowana jest wódka o nazwie „Peszko”. Poza piłką nożną zajmuje się reklamowaniem różnych treści z m.in. branży alkoholowej i bukmacherskiej.

</doc>
<doc id="457846" url="https://pl.wikipedia.org/wiki?curid=457846" title="Magnolia Siebolda">
Magnolia Siebolda

Magnolia Siebolda ("Magnolia sieboldii" K.Koch) – gatunek rośliny z rodziny magnoliowatych ("Magnoliaceae" Juss.). Występuje naturalnie w Japonii, na Półwyspie Koreańskim oraz w środkowych i północnych Chinach (w prowincjach Anhui, Jiangxi, Liaoning, Zhejiang, północnej części Fujian, a także w regionie autonomicznym Kuangsi). Ponadto jest uprawiany jako roślina ozdobna. 
Biologia i ekologia.
Rośnie w lasach. Występuje na wysokości od 1600 do 2000 m n.p.m. Kwitnie od maja do lipca, natomiast owoce dojrzewają od sierpnia do września. 
Zmienność.
W obrębie tego gatunku oprócz podgatunku nominatywnego wyróżniono dwa podgatunki:
Kultywary:
Obecność w kulturze i symbolice.
Magnolia Siebolda jest kwiatem narodowym Koreańskiej Republiki Ludowo-Demokratycznej.

</doc>
<doc id="457847" url="https://pl.wikipedia.org/wiki?curid=457847" title="Takt (transport)">
Takt (transport)

Takt, kursowanie w takcie – kursowanie lokalnej, regionalnej lub międzymiastowej komunikacji publicznej w stałych odstępach czasu, np. "takt dziesięciominutowy", "takt godzinny". Zaletą kursowania w takcie jest łatwość zapamiętania rozkładu jazdy przez użytkowników oraz koordynacji przesiadek na stacjach lub przystankach węzłowych.

</doc>
<doc id="457851" url="https://pl.wikipedia.org/wiki?curid=457851" title="Starczowzroczność">
Starczowzroczność

Starczowzroczność (presbiopia, presbyopia, prezbiopia) – pogorszenie widzenia na bliskie odległości, wynikające ze zmniejszenia lub utraty zdolności akomodacji oka. Jest to proces fizjologiczny wynikający ze starzenia się organizmu, powodujący zmniejszenie elastyczności soczewki znajdującej się w gałce ocznej i dotyczy osób zarówno z nadwzrocznością, krótkowzrocznością, jak i bez żadnej z tych wad wzroku. Oko miarowe daje na siatkówce ostry obraz obiektów w nieskończoności bez żadnej ingerencji mięśni ocznych. Jeśli jest inaczej to należy dobrać odpowiednie okulary, aby skorygować widzenie „do dali”.
Jednak zarówno dla oka miarowego, jak i niemiarowego ze skorygowanym widzeniem „do dali”, aby widzieć ostro obiekty z bliska
(np. przy czytaniu) należy wprowadzić dodatkową moc optyczną o wartości +2,50 dioptrii (dla odległości 40 cm). W tym celu mięśnie ściskają soczewkę wewnątrz gałki ocznej, zmieniając jej kształt. Przy zupełnym zaniku elastyczności soczewki dodatkową moc optyczną można wprowadzić jedynie za pomocą okularów o mocy o +2,50 dioptrii (dla odległości pracy z bliska 40 cm) większej niż moc okularów „do dali”. Jest to dodatek do bliży. W przypadku, gdy soczewki w gałkach ocznych mają tylko częściowo zmniejszoną elastyczność potrzebna dodatkowa moc optyczna będzie zawierać się w przedziale od 0 do +3 dioptrii.
Korekcja za pomocą okularów.
W starczowzroczności korekcja widzenia „do bliży” zawsze zakłóca widzenie „do dali”. Pewnym kompromisem są okulary dwuogniskowe oraz bardziej komfortowe, ale i kosztowne, okulary progresywne. Analogicznie można stosować dwuogniskowe lub progresywne soczewki kontaktowe. Konieczność korekcji optycznej pojawia się na ogół dopiero po 40 roku życia, gdy amplituda akomodacji spada poniżej 5 dioptrii. Istnieje też możliwość chirurgicznej korekcji starczowzroczności.
Starczowzroczność w przypadku oka miarowego.
Potrzebne są jedynie „plusowe” okulary do widzenia z bliska, które należy zdejmować, aby ostro widzieć obiekty odległe. Dalekowidz
(przy sprawnej akomodacji) nie musi tego robić – wprawdzie też używa okularów „plusowych”, ale widzi w nich ostro w całym zakresie.
Starczowzroczność w krótkowzroczności.
Objawy są zauważalne stosunkowo późno, ponieważ krótkowidz intuicyjnie zaczyna zdejmować okulary, aby dobrze widzieć z
bliska.
Jeśli zatem krótkowidz używa okularów o mocy -3 dioptrii, które idealnie korygują widzenie do dali, to do widzenia z bliska w
ogóle nie potrzebuje okularów, nawet przy pełnej starczowzroczności. Analogicznie przy wadzie wzroku -2 dioptrie będą
potrzebne okulary „do bliży” o mocy +1 dioptrii, co bywa mylnie interpretowane jako zmiana z krótkowzroczności na
nadwzroczność.
Starczowzroczność w nadwzroczności.
Nadwzroczność często mylona jest ze starczowzrocznością ponieważ przy wadzie refrakcji poniżej +3 dioptrii dalekowidz (dzięki sprawnej akomodacji) może
ostro widzieć „do dali” (kosztem stałego i męczącego napięcia akomodacji). Wówczas – przy niezdiagnozowanej nadwzroczności, lub ze względów estetycznych – może używać okularów tylko do czytania. Jednak współistniejąca starczowzroczność ogranicza lub uniemożliwia akomodację, więc dalekowidz nie może ostro widzieć także do dali. W tym sensie prezbiopia nasila objawy nadwzroczności.

</doc>
<doc id="457855" url="https://pl.wikipedia.org/wiki?curid=457855" title="Sakuramachi">
Sakuramachi

 − 115. cesarz Japonii. Panował w latach 1735–1747. Jego imię własne brzmiało Teruhito (jap. 昭仁)
Życiorys.
Teruhito urodził się 8 lutego 1720 jako pierworodny syn cesarza Nakamikado.
W 1728, w wieku 8 lat, został mianowany następcą tronu. W 1735 jego ojciec abdykował na jego rzecz i 13 kwietnia tegoż roku, w wieku 15 lat, został intronizowany. Przyjął cesarskie imię Sakuramachi.
Kiedy został cesarzem, ogłosił się reinkarnacją księcia Shōtoku. Dzięki temu uzyskał poparcie u sioguna Tokugawy Yoshimune.
Sakuramachi przywrócił do życia dworskie zwyczaje, które wcześniej zaniknęły, w tym coroczny rytuał święta plonów i ofiarowania nowego, świeżo zebranego ryżu bogom. Ceremonia ta nazywa się Niiname-sai lub Shinjō-sai. W przypadku objęcia tronu przez nowego cesarza jest to pierwsza ceremonia po intronizacji i nazywa się wówczas Daijō-sai. 
Jego życiową pasją była poezja; ułożył wiele wierszy i zyskał miano utalentowanego poety.
Sakuramachi abdykował 9 czerwca 1747 w wieku 27 lat na rzecz swego syna, Momozono, po 12-letnim panowaniu. Zmarł 3 lata później, 28 maja 1750 w wieku 30 lat.

</doc>
<doc id="457857" url="https://pl.wikipedia.org/wiki?curid=457857" title="Al secco">
Al secco

Al secco – technika malarska polegająca na pokrywaniu suchego tynku (w przeciwieństwie do fresku) farbami zmieszanymi z wodą. 
Nazwa pochodzi z języka włoskiego, w którym oznacza właśnie "na sucho". Technikę tę stosowano od starożytności do XV wieku. Jako spoiwa używa się mleka wapiennego, także kazeiny (malarstwo kazeinowe), kleju, oleju, tempery, wosku i żywic, stosując farby kazeinowe bądź nowoczesne farby silikatowe.
W XV wieku wyparła ją technika al fresco (fresk), która pozwalała na uzyskanie większej intensywności barw oraz trwałości malowidła. W XIX wieku często stosowano technikę mieszaną: fresk i al secco.

</doc>
<doc id="457868" url="https://pl.wikipedia.org/wiki?curid=457868" title="NanoPierce Connection System">
NanoPierce Connection System

NCS (ang. "NanoPierce Connection System") – opracowany przez firmę NanoPierce Technologies system montażu układów scalonych, w którym zamiast tradycyjnych "nóżek" wykorzystuje się specjalne obudowy z kryształkami krzemu. Umożliwia to zmniejszenie obudów "kości" do rozmiaru znajdujących się w nich kryształów krzemu. Zbędne stają się w ten sposób tradycyjne "nóżki", których liczba decyduje w pewnym stopniu o wielkości całego układu. Nowy sposób montażu - NCS - polega na zastosowaniu mikroskopijnych pól kontaktowych - zarówno na obudowie, jak i płytce drukowanej urządzenia elektronicznego. Powierzchnię kontaktu pokrywa się cienką warstwą proszku diamentowego oraz kleju, zapewniającego niezbędną odporność mechaniczną połączenia. Po lekkim dociśnięciu układu scalonego do płytki, kryształki diamentu wbijają się w metal, zapewniając przepływ prądu elektrycznego między obiema powierzchniami. Jak informują przedstawiciele NanoPierce, dzięki ich metodzie układy scalone mogą stać się nawet 10-krotnie mniejsze niż dotychczas, co z pewnością wpłynie na wielkość samych urządzeń elektronicznych oraz komputerów.

</doc>
<doc id="457871" url="https://pl.wikipedia.org/wiki?curid=457871" title="Chip-level multiprocessing">
Chip-level multiprocessing

CMP (ang. "chip-level multiprocessing") to określenie konstrukcji mikroprocesorów, składających się z dwóch lub większej liczby układów scalonych, umieszczanych na jednej płytce krzemowej. Tego typu rozwiązania mają możliwość efektywnego zwiększenia wydajności serwerów bez konieczności angażowania kilku odrębnych procesorów jak to ma miejsce w tradycyjnych rozwiązaniach, aczkolwiek technologia ta jest dopiero na etapie wdrażania i obecnie można ją spotkać głównie w pilotażowych rozwiązaniach (największe problemy stwarza utworzenie efektywnego systemu przepływu danych w elementach półprzewodnikowych). W przyszłości komputery oparte na systemach CMP znajdą prawdopodobnie zastosowanie głównie w rozwiązaniach wymagających bardzo dużej wydajności i szczególnie wysokiej dostępności, np. w superserwerach do analizy danych sejsmicznych, komputerach wykorzystywanych do analizy genów czy zaawansowanych symulatorach graficznych. Przykładem procesorów zbudowanych w oparciu o technologię CMP mogą być jednostki Sun MAJC-5200 i IBM Power4. Dzisiaj możemy spotkać w popularnych Pentium Dual-Core, Core 2 Duo, Core 2 Quad, AMD z serii X2, X3, X4 itp.

</doc>
<doc id="457876" url="https://pl.wikipedia.org/wiki?curid=457876" title="Domeykit">
Domeykit

Domeykit – minerał z gromady arsenków. Należy do minerałów rzadkich.
Odkryty w 1844 przez geologa i mineraloga Ignacego Domeykę w kopalniach kopalnie Algodonez i San Antonio niedaleko Coquimbo w Chile.
Charakterystyka.
Właściwości.
Tworzy skupienia zbite, ziemiste, groniaste, naciekowe, naskorupienia i powłoki. Jest kruchy, nieprzezroczysty, czasami wytwarza opalizujące naloty. Niekiedy zawiera domieszki niklu, kobaltu.
Obecnie wyróżniane są dwie odmiany domeykitu: domeykit α (Haid) i domeykit β. Pierwszą nazwą geolog wiedeński Wilhelm von Haidinger określił odkryty przez Domeykę w 1844 r. arsenek miedzi o barwie srebrzystobiałej lub żółtobrązowej (oprócz Chile występuje w Meksyku, Saksonii, Stanach Zjednoczonych i Kanadzie). Natomiast domeykit β to minerał odkryty dopiero w 1949 r. w rejonie Mesanki na terenie Iranu o barwie białej, szarej lub brązowej.
Występowanie.
Stanowi składnik niektórych utworów hydrotermalnych, spotykany jest w żyłach kruszcowych razem z żelazem, malachitem, kuprytem.
Miejsca występowania: Chile – Coquimbo, Meksyk, Kanada, USA, Iran, Rosja, Francja, Czechy – Běloves.

</doc>
<doc id="457877" url="https://pl.wikipedia.org/wiki?curid=457877" title="XDSL">
XDSL



</doc>
<doc id="457879" url="https://pl.wikipedia.org/wiki?curid=457879" title="BinHex">
BinHex

BinHex – kod przekształcający binarne pliki danych w 7-bitowe znaki ASCII nadające się do przesłania pocztą elektroniczną do innego komputera, tam plik przy pomocy tego samego kodu zostaje z powrotem przekształcony w dokument binarny.
Ten standard kodowania jest popularny zwłaszcza wśród użytkowników komputerów Macintosh. BinHex nie stosuje kompresji przez co plik zakodowany tą metodą może być większy niż oryginalny, dlatego kodowanie BinHex poddaje się zazwyczaj jeszcze dodatkowej kompresji programem Stufflt będącym standardowym wyposażeniem dla komputerów Macintosh.

</doc>
<doc id="457881" url="https://pl.wikipedia.org/wiki?curid=457881" title="Danio lamparci">
Danio lamparci



</doc>
<doc id="457885" url="https://pl.wikipedia.org/wiki?curid=457885" title="Delfinek pręgoboki">
Delfinek pręgoboki

Delfinek pręgoboki, delfin pręgoboki ("Stenella coeruleoalba") – gatunek ssaka z rodziny delfinowatych (Delphinidae). Średniej wielkości delfin, żyje w morzach tropikalnych i umiarkowanych. W Morzu Bałtyckim spotykany bardzo rzadko.
Wygląd.
Delfinki pręgobokie zawdzięczają swoją nazwę czarnemu paskowi biegnącemu wzdłuż boku w kierunku ogona i równoległemu z nim szaremu rozjaśnieniu na czarnej na grzbiecie skórze. Od pyska do brzucha delfiny te są białe, nie licząc krótkiego, czarnego paska u spodu żuchwy.
Występowanie.
Jako że delfinek pręgoboki żyje w wielkich grupach nawet stu lub więcej osobników, nietrudno je spotkać, mimo że występują dość daleko od brzegu. Na przykład nad Morzem Śródziemnym, na wybrzeżu francuskim, stacje "whalewatchingu" oferują wycieczki z bardzo wysokim prawdopodobieństwem ich spotykania.
Delfinki pręgobokie źle czują się w delfinariach, gdyż będąc na wolności w stadzie jest ich bardzo wiele i nie są przyzwyczajone do życia w nie tak licznym towarzystwie.

</doc>
<doc id="457889" url="https://pl.wikipedia.org/wiki?curid=457889" title="Hohenzollern">
Hohenzollern

Zobacz też:

</doc>
<doc id="457897" url="https://pl.wikipedia.org/wiki?curid=457897" title="Reguła brzytwy">
Reguła brzytwy



</doc>
<doc id="457899" url="https://pl.wikipedia.org/wiki?curid=457899" title="Roślina drzewiasta">
Roślina drzewiasta

Roślina drzewiasta – roślina wieloletnia o silnie zdrewniałych, trwałych łodygach nadziemnych, często także i korzeniach. W przeciwieństwie do bylin, u których cała część nadziemna zamiera na zimę, zdrewniałe nadziemne części roślin drzewiastych nie zamierają w okresie zimy. Nie jest to takson, ale grupa roślin o zbliżonej budowie morfologicznej. Rośliny drzewiaste to zazwyczaj rośliny długowieczne.
Wśród roślin drzewiastych w zależności od pokroju i charakteru wzrostu wyróżnia się:
Należy zaznaczyć, że powyższy podział jest podziałem umownym i mogą występować formy pośrednie. Wiele gatunków roślin tradycyjnie klasyfikowanych jako krzewy może w specyficznych warunkach osiągnąć pokrój małego drzewa (np. bez czarny). Zdarza się również, że w niesprzyjających warunkach typowe drzewa wytwarzają formy krzewiaste (np. jarząb pospolity).
Rośliny drzewiaste stanowią dominujący składnik klimaksu – ostatecznego etapu sukcesji ekologicznej. Na większości obszarów kuli ziemskiej etapem tym jest las, w którym drzewa i krzewy stanowią zdecydowanie dominujący element.
Badaniem roślin drzewiastych zajmuje się dendrologia.

</doc>
<doc id="457903" url="https://pl.wikipedia.org/wiki?curid=457903" title="Izydora Dąmbska">
Izydora Dąmbska

Izydora Dąmbska (ur. 3 stycznia 1904 we Lwowie, zm. 18 czerwca 1983 w Krakowie) – polska filozofka, logiczka, tłumaczka i epistemolog. Uczennica i współpracowniczka Kazimierza Twardowskiego, przedstawicielka lwowsko-warszawskiej szkoły filozoficznej.
Życiorys.
Wywodziła się ze starej szlacheckiej rodziny Dąmbskich z Lubrańca, herbu Godziemba, którzy do czasów rozbiorów mieszkali na Kujawach. Na przełomie XVIII i XIX rodzina Dąmbskich osiedliła się w Rudnej Wielkiej, koło Rzeszowa. Była najmłodszą córką Stanisława Dąmbskiego posła Sejmu Krajowego Galicji, późniejszego senatora II Rzeczypospolitej. Wydarzenia I wojny światowej, a następnie walk polsko-ukraińskich i wojny polsko-radzieckiej spowodowały, że wraz z rodziną zmuszona była zmieniać miejsca pobytu, co uniemożliwiło jej regularną naukę w szkole. Wykształcenie podstawowe i średnie otrzymała w formie prywatnych lekcji, a maturę zdała eksternistycznie w 1922 w Prywatnym Gimnazjum Realnym Sióstr Urszulanek we Lwowie.
W tym samym roku rozpoczęła studia filozoficzne na Uniwersytecie Jana Kazimierza we Lwowie pod kierunkiem profesora Kazimierza Twardowskiego – wychowawcy wielu pokoleń polskich filozofów. W czasie studiów słuchała również wykładów Mścisława Wartenberga – z historii filozofii, Kazimierza Ajdukiewicza – z logiki, Juliusza Kleinera – z historii literatury, oraz Romana Ingardena. Doktorat uzyskała 26 lutego 1927 roku w Uniwersytecie Jana Kazimierza we Lwowie na podstawie rozprawy "Teoria sądu E. Goblota", napisanej pod kierunkiem Twardowskiego. Równocześnie po złożeniu egzaminu państwowego i uzyskaniu odpowiednich uprawnień rozpoczęła pracę w lwowskich szkołach średnich – ogólnokształcących i pedagogicznych – jaka nauczycielka języka polskiego i propedeutyki filozofii.
W 1930 roku, po przejściu Kazimierza Twardowskiego na emeryturę, Dąmbska odeszła z Uniwersytetu we Lwowie i dzięki uzyskanemu stypendium z Funduszu Kultury Narodowej wyjechała w ośmiomiesięczną podróż naukową. Odwiedziła Wiedeń, gdzie nawiązała kontakty z Kołem Wiedeńskim, przede wszystkim zaś z Moritzem Schlickiem, a następnie – Berlin, gdzie zetknęła się z Hansem Reichenbachem. W Paryżu słuchała wykładów Andre Lalande’a, Leona Brunschvicga i Edouarda Le Roya oraz nawiązała liczne kontakty z francuskim środowiskiem filozoficznym, podtrzymywane i kontynuowane do końca życia. Szczególnie serdecznymi więzami przyjaźni związała się z Wandą Dunin Borkowską, Ireną Gałęzowską i Eugeniuszem Minkowskim. W czasie tej podróży utrzymywała kontakt listowny ze swym mistrzem Kazimierzem Twardowskim, który służył jej radą oraz którego autorytet i listy wprowadzające ułatwiły jej nawiązanie kontaktów za granicą. Plonem tej wyprawy było również kilka artykułów oraz opublikowana w 1933 roku we Lwowie obszerniejsza rozprawa "O prawach w nauce".
Po powrocie Dąmbska pracowała w lwowskich szkołach średnich, utrzymując jednocześnie ścisły kontakt z Uniwersytetem Jana Kazimierza. Współpracowała z lwowskim środowiskiem filozoficznym, działając w Polskim Towarzystwie Filozoficznym (m.in. w latach 1931–1939 była członkiem Komitetu Redakcyjnego Biblioteki Filozoficznej PTF oraz od 1937 roku została członkiem Zarządu PTF i przewodniczącą sekcji teorii poznania). Brała również aktywny udział w zjazdach filozoficznych krajowych i zagranicznych. W czerwcu 1936 roku wyjechała do Kopenhagi, gdzie uczestniczyła w II Międzynarodowym, Kongresie dla Jedności Nauki zorganizowanym przez Koło Wiedeńskie, a we wrześniu tego samego roku na odbywającym się w Krakowie III Polskim Zjeździe Filozoficznym wygłosiła referat "Czy intersubiektywne podobieństwo wrażeń zmysłowych jest niezbędnym założeniem nauk przyrodniczych". W latach 1937–1940 pracowała jako psycholog w Instytucie Psychotechnicznym we Lwowie.
Szczególnie bolesnym wstrząsem dla Izydory Dąmbskiej, podobnie jak dla wielu uczniów Kazimierza Twardowskiego, była jego śmierć w lutym 1938 roku. Dąmbska do końca swego życia żarliwie broniła jego pamięci i stawiała za wzór cnót moralnych i obywatelskich. Po jego śmierci razem z Danielą Gromską przejęła Redakcję założonego przez Kazimierza Twardowskiego „Ruchu Filozoficznego”.
Jeszcze przed śmiercią Twardowskiego coraz większy wpływ na twórczość Dąmbskiej zaczął wywierać Władysław Witwicki, jeden z pierwszych uczniów Twardowskiego. Zetknęła się z nim już na początku swoich studiów, słuchając jego odczytu "Z filozofii nauki", otwierającym obrady I Polskiego Zjazdu Filozoficznego we Lwowie w 1923 roku. Wówczas to spotkanie nie wywarło na nią większego wpływu. Dopiero w październiku 1935 roku Witwicki zachwycony jej "Zarysem historii filozofii starożytnej" napisał do niej pierwszy list, który zapoczątkował trwający trzynaście lat (to jest do śmierci Witwickiego w 1948 roku) okres przyjaźni wypełniony współpracą naukową, licznymi kontaktami osobistymi i niezwykle ożywioną korespondencją (około 570 listów). Kontakty te odegrały dopiero wówczas pierwszoplanową rolę w biografii intelektualnej Dąmbskiej. W wielu późniejszych jej pracach odnaleźć można wyraźne ślady tego spotkania. W 1938 roku Dąmbska dokonała przekładu na język francuski "Wiary oświeconych", głównego dzieła Witwickiego z zakresu psychologii religii, a w lipcu 1939 roku napisała referat prezentujący najważniejsze tezy tej pracy, z zamiarem przedstawienia go na sekcji psychologicznej PTF we Lwowie, ale zamiaru tego już nie zdążyła zrealizować z powodu wybuchu wojny.
W maju 1939 roku, wobec zagrożenia wojennego, Dąmbska, która wyniosła z domu głęboką miłość i przywiązanie do Ojczyzny, zgłosiła się do odbycia kursu sanitarnego, a następnie w czasie kampanii wrześniowej pracowała ochotniczo jako sanitariuszka w szpitalu wojennym. Po zakończeniu działań wojennych pracowała (do czasu likwidacji w 1940 r.) w Instytucie Psychotechnicznym, a następnie w bibliotece Instytutu Przeciwgruźliczego (w latach 1940–1941) oraz w Bibliotece Zakładu Narodowego im. Ossolińskich (w latach 1941–1945). Włączyła się również w nurt walki z okupantem. W szeregach Armii Krajowej dużą część wysiłku poświęcała pracy informacyjnej. Poza tym już od lipca 1940 roku Dąmbska razem z Fryderyką Jarzębińską przystąpiła do organizowania we Lwowie tajnego nauczania. Gdy w rok później przybył tam z Warszawy delegat Czesław Wycech z zadaniem zorganizowania tajnego nauczania, zastał we Lwowie 20 działających już pod ich kierunkiem cztero- i sześcioosobowych kompletów. Do tej pracy Dąmbska przywiązywała wielką wagę, a w kilkadziesiąt lat później jedna z jej byłych uczennic napisała we wspomnieniu: „Na lekcji polskiego czytała czasem fragmenty wierszy – cicho, spokojnie, a tak, że niejednokrotnie się pobeczeliśmy, a potem gotowi byliśmy strzelać i ginąć, choć przecie nie powiedziała nigdy: strzelaj, bij się, giń z honorem. Nie używała wielkich słów, nie cierpiała patosu. [...] uczyła przede wszystkim odróżniać dobro od zła, podłość od uczciwości i nie tylko odróżniać – uparcie, właśnie uparcie trwać i bronić najcenniejszych wartości, jakie tkwią w człowieku – nawet za cenę własnego życia”. Dąmbska, w porozumieniu z prof. Kazimierzem Ajdukiewiczem, organizatorem studiów filozoficznych w podziemnym Uniwersytecie Jana Kazimierza, prowadziła również od 1940 roku wykłady z „Głównych pojęć i zagadnień nauk filozoficznych” oraz z „Zarysu historii filozofii greckiej”. Mimo całego dramatyzmu lat okupacji Dąmbska, podobnie jak wielu innych polskich filozofów, nie zaniedbywała w tym okresie pracy naukowej. Szczególnie bliskie stosunki naukowe i przyjacielskie łączyły ją nadal z Władysławem Witwickim, który korzystał z jej pomocy przy pisaniu pracy o Platonie-pedagogu. Dąmbska, która jeszcze przed wojną pod wpływem Witwickiego zainteresowała się bliżej Platonem, przygotowała obszerną bibliografię i zebrała wiadomości o Platonie w Polsce, na podstawie których powstała później jej praca poświęcona recepcji pism Platona w Polsce. U schyłku mrocznych lat okupacji (1944–1945) powstało jej obszerne studium "Stosunek człowieka do śmierci i jego rola w kształtowaniu się kultury", w którym śledziła zmagania się ducha ludzkiego – jednostek i grup ludzkich – z lękiem przed śmiercią.
W 1945 roku, zagrożona aresztowaniem przez NKWD, wyjechała z rodzinnego miasta (tęsknota za nim towarzyszyć jej będzie później przez całe życie) i osiadła w Gdańsku, gdzie podjęła pracę jako kustosz w Bibliotece Miejskiej, przemianowanej później na Bibliotekę PAN. W 1946 roku habilitowała się na Wydziale Humanistycznym Uniwersytetu Warszawskiego na podstawie rozprawy "Irracjonalizm a poznanie naukowe", opublikowanej jeszcze w 1937 roku w „Kwartalniku Filozoficznym”. W latach 1946–1949, nadal pracowała w Bibliotece w Gdańsku i prowadziła wykłady zlecone na Wydziale Humanistycznym UW. W 1949 roku przeniosła swoją veniam legendi na Uniwersytet w Poznaniu i tam prowadziła wykłady i ćwiczenia z filozofii. W rok później, w związku z likwidacją studiów filozoficznych, jej zajęcia zostały zawieszone, a ona sama podzieliła los wielu polskich uczonych z okresu międzywojennego. Została odsunięta zarówno od nauczania uniwersyteckiego, jak i od możliwości publikowania swoich prac. Te dotkliwe restrykcje dotknęły m.in. większość uczniów Twardowskiego zajmujących stanowiska uniwersyteckie po wojnie. Ich poglądy filozoficzne stały się przedmiotem napaści ideologicznych, których zadaniem było zburzenie „legendy” szkoły lwowsko-warszawskiej oraz ujawnienie „idealistycznego i burżuazyjnego” charakteru jej filozofii. Ten ideologiczny atak nie ominął również twórczości nieżyjącego już Twardowskiego. W tym okresie Dąmbska (poza pracą w Bibliotece w Gdańsku) pracowała jako samodzielny redaktor naukowy w Bibliotece Klasyków Filozofii PWN. Nie mając możliwości publikowania w kraju własnych prac, zajęła się przekładami dzieł Leibniza i Kartezjusza. Jej sytuacja uległa pewnej poprawie z początkiem 1955 roku, kiedy to otrzymała tytuł profesora nadzwyczajnego oraz stanowisko samodzielnego pracownika naukowego w Bibliotece PAN, ale na powrót do zajęć uniwersyteckich przyszło jej jeszcze czekać dwa lata.
Po październiku 1956 Dąmbska otrzymała zaproszenie do objęcia katedry w Uniwersytecie Jagiellońskim w Krakowie oraz w Uniwersytecie Poznańskim. Mimo początkowych wahań zdecydowała się ostatecznie przyjąć ofertę Uniwersytetu Jagiellońskiego, gdzie od l września 1957 objęła katedrę historii filozofii (drugą katedrę zajmował R. Ingarden). Od początku swojej działalności dydaktycznej w Krakowie zgromadziła wokół siebie grupę uczniów i współpracowników. Po kilkuletniej przerwie mogła wreszcie publikować w kraju oraz uczestniczyć w zagranicznych kongresach i konferencjach naukowych. We wrześniu 1958 roku Dąmbska udała się w swą pierwszą po wojnie podróż zagraniczną: uczestniczyła w XII Międzynarodowym Kongresie Filozoficznym w Wenecji, a następnie, dzięki uzyskanemu stypendium Fundacji Forda, przebywała przez sześć miesięcy w Paryżu, gdzie, prowadziła własne badania oraz wygłosiła odczyty w Sorbonie i w Centre International de Synthèse.
Ten pomyślny okres nie trwał jednak zbyt długo. Już od początku lat sześćdziesiątych władze patrzyły coraz bardziej niechętnie na jej działalność dydaktyczną i wychowawczą. Powodem tej niechęci były poglądy Dąmbskiej odbiegające od głoszonych oficjalnie przez władze (warunkiem było wykładanie według tzw. metodologii marksistowskiej). W wielu publicznych wypowiedziach. występowała ona w obronie wolności badań filozoficznych, twierdząc, iż filozofia, podobnie jak każda rzetelna nauka, powinna być wytworem niezależnego i bezinteresownego dążenia umysłu ludzkiego do prawdy i że nie można jej uprawiać na gruncie jakiejkolwiek nakazanej z góry ideologii. Według niej, neutralny ideologicznie miał być również uniwersytet. Nawiązując do poglądów Twardowskiego, widziała misję wychowawczą uniwersytetu nie w tym, by urabiał młodzież w duchu tej czy innej ideologii, ale by w niej kształtował gorące umiłowanie prawdy i przysposabiał do niezależnych badań naukowych. Początkowo tego rodzaju niezależne postawy były tolerowane przez władze, ale w miarę wygaszania popaździernikowych przemian i wzmacniania ideologicznego nadzoru nad nauką i szkolnictwem wyższym, jej wykłady i seminaria oraz inne wystąpienia publiczne stawały się niepożądane i niewygodne. Po raz drugi więc odebrano jej katedrę i możliwość pracy dydaktycznej i z dniem 1 lipca 1964 roku przeniesiono, mimo jej sprzeciwu, do Instytutu Filozofii i Socjologii PAN, gdzie wprawdzie mogła prowadzić badania naukowe, ale indywidualnie i bez kontaktów z młodzieżą, które tak bardzo sobie ceniła. „Jest jasne, że trzeba będzie znów odejść. [...], ale chodzi o to, by przegrywający zachował twarz” – pisała w liście do Tadeusza Kotarbińskiego. Natomiast w przemówieniu pożegnalnym skierowanym do Rady Wydziału Filozoficzno-Historycznego UJ (którego z powodu natychmiastowości jej przeniesienia nie zdążyła wygłosić osobiście) stwierdziła: „To, że z tych powodów ustąpić muszę z filozoficznej katedry i Uniwersytet Jagielloński opuścić, jest dla mnie rzeczą nad wyraz ciężką. W niczym jednak nie zachwiało to mego przeświadczenia o moralnej słuszności zajmowanego przeze mnie stanowiska, którego nadal, tak samo jak dotąd, będę bronić, gdziekolwiek mi jeszcze działać wypadnie”. Postawie tej pozostała wierna do końca życia. Nigdy nie uległa żadnym „racjom” taktycznym, ale odważnie występowała w obronie wolności myśli oraz przeciwko wszelkim administracyjnym naciskom wolność tę naruszającym. Tak było w 1968 roku, gdy wystąpiła z apelem do Ministra Oświaty i Szkolnictwa Wyższego w obronie studentów oraz, gdy wspólnie z prof. T. Kotarbińskim, na znak protestu przeciwko usunięciu Ireny Krońskiej ze stanowiska kierownika Redakcji Biblioteki Klasyków Filozofii, zrezygnowała z uczestnictwa w Komitecie Redakcyjnym Biblioteki. Nie zważając na doznane wcześniej krzywdy, ujęła się również za represjonowanymi profesorami warszawskimi, chociaż ich działania z lat pięćdziesiątych musiały budzić jej wstręt. Podobnie w 1976 roku była jednym z sygnatariuszy memoriału uczonych skierowanego do sejmu PRL, w którym domagano się obiektywnego zbadania wydarzeń czerwcowych.
Mimo administracyjnych ograniczeń nie zrezygnowała z pracy dydaktycznej, która była jej życiowym powołaniem. Nie mogąc wykładać publicznie, jesienią 1964 roku utworzyła na prośbę swych uczniów ‘privatissimum’, które prowadziła przez prawie dwadzieścia lat. W tym czasie pracowała również intensywnie naukowo. Po opublikowaniu w 1958 roku rozprawy o sceptycyzmie francuskim XVI-XVII wieku, w następnych latach ukazały się jej dwie najważniejsze prace z teorii poznania: "Dwa studia z teorii naukowego poznania" (1962) i "O narzędziach i przedmiotach poznania" (1967). W 1972 roku, po ponad trzydziestu latach oczekiwania, udało się autorce opublikować "Dwa studia o Platonie". Podsumowaniem jej długoletnich badań nad konwencjonalizmem była rozprawa "O konwencjach i konwencjonalizmie" wydana w 1975 roku. Ostatnia jej większa praca "Wprowadzenie do starożytnej semiotyki greckiej", składająca się z wyboru tekstów filozofów starożytnych oraz obszernego wstępu autorki, ukazała się już pośmiertnie w 1984 roku. Znacznie liczniej pojawiały się na łamach czasopism krajowych i zagranicznych (głównie francuskich) jej mniejsze rozprawy i artykuły.
Wszystkie te prace przyniosły jej uznanie krajowych i zagranicznych środowisk filozoficznych. W 1969 roku, jako pierwsza kobieta w historii, została powołana w skład Institut International de Philosophie, a w 1973 roku została laureatką nagrody naukowej im. Alfreda Jurzykowskiego (Alfred Jurzykowski Foundation, New York). Była członkiem wielu towarzystw naukowych – polskich i zagranicznych (Polskie Towarzystwo Filozoficzne przyznało jej tytuł członka honorowego). Wyrazem uznania osiągnięć naukowych Dąmbskiej było również powołanie jej do międzynarodowego wydawnictwa Archive International d’Histoire des Idées oraz przyznanie przez KUL nagrody im. ks. Idziego Radziszewskiego, której już nie zdążyła odebrać. Przed przejściem na emeryturę otrzymała tytuł profesora zwyczajnego. W 1975 roku za zasługi obywatelskie otrzymała jedyne swe odznaczenie – Krzyż Armii Krajowej. W 1978 podpisała deklarację założycielską Towarzystwa Kursów Naukowych. Mimo ciężkiej choroby pracowała do ostatnich dni życia. Zmarła 18 czerwca 1983 roku, a pochowana została w rodzinnym grobowcu w Rudnej Wielkiej k. Rzeszowa.
W PRL informacje na temat Izydory Dąbskiej podlegały cenzurze. W 1977 roku jej nazwisko znajdowało się na specjalnej liście osób pod szczególną kontrolą cenzury. Zalecenia cenzorskie dotyczące jej osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 7 stycznia 1977 roku Głównego Urzędu Kontroli Prasy, Publikacji i Widowisk. Wytyczne dla cenzorów wymieniały jej nazwisko z adnotacją: "Wszelkie próby popularyzowania w środkach masowego przekazu (prasa codzienna, radio, TV, tygodniki społeczno-polityczne) niżej wymienionych osób należy sygnalizować kierownictwu GUKPPiW". Zalecenia cenzorskie zezwalały jedynie na publikacje w prasie specjalistycznej, naukowej oraz skryptach itp..
W 1984 otrzymała Nagrodę im. Księdza Idziego Radziszewskiego Towarzystwa Naukowego KUL (za rok 1983), za całokształt dorobku naukowego w duchu humanizmu chrześcijańskiego.
Upamiętnienie.
Papież Jan Paweł II w liście kondolencyjnym po jej śmierci napisał: „Bardzo wiele zawdzięczam Jej życzliwości, a nade wszystko budującemu umiłowaniu prawdy”. Swój wiersz "Potęga smaku" zadedykował jej Zbigniew Herbert. Po śmierci Dąmbskiej założony i prowadzony przez nią Zespół Teorii Poznania i Metodologii przy Oddziale Krakowskim PTF przyjął jej imię.
Do dnia dzisiejszego w Collegium Broscianum Uniwersytetu Jagiellońskiego znajduje się sala imienia Izydory Dąmbskiej.
Twórczość.
Izydora Dąmbska pozostawiła po sobie znaczące dzieła składające się z blisko 300 prac, w tym 11 książek, ponad 100 większych artykułów i rozpraw, kilkunastu przekładów (dzieł: Witwickiego, Gottfrieda Wilhelma Leibniza, Kartezjusza, Teofrasta, Twardowskiego, Sekstusa Empiryka, W. Tatarkiewicza, etyków i semiotyków starożytnych, E. Minkowskiego), kilkudziesięciu recenzji oraz kilkuset odczytów i wykładów pozauniwersyteckich. Poza tym w latach 1937–1983, w ramach współpracy z ukazującą się w Paryżu Bibliographie de la Philosophie, opracowała dla tego wydawnictwa ponad półtora tysiąca not bibliograficznych dotyczących polskich publikacji filozoficznych. Jej działalność nauczycielska wywarła także znaczący wpływ na rozwój powojennej filozofii polskiej. Mimo utrudnień udało jej się skupić wokół siebie dość liczne grono uczniów i współpracowników (należeli do nich m.in. Władysław Cichoń, Zbigniew Herbert, Jerzy Perzanowski, Władysław Stróżewski, Adam Węgrzecki, Jan Vetulani, Jan Woleński, Leopold Zgoda, Zbigniew Zwinogrodzki).
Jest autorką wielu prac i artykułów, m.in.:

</doc>
<doc id="457906" url="https://pl.wikipedia.org/wiki?curid=457906" title="Ati joga">
Ati joga



</doc>
<doc id="457908" url="https://pl.wikipedia.org/wiki?curid=457908" title="Ati-joga">
Ati-joga



</doc>
<doc id="457909" url="https://pl.wikipedia.org/wiki?curid=457909" title="Jets’n’Guns (ścieżka dźwiękowa)">
Jets’n’Guns (ścieżka dźwiękowa)

Jets’n’Guns Soundtrack – został skomponowany oraz wykonany przez grupę SID-metalową Machinae Supremacy na potrzeby gry komputerowej Jets’n’Guns. ścieżka dźwiękowa dostępna jest do ściągnięcia na ich stronie: .
Lista utworów.
Opracowano na podstawie materiału źródłowego.

</doc>
<doc id="457910" url="https://pl.wikipedia.org/wiki?curid=457910" title="Numb/Encore">
Numb/Encore

Numb/Encore – pierwszy singel z albumu "Collision Course" zespołu crossoverowego Linkin Park oraz rapera Jaya-Z, który powstał na zasadzie mashup na potrzeby MTV. Jest to miks piosenki „Numb” oraz „Encore”. Potem zmiksowano następne utwory i powstało 5 kolejnych piosenek, które wraz z „Numb/Encore” znajdują się na EP "Collision Course".

</doc>
<doc id="457914" url="https://pl.wikipedia.org/wiki?curid=457914" title="Ojcowie Kościoła w dokumentach papieskich">
Ojcowie Kościoła w dokumentach papieskich

Od początków XX w. ustalił się zwyczaj, że w zaokrągloną rocznicę urodzin lub śmierci danego ojca Kościoła zabierał głos papież. Czynił to w formie encykliki lub obszerniejszego listu. Dokumenty te oceniały dzieła danego ojca z perspektywy tysiącleci. Wyjaśniały, na czym polega ich aktualność i co mogą wnieść w życie dzisiejszego człowieka.

</doc>
<doc id="457915" url="https://pl.wikipedia.org/wiki?curid=457915" title="Herb Andory">
Herb Andory

Herb Andory – jeden z oficjalnych symboli Andory.
Opis.
Herb stanowi tarcza czterodzielna w krzyż. W pierwszym i czwartym polu znajdują się symbole dwóch współksiążąt Andory: w pierwszym, w polu czerwonym złote mitra i pastorał – symbole biskupa Urgell, a w czwartym, złotym dwa woły czerwone – symbole prowincji Béarn (obecnie należącej do Francji). W polu drugim, złotym, trzy czerwone słupy – herb hrabstwa Foix, w polu trzecim, złotym cztery czerwone słupy – herb Aragonii.
Pod herbem dewiza łacińska: "Virtus unita fortior", czyli "Jedność wzmacnia".
Herb Andory jest przedstawiany zwyczajowo na tarczy otoczonej barokowym kartuszem.

</doc>
<doc id="457916" url="https://pl.wikipedia.org/wiki?curid=457916" title="Grabów n. Prosną">
Grabów n. Prosną



</doc>
<doc id="457917" url="https://pl.wikipedia.org/wiki?curid=457917" title="Ojcowie Kościoła w Katechizmie Kościoła Katolickiego">
Ojcowie Kościoła w Katechizmie Kościoła Katolickiego

Ojcowie w Katechizmie Kościoła Katolickiego. Prace ojców Kościoła należą do podstawowych źródeł Katechizmu. Korzystają z nich autorzy Katechizmu Kościoła Katolickiego. Cytują je na przemian z tekstami biblijnymi.
Mniej więcej po równo reprezentowane są obie części dziedzictwa patrystycznego: łacińska (168 cytatów) i grecka (181). Twórczość pisarska chrześcijan rozpoczęła się w języku greckim. Pisma te, ze względu na niewielki odstęp czasowy od świadków bezpośrednich życia Jezusa miały szczególną rangę w dziedzictwie patrystycznym. Ojcowie greccy byli bardziej twórczy, jeżeli chodzi o podstawowe kwestie dotyczące natury Boga. Literatura łacińska rozpoczęła się dopiero z Tertulianem, na przełomie II i III wieku, a swoją wielkość osiągnęła wiek później. Wkład Zachodu dotyczył spraw bardziej „praktycznych”.
Wśród ojców łacińskich prym wiedzie św. Augustyn. Jest ojcem Kościoła, do którego Katechizm odwołuje się najczęściej. Cytaty z jego dzieł to jedna czwarta wszystkich cytatów patrystycznych (88 z Augustyna na 260 pozostałych). Taka proporcja odzwierciedla stan faktyczny, bowiem w literaturze łacińskiej Augustyn przerósł innych. Po św. Augustynie pojawia się: św. Ambroży (21), Tertulian (15), św. Leon Wielki (11) i św. Cyprian (7). Inni ojcowie występują sporadycznie, żaden z nich nie więcej niż trzy, cztery razy.
W literaturze greckiej rozkład cytatów jest inny. Żaden z ojców nie został wyróżniony tak, by jego postać dominowała nad innymi. Ojcem greckojęzycznym najczęściej cytowanym (32 razy) jest św. Ireneusz. Wśród ojców cytowanych wielcy kaznodzieje przeważają nad wielkimi teologami, np. św. Jan Chryzostom jest częściej cytowany niż św. Atanazy z Aleksandrii: pierwszy 18 razy, drugi zaś tylko 3 razy. Również św. Cyryl Jerozolimski, znany ze swoich Katechez jest cytowany 9 razy, a św. Cyryl Aleksandryjski, który o wiele więcej przyczynił się do rozwoju chrystologii – tylko 2 razy.
Treść pism ojców nawiązywała przede wszystkim do Ewangelii. Św. Augustyn nakazywał jej "słuchać, żeby Chrystus naprawdę był wśród nas. Nie mówmy: Szczęśliwi ci, którzy mogli Go oglądać!... Albowiem najdrogocenniejsze słowa, które rozbrzmiewały z ust Pana, zostały dla nas zapisane, dla nas zachowane i dla nas zostały odczytane, a także będą głoszone naszym potomnym aż do skończenia świata".

</doc>
<doc id="457921" url="https://pl.wikipedia.org/wiki?curid=457921" title="Boeing 737-900">
Boeing 737-900



</doc>
<doc id="457936" url="https://pl.wikipedia.org/wiki?curid=457936" title="Abel Balbo">
Abel Balbo

Abel Eduardo Balbo (ur. 1 czerwca 1966 w Villa Constitución) – argentyński piłkarz występujący na pozycji napastnika oraz trener,
Kariera piłkarska.
Piłkarz jest wychowankiem Newell's Old Boys, gdzie spędził jeden sezon, po którym został zakupiony przez stołeczne River Plate.
Latem 1989 zawodnik przeniósł się na Stary Kontynent, dołączając do drużyny Udinese. Premierowy sezon był udany dla zawodnika, w 29 spotkaniach zdobył 11 goli. Jako kolektyw Udiniese spisywało się znacznie gorzej, spadając do Serie B. Na drugim poziomie rozgrywkowych, Balbo poprawił swój wynik bramkowych z poprzednich rozgrywek, kończąc sezon jako król strzelców ligi z dorobkiem 23 bramek. W sezonie 1992/1993 Argentyńczyk razem z Roberto Baggio został wicekrólem strzelców Serie A (21 goli), sukces ten wypromował zawodnika, który latem 1993 roku dołączył do AS Romy. W klubie z "Wiecznego Miasta" spędził pięć sezonów. Równa formy zawodnika, nie przełożyła się na trofea, ale z czasem i to uległo zmianie.
Latem 1998 Argentyńczyk został zakupiony przez Parmę, gdzie w swoim pierwszym i jedynym sezonie zdobył dublet - Puchar Włoch i Puchar UEFA. Po sezonie piłkarz kolejny raz zmienił pracodawcę, zostając na rok piłkarzem Fiorentiny.
W 2000 roku wrócił do Romy, gdzie pełnił rolę zmiennika dla Marco Delveccio, Vincezno Montelli i Gabriela Batistuty. W barwach "Giallorossi" zdobył swoje pierwsze Scudetto w 2001 roku. Karierę piłkarską zakończył rok później jako piłkarz Boca Juniors.
Po zakończeniu kariery, bez sukcesów prowadził Treviso i Arezzo.
Kariera reprezentacyjna.
W reprezentacji "Albicelestes" zadebiutował w spotkaniu Copa America 1989 przeciwko Urugwajowi (0:2).
Balbo był częścią drużyny narodowej na trzech Mundialach (1990, 1994, 1998) oraz na dwóch Copa America (1989, 1995).
Łącznie dla reprezentacji Argentyny rozegrał 37 spotkań i strzelił 11 goli.
Sukcesy.
Reprezentacyjne.
Argentyna

</doc>
<doc id="457941" url="https://pl.wikipedia.org/wiki?curid=457941" title="Case sensitivity">
Case sensitivity

Case sensitivity – określenie interpretacji danych charakteryzującej się rozróżnianiem semantyki liter małych i wielkich (). Z kolei w przypadku nie rozróżnia się wielkości liter.
Przykłady.
Systemy operacyjne.
Systemy z rodziny Unix rozróżniają wielkość liter ("case sensitive"), więc system zwróci błąd po próbie odwołania się do pliku Plik.c, mając tylko plik.c (pierwsza litera różni się wielkością). W systemach z rodziny Windows, plik test.exe uruchomimy także wpisując TesT.eXe.
Programowanie.
Wartości.
Poniższy kod w PHP sprawdza czy ciąg Wikipedia jest równy ciągowi wikipedia.
&lt;?php
if ('Wikipedia' == 'wikipedia') echo 'Te same ciągi'; else echo 'Ciągi się różnią';
Wynikiem programu będzie tekst „Ciągi się różnią”, ponieważ wielkość pierwszej litery się różni.
Nazwy zmiennych.
Z kolei ten kod PHP porównuje zmienną do stałej wartości. Jest bardziej skomplikowany, jednak pokazuje częsty błąd programistyczny.
&lt;?php
$zmienna = true;
if ($Zmienna == false) echo '$Zmienna ma wartość false'; else echo '$Zmienna ma wartość true';
Dla początkującego programisty mogłoby się zdawać, że wynikiem programu będzie ciąg "$Zmienna ma wartość true". Jednak wartość $zmienna to true, a $Zmienna nie jest ustawiona i nie jest tym samym co $Zmienna, co przy luźnym porównywaniu (==) spowoduje rzutowanie typu przez interpreter do typu boolean, a wartość przybierze wartość domyślną, czyli false. W rezultacie $zmienna ma ustawioną wartość true, $Zmienna ma w typie boolean domyślną wartość false, a więc wynikiem będzie „$Zmienna ma wartość false”.
HTML.
Rozróżnianie wielkości liter różni się w zależności od wersji i danego elementu. Przykładowo cały XHTML jest case sensitive (np. tag &lt;body&gt; jest prawidłowy, &lt;BODY&gt; już nie). Z kolei HTML5 w większości jest case insensitive, jednak z elementami case sensitive. Dla przykładu w &lt;!DOCTYPE html&gt; fragment DOCTYPE jest case insensitive (można zapisać np. jako "dOcTyPe"), a ciąg "html" jest case sensitive (więc zapis np. "hTmL" jest nieprawidłowy).

</doc>
<doc id="457949" url="https://pl.wikipedia.org/wiki?curid=457949" title="Sześcian przycięty">
Sześcian przycięty



</doc>
<doc id="457950" url="https://pl.wikipedia.org/wiki?curid=457950" title="BitTorrent (program)">
BitTorrent (program)

BitTorrent – oryginalny klient sieci BitTorrent, autorstwa twórcy protokołu Brama Cohena i rozwijany w jego firmie BitTorrent. Charakteryzuje się dość niskim zużyciem zasobów sprzętowych i prostotą obsługi. Z drugiej strony, nie cieszy się zbyt dużą popularnością z uwagi na ubóstwo opcji konfiguracyjnych.
Dla odróżnienia go od wielu innych obecnie istniejących aplikacji obsługujących protokół BitTorrent, jego twórcy czasem określają go nazwą "Mainline" (ang. "linia główna").
Program został przetłumaczony na ponad 20 języków, w tym polski.
Historia.
Wersje aż do 5.x były napisane w Pythonie. Kod źródłowy wersji 4.x i 5.x został wydany pod licencją "BitTorrent Open Source License", zmodyfikowaną wersją "Jabber Open Source License". Wersje 3.4.2 i wcześniejsze były rozpowszechniane pod licencją MIT.
Od wersji 6.0 program jest właściwie µTorrentem pod zmienioną nazwą. W wyniku tego, kod źródłowy jest już zamknięty (poza tym są dalej dostępne starsze, Pythonowe wersje).

</doc>
<doc id="457955" url="https://pl.wikipedia.org/wiki?curid=457955" title="Województwo trockie">
Województwo trockie

Województwo trockie – województwo I Rzeczypospolitej, wchodzące w skład Wielkiego Księstwa Litewskiego, ze stolicą w Trokach.
Powstało w 1413 mocą unii horodelskiej przez połączenie m.in. dwóch księstw litewskich: księstwa grodzieńskiego i księstwa trockiego. W 1507 r. z części terytorium wydzielono województwo nowogródzkie. W 1510 roku wydzielono z niego powiat lidzki włączony do woj. wileńskiego. W 1513 roku król Zygmunt I Stary wydzielił powiaty drohicki, mielnicki, bielski, brzeski, kamieniecki i kobryński, tworząc z nich województwo podlaskie. W 1565 z województwa trockiego wydzielono powiat słonimski i wołkowyski, piński, dawidgródecki i turowski. Województwo trockie istniało do 1795.
Dzieliło się na 4 powiaty:
Województwo trockie posiadało w senacie dwóch senatorów większych: wojewodę i kasztelana trockich. Wojewoda zasiadał w senacie po wojewodzie kaliskim, a kasztelan między wojewodą sieradzkim i łęczyckim. Pierwszym wojewodą został w 1413 Jawnus. Na czele hierarchii urzędów ziemskich stał w powiecie trockim ciwun, a w pozostałych powiatach marszałkowie ziemscy. Mundurem sejmowym województwa trockiego był kontusz szkarłatny z zielonymi wyłogami i biały żupan. Poza sejmem szlachta trocka uważała za swoją barwę kontusz granatowy, żupan i wyłogi słomiane, a powiat upicki: kontusz karmazynowy, wyłogi granatowe, żupan słomiany.

</doc>
<doc id="457957" url="https://pl.wikipedia.org/wiki?curid=457957" title="Salman Khan">
Salman Khan

Salman Khan, właśc. Abdul Rashid Salim Salman Khan (hindi: सलमान ख़ान, ur. 27 grudnia 1965 w Indore w stanie Madhya Pradesh) – indyjski aktor filmowy. Z wyznania – muzułmanin.
Najstarszy syn scenarzysty Salima Khana i Salmy Khan (Sushila Charak) ma dwóch braci: Arbaaz Khan i Sohail Khan oraz dwie siostry Alwirę i Arpitę.
Jest jedną z najbardziej wpływowych osób w Bollywood (jednym z trzech najważniejszych Khanów w indyjskim przemyśle filmowym – dwaj pozostali to Shah Rukh Khan i Aamir Khan).
Jedna z największych gwiad Bollywoodu, zadebiutował w filmie "Biwi Ho To Aisi" (1988), zagrał w kiludziesięciu filmach między innymi w takich jak, "Maine Pyar Kiya", "Coś się dzieje" (reż. Karan Johar), "Andaz Apna Apna", napisał scenariusz do filmu "Veer", prowadził teleturnieje 10 Ka Dum i Bigg Boss 4, jest producentem Chillar Party.
Ma opinię "złego chłopca Bollywood" – skazany na rok więzienia za polowanie na zwierzęta pod ochroną; prowadząc po pijanemu samochód spowodował wypadek, w którym jedna osoba zginęła.
Wieczny kawaler związany kolejno z Sangeeta Bijlani, Somy Ali, Aishwarya Rai (oskarżyła go o zmuszanie jej do udziału w imprezach, za którymi stała bombajska mafia – w tej jednak sprawie sąd uznał przedstawione jako dowód nagranie rozmowy telefonicznej za fałszywe) i Katrina Kaif.
Magazyn People w 2004 umieścił do na 7 miejscu jako najlepiej wyglądającego mężczyznę na świecie i na 1 miejscu w Indiach.
W 2007 otrzymał National Award – Nagrodę Narodową „Rajiv Gandhi Award” za osiągnięcia w dziedzinie rozrywki.
W styczniu 2008 w Muzeum Figur Woskowych Madame Tussaud w Londynie stanęła jego figura woskowa (czwarty indyjski aktor).
Salman jest zadeklarowanym kulturystą, trenuje codziennie. Jego pasją jest malarstwo. Często angażuje się w akcje charytatywne, oddaje krew, odwiedza w szpitalach chore dzieci. W 2007 roku założył fundację Being Human Foundation, która pomaga w takich dziedzinach jak edukacja i opieka zdrowotna. Bharat: Salman Khan’s ‘Slow Motion Challenge’ given to Fans, 5 people will get a chance to meet Bhaijaan

</doc>
<doc id="457965" url="https://pl.wikipedia.org/wiki?curid=457965" title="Drobnomieszczaństwo">
Drobnomieszczaństwo

Drobnomieszczaństwo – warstwa drobnych wytwórców towarowych lub handlarzy, posiadających środki produkcji i niewielką własność prywatną, niezatrudniający wcale lub zatrudniający niewielu najemnych pracowników.
Charakterystyka.
Warstwa ta na ziemiach polskich ukształtowała się na przełomie XVIII i XIX w. Początkowo (połowa XIX w.) używano określenia „małomieszczanin”, następnie od końca XIX w. właśnie „drobnomieszczanin”, przyjęty ostatecznie w okresie międzywojennym. Do najbogatszych drobnomieszczan zalicza się posiadaczy zmechanizowanych przedsiębiorstw, kupców, następnie rzemieślników, sklepikarzy, dorożkarzy i właścicieli kamienic. Najniżej w hierarchii stali uliczni handlarze, domokrążcy czy biedniejsi rzemieślnicy. Szacuje się, że w międzywojniu warstwa ta liczyła ok. 3,5 mln ludzi.

</doc>
<doc id="457968" url="https://pl.wikipedia.org/wiki?curid=457968" title="Wypowiedzi performatywne">
Wypowiedzi performatywne

Wypowiedzi performatywne (performatywy) (inaczej: wypowiedzi dokonawcze, dokonujące, sprawcze) - wywołują poprzez ich wyartykułowanie jakiś skutek lub skutki w świecie konwencji. Przyjęta w danym środowisku konwencja nakazuje w ich przypadku wiązać z faktem wypowiedzenia lub napisania pewnych słów (zwrotów, zdań) w określonych okolicznościach pewne konsekwencje konwencjonalne – np. powiedzenie słowa „przyrzekam” lub „obiecuje” powoduje, że ktoś ma tego, co poprzedzało lub następowało po tym słowie, później dotrzymać. 
Wywołanie przez te wypowiedzi określonego skutku w świecie konwencji zależy często od tego, czy zostały dochowane warunki, jakich spełnienie jest konwencjonalnie wymagane dla ich skuteczności.
Jest to szczególny rodzaj aktów mowy, będących zarazem działaniami.
Analiza wypowiedzi performatywnych została przeprowadzona przez Johna Langshawa Austina w pracy "Jak działać słowami" (1. wyd. 1962). Filozof ten, rozważając zagadnienie zdań, dla których nie da się ustalić prawdziwości (np. zdania etyczne), wyróżnia nową kategorię takich zdań, tak zwane wypowiedzi lub zdania performatywne (na przykład: „tak” podczas zaślubin, „mianuję cię porucznikiem” itp.), które w sposób bezpośredni są czynami, stwarzającymi realne skutki.
Znaczenie pracy Austina polega w znacznej mierze na przejściu od takiego sposobu patrzenia na język, w którym jawi się on jako zbiór "zdań w sensie logicznym", do takiego, który ujawnia jego funkcje performatywne. Język oprócz funkcji deskrypcyjnych spełnia również funkcję aktywnego oddziaływania na rzeczywistość. Na przykład zdanie: „Biorę sobie ciebie za żonę” (wypowiedziane w odpowiednich okolicznościach) nie stanowi wypowiedzi konstatującej wejście podmiotu w związek małżeński, ale jest wypowiedzią performatywną, która ten fakt dopiero tworzy. Z faktu, że wypowiedź ta ma budowę zdania w trybie oznajmującym nie wynika wcale jakoby mogła ona spełniać jedynie funkcje sprawozdawczą. Stwierdzenie to wydaje się być czymś trywialnym, ale to właśnie Austin odkrył jego znaczenie dla filozofii języka. 
Angielski filozof wyodrębnił trzy rodzaje czynności, które mogą zostać wykonane przy pomocy języka: „lokucję”, „illokucję” i „perlokucję”. O ile jednak nie istnieją większe trudności z odróżnieniem czynności lokucyjnych, które polegają na wypowiadaniu znaczących zdań, od pozostałych dwóch rodzajów czynności, o tyle odróżnienie czynności illokucyjnych i perlokucyjnych powoduje już pewne trudności. Oba rodzaje czynności językowych są przez Austina definiowane jako takie, które wykonujemy ze względu na ich skutki czy następstwa. Kiedy wykonujemy "czynności illokucyjne", „(…) takie jak informowanie, rozkazywanie, ostrzeganie, przyrzekanie itd., to (…) wygłaszamy wypowiedzi, które mają pewną (konwencjonalną) moc.”. Natomiast "czynności perlokucyjne" to „ (...) to, co powodujemy lub osiągamy dzięki mówieniu czegoś.”. Różnica pomiędzy tymi dwoma typami czynności językowych polega przede wszystkim na ich związku z samym językiem. W przypadku czynności perlokucyjnych związek ten jest dość luźny, dlatego, że, jak stwierdza Austin: „Cechą szczególną czynności perlokucyjnych jest to, że odpowiedź albo następstwo, jakie się osiągnęło, mogą być osiągnięte dodatkowo lub w zupełności za pomocą środków nielokucyjnych.”. Jeśli na przykład chcemy uzyskać perlokucyjny efekt zastraszenia kogoś mówiąc „nie ruszaj się bo strzelam!”, to możemy go równie dobrze osiągnąć poprzez potrząsanie lufą karabinu. Sprawę komplikuje tu jednak fakt, że nie da się podać dobrego przykładu czystej perlokucji, ponieważ różne funkcje języka nawzajem się przenikają i nie da się wyodrębnić ich czystych postaci. Można jednak dość jasno pokazać, na czym polega czynność illokucyjna. Jak to wynika z zamieszczonej powyżej definicji Austina, illokucja to taka czynność językowa, która za swą podstawę ma pewną (konwencjonalną) moc, będącą cechą wypowiedzi. Owa moc ma swoje źródło w treści samej wypowiedzi, która w powiązaniu ze społecznie sankcjonowaną konwencją wytwarza pewien społeczny skutek. 
Formuła: „Biorę sobie ciebie za żonę” skutkuje w ten sposób, że wytwarza legalny związek małżeński. Jednak aby była ona rzeczywiście skuteczna muszą zostać spełnione pewne warunki natury konwencjonalnej. Możemy je podzielić na dwie grupy:
Jeśli nie zostaną spełnione warunki pierwszego rodzaju mamy do czynienia z „niewypałami”, jeśli drugiego – z „nadużyciami”. Z „niewypałem” będziemy mieli na przykład do czynienia, kiedy adresatem naszej formuły będzie mężczyzna, lub kiedy formuła będzie wypowiedziana w samotności. „Nadużyciem” zaś będzie ona wtedy, gdy podmiot ja wypowiadający nie będzie miał wymaganych intencji (na przykład formuła wypowiedziana pod przymusem albo po pijanemu) lub kiedy nie będzie realizował wynikających z formuły zobowiązań. Owe zobowiązania i warunki stanowią treść wypowiedzi będącej aktem illokucji. Z koncepcji Austina wynika, iż czynność illokucyjna w odróżnieniu od perlokucyjnej stanowi „pełną” formę posługiwania się językiem, jako że używa się w niej języka „jako języka”, a nie jako li tylko „jako narzędzia”. Osiągnięcie celu illokucyjnego (np. zawarcia związku małżeńskiego) będzie bowiem możliwe tylko pod warunkiem, że nupturienci rozumieją i akceptują sens wypowiedzi oraz jeśli dostosują się do wysuwanych wraz z tą wypowiedzią konwencjonalnych roszczeń.

</doc>
<doc id="457971" url="https://pl.wikipedia.org/wiki?curid=457971" title="Chad Kroeger">
Chad Kroeger

Chad Kroeger, właściwie Chad Robert Turton (ur. 15 listopada 1974 w Hanna) – kanadyjski wokalista, gitarzysta rytmiczny, współzałożyciel oraz autor tekstów zespołu Nickelback. Jest przyrodnim bratem basisty zespołu Mike’a Kroegera. Prócz aktywności w zespole, jest także producentem muzycznym, oraz komponuje muzykę do filmów. Od 2002 roku współzałożyciel wytwórni 604 Records. Gra na gitarach marki Paul Reed Smith.
Życiorys.
Urodził się i wychowywał w małym miasteczku Hanna położonym w prowincji Alberta, 215 km, na północny wschód od Calgary. Gdy miał 2 lata, rodzinę opuścił ojciec. Na gitarze zaczął grać w wieku 13 lat, za namową swojej matki. Jego pierwszą gitarą był czarny model Flying V o nazwie „Hurricane”. W młodości był niepokornym dzieckiem. Kiedy miał 14 lat trafił do zakładu dla nieletnich, za włamanie się do swojej szkoły. Gdy miał 18 lat, dowiedział się, że on i jego brat Mike Kroeger mają różnych ojców. Swój żal opisał później w utworach „Too Bad”, oraz „Should've Listened”. Od najmłodszych lat swego życia kochał muzykę. Na pierwszy koncert wybrał się gdy miał 13 lat, był to występ grupy Metallica oraz The Cult. Po skończeniu szkoły, postanowił założyć własny zespół. W młodości, aby się móc utrzymać, przez krótki okres zajmował się sprzedażą narkotyków, o czym wspomniał później w piosence „Worthy to Say”. Do jego ulubionych wykonawców muzycznych należą m.in.: Big Wreck, Metallica, Rage Against The Machine, Alice in Chains, The Beatles.
Nickelback (od 1995).
W 1996 roku napisał dziesięć piosenek, pożyczył od swego ojczyma 1500 dolarów i przekonał swego brata, kuzyna Brandona i przyjaciela Ryana aby nagrać je w Vancouver. Przyjaciel zarezerwował im czas w studiu należącym do „Turtle Records”. Wtedy też narodziła się pierwsza nazwa zespołu „Village Idiot”, lecz szybko ją zmienili na „Brick”. Gdy skończyli nagrywać materiał na demo „Hesher”, przyjęli nazwę Nickelback. Po wydaniu debiutanckiego albumu, „Curb”, gdzie Kroeger opisał różnie historie ze swego życia, jak i swych przyjaciół, wyruszyli w swoją pierwszą trasę, po kanadyjskich klubach. W międzyczasie Kroeger pracował jako sprzedawca powierzchni reklamowej. Nabyte doświadczenie, wykorzystał później w promocji zespołu. W roku 1998 wydał z zespołem drugi album, „The State”. Za sprawą utworu „Leader of Men”, zespołem zaczęły interesować się duże wytwórnie. W końcu grupa podpisała kontrakt z Roadrunner Records, oraz EMI. „The State” zostało ponownie wydane, w marcu 2000 roku, tym razem już na całym świecie. Grupa aktywnie koncertowała, supportując takich wykonawców jak Creed, czy Kiss.
W roku 2001, wraz z producentem Rickiem Parasharem, został producentem debiutanckiego albumu kanadyjskiej grupy rockowej Default. We wrześniu tego samego roku, wraz z grupą Nickelback wydał album „Silver Side Up”, który okazał się momentem przełomowym w historii zespołu, jak i samego wokalisty. Utwór „How You Remind Me”, w którym opisał rozstanie ze swoją ówczesną dziewczyną, okazał się kluczem do sukcesu. W 2002 roku zespół otrzymał między innymi cztery statuetki prestiżowych Juno Awards, które są kanadyjskim odpowiednikiem Grammy. Potem posypały się nagrody dla najlepszego zespołu, najlepszego albumu, singli, dla najlepszych teledysków, a na początku 2003 roku Kroeger został uznany za najlepszego autora tekstów.
W 2002 roku Kroeger wraz z prawnikiem Jonathanem Walvatne założył wytwórnię 604 Records, która wydaje płyty takich zespołów jak Theory of a Deadman, Armchair Cynics, oraz Marianas Trench. W tym samym roku, Kroeger nagrał wspólnie z wokalistą hardrockowej grupy Saliva Joseyem Scottem, gitarzystą grupy Theory of a Deadman, Tylerem Connollym i perkusistą grupy Pearl Jam Mattem Cameronem utwór „Hero”, który promował film „Spider Man”. Utwór okazał się sukcesem, zdobywając m.in. nagrodę MTV Video Music Award for Best Video from a Film. W tym samym roku Kroeger nagrał z gitarzystą Carlosem Santaną utwór "Why Don’t You &amp; I", który znalazł się na płycie gitarzysty "Shaman", oraz został wydany na singlu.
Także w roku 2002, wraz z Joeyem Moi, został producentem debiutanckiej płyty grupy Theory of a Deadman. Wraz z wokalistą tejże grupy, Tylerem Connoly skomponował oraz napisał teksty piosenek. Utwory z albumu odniosły spory sukces na kanadyjskich oraz amerykańskich listach.
W 2003 roku Kroeger wystąpił gościnnie na płycie Bo Bice’a „The Real Thing”, gdzie napisał tekst, oraz zagrał na gitarze w utworze „You’re Everything”. We wrześniu 2003 roku, wydał z zespołem czwarty album „The Long Road”, który był promowany przez singel „Someday”. Odbył z zespołem trasę, która trwała cały rok, i zakończyła się z końcem 2004 roku. W roku 2005 wystąpił gościnnie na drugiej solowej płycie perkusisty Motley Crue Tommy’ego Lee zatytułowanej „Tommyland: The Ride”. Kroeger zagrał na gitarze w utworze „Trying to be Me”. Został także producentem kilku utworów grupy Armchair Cynics wydanych na płycie „Killing the Romance”. W tym samym roku, w październiku wydał piąty album z grupą Nickelback, „All the Right Reasons”. Utworem promującym album był utwór „Photograph”, w którym Kroeger powrócił do lat swej młodości, opisał swoją historię, kiedy to jeszcze wychowywał się w Hanna. Grupa nakręciła także teledysk w rodzinnej miejscowości wokalisty, oraz basisty. W roku 2006 wyruszył z zespołem w trasę koncertową, która łącznie składała się ze 162 koncertów, i trwała 2 lata. Podczas trasy, wraz z grupą supportował Bon Jovi, oraz The Rolling Stones. W roku 2007 ponownie wziął udział w projekcie muzycznym Carlosa Santany. Tym razem napisał tekst, oraz zaśpiewał i zagrał na gitarze akustycznej w utworze „Into the Night”. Utwór został wydany na singlu, oraz zrealizowano do niego teledysk. Utwór dotarł do 4 miejsca na liście przebojów w Australii, oraz 2 w Kanadzie. Także w tym samym roku, Kroeger wspomógł muzyka country, Travisa Triita podczas prac nad jego albumem „The Storm”, gdzie muzyk zawarł cover grupy Nickelback, „Should’ve Listened”. W roku 2008, Kroeger wydał szósty studyjny album z zespołem Nickelback, zatytułowany „Dark Horse”. W roku 2009, prócz trasy koncertowej, Kroeger udzielał się również w innych projektach. Został współautorem dwóch utworów, na nową płytę grupy Daughtry, które zostały wydane na singlach. Poza tym, wspólnie z Brettem Jamesem napisał tekst do utworu „It’s a Business Doing Pleasure with You” muzyka country, Tima McGraw’a. Wystąpił także gościnnie na płycie Timbaland,a gdzie w duecie z raperem Sebastianem, zaśpiewał w utworze „Tomorrow In the Bottle”. W roku 2010 Kroeger zaśpiewał gościnnie w utworze „Pornstar Dancing” grupy My Darkest Days. W zespole na gitarze zagrał także gościnnie Zakk Wylde.
Problemy z prawem.
22 czerwca 2006 roku został zatrzymany przez policję w Surrey za jazdę w stanie nietrzeźwym. Został wypuszczony z aresztu po wpłaceniu kaucji. Za ten incydent, Kroeger został ukarany grzywną w wysokości 600 dolarów, oraz dostał zakaz prowadzenia auta przez rok. Reprezentujący wokalistę prawnik Marvin Stern planował apelację od wyroku chcąc zarzucić policjantom naruszenie praw Kroegera, ponieważ jeden z funkcjonariuszy poprosił muzyka o chuchnięcie, kiedy wyczuł od niego zapach alkoholu. Podobna sprawa została niedawno odrzucona przez sąd apelacyjny Kolumbii Brytyjskiej, więc Stern ogłosił, że jego klient zrezygnował z apelacji.
Życie prywatne.
Chad Kroeger był żonaty z kanadyjsko-francuską piosenkarką Avril Lavigne, którą poznał podczas pracy nad jej piątym albumem studyjnym. Para pobrała się w lipcu 2013 roku w rezydencji Château de la Napoule w Mandelieu-la-Napoule na południu Francji. W 2015 roku Lavigne wniosła pozew o rozwód.
Instrumentarium.
Źródło.
Gitary elektryczne:
Gitary akustyczne:
Wzmacniacz:
Efekt gitarowy:
Kostka gitarowa:

</doc>
<doc id="457974" url="https://pl.wikipedia.org/wiki?curid=457974" title="Hesher (album)">
Hesher (album)

Hesher – debiutancki minialbum rockowego zespołu kanadyjskiego Nickelback. Został on wydany w formie promocyjnej w lutym 1996 roku. Ukazał się na rynku niezależnie. Zarejestrowany został w styczniu 1996 roku, w Crosstown Studios w Vancouver pod okiem producenta Jeffa Boyda. Dziś album powszechnie uważany jest jako rzadki okaz. Najczęściej jest do nabycia na aukcjach internetowych, typu eBay, gdzie osiąga dużą cenę.
Informacje o albumie.
Do zarejestrowania materiału doszło w ponad rok od założenia grupy, która początkowo występowała jako cover band. Następnie członkowie grupy w 1995 roku rozeszli się by na początku 1996 roku zejść się ponownie. Wokalista grupy Chad Kroeger napisał 10 piosenek, oraz pożyczył od swego ojczyma 1500 dolarów. Namówił swego przyjaciela Ryana Peake'a oraz kuzyna Brandona Kroegera do nagrania ich w studiu w Vancouver.
Materiał został nagrany w styczniu 1996 roku w studiu Crosstown w Vancouver. Nagrania odbyły się pod okiem producenta Jeffa Boyda, który pracował jako inżynier dźwięku w studiu. Zajął się on także masteringiem oraz miksem minialbumu. Nazwa „Hesher”, wzięła się od przyjaciela zespołu, który często używał słów „Hey sure”.
Początkowo grupa nagrywała materiał pod nazwą Brick. Kiedy prace nad albumem zostały ukończone, basista grupy Mike Kroeger zasugerował nazwę Nickelback. Krążek został wydany niezależnie w lutym 1996 roku przez sam zespół. "Hesher" ukazał się jedynie w Kanadzie, szczególnie w Albercie, skąd pochodziła grupa. Na rynku demo ukazało się w kilkunastotysięcznym nakładzie. Kiedy jego sprzedaż przekroczyła liczbę 10,000, zdecydowano o wstrzymaniu produkcji, na rzecz nagrania albumu długogrającego. Mimo to dzięki temu grupie udało się zaistnieć w lokalnych kanadyjskich rozgłośniach radiowych. Utwory „Where?”, „Window Shopper”, „Fly” oraz „Left” znalazły się także na wydanym w tym samym roku debiutanckim albumie muzycznym "Curb". Lokalne radio kanadyjskie CFOX-FM jako jedno z pierwszych zaczęło grać utwór „Fly” z tej płyty.
Materiał zawarty na albumie cechuje się dużą różnorodnością, poprzez delikatne rockowe utwory („Fly”, „In Front of Me”, „Truck”, „DC”), poprzez cięższe utrzymane w stylistyce metalu alternatywnego utwory („Where?”, „Window Shopper”, „Left”). Teksty do utworów napisał wokalista grupy Chad Kroeger, muzykę skomponował wspólnie cały zespół przy współpracy producenta.
Opinie o albumie.
Wokalista grupy Chad Kroeger w wywiadach często wyrażał niechęć do albumu. W jednym z nich stwierdził: „Nie mieliśmy żadnych oczekiwań i żadnego doświadczenia i żadnego pomysłu by tolerować te piosenki.” W wywiadzie dla magazynu "JAM!" stwierdził iż album był „po prostu straszny”.
Twórcy.
Nickelback
Produkcja

</doc>
<doc id="457978" url="https://pl.wikipedia.org/wiki?curid=457978" title="Performatywy">
Performatywy



</doc>
<doc id="457985" url="https://pl.wikipedia.org/wiki?curid=457985" title="Mainline">
Mainline



</doc>
<doc id="457990" url="https://pl.wikipedia.org/wiki?curid=457990" title="Marszałek ziemski">
Marszałek ziemski

Marszałek ziemski, marszałek powiatowy albo marszałek sejmikowy łac. "mareschalus, comitiorum director" – urząd ziemski I Rzeczypospolitej w Wielkim Księstwie Litewskim.
Była ta godność sprawowana dożywotnio. Z urzędu przewodniczył sejmikowi. W czasie wojny jego kompetencje były podobne do kasztelana w Koronie. Wiódł on zgromadzone wojsko pospolitego ruszenia do wojewody. Był też urzędnikiem sądowym i miał prawo sądzenia w sądach ziemskich. Był wybierany przez króla spośród 4 kandydatów przedstawionych przez sejmik. Kompetencje tego urzędu określała konstytucja sejmowa 1631.
Zobacz też: marszałek hospodarski

</doc>
<doc id="457993" url="https://pl.wikipedia.org/wiki?curid=457993" title="Podstarości">
Podstarości

Podstarości, wicestarosta (łac. "vicecapitaneus") – urząd ziemski I Rzeczypospolitej w Wielkim Księstwie Litewskim.
W Koronie był urzędem grodzkim.
Podstarości był zastępcą i namiestnikiem starosty, przez niego dobieranym i zaprzysięganym. Posiadał pełnię władzy starosty i mógł go zastępować w sądzie grodzkim.
Jako urzędnik sądowy orzekał w niemal wszystkich sądach grodzkich. W XV w. wyjątek stanowiły sądy grodzkie z terenu Wielkopolski, gdyż tam sądowe funkcje zastępcy starosty pełnili burgrabiowie i wiceburgrabiowie. W XV w. w sądach ziemi sieradzkiej i łęczyckiej podstarości nazywany był sędzią komisarskim. Przyjmuje się, że o ile starosta mógł sam orzekać, o tyle podstarości wymagał asysty sędziego.
Zastępców starosty generalnego, któremu podlegało kilka powiatów, nazywano "surrogatorami".

</doc>
<doc id="458012" url="https://pl.wikipedia.org/wiki?curid=458012" title="Aysén">
Aysén

Región de Aysén del General Carlos Ibáñez del Campo, nazywany również skrótowo Región de Aysén lub Region XI – jeden z 16 regionów administracyjnych Chile, położony w południowej części kraju. Ośrodkiem administracyjnym regionu jest miasto Coyhaique.
Prowincje regionu:

</doc>
<doc id="458016" url="https://pl.wikipedia.org/wiki?curid=458016" title="OpenLaszlo">
OpenLaszlo

OpenLaszlo – platforma open source, która służy do projektowania, tworzenia i udostępniania aplikacji sieci web z bogatym interfejsem użytkownika (Rich Internet Application). Aplikacje generowane są w postaci plików Flash; możliwe jest również kompilowanie projektów do plików DHTML.
Platforma początkowo nazywała się "Laszlo Presentation Server" a prace nad nią rozpoczęto w 2001. W październiku 2004 udostępniono kod źródłowy projektu i zmieniono nazwę platformy na "OpenLaszlo".
Platforma opiera się na języku LZX, który zawiera w sobie elementy języka XML i JavaScript i jest podobny do XUL i XAML. Plik LZX jest interpretowany przez serwlet, kompilowany do pliku Flash i następnie wysyłany do przeglądarki. Platforma umożliwia również kompilacje w tzw. trybie "SOLO", która nie wymaga działającego serwleta.
Platforma jest wydana na licencji Common Public License.

</doc>
<doc id="458017" url="https://pl.wikipedia.org/wiki?curid=458017" title="Karol Skórkowski">
Karol Skórkowski

Wincenty Saryusz Karol Skórkowski herbu Jelita (ur. 1768 w Jankowicach, zm. 25 stycznia 1851 w Opawie) – dziekan kapituły katedralnej krakowskiej w 1829 roku, współpracownik biskupa Jana Pawła Woronicza, po jego przeniesieniu na stanowisko prymasa Królestwa Polskiego do Warszawy administrator diecezji krakowskiej. Wybrany został przez kapitułę biskupem krakowskim 1 lipca 1828, wybór ten zatwierdził car Mikołaj I i papież Pius VIII (obaj w lipcu 1829). Konsekracja biskupia Karola Skórkowskiego odbyła się w Warszawie 24 stycznia 1830.
Życiorys.
Syn Jana i Magdaleny Leszczyc-Siemińskiej. W 1787 roku wstąpił do seminarium ks. Misjonarzy na Stradomiu w Krakowie. Po trzech latach przeniósł się do seminarium w Warszawie. W 1792 wyswiecony na kapłana otrzymał probowstwo w Błotnicy. Brał udział w powstaniu kościuszkowskim. W 1812 powołany do Rady Generalnej Konfederacji Generalnej Królestwa Polskiego.
Dość szybko nazwisko nowego biskupa krakowskiego zaczęło się pojawiać w raportach szpiegów rosyjskich. Wybuch powstania listopadowego biskup przyjął z entuzjazmem, 10 grudnia 1830 w kazaniu zachęcał do ponoszenia ofiar „na ratunek Ojczyźnie”. 1 lutego 1831 wzywał duchowieństwo diecezji krakowskiej do modlitw w intencji powstania.
13 maja 1831 władze powstańcze powołały biskupa Skórkowskiego na stanowisko senatora.
W lipcu 1831 udzielił schronienia w pałacu biskupim gen. Janowi Skrzyneckiemu. Po zajęciu Krakowa przez wojska rosyjskie 4 października 1831 na jeden miesiąc biskup znalazł się w areszcie domowym bez prawa opuszczania pałacu. 15 lipca 1833 car Mikołaj I zabronił biskupowi sprawowania jurysdykcji kościelnej na terenie diecezji krakowskiej włączonej do Królestwa Polskiego. Równocześnie w Stolicy Apostolskiej Austria naciskana dyplomatycznie przez Rosję rozpoczęła starania o całkowite odsunięcie biskupa od władzy w Krakowie. 30 maja 1835 papież Grzegorz XVI polecił biskupowi Skórkowskiemu usunąć się z Krakowa, z zachowaniem jednak tytułu i jurysdykcji biskupa krakowskiego.
Wygnanie i zgon w Opawie.
2 lipca 1835 posłuszny poleceniu papieskiemu biskup udał się na wygnanie, z którego do Krakowa już nie powrócił. Zamieszkał w klasztorze franciszkańskim w Opawie. Na wygnaniu bacznie obserwował wydarzenia w Krakowie, a z kolejnymi administratorami prowadził ożywioną korespondencję. Z tego powodu władze zaborcze rozważały przeniesienie biskupa do Klagenfurt am Wörthersee, do czego jednak ostatecznie nie doszło. W Krakowie w imieniu wygnanego biskupa rządziło kolejno trzech administratorów: W latach 1836–1841 bp Franciszek Zglenicki, następnie ksiądz Ludwik Łętowski do momentu rezygnacji w 1849 r., a po nim do śmierci biskupa Skórkowskiego rządził ksiądz Mateusz Gładyszewicz. Na jakiekolwiek inne zmiany, np. mianowanie nowego biskupa, nie wyrażał zgody papież Pius IX uznając biskupa Skórkowskiego za jedynego legalnego rządcę diecezji krakowskiej.
Biskup zmarł na wygnaniu w wieku 83 lat, planowano pochować go w Krakowie, niestety zasłaniając się przepisami policyjno-sanitarnymi władze austriackie nie wyraziły na to zgody. Biskupa tymczasowo pochowano we wsi Katarzynki pod Opawą w tamtejszym kościele parafialnym.
Do Krakowa sprowadzono jego prochy dopiero 9 października 1913 i pochowano pod konfesją św. Stanisława w katedrze wawelskiej.

</doc>
<doc id="458027" url="https://pl.wikipedia.org/wiki?curid=458027" title="Aisen del General Carlos Ibanez del Campo">
Aisen del General Carlos Ibanez del Campo



</doc>
<doc id="458028" url="https://pl.wikipedia.org/wiki?curid=458028" title="Magallanes y de la Antartica Chilena">
Magallanes y de la Antartica Chilena



</doc>
<doc id="458029" url="https://pl.wikipedia.org/wiki?curid=458029" title="Adolf Abrahamowicz">
Adolf Abrahamowicz

Adolf Abrahamowicz (ur. 7 listopada 1849 we Lwowie, zm. 16 sierpnia 1899 w Targowicy Polnej) – polski komediopisarz pochodzenia ormiańskiego. Był ziemianinem, ale większość życia spędził w rodzinnym Lwowie. Jego bratem był Dawid Abrahamowicz, polityk.
Zadebiutował w 1880 jednoaktówką "Dwie teściowe". Współpracował z wieloma reżyserami i aktorami, przede wszystkim z Ryszardem Ruszkowskim (w latach 1884-1891). Wraz z nim napisał m.in. farsy "Mąż z grzeczności" (wyst. 1885), "Oddajcie mi żonę" (wyst. 1886), "Florek" (wyst. 1887). "Mąż z grzeczności" został przetłumaczony na języki niemiecki i czeski.
Jego farsy i krotochwile przynależą do tzw. „dramatu popularnego”. Odznaczają się dużym zmysłem obserwacyjnym, a komizm oparty jest na pomysłowości i zręczności w tworzeniu sytuacji komicznej, przy czym mimo ukazywania przywar ludzkich - humor Abrahamowicza jest humorem pogodnym. Akcja przebiega przeważnie w galicyjskim środowisku wielkomiejskim, pojawiają się też często dziwacy i oryginałowie stanu szlacheckiego. Farsy Abrahamowicza spełniają warunki formalno-kompozycyjne dobrze napisanych utworów tego gatunku. Były też bardzo popularne w polskim repertuarze rozrywkowym XIX wieku.

</doc>
<doc id="458032" url="https://pl.wikipedia.org/wiki?curid=458032" title="Carl Theodor Dreyer">
Carl Theodor Dreyer

Carl Theodor Dreyer (ur. 3 lutego 1889 w Kopenhadze, zm. 20 marca 1968 tamże) – duński reżyser filmowy, uznawany za jednego z największych mistrzów w historii kina.
Życiorys.
Był nieślubnym, wcześnie osieroconym dzieckiem. Rodzina, która go następnie adoptowała, wywarła na niego ogromny wpływ swoim żarliwym luteranizmem. Zaczynał jako dziennikarz. Dreyer był jednym z najbardziej religijnych twórców w historii kina, ale nieortodoksyjnym w stosunku do żadnej doktryny – stałym wątkiem jego filmów jest sprzeciw wobec ustanowionych instytucji i konwencji religijnych. Wyjątkowo często główna bohaterka jest u niego nękana przez takie właśnie instytucje.
Jego niezrealizowany scenariusz "Medea" według Eurypidesa został ostatecznie sfilmowany przez Larsa von Triera niemal 20 lat po śmierci Dreyera.
Nagrody.
W 1955 otrzymał Złotego Lwa na 16. MFF w Wenecji za film "Słowo".

</doc>
<doc id="458036" url="https://pl.wikipedia.org/wiki?curid=458036" title="Kąt żylny">
Kąt żylny

Kąt żylny (łac."angulus venosus") powstaje z połączenia żyły podobojczykowej i żyły szyjnej wewnętrznej, które tworzą razem żyłę ramienno-głowową.
Miejsce to znajduje się ku tyłowi od stawów mostkowo-obojczykowych. Do prawego kąta żylnego uchodzi przewód chłonny prawy, natomiast do lewego – przewód piersiowy. Jest to miejsce będące połączeniem układu krwionośnego i układu limfatycznego.

</doc>
<doc id="458037" url="https://pl.wikipedia.org/wiki?curid=458037" title="A stawką jest śmierć">
A stawką jest śmierć

A stawką jest śmierć (fr. "Le prix du danger") – francusko-jugosłowiański dramat fantastycznonaukowy z 1983 roku w reżyserii Yves'a Boisseta. Scenariusz filmu oparty był na fantastycznym opowiadaniu Roberta Sheckleya pt. "The Prize of Peril".
Opis fabuły.
Akcja rozgrywa się podczas programu telewizyjnego, realizowanego na żywo. Biorący w nim udział François Jacquemard (Gérard Lanvin) ma za zadanie w ciągu określonego czasu dotrzeć do wyznaczonego miejsca. Po drodze musi stoczyć walkę z pięcioma prześladowcami, usiłującymi go zabić. Jeżeli uda mu się przeżyć, otrzyma w nagrodę milion dolarów.

</doc>
<doc id="458039" url="https://pl.wikipedia.org/wiki?curid=458039" title="Dunga">
Dunga

Dunga, właśc. Carlos Caetano Bledorn Verri (wym. ; ur. 31 października 1963 roku w Ilei, w stanie Rio Grande do Sul) – brazylijski piłkarz grający na pozycji defensywnego pomocnika i trener piłkarski.
Kariera piłkarska.
Dunga karierę rozpoczął w 1980 roku w SC Internacional, gdzie grał do 1984 roku. W tym okresie trzykrotnie zdobył mistrzostwo stanu Rio Grande do Sul (1982, 1983, 1984). Następnie przez rok reprezentował barwy Corinthians São Paulo, potem w latach 1985-1987 był zawodnikiem Santosu FC, następnie przez krótki czas CR Vasco da Gama, z którym zdobył mistrzostwo stanu Rio de Janeiro.
Potem wyjechał do Włoch, gdzie grał w Pisa Calcio (1987-1988), Fiorentinie (1988-1992 – finał Pucharu UEFA w sezonie 1989/1990) i Delfino Pescara 1936 (1992-1993). Po prawie sześciu latach pobytu we Włoszech wyjechał do Niemiec grać w VfB Stuttgart (1993-1995), następnie w japońskim Júbilo Iwata (1995-1998 – J-League oraz najlepszy piłkarz J-League w sezonie 1997) i brazylijskim SC Internacional, gdzie w 2000 roku zakończył piłkarską karierę.
Kariera reprezentacyjna.
W reprezentacji Brazylii w latach 1987-1998 rozegrał łącznie 91 meczów i strzelił 6 goli. Zdobył wraz z nią mistrzostwo świata 1994, wicemistrzostwo świata 1998 (był kapitanem drużyny na obu turniejach), dwukrotnie Copa América (1989, 1997) oraz Puchar Konfederacji 1997. Grał także w reprezentacji Brazylii U-20, z którą zdobył młodzieżowe mistrzostwo świata 1983, młodzieżowe mistrzostwo Ameryki Południowej 1983, także wicemistrzostwo olimpijskie 1984 w Los Angeles oraz brązowy medal igrzysk panamerykańskich 1983 w Caracas.
Kariera trenerska.
Wcześniej był dyrektorem technicznym w Jubilo Iwata i członkiem zarządu angielskiego klubu Queens Park Rangers. Następnie pełnił funkcje administracyjne w japońskim Jubilo Iwata i angielskim Queens Park Rangers. W latach 2006-2010 był selekcjonerem reprezentacji Brazylii. W 2007 roku wraz z reprezentacją triumfował w Copa América 2007 w Wenezueli, później wygrał także Puchar Konfederacji 2009 na boiskach RPA. Jednak tych osiągnięć nie zdołał powtórzyć na Mundialu 2010, w czasie którego Brazylijczycy odpadli w ćwierćfinale po porażce 1:2 z Holandią i podał się do dymisji. W 2013 roku był trenerem Internacionalu, z którym w tym samym roku zdobył mistrzostwo stanu Rio Grande do Sul. Siódmego lipca 2014 roku ponownie został selekcjonerem reprezentacji Brazylii.

</doc>
<doc id="458044" url="https://pl.wikipedia.org/wiki?curid=458044" title="John Searle">
John Searle

John Rogers Searle (ur. 31 lipca 1932 w Denver) – amerykański filozof. Z badań nad filozofią języka przeszedł do badań na gruncie filozofii umysłu. Badania nad umysłem są jego zdaniem naturalnym krokiem w badaniach nad językiem, a sama filozofia języka ma być częścią filozofii umysłu.
W swojej koncepcji aktów mowy przedstawionej w "Speech Acts: An Essay in the Philosophy of Language" (1969) rozszerza teorię J. L. Austina, traktując całą komunikację jako wypadki wykonywania aktów mowy. W "Intentionality: An Essay in the Philosophy of Mind" (1983) i w "The Rediscovery of the Mind" (1992) Searle uwydatnia niemożność zredukowania świadomości i tego, co intencjonalne, do kategorii fizycznych.
W marcu 2017 r. oskarżony o molestowanie seksualne przez swoją studentkę. Po tym jak pozew został upubliczniony, ujawniono również wcześniejsze oskarżenia o molestowanie.
Siła illokucyjna.
Wczesne prace Searle’a rozwijają teorię J.L. Austina i P.F. Strawsona. W szczególności w "Czynnościach mowy" rozwinął austinowską analizę wypowiedzi wykonawczych (ang.performative utterance). Searle skoncentrował się na tym, co Austin nazwał w książce „Jak działać słowami” czynnościami illokucyjnymi. Poniższe przykładowe zdania analizowane w tych kategoriach mają tą samą treść propozycjonalną (Zbyszek pali), lecz różną siłę illokucyjną (czynność illokucyjną).
Searle zakłada, że czynności illokucyjne zdania mogą być opisane jako podporządkowywanie się regułom i warunkom, które można określić. Te zasady ustanawiają okoliczności i cele różnych aktów illokucyjnych. Wyróżnia cztery ogólne typy zasad.
Zwykle illokucja ma "treść propozycjonalną". Na przykład prośba będzie miała jakiś przyszły akt jako swoją treść, natomiast stwierdzenie może mieć jakąkolwiek sąd logiczny jako treść. Pewne illokucje, jak powitania, nie mają żadnej treści propozycjonalnej.
Dla każdego typu illokucji istnieje pewien zestaw warunków koniecznych, zwanych przez Searle’a "warunkami przygotowawczymi", które muszą zostać spełnione, aby illokucja odniosła skutek.
Według Searle’a każda illokucja może być opisana w odniesieniu do tego, czego ma dokonać. Tak więc twierdzenie jest równoznaczne z deklarowaniem, że twierdzenie jest zgodne ze stanem faktycznym. Pytanie jest równoznaczne z próbą uzyskania informacji. Dziękowanie jest wyrażeniem wdzięczności.
Czynności illokucyjnych nie należy mylić z czynnościami perlokucyjnymi
Teoria umysłu.
Searle rozwinął stanowisko na gruncie teorii umysłu, które stoi w opozycji zarówno w stosunku do stanowisk dualistycznych, jak i do materialistycznych, obu wynikających zdaniem Searle’a z błędnego kartezjańskiego słownika, który ten fałszywy podział wytworzył. Jego pogląd zwany jest naturalizmem biologicznym. Argumentuje zarówno przeciwko teorii sztucznej inteligencji, jak również przeciwko dualistycznemu pojmowaniu umysłu. Według stanowiska Searle’a świadomość i zdarzenia umysłowe są realnie istniejącymi biologicznymi własnościami mózgu. Jako realnie istniejące mogą działać przyczynowo. Często używaną przez niego analogią jest trawienie – tak jak trawienie jest realną, przyczynowo działającą, wyższego rzędu własnością systemu trawiennego, tak myślenie i inne zjawiska umysłowe są własnością wyższego rzędu systemu nerwowego.
Chiński pokój.
Chiński pokój, myślowy eksperyment przedstawiony w jego "Minds, Brains, and Programs" (1980), ma pokazać, że nawet efektywne symulacje komputerowe nie urzeczywistniają prawdziwego rozumu, odkąd wykonywanie różnorodnych zadań (np. obliczeniowych) nie musi opierać się na rozumieniu ich przez tego, kto je wykonuje.

</doc>
<doc id="458050" url="https://pl.wikipedia.org/wiki?curid=458050" title="Diss (muzyka)">
Diss (muzyka)

Diss – konwencja w muzyce rap. Nazwa to rozwinięcie pochodzące z języka angielskiego, ze słowa "disrespect", czyli obraza. Jest to atak słowny kierowany w konkretną postać/artystę. Z "dissem" najczęściej można się spotkać podczas potyczek freestyle’owych. Diss polega na wytknięciu negatywnych cech przeciwnika, naśladowaniu jego stylu lub na przekształcaniu fragmentów jego twórczości w sposób obnażający ich słabości.
Atak tego rodzaju jest charakterystyczny dla środowiska hip-hopowego, przy czym według przyjętych kanonów nie należy przy jego pomocy obrażać rodziny ani partnera/partnerki osoby, której dotyczy diss (co nie znaczy, że takich dissów nie było). Dissy wykorzystują tzw. punchline’y – wersy wyjątkowo ubliżające lub celne.

</doc>
<doc id="458051" url="https://pl.wikipedia.org/wiki?curid=458051" title="Powiat tyski">
Powiat tyski

Powiat tyski – dawny powiat istniejący w latach 1954–1975 w woj. katowickim (początkowo jako "stalinogrodzkie") i 1999–2001 w woj. śląskim – samo miasto Tychy nie wchodziło wtedy w skład powiatu. Jego ośrodkiem administracyjnym były Tychy. 1 stycznia 2002 roku siedziba powiatu została przeniesiona do Bierunia, a sam powiat zmienił nazwę na powiat bieruńsko-lędziński.
Utworzenie powiatu.
Powiat tyski został powołany dnia 1 października 1954 roku w województwie stalinogrodzkim, jako jeden z pierwszych powiatów utworzonych tuż po wprowadzeniu gromad w miejsce dotychczasowych gmin (29 września 1954) jako podstawowych jednostek administracyjnych PRL. Na powiat tyski złożyły się 4 miasta i 23 gromady, które wyłączono z powiatu pszczyńskiego w tymże województwie (w praktyce gromady te należały do powiatu pszczyńskiego przez zaledwie dwa dni):
31 grudnia 1960 z powiatu tyskiego wyłączono gromadę Ornontowice i włączono ją do powiatu rybnickiego.
Zmiany wewnętrzne.
1 stycznia 1956 roku z powiatu tyskiego wyłączono miasto Tychy i utworzono w nim powiat miejski. Tychy były jednak w dalszym ciągu siedzibą powiatu tyskiego. 20 grudnia 1956 roku przywrócono województwu stalinogrodzkiemu jego pierwotną nazwę "województwo katowickie".
W latach 1954–1957 osiem gromad uzyskało prawa osiedla: Kostuchna, Łaziska Średnie, Murcki, Wesoła (już 13 listopada 1954), Hołdunów, Orzesze (1956), Imielin i Lędziny (1957).
W kolejnych latach sześć z ośmiu osiedli uzyskało prawa miejskie i zostało przekształcone w miasta: Orzesze, Wesoła (1962), Lędziny (1966), Imielin, Kostuchna i Murcki (1967).
Reformy w latach 70. i łączenie jednostek.
Po zniesieniu gromad i osiedli oraz reaktywacji gmin z dniem 1 stycznia 1973 roku powiat tyski podzielono na 9 miast i 7 gmin :
27 maja 1975 roku, a więc pięć dni przed reformą likwidującą powiaty, odbyła się wielka akcja przyłączania jednostek administracyjnych do większych sąsiednich ośrodków miejskich. Spośród 16 jednostek powiatu tyskiego aż 13 utraciło tego dnia suwerenność:
Po tak obszernej komasacji powiat tyski od 27 maja do 31 maja 1975 roku składał się jedynie z enklaw miejskich: Łaziska Górne, Mikołów i Orzesze.
Po reformie administracyjnej obowiązującej od 1 czerwca 1975 roku skrawki terytorium zniesionego powiatu tyskiego włączono do nowego (mniejszego) województwa katowickiego.
Odtwarzanie jednostek i reforma 1999.
2 kwietnia 1991 roku prawa miejskie odzyskały Bieruń i Lędziny, przywrócono też gminę Wyry. Nieco później, 30 grudnia 1994 roku status miasta odzyskał Imielin, odtworzono także dawną gminę Chełm Śląski (do 1954 gmina w powiecie pszczyńskim a w latach 1954–1973 już jako gromada w powiecie tyskim).
Wraz z kolejną reformą administracyjną przywrócono 1 stycznia 1999 roku w województwie śląskim powiat tyski o obszarze mocno okrojonym w porównaniu z tym z początku 1975 roku. Był to najmniejszy pod względem powierzchni i ludności powiat ziemski w województwie śląskim oraz najmniejszy pod względem powierzchni powiat ziemski w Polsce. Przyczyniło się do tego równoczesne utworzenie (po raz pierwszy) powiatu mikołowskiego oraz fakt że spora część dawnych terenów powiatu tyskiego pozostawała w dalszym ciągu w obrębie Tychów, Katowic i Mysłowic. Na powiat złożyły się:
Gmina Bojszowy istniała do 1954 roku w powiecie pszczyńskim, następnie została reaktywowana 1 stycznia 1973 roku w tymże powiecie lecz została zniesiona 1 lutego 1977 roku przez włączenie do gminy Pszczyna oraz do Tychów. 2 lutego 1991 roku gminę reaktywowano w województwie katowickim. Tak więc z dniem 1 stycznia 1999 roku gmina Bojszowy po raz pierwszy należała do powiatu tyskiego. Tychy stały się ponownie siedzibą starostwa, lecz nie wchodziły w skład powiatu, stanowiąc miasto na prawach powiatu.
Przemianowanie.
1 stycznia 2002 roku zmieniono nazwę powiatu tyskiego na "powiat bieruńsko-lędziński" z jednoczesnym przeniesieniem siedziby władz powiatowych z Tychów do Bierunia.

</doc>
<doc id="458053" url="https://pl.wikipedia.org/wiki?curid=458053" title="Carlos Dunga">
Carlos Dunga



</doc>
<doc id="458063" url="https://pl.wikipedia.org/wiki?curid=458063" title="Searle">
Searle



</doc>
<doc id="458064" url="https://pl.wikipedia.org/wiki?curid=458064" title="Flaga stanowa Nevady">
Flaga stanowa Nevady

Flaga stanowa Nevady jest błękitna. Kolor ten, częsty na flagach innych stanów, pochodzi ze sztandaru państwowego, symbolizując nadrzędność i opiekę rządu federalnego. Biała gwiazda symbolizuje Nevadę oraz jej pseudonim: "Stan Srebrny". Nawiązuje do pierwszych mieszkańców żyjących z wydobycia srebra. Wstęga "Battle Born" przypomina, że stan powstał w czasie wojny secesyjnej, po stronie Unii. Poniżej, jego nazwa. Wszystko otaczają gałązki bylicy - rośliny stanu Nevada.
Obecny projekt pochodzi, pośrednio, z konkursu ogłoszonego w 1926 roku. Wygrała praca Louisa Shellbacka III, którą rozpatrzył stanowy parlament. Rozgorzała dyskusja, czy ma zawierać słowo "Nevada". W 1929 roku, gubernator Fred B. Balzar, podpisał ustawę przyjmującą flagę.
W 1989 roku badacz legislacyjny odkrył, że dokument, zatwierdzony przez Balzara, nieznacznie różnił się od przyjętego przez parlament. Dopiero dwa lata później dodano wstęgę z napisem "Nevada" i bylicę.

</doc>
<doc id="458065" url="https://pl.wikipedia.org/wiki?curid=458065" title="Thomas Vinterberg">
Thomas Vinterberg

Thomas Vinterberg (ur. 19 maja 1969 w Kopenhadze) – duński reżyser, scenarzysta i producent filmowy. 
Życiorys.
Zasłynął tym, że wraz z Larsem von Trierem napisał manifest ruchu Dogma 95. Vinterberg był twórcą pierwszego filmu z certyfikatem tego manifestu - "Festen" (1998). Obraz ten zdobył Nagrodę Specjalną Jury na 51. MFF w Cannes. 
Zaprzyjaźniony z amerykańskim zespołem Metallica.
Przewodniczył jury sekcji "Cinéfondation" na 52. MFF w Cannes (1999) oraz jury sekcji "Un Certain Regard" na 66. MFF w Cannes (2013).

</doc>
<doc id="458066" url="https://pl.wikipedia.org/wiki?curid=458066" title="Jakub Adamczewski">
Jakub Adamczewski

Jakub Adamczewski (według PSB – Jakób), krypt.: "J. A.", (ur. 1763 w Poznańskiem, zm. 20 czerwca 1812 w Warszawie) – polski dramatopisarz, redaktor i tłumacz melodramatów oraz włoskich i francuskich librett operowych – np. "Nurzahad i Szeredin..." (wystawiona w 1805 z muzyką Józefa Elsnera), "Frozyna..." (wydana w 1806, wystawiona w tym samym roku z muzyką Jana Stefaniego).
Życiorys.
W ostatnich latach niepodległości Polski był urzędnikiem. Pracował w kancelarii 2 kanclerzy wielkich koronnych, byli to kolejno: Andrzej Stanisław Młodziejowski, Antoni Onufry Okęcki i 1 podkanclerza koronnego (Maciej Garnysz). Później był zatrudniony w wydziale wojskowym (prawdopodobnie była to Komisja Wojskowa Obojga Narodów). W roku 1794 przystąpił do insurekcji kościuszkowskiej. W czasach Księstwa Warszawskiego powrócił do służby urzędnika. W roku 1807 został mianowany regentem kancelarii Komisji Rządzącej, w już w roku 1808 – Rady Stanu i Rady Ministrów. Pełnił wówczas również funkcję rządowego cenzora sztuk teatralnych (prawdopodobnie przed A. Glińskim). Był członkiem 2 lóż wolnomularskich: Świątynia Mądrości (1805) i Świątynia Izis (1811). Po 9-miesięcznej ciężkiej gruźlicy, zmarł w Warszawie 20 czerwca roku 1812.
Twórczość.
Po rozbiorach Polski zajął się pracami literackimi i redaktorskimi. Od 1799 współpracował z warszawskim Teatrem Narodowym, a w 1811 wszedł w skład Dyrekcji Rządowej Teatru Narodowego. Na potrzeby teatru tworzył swoje przekłady i przeróbki, jednocześnie pełniąc funkcję cenzora. W latach 1801-1805 współpracował z Franciszkiem Ksawerym Dmochowskim przy redagowaniu "Nowego Pamiętnika Warszawskiego". Współpracował także z seriami wydawniczymi Tadeusza Mostowskiego (lata 1802-1806) – jako korektor serii Wybór Pisarzów Polskich, z serią Wybór Podróży i jako tłumacz powieści wchodzących w skład serii Wybór Powieści Moralnych i Romansów. Dla tej ostatniej przetłumaczył, m.in. powieści François Pétis de la Croix ("Tysiąc dni i jeden") i Félicité de Genlis ("Dwie matki jednego dziecięcia czyli Matki rywalki", w 3 tomach). Dla "Gazety Warszawskiej" tłumaczył informacje z obcych dzienników.

</doc>
<doc id="458067" url="https://pl.wikipedia.org/wiki?curid=458067" title="Searle John">
Searle John



</doc>
<doc id="458068" url="https://pl.wikipedia.org/wiki?curid=458068" title="Powiat warszawski (województwo mazowieckie)">
Powiat warszawski (województwo mazowieckie)

Powiat warszawski – utworzony 1 stycznia 1999 roku w ramach reformy podziału terytorialnego państwa, zlikwidowany 27 października 2002 r. nową tzw. ustawą warszawską.
Obejmował obszar m.st. Warszawy, ściślej – obszar 11 ówczesnych gmin warszawskich. Egzystował równolegle z m.st. Warszawą (związkiem komunalnym).
Od 1 stycznia do 27 października 2002 powiat obejmował także podwarszawskie miasta Wesoła oraz Sulejówek, który znajduje się od 27 października 2002 roku w powiecie mińskim. W wyniku planowanego wprowadzenia zmian w ustroju stolicy (likwidacja gmin warszawskich, likwidacja powiatu, utworzenie miasta na prawach powiatu) mieszkańcy tych dwóch miast w drodze referendum zdecydowali o przyszłości swoich gmin. Wesoła decyzją mieszkańców stała się 18. dzielnicą Warszawy, a Sulejówek pozostał samodzielnym miastem, przeniesionym z powrotem do powiatu mińskiego.
Starostą powiatu był Edmund Ambroziak.

</doc>
<doc id="458074" url="https://pl.wikipedia.org/wiki?curid=458074" title="Saudade">
Saudade

Saudade (wym. [], od łac. "solitas", Acc. sg. "solitatem" – samotność) – portugalski i galicyjski pozytywny autostereotyp postrzegany jako wartość narodowa; rodzaj nostalgii i melancholii związanej z silną waloryzacją przeszłości, kontemplacją przemijania i piękna rozkładu, odbieranej z subtelną dumą i radością, w sposób pozytywny. Saudade nie jest chwilowym stanem ducha, lecz jest stale obecne w charakterze osoby, której dotyczy. Kojarzone z dekadencją, choć sami Portugalczycy podkreślają, że termin ten jest nieprzetłumaczalny na inne języki. Ciągła obecność saudade w społeczeństwie stanowi główny wyróżnik portugalskiej tożsamości narodowej.
Określenie użyte po raz pierwszy przez Duarte I, króla z lat 1433–1438. Bernardim Ribeiro, pisarz renesansowy, żyjący w latach 1482–1552, przedstawia istotę tego nieokreślonego, wewnętrznego poszukiwania w opowiadaniu o pewnym szlachcicu, który pewnego dnia wyruszył konno w podróż wzdłuż wybrzeża morskiego. Na samotnej plaży znalazł opuszczoną łódź. Wówczas, wbrew całemu swojemu dotychczasowemu życiu wsiadł do niej, i popłynął ku nieznanemu, otwartemu morzu.
Pojawienie się saudade w kulturze tłumaczy się zwyczajowo historią kraju – utraconą chwałą imperium kolonialnego, pionierską rolą portugalskich żeglarzy w eksploracji świata przez Europejczyków, oraz naturalnymi konsekwencjami XVI-wiecznej potęgi polityczno-gospodarczej Portugalii, nieproporcjonalnej do jej potencjału powierzchniowego i ludzkiego: mitem sebastianizmu o silnym zabarwieniu mesjanistycznym, pokutującym do końca XIX wieku, czy utopią Luzytanii, do której odwołuje się w portugalskim eposie narodowym Luís de Camões. Powszechnie panujące przekonanie, że przeszłość w ostatecznym rozrachunku okaże się lepsza od przyszłości podważać zaczęło dopiero wstąpienie kraju do Europejskiej Wspólnoty Gospodarczej w 1986 roku i wynikający z tego rozwój gospodarczy. Do dziś popularny jest jednak w Brazylii humor bazujący na stereotypie smętnego i wiecznie zadumanego Portugalczyka, a jedno z popularnych hiszpańskich powiedzeń to "Menos mal, que nos queda Portugal" (Jeszcze nie jest tak źle, bo zawsze jest przecież Portugalia).
Saudade stało się podstawowym środkiem wyrazu powstałej w lizbońskiej dzielnicy Alfama muzyki fado (port. "los", "przeznaczenie"), opartej na poważnym i tęsknym, choć emocjonalnie wylewnym, silnie ekspresyjnym śpiewie wokalistki, ubranej zazwyczaj na czarno. Saudade cechuje twórczość każdego artysty uznanego w Portugalii za wieszcza – od Amálii Rodrigues, uważanej za niedościgły wzorzec śpiewaczki fado, po modernistyczną twórczość pisarską Fernando Pessoi. Saudade, wraz z mitami o Luzytanii stało się głównym przesłaniem nurtu w poezji i literaturze nazywanego Odrodzeniem Portugalskim.
Termin znalazł również zastosowanie w innych kulturach. I tak w Brazylii występuje także pod nazwą "banzo", w hiszpańskiej prowincji Galicja, silnie powiązanej kulturowo z północną Portugalią, nazywany jest "soidade" lub "morriña" / "morrinha", zaś w Finlandii – "kaiho".

</doc>
<doc id="458079" url="https://pl.wikipedia.org/wiki?curid=458079" title="Aleksander Augezdecky">
Aleksander Augezdecky

Aleksander Augezdecky, Aleksander Augezdecki/Aujezdecky (ur. na pocz XVI w. w Augeździe, zm. w 1577 w Litomyšli) – czeski i polski drukarz i wydawca. Członek wspólnoty braci czeskich.
Życiorys.
W latach 1539–1544 drukował w Litomyšli, gdzie nauczył się giserstwa czcionek. Początkowo pracował u teścia Pavla Olivetskiego, w drukarni która po jego śmierci w 1542 przeszła na własność Aleksandra. Kilka lat później prowadził warsztat w Królewcu, gdzie drukował w języku polskim i niemieckim. W tym okresie wydał m.in. w 1551 i 1552 Nowy Testament w przekładzie Stanisława Murzynowskiego i w 1554 kancjonał Walentego z Brzozowa. Około roku 1558 nabył drukarnię wojewody poznańskiego Łukasza Górki w Szamotułach, którą prowadził do roku 1561. Tu drukował po polsku, po czesku oraz w łacinie. W 1561 roku w Szamotułach wydał kancjonał braci czeskich "Písnĕ chval božských". Od 1563 ponownie drukował w Litomyšli. Wydrukował też "Kronikę" Václava Hájka. 

</doc>
<doc id="458080" url="https://pl.wikipedia.org/wiki?curid=458080" title="Czesław Ryszka">
Czesław Ryszka

Czesław Wincenty Ryszka (ur. 3 lipca 1946 w Goławcu) – polski dziennikarz, publicysta i pisarz katolicki, polityk, poseł na Sejm III kadencji, senator VI, VII, VIII i IX kadencji.
Życiorys.
W 1972 ukończył studia na Wydziale Teologicznym, a dwa lata później na Wydziale Humanistycznym Katolickiego Uniwersytetu Lubelskiego. Od 1974 do 1975 był pracownikiem naukowym Zakładu Badań nad Literaturą Religijną KUL, następnie do 1982 był członkiem redakcji tygodnika „Gość Niedzielny”. Później do 1992 kierował działem w tygodniku „Katolik”. W 1993 został dziennikarzem, a następnie publicystą „Niedzieli”. Jest także publicystą Radia Maryja. Napisał około 50 książek poświęconych tematyce społeczno-religijnej.
Jest kawalerem Zakonu Rycerskiego Grobu Bożego w Jerozolimie oraz laureatem Nagrody im. Sługi Bożego Jerzego Ciesielskiego – Ojca Rodziny.
Od 1997 do 2001 zasiadał w Sejmie III kadencji z ramienia Akcji Wyborczej Solidarność. W 2001 bez powodzenia ubiegał się o reelekcję. Należał do Zjednoczenia Chrześcijańsko-Narodowego. W wyborach parlamentarnych w 2005 został wybrany na senatora VI kadencji z ramienia Prawa i Sprawiedliwości w okręgu częstochowskim. Jego mandat wygasł 19 grudnia 2005 w wyniku podjęcia przez Sąd Najwyższy 15 grudnia 2005 uchwały o nieważności wyborów do Senatu w tym okręgu z powodu błędnych kart do głosowania. 22 stycznia 2006 ponownie został wybrany w powtórzonych wyborach. Objął funkcję wiceprzewodniczącego Komisji Kultury i Środków Przekazu. Wszedł również w skład Komisji Spraw Emigracji i Łączności z Polakami za Granicą. W wyborach parlamentarnych w 2007 po raz drugi uzyskał mandat senatorski, otrzymując 74 991 głosów. W trakcie kadencji wstąpił do PiS.
W wyborach parlamentarnych w 2011 był ponownie kandydatem PiS do Senatu w okręgu wyborczym nr 68, nie uzyskując reelekcji. W wyniku wyborów uzupełniających z lutego 2015 (przeprowadzonych w okręgu wyborczym nr 75) powrócił w skład Senatu, zastąpił w nim Elżbietę Bieńkowską. W wyborach z października 2015 został ponownie wybrany na senatora w tym samym okręgu. W 2019 nie został wybrany na kolejną kadencję.
W 2019 na antenie Radia Warszawa stwierdził, że wystąpienie Marcina Lutra było pierwszą totalitarną ideologią czasów nowożytnych i doprowadziło do wojny stuletniej oraz trzydziestoletniej. Wypowiedź tę skrytykował zwierzchnik Kościoła Ewangelicko-Augsburskiego biskup Jerzy Samiec.
Odznaczenia.
W 2020 prezydent RP Andrzej Duda odznaczył go Krzyżem Komandorskim Orderu Odrodzenia Polski.
Życie prywatne.
Jest żonaty z Elżbietą. Ma troje dzieci.

</doc>
<doc id="458082" url="https://pl.wikipedia.org/wiki?curid=458082" title="Biuletyn Słowiański">
Biuletyn Słowiański

Biuletyn Słowiański – pismo konspiracyjne wydawane w Warszawie w latach 1940–1944 przez Konfederację Narodu.
"Biuletyn Słowiański" był miesięcznikiem. Ukazywał się od grudnia 1940 roku do wybuchu powstania warszawskiego. Początkowo powielany, później drukowany w nakładzie 1000 egzemplarzy. Był organem Studium Słowiańskiego Konfederacji Narodu, którego kierownikiem był Wojciech Winkler (ps. „Wilczewski”). Był on jednocześnie redaktorem "Biuletynu Słowiańskiego".
Pismo związane było z komórką Konfederacji Narodu odpowiedzialną za opracowanie zagadnień dotyczących budowy przyszłego Imperium Słowiańskiego. Idea utworzenia tego Imperium była dla Konfederacji Narodu sposobem na rozwiązanie problemów wynikających z geopolitycznego położenia Polski – pomiędzy Niemcami a Rosją. Od początku 1943 roku pismo nosiło podtytuł: "Miesięcznik poświęcony zagadnieniom Europy Środkowej". Od tego momentu nastąpiła też pewna zmiana w tematyce pisma: punkt ciężkości został przesunięty z zagadnień dotyczących słowiańszczyzny na wszystkie kraje regionu. Poza artykułami związanymi bezpośrednio z ideą Imperium, pismo drukowało także prace poświęcone kulturze krajów, które miałyby wejść w jego skład.

</doc>
<doc id="458083" url="https://pl.wikipedia.org/wiki?curid=458083" title="Anna Czeska">
Anna Czeska



</doc>
<doc id="458085" url="https://pl.wikipedia.org/wiki?curid=458085" title="Napięcie bezpieczne">
Napięcie bezpieczne

Napięcie bezpieczne – największa wartość napięcia roboczego lub dotykowego, którego długotrwałe utrzymywanie się nie stanowi żadnego zagrożenia dla życia lub zdrowia człowieka w danych warunkach otoczenia.
Obecnie termin "napięcie bezpieczne" został zastąpiony terminem "napięcie dotykowe dopuszczalne (długotrwale)" i termin napięcie bezpieczne nie jest dopuszczony do formalnego nazewnictwa.
Typy zagrożeń.
Skutkami uszkodzeń instalacji lub maszyn elektrycznych mogą być: porażenie prądem elektrycznym, pożar, oparzenie skóry, olśnienie wzroku (wywołane intensywnym łukiem elektrycznym), zatrucie wywołane powstaniem toksycznych spalin i oparów, itp.
Źródła zagrożeń.
Z uwagi na wartości napięć elektrycznych źródłem największego zagrożenia jest sieć elektroenergetyczna, w tym instalacja elektryczna. Niemniej jednak, potencjalnym zagrożeniem jest każde urządzenie, aparat lub maszyna elektryczna znajdująca się pod napięciem przekraczającym wartości napięć dotykowych dopuszczalnych. W szczególnych przypadkach zagrożenie może wystąpić nawet podczas pracy z "bezpiecznymi" wartościami napięcia (np. przy uszkodzeniu innego urządzenia lub przy zmianie warunków pracy).
Wartości napięć dotykowych dopuszczalnych.
Przyjmuje się, że w normalnych warunkach oporność ciała ludzkiego ma wartość około 1 kΩ. Przepływ prądu przemiennego o wartości powyżej 50 mA zaczyna powodować nieodwracalne uszkodzenia w organizmie ludzkim. Dlatego też, z prawa Ohma wynika, że "bezpieczna" wartość napięcia to: 1 kΩ · 50 mA = 50 V. Z tego też względu wyłączniki różnicowoprądowe typu AC (najpopularniejsze) są zbudowane tak, aby wyłączać obwód w przypadku przekroczenia połowy znamionowej wartości prądu różnicowego (najczęściej równego 30 mA) – gwarantuje to odpowiednią czułość urządzenia równocześnie skutecznie zabezpieczając człowieka.
Prąd stały jest generalnie mniej szkodliwy niż prąd przemienny, dlatego też dopuszczalne są około dwukrotnie większe wartości napięć dotykowych stałych niż przemiennych.
W warunkach specjalnych (np. praca podczas deszczu) następuje obniżenie rezystancji układu człowiek-urządzenie, co powodować może zwiększenie potencjalnego prądu, a w konsekwencji poważniejsze konsekwencje ewentualnego uszkodzenia izolacji elektrycznej. Dlatego też stosuje się dwukrotne obniżenie wartości napięcia dotykowego dopuszczalnego długotrwale (w porównaniu do warunków normalnych).
W warunkach ekstremalnych (np. w basenie, w wannie) panuje największe zagrożenie, więc napięcia są ponownie dwukrotnie obniżone.
Napięcia bezpieczne zestawiono sumarycznie w tabeli poniżej
Znaczenie praktyczne.
Z uwagi na fakt, że najniższą wartością napięcia dotykowego dopuszczalnego długotrwale w powyższej tabeli jest 25V (w praktyce napięcia można dalej obniżać do 12 V AC i 30 V DC), napięcie o wartości 24 V (a więc nieznacznie niższe) jest powszechnie stosowane do przenośnych urządzeń zasilanych z sieci energetycznej – poprzez specjalny transformator bezpieczeństwa, który redukuje napięcie sieciowe 230 V do wymaganych 24 V. Nawet w urządzeniach zasilanych z baterii wartość napięcia zasilającego musi być poniżej granicy bezpieczeństwa. W ostatnich latach coraz popularniejsze stają się elektronarzędzia zasilane napięciem stałym 24 VDC a nawet 36 VDC wkrętarki akumulatorowe i młoty udarowe o dużej mocy uderzeniowej mierzonej w dżulach [J].
Dawniej w instalacjach elektrycznych samochodów i motocykli stosowano bardzo niskie napięcie 6 V, obecnie jest to głównie 12 V. W przypadku dużych maszyn (autobusy, kombajny rolnicze, itp.) stosuje się również czasem instalację o napięciu 24 V. Niemniej jednak w prototypach samochodów nowej generacji (lub w samochodach elektrycznych) projektanci używają coraz częściej układu bateryjnego o wartości 48 V. Z uwagi na fakt, że najwyższe napięcie panujące w takim układzie jest zawsze kilkanaście procent wyższe niż podana wartość napięcia instalacji (np. dla instalacji 12 V faktyczne napięcie może sięgać nawet około 15 V), wartość ta jest dobrana specjalnie tak, aby najwyższa faktyczna wartość napięcia nigdy nie przekroczyła 60 V, czyli najwyższego dopuszczalnego napięcia stałego (w warunkach specjalnych). Rozwiązanie takie jest bezpieczne od porażeń elektrycznych. Chociaż wartości napięć w instalacjach samochodowych nie wynikają z zagadnień bezpieczeństwa, tylko ze względów konstrukcyjnych.
Inne wartości napięć dotykowych dopuszczalnych.
Jak podaje definicja za "napięcie bezpieczne" można uznać takie, które powodując długotrwały przepływ prądu nie powoduje uszkodzeń w organizmie – ma to miejsce jednak tylko i wyłącznie dla określonych warunków pracy. 
Przykładowo, bardzo zaostrzone normy stosowane są dla sprzętu medycznego, który często ma kontakt bezpośrednio z ciałem pacjenta (bez pośrednictwa skóry, która wykazuje relatywnie wysoką oporność elektryczną). Dlatego też, napięcie bezpieczne dla takich urządzeń jest o wiele niższe niż wartość podana w tabeli powyżej, a odpowiednie wartości są dobierane w zależności od warunków pracy. Jest bowiem oczywistym, że inne wymagania będą stawiane elektrycznej golarce, a inne sprzętowi używanemu do operacji na otwartym sercu.
Przykładowe zagrożenia przy pracy pod "napięciem bezpiecznym".
Odpowiednio niskie napięcie (nie mylić z energetycznym znaczeniem niskiego napięcia) zabezpiecza przed porażeniem, nie zabezpiecza jednak przed innymi zagrożeniami. Przykładowo, zwarcie elektryczne występujące przy dowolnym napięciu może być potencjalnym zagrożeniem zarówno pożarowym, toksycznym jak i optycznym (poprzez oślepienie lub eksplozję).
Zabezpieczenia.
W przypadku konieczności pracy z układem o napięciu wyższym niż uznane za bezpieczne w danych warunkach, stosuje się specjalną odzież ochronną, rękawice, obuwie, itd. Zabezpieczenie takie może być stosowane tylko dla napięć do 1 kV – powyżej tej granicy ochrona indywidualna może być stosowana tylko jako sprzęt pomocniczy.
Jeśli nie jest możliwym stosowanie ochrony indywidualnej, wówczas stosuje się specjalne rozwiązanie, które albo zabezpieczają pracownika/użytkownika przed wystąpieniem niebezpiecznego napięcia dotykowego (izolacja podwójna) albo też uniemożliwiają wystąpienie napięcia dotykowego (np. poprzez umieszczenie pracownika na platformie, na której panuje napięcie pracy, przy odłączonym jakimkolwiek uziemieniu – rozwiązania takie stosuje się do prac konserwacyjnych linii pod napięciem).

</doc>
<doc id="458087" url="https://pl.wikipedia.org/wiki?curid=458087" title="Młodzież Imperium">
Młodzież Imperium

Młodzież Imperium – pismo konspiracyjne wydawane w Warszawie w latach 1942–1943 przez Konfederację Narodu.
Historia w czasie II wojny światowej.
Młodzież Imperium była w założeniu miesięcznikiem, jednak ukazywała się nieregularnie. Pismo było powielane. Ukazywało się do końca 1943 roku, od początku 1944 roku zastąpiła je „Iskra”.
Redaktorzy:
Młodzież Imperium była organem Terenu Młodzieży KN.

</doc>
<doc id="458088" url="https://pl.wikipedia.org/wiki?curid=458088" title="Dilbeek">
Dilbeek

Dilbeek – miejscowość i gmina w Belgii, koło Brukseli, w regionie Flandria, w prowincji Brabancja Flamandzka. Pierwsze wzmianki o gminie pochodzą z roku 1075. Patronką jest święta Alina, męczennica, córka lorda Dilbeek.
Gmina składa się z miasta Dilbeek, Groot-Bijgaarden (fr. Grand-Bigard), Itterbeek, Schepdaal, Sint-Martens-Bodegem i Sint-Ulriks-Kapelle. Choć Dilbeek jest położone w flamandzkojęzycznej części Belgii, mniejszość francuskojęzyczna jest reprezentowana w radzie miejskiej przez 4 radnych.
Historia.
Średniowiecze.
W czasach karolińskich Dilbeek i okoliczne wioski były częścią regionu zwanego "Bracbatensis". Teren ten, rządzony przez lorda Aa z Anderlechtu został włączony do Landgraviatu Brabanchi przez hrabiego Leuven około roku 1085. Pierwsza wzmianka nazwy "Dedelbeccha" pochodzi z 1075 roku, a nazwa "Bigardis", później przekształcona w "Groot-Bijgaarden", pochodzi z roku 1110. "Bigardis" było początkowo zależne od opactwa świętego Bawona w Gandawie, ale w 1125 roku zakonnice pod przywództwem świętego Wivina ufundowały tutaj wspólnotę religijną. Około roku 1183 landgraviat przekształcił się w księstwo Brabancji, w którym Dilbeek pozostał samodzielną parafią aż do rewolucji francuskiej.
Od XVI wieku do czasów obecnych.
Teren parafii należał do Cambrai do roku 1559, kiedy to został przekazany pod zarząd biskupa Mechelen. Także w XVI wieku Dilbeek, Itterbeek i Sint-Martens-Bodegem dostały się pod władzę lokalnych lordów Gaasbeek. Następne dziesięciolecia były znaczone wojnami pomiędzy katolikami i protestantami, które były przyczyną ruiny opactwa Groot-Bijgaarden. Ostateczna rozbiórka i sprzedaż budynków nastąpiły podczas rządów francuskich w latach 90. XVII wieku.

</doc>
<doc id="458092" url="https://pl.wikipedia.org/wiki?curid=458092" title="Ratusz w Pszczynie">
Ratusz w Pszczynie

Ratusz w Pszczynie – neorenesansowy budynek usytuowany północnej pierzei rynku w Pszczynie (Rynek nr 2), przylega do budynku zboru ewangelicko-augsburskiego. Od trzech wieków jest siedzibą władz miejskich.
Historia.
W 1716 r. miasto zdecydowało się na zakup budynku, który miał służyć jako ratusz miejski. Budynek odkupiono od Anny Marii, wdowy po Mateuszu Janiku za 110 złotych reńskich. Budynek został wybudowany prawdopodobnie w 1658 r., taka bowiem data widniała na nieistniejącej już tablicy w gmachu ratusza. Przetrwał pożar miasta z 1679 r.
W 1738 r. z fundacji parafii katolickiej w Pszczynie, do kamienicy dodano niedużą wieżę, na której umieszczono zegar. Ratusz bez szwanku przetrwał kolejny pożar miasta z 1748 r. Następna rozbudowa miała miejsce w 1861 r., kiedy to dodano piętro i powiększono znacznie budynek w głąb działki, w stronę szkoły ewangelickiej.
Obecny neorenesansowy kształt ratusz zyskał w latach międzywojennych kiedy to w 1931 r. gruntownie go przebudowano. Ostatni remont pomieszczeń ratusza miał miejsce w 1998 r. Zasadniczym zmianom uległ wtedy wystrój sali secesyjnej – nowa kolorystyka, nowoczesne oświetlenie. W czerwcu 1999 r. w sali tej zawieszono herby 12 sołectw, wchodzących w skład gminy Pszczyna. Nad ratuszem powiewa flaga miejska, zgodnie z wielowiekową europejską tradycją, a codziennie w południe rozbrzmiewa hejnał miejski oparty na miejscowej pieśni ludowej:
""Ejże, ejże, dziołchom dziubka dejże"
"dziadu, dziadu, dziaduleńku"
"dziołchom dziubka dejże"
"Ejże, ejże synkom kryjom dejże"
"dziadu, dziadu, dziaduleńku"
"synkom kryjom dejże""
Elewacje ratusza wpisano do rejestru zabytków 15 maja 2020 (nr rej. A/648/2020).

</doc>
<doc id="458093" url="https://pl.wikipedia.org/wiki?curid=458093" title="Iskra (pismo konspiracyjne)">
Iskra (pismo konspiracyjne)

„Iskra” – pismo konspiracyjne wydawane w Warszawie w 1944 roku przez Konfederację Narodu.
Pierwszy numer „Iskry” ukazał się w styczniu 1944 roku. Zastąpiła ona ukazujący się wcześniej miesięcznik „Młodzież Imperium”. „Iskra” była miesięcznikiem, wydawana była w formacie A4 i miała objętość od 6 do 12 stron. Początkowo była przepisywana na maszynie, później powielana. Była ilustrowana.
Łącznie ukazało się 8 numerów, ostatni w lipcu 1944 r.
Jednym z redaktorów „Iskry” był Zbigniew Prażmo (ps. „Zbylut”), który zginął w Powstaniu Warszawskim.
Pismo było organem Terenu Młodzieży KN, nastawione było na młodego odbiorcę będącego członkiem organizacji. Zawierało artykuły dotyczące sytuacji bieżącej, spraw wewnątrzorganizacyjnych i wychowawczych. Ukazywały się w nim artykuły historyczne oraz wiersze poetów romantycznych, Asnyka, współczesne.

</doc>
<doc id="458094" url="https://pl.wikipedia.org/wiki?curid=458094" title="Modliszka zwyczajna">
Modliszka zwyczajna

Modliszka zwyczajna, modliszka bigotek, wieszczka czczona ("Mantis religiosa") – gatunek owada z rodziny modliszkowatych (Mantidae).
Jedyny przedstawiciel modliszek w Europie Środkowej. Ubarwienie ciała zielone, żółtozielone lub jasnobrązowe. Samce są zazwyczaj mniejsze od samic. Samice osiągają od 50 do 75 mm, w ogóle nie wykorzystują skrzydeł i zaniepokojone uciekają pieszo, a samce od 40 do 60 mm i podrywają się do krótkich lotów. Jak u wszystkich modliszek, pierwsza para odnóży przekształcona jest w narząd chwytny. Jej chwyt jest tak silny, że nawet tak duże i mocne owady jak koniki polne nie są w stanie się z niego wydostać. Można ją spotkać od sierpnia do października, kiedy jest dostatecznie ciepło. Jej środowiskiem życia są śródleśne łąki, polany i brzegi lasów. Poluje na inne owady lub pająki, siedząc nieruchomo na niskich roślinach i czekając, aż ofiara przybliży się na tyle, żeby można było chwycić ją parą przednich odnóży. Złapaną ofiarę zjada żywcem. Samica składa od 100 do 200 jaj w przylegającym do łodygi rośliny kokonie, zwanym ooteką.
Biotop.
W Polsce modliszka preferuje mocno nasłonecznione polany i brzegi borów sosnowych porośnięte wrzosowiskami lub murawami psammofilnymi.
Rozmieszczenie geograficzne.
Modliszka zwyczajna jest szeroko rozpowszechnionym gatunkiem modliszki o niemal kosmopolitycznym rozmieszczeniu. Występuje na wszystkich kontynentach z wyjątkiem Antarktydy i Ameryki Południowej (choć jej obecność w Australii wymaga potwierdzenia), ale została również introdukowana do Ameryki Północnej i Kanady, gdzie jej obecność jest często notowana. W krainach palearktycznej i nearktycznej osiąga 50° szerokości geograficznej północnej i rozszerzył swoje rozmieszczenie na południe, docierając do Afryki Południowej i regionów indomalajskich.
Rozmieszczenie w Polsce.
Do niedawna w Polsce występowała tylko w części południowej na ciepłych i suchych stanowiskach. Do końca XX w. była spotykana głównie w Kotlinie Sandomierskiej i w niektórych rejonach Podkarpacia. Na początku XXI w. pojawił się szereg nowych stanowisk modliszki, jednak większość z nich zlokalizowana była w niewielkich odległościach od dwóch głównych populacji. Po roku 2010 zaczęły pojawiać się jednak nowe stanowiska w dalej położonych regionach: w Małopolsce i Górach Świętokrzyskich, Górnym Śląsku (w tym na Śląsku Opolskim), a nawet na południowym Mazowszu. W wyjątkowo ciepłym roku 2015 modliszkę zaobserwowano na Podlasiu i Pojezierzu Mazurskim, a w 2016 r. w Kampinoskim Parku Narodowym. Obecnie owada tego można spotkać w całym kraju – zasięg wyraźnie przesunął się na północ, spotykana jest w okolicach Białegostoku, Suwałk, Ełku, Olsztyna, jak i na zachód od dotychczasowych stanowisk.
Panuje powszechne przekonanie, że przesuwanie się zasięgu występowania modliszki ku północy związane jest z ocieplaniem się klimatu. W długie i ciepłe lata ma ona pod dostatkiem pokarmu, szczególnie owadów z rzędu prostoskrzydłych (koników polnych, pasikoników i innych szarańczowatych). Z kolei krótsze zimy z niewielką ilością umiarkowanie mroźnych dni powodują, że nie przemarzają kokony jajowe tego owada.
Ochrona.
Owad znajduje się w Polskiej Czerwonej Księdze jako EN gatunek bardzo wysokiego ryzyka i jest objęty ścisłą ochroną gatunkową. Od 2016 roku jest także na Światowej Czerwonej Liście IUCN jako gatunek najmniejszej troski (LC – Least Concern). Do najpoważniejszych zagrożeń należy niszczenie siedlisk dogodnych dla tego gatunku, a więc siedlisk otwartych (polany) w obrębie kompleksów leśnych.

</doc>
<doc id="458099" url="https://pl.wikipedia.org/wiki?curid=458099" title="James Clark Ross">
James Clark Ross

Sir James Clark Ross (ur. 15 kwietnia 1800 w Londynie, zm. 3 kwietnia 1862 w Aylesbury) – brytyjski oficer Royal Navy, odkrywca, badacz Arktyki i Antarktydy.
Uczestnik wypraw arktycznych pod dowództwem wuja Johna Rossa (1777–1856) oraz Williama Edwarda Parry’ego (1790–1855) w poszukiwaniu Przejścia Północno-Zachodniego. W 1831 roku jako pierwszy ustalił położenie północnego bieguna magnetycznego. Podczas własnej wyprawy do Antarktyki (1839–1843) bez powodzenia poszukiwał południowego bieguna magnetycznego. Odkrył Morze Rossa, Lodowiec Szelfowy Rossa, Ziemię Wiktorii (nazwaną tak na cześć panującej wtedy królowej Anglii), Wyspę Rossa i in. 
Życiorys.
James Clark Ross urodził się 15 kwietnia 1800 roku w Londynie jako trzeci syn kupca George’a Rossa i jego żony Christian Clark. W 1812 roku wstąpił na ochotnika do Royal Navy. Początkowo służył na statku HMS Briseis, którym dowodził jego wuj John Ross (1777–1856). Przez kolejne 7 lat służył na jednostkach dowodzonych przez wuja. 
Wyprawy arktyczne.
W 1818 roku uczestniczył w brytyjskiej wyprawie arktycznej pod dowództwem wuja do Zatoki Baffina, której celem było znalezienie Przejścia Północno-Zachodniego. Podczas tej ekspedycji asystował Edwardowi Sabine (1788–1883), który prowadził badania ziemskiego pola magnetycznego. 
W 1819 roku William Edward Parry (1790–1855) zabrał Rossa na swoją pierwszą wyprawę arktyczną. Podczas tej ekspedycji Ross po raz pierwszy zimował w Arktyce. W 1820 roku wraz z Parry’m badał Wyspę Melville’a, używając do transportu sani. W latach 1821–1822 brał udział w drugiej wyprawie Parry’ego, zbierając okazy fauny i flory. Po raz drugi zimował w Arktyce. W 1822 roku Ross został awansowany na stopień porucznika. W 1824 roku uczestniczył w trzeciej wyprawie Parry’ego i po raz trzeci zimował w Arktyce. Dowodził wówczas grupą czterech polarników podczas 120-kilometrowej przeprawy na półwyspie Brodeur i zaobserwował, że Cieśnina Księcia Regenta jest wolna od lodu ok. 30 km na północ od Port Bowen. W 1825 roku statek wyprawy HMS Fury został uszkodzony przez lód i załoga musiała go porzucić. 
W 1827 roku Ross wziął udział w kolejnej wyprawie Parry’ego, której celem było zdobycie bieguna północnego. Po ponad miesięcznym marszu po lodzie Parry przerwał ekspedycję. Wyprawa osiągnęła szerokość 82°43'N – przez 50 lat był to najdalej na północ wysunięty punkt, do którego dotarli polarnicy. Po powrocie, w 1827 roku Ross został awansowany na stopień komandora. 
W latach 1829–1833 uczestniczył w prywatnej ekspedycji wuja Johna Rossa w poszukiwaniu Przejścia Północno-Zachodniego poprzez Cieśninę Księcia Regenta. Pełnił funkcję zastępcy dowódcy wyprawy. W 1830 roku odkrył, że Boothia to półwysep, a nie wyspa, gdyby była to wyspa, to przejście mogłoby się znajdować na południe od niej. W 1831 roku jako pierwszy ustalił położenie północnego bieguna magnetycznego. Północny biegun magnetyczny znajdował się wówczas w południowo-zachodniej części półwyspu Boothia – ówczesne współrzędne geograficzne bieguna to 70°05.3′N 96°46′W. Podczas tej wyprawy czterokrotnie zimował w Arktyce. W trakcie ekspedycji Ross zbierał informacje na temat życia Inuitów. 
W 1834 roku Ross awansował na stopień kapitana. W 1836 roku uczestniczył w wyprawie ratunkowej w Cieśninie Davisa i na Morzu Labradorskim w poszukiwaniu wielorybników z 11 statków, które utknęły w lodzie – rozbitkom udało się uratować samodzielnie. W 1835 roku odrzucił tytuł szlachecki, którym chciano go uhonorować za przeprowadzoną akcję ratunkową.
W latach 1837–1839 Ross prowadził badania magnetyzmu na terenie Wielkiej Brytanii.
Wyprawa antarktyczna (1839–1843).
W 1839 roku Ross poprowadził pierwszą wyprawę brytyjską do Antarktyki celem zbadania Antarktydy i odkrycia południowego bieguna magnetycznego. Położenie bieguna obliczył niemiecki matematyk i geodeta Carl Friedrich Gauss (1777–1855), umieszczając go na 66°S 146°E. Wyprawa Rossa wyruszyła na dwóch statkach HMS Erebus i HMS Terror. Latem 1840–1841 Ross dotarł na otwarte wody Morza Rossa, odkrywając barierę lodową Rossa i Lodowiec Szelfowy Rossa. Określił położenie południowego bieguna magnetycznego, który miał się znajdować na nowo odkrytej Ziemi Wiktorii. W kolejnym roku mapował barierę Rossa. W 1842 roku jego dwa statki zderzyły się podczas sztormu. Latem 1842–1843 wyprawa osiągnęła północy kraniec Morza Weddella, odkrywając zatokę Erebus and Terror Gulf i liczne wyspy. Ross nazwał ją na cześć swoich dwóch statków. W swoim raporcie z wyprawy Ross odnotował obserwacje licznych waleni, co wobec kurczącej się populacji tych ssaków na północy globu zapoczątkowało zainteresowanie wielorybników wodami antarktycznymi. W latach 1892–1893, zachęcony raportami Rossa na poszukiwanie łowisk waleni wybrał się norweski wielorybnik Carl Anton Larsen (1860–1924) – według Millsa (2003), podczas wyprawy nie zaobserwowano żadnych waleni, natomiast według Basberga (2020) walenie widziano, lecz ich nie upolowano. Clancy i inni (2013) wysunęli przypuszczenie, że Ross mógł się pomylić i zamiast waleni obserwować płetwale zwyczajne.
W 1843 roku po powrocie do Wielkiej Brytanii Ross poślubił Anne Coulmann. Para zamieszkała w pobliżu Aylesbury i miała czworo dzieci. W 1844 roku otrzymał tytuł szlachecki. 
Ross odrzucił propozycję Admiralicji, by poprowadzić kolejną wyprawę w poszukiwaniu Przejścia Północno-Zachodniego. W 1845 roku zadania podjął się John Franklin (1786–1847), którego ekspedycja zaginęła.
Ekspedycja ratunkowa do Arktyki.
W 1848 roku na prośbę żony Franklina poprowadził ekspedycję ratunkową w celu odnalezienia członków zaginionej ekspedycji Franklina. Wyprawa dotarła do Cieśniny Lancastera, lecz z uwagi na niesprzyjające warunki zmuszona była do zimowania na wyspie Somerset. Dla Rossa była to dziewiąta zima spędzona w Arktyce. Na wiosnę 1849 roku przeszukano wybrzeża wyspy – bez rezultatu. Podczas ekspedycji zmapowano ok. 240 km zachodniego wybrzeża Somerset.
Po powrocie do Wielkiej Brytanii Ross został awansowany na stopień kontradmirała (ang. "Rear Admiral") w 1856 roku. W 1861 roku uzyskał stopień "Rear Admiral of the Red".
Ross zmarł 3 kwietnia 1862 roku w Aylesbury.
Upamiętnienie.
Na cześć Rossa nazwano następujące obiekty geograficzne: 
Jeden z gatunków fok antarktycznych nosi nazwę foka Rossa (łac. "Ommatophoca rossii") – Ross złapał dwa okazy podczas swojej wyprawy w 1840 roku. 
Na cześć Rossa nazwano brytyjski statek badawczy RRS James Clark Ross.

</doc>
<doc id="458102" url="https://pl.wikipedia.org/wiki?curid=458102" title="August Michałowski">
August Michałowski

August Michałowski, ps. "Roman" (ur. 1897, zm. 1952) – działacz polityczny Stronnictwa Narodowego, członek Narodowej Organizacji Wojskowej.
Życiorys.
Od 1935 był członkiem Komitetu Głównego SN. W latach 1941–1942 sprawował funkcję szefa Oddziału I Organizacyjnego KG NOW. Był czołowym przywódcą i organizatorem rozłamu w NOW w połowie 1942 na tle scalenia z Armią Krajową. Następnie został kierownikiem Tymczasowej Komisji Rządzącej SN, a następnie p.o. prezesa Wojennego Zarządu Głównego SN. Po zjednoczeniu SN od 1 kwietnia 1944 był członkiem prezydium SN "Kwadrat". Jesienią 1944 był jednym z głównych organizatorów Narodowego Zjednoczenia Wojskowego. 
Wiosną 1945 został aresztowany przez UB. Po ucieczce przez kilka miesięcy był faktycznym kierownikiem SN. Od jesieni 1945 przebywał na emigracji we Francji.

</doc>
<doc id="458103" url="https://pl.wikipedia.org/wiki?curid=458103" title="MiG-31">
MiG-31

MiG-31 (, oznaczenie NATO "Foxhound") – dwumiejscowy, naddźwiękowy ciężki myśliwiec przechwytujący konstrukcji radzieckiej.
Opis.
Według założeń miał być połączeniem Tu-128 i MiG-25. Pierwszy z nich wyróżniał się bardzo dużym zasięgiem jak na myśliwce tamtych lat (2565 km zasięgu praktycznego), a drugi prędkością (Mach 3). MiG-31 miał więc połączyć zalety obu tych samolotów. W biurze projektowym Mikojana i Guriewicza badano samolot pod względem walki z nowym bombowcem USA – B-1B. Maszyna miała trafić do PWO (obrony powietrznej) Związku Radzieckiego. Myśliwiec był wyjątkowy, ponieważ pierwszy raz na świecie w samolocie produkowanym seryjnie zamontowano radar ze skanowaniem fazowym "Zasłon", co oznacza, iż ten statek powietrzny ma możliwość zwalczania wielu celów powietrznych naraz. Umożliwia to zwalczanie pocisków samosterujących przenoszonych przez B-1B. Maksymalny zasięg radaru wynosi 320 km, wykrywa on jednocześnie wiele celów, z czego automatycznie śledzi 10. Jednocześnie może odpalić salwę 4 rakiet do 4 znacznie oddalonych od siebie manewrujących obiektów. Ówcześnie takie zadanie mógł wykonać tylko system z samolotu F-14 – AWG-9, z tym że cele musiały lecieć blisko siebie i nie wykonywać gwałtownych manewrów. Poza tym samolot posiada bogate wyposażenie awioniczne jak: wysuwany termonamiernik, systemy pozwalające operować nad terenami, na których nie znajdują się naziemne pomoce nawigacyjne: RSBN, RSDN (radiotechniczne systemy bliskiej i dalekiej nawigacji), system Tropik, wykorzystujący nawigację satelitarną, oraz wiele innych. Jednak najciekawszymi urządzeniami są systemy wymiany danych APD-518 i dekryptażu RK-RŁDN, które pozwalają niejawnie przekazywać informacje o celach innym samolotom oraz stanowiskom naziemnym. Umożliwia to grupie czterech MiG-31 patrolować pas o szerokości 800–900 km. Urządzenia te opracowano w początku lat 70. XX w. i stanowią ciekawostkę w porównaniu do np. amerykańskiego JTDS z lat 90. XX w. Wyjątkowość samolotu polega też na tym, że jako jeden z niewielu samolotów produkowanych seryjnie (poza MiG-25, SR-71, Eurofighter Typhoon, F-22 i Concorde) jest w stanie długotrwale utrzymywać prędkość naddźwiękową bez użycia dopalacza (właściwość supercruise).
Historia.
Prototyp Je-155MP został oblatany 16 września 1975 roku. Po serii próbnej zaczęto produkować główną wersję samolotu. Po zdradzie A. Tołkaczewa i przekazaniu danych systemów pokładowych samolotów myśliwskich funkcjonariuszom CIA, opracowano zmodyfikowaną wersję MiG-31B (starsze egzemplarze doprowadzono do tego standardu w zakładach remontowych, oznaczając je literami BS). Ocenia się, że możliwości bojowe po tej modyfikacji wzrosły co najmniej o 50%. Z powodu zmian organizacyjnych w lotnictwie Rosji w latach 90. XX w. opracowano wielozadaniową wersję oznaczoną jako MiG-31FE oraz zaoferowano ją na rynku międzynarodowym w wersji eksportowej. Została ona zmodernizowana do przenoszenia kierowanego i niekierowanego uzbrojenia powietrze-ziemia. Poza wymienionymi wersjami opracowano samolot do zwalczania satelitów ze specjalną rakietą oraz wersję M – z awangardowym radiolokatorem "Zasłon-M" o niezwykle dużych możliwościach. Pozostała ona tylko w prototypach. Obecnie MiG-31 jest podstawą obrony powietrznej w WWS Rosji (PWO wcielono do WWS Lotnictwa Frontowego). W 2005 roku rozpoczęto kompleksową modernizację samolotu, jednak prace są utajnione.
Do 2020 roku ponad 60 samolotów MiG-31 rosyjskich wojsk lotniczych ma zostać zmodernizowanych do wariantu MiG-31BM. W grudniu 2011 MO FR podpisało umowę z ОАО «ОАК» na modernizację tych statków powietrznych. Po realizacji zamówienia Rosja będzie posiadać 80 samolotów MiG-31BM. Rosja wykorzystuje operacyjnie ok. 150 MiG-31 (różne źródła podają liczby, różniące się o kilkadziesiąt egz.), a ok. 100 znajduje się w rezerwie. Wojska lotnicze Kazachstanu posiadają 43 samoloty.
Modernizacja 10 samolotów została krytycznie oceniona – aby obniżyć koszty nie zmieniono pasywnej anteny radaru, a jedynie dokonano wymiany podzespołów radaru.
27 listopada 2014 r. MO FR podpisało drugi kontrakt z OAK na modernizację co najmniej 50 MiG-31BM. Samoloty mają zostać wyposażone w radiolokator Zasłon-M, o możliwości wykrycia celu typu myśliwiec z odległości do 320 km, a przechwytywanie takich obiektów na dystansie do 280 km.
W 2018 roku ujawniono wersję oznaczoną jako MiG-31K. Maszyna jest nosicielem kompleksu Ch-47M2 Kindżał. 
Uzbrojenie.
Samolot może przenosić uzbrojenie o maksymalnej masie 9 ton, w skład którego wchodzą (dane dla wersji MiG-31BM):

</doc>
<doc id="458105" url="https://pl.wikipedia.org/wiki?curid=458105" title="Kancjonał">
Kancjonał

Kancjonał (łac. "canticum" – monolog, pieśń; średniowieczne "cantionale") – w XIV w., zbiór popularnych pieśni religijnych lub śpiewów liturgicznych – kantyk i kantyczek (z nutami lub bez). Nazwa z czasem zastąpiona przez bardziej spopularyzowaną: „kantyczki”.
Historia.
Określenie używane głównie w Niemczech i Czechach od połowy XV wieku. Początkowo kancjonałem był zbiór śpiewów liturgicznych Kościoła katolickiego, jednak później zamieszczano w nim również inne śpiewy religijne, przede wszystkim chorały luterańskie.

</doc>
<doc id="458107" url="https://pl.wikipedia.org/wiki?curid=458107" title="Fantômas (zespół muzyczny)">
Fantômas (zespół muzyczny)

Fantômas - grupa muzyczna powstała w Kalifornii w 1998.
Nazwa zespołu pochodzi od tytułu serii wydawanych jeszcze przed I wojną światową francuskich powieści kryminalnych. Postać Fantomasa jest antybohaterem, który popełnia najbardziej odrażające zbrodnie. Fantomas jest każdym i nikim, jest wszędzie i nigdzie, toczącym bezlitosną wojnę z burżuazyjnym społeczeństwem, w którym się obraca.
Grupa powstała z inicjatywy wokalisty Mike'a Pattona tuż po zakończeniu działalności jego macierzystej formacji Faith No More. Mając w dorobku eksperymentalny materiał, rozesłał go zaprzyjaźnionym muzykom - w zamyśle chciał utworzyć tzw. supergrupę, a zasilić ją mieli gitarzyści Buzz Osborne, Trevor Dunn oraz perkusista Igor Cavalera. Ten ostatni, nie wykazując zainteresowania projektem, zaproponował na to stanowisko Dave'a Lombardo, znanego przede wszystkim z grupy Slayer. Lombardo przystał na propozycję i tym samym grupa Mike'a Pattona mogła przystąpić do prac nad materiałem.
Muzyczne korzenie zawierają się w szeroko pojętym heavy metalu, na co wpływ mają przede wszystkim macierzyste formacje muzyków tworzących ten projekt. Wysokie umiejętności techniczne muzyków pozwalają im na poruszanie się w dowolnych konwencjach i gatunkach - tworzą muzykę inspirowaną zarówno przez hardcore czy death metal, jak i muzykę z kreskówek i ścieżki dźwiękowe. Określana jest ona mianem "dada metal" (patrz dadaizm).

</doc>
<doc id="458109" url="https://pl.wikipedia.org/wiki?curid=458109" title="Mikołajek (seria książek)">
Mikołajek (seria książek)

Mikołajek () – cykl książek napisany przez René Goscinnego i zilustrowana przez Jean-Jacques'a Sempégo.
Mikołajek był pierwotnie bohaterem pasków komiksowych publikowanych przez duet Goscinny-Sempé w belgijskim magazynie "La Moustique" w roku 1956. Seria została jednak dość szybko zaprzestana. Kilka lat później Goscinny zdecydował się pisać o Mikołajku prozą, w formie krótkich opowiadań do których Sempé tworzył odrębne ilustracje. Pierwsza historyjka o przygodach Mikołajka pt. "L’œuf de Pâques" została opublikowana 29 marca 1959 roku na łamach francuskiego dziennika „Sud-Ouest Dimanche”. Początkowo autorzy nie planowali jej kontynuacji, jednak żywy odzew ze strony czytelników spowodował, że zdecydowali się stworzyć kolejne opowiadania. Odtąd Goscinny i Sempé aż do 1965 roku publikowali kolejne historyjki w „Sud-Ouest” i „Pilote”. W ciągu sześciu lat stworzyli ich 221. Wiele z nich zostało zebranych w wydanych w latach 60. pięciu książkach: "Mikołajek", "Rekreacje Mikołajka", "Mikołajek i inne chłopaki", "Wakacje Mikołajka", "Joachim ma kłopoty" (później tytuł zmieniono na "Mikołajek ma kłopoty").
Po ponad 30 latach od śmierci Goscinnego jego córka Anna zdecydowała się opublikować opowiadania dotąd niedostępne w formie książkowej. Tak powstał kolejny tom przygód Mikołajka: "Nowe przygody Mikołajka" ("Histoires inédites du Petit Nicolas"), wydany we Francji w 2004 roku. Następny tom "Nowych przygód Mikołajka" miał swoją premierę we Francji 5 października 2006. Trzeci tom z nieznanymi opowiadaniami o Mikołajku ("Le Petit Nicolas, le Ballon. Dernières Histoires Inédites") ukazał się 5 marca 2009. Zawiera 10 niepublikowanych dotąd historyjek, napisanych przed laty przez Goscinnego, o których istnieniu nie wiedział nawet Sempé i w związku z tym ilustracje do książki wykonał współcześnie.
Na podstawie serialu animowanego powstało kilkanaście książek z ilustracjami z serialu: "Najnowsze przygody Mikołajka", "Rozrywki Mikołajka", "Gry i zabawy Mikołajka", "Szkolne przygody Mikołajka", "Gry i zabawy Mikołajka na przerwy w szkole", "Rodzinne przygody Mikołajka" i "Podwórkowe przygody Mikołajka". Na rynku można znaleźć także inne książki o Mikołajku: "Mikołajek Książka Rozkładanka", "Wakacje Mikołajka. Wczasy nad morzem", "Przepisy Mikołajka", "Rok szkolny z Mikołajkiem" i "Mikołajek Kolorowanka". Na podstawie "Nowych przygód Mikołajka" powstały książki dla młodszych dzieci z kolorowymi ilustracjami. Jak dotąd wydano takie publikacje, jak "Mikołajek i Wielki Cyrk Kolegów", "Zima Mikołajka", "Paczka Mikołajka", "Wiosna Mikołajka" i "Lato Mikołajka".
Od roku 2009 do 2013 włącznie wydawnictwo Znak Emotikon wydawało kalendarze książkowe z Mikołajkiem. W roku 2009 i 2012 pojawiły się też kalendarze ścienne. W 2015 roku wraz z książką "Paczka Mikołajka" na rynek trafiła gama gadżetów z Mikołajkiem w roli głównej, w tym m.in. kubeczki, ręczniki, tacki kuchenne, szklanki oraz kalendarz ścienny. W tym samym roku ukazały się też cztery zeszyty edukacyjne z bohaterem: "Lubię szkołę z Mikołajkiem", "Lubię szkołę z Mikołajkiem 2", "Szkoła z Mikołajkiem jest super" i "Szkoła z Mikołajkiem jest super 2".
W 2009 roku ukazał się film oparty na serii książek pt. "Mikołajek" w reżyserii Laurenta Tirarda. W 2014 roku odbyła się premiera drugiego filmu Tirarda o Mikołajku pt. "Wakacje Mikołajka".
Książki.
Bohater tej serii został też wykorzystany w polskiej książce "Mikołajek w szkole PRL" Maryny Miklaszewskiej (tekst) i jej 10-letniego wówczas syna Mikołaja Chylaka (ilustracje). Pierwsze wydanie książki wyszło w drugim obiegu w 1986 nakładem Oficyny Wydawniczej „Rytm”, a w normalnym obiegu pojawiła się w 1991 roku (Wydawnictwo Tenten).
Ekranizacje.
Pierwsza ekranizacja przygód Mikołajka została zrealizowana w 2008 roku. Film wyreżyserował Laurent Tirard; on też wraz z Gregoirem Vigneronem napisał scenariusz. W roli głównej występuje Maxime Godard. Film miał premierę we Francji 30 września 2009, podczas obchodów 50. urodzin Mikołajka (w Polsce premiera odbyła się 4 grudnia). Z tej samej okazji powstała seria krótkich filmów animowanych, emitowanych przez M6.

</doc>
<doc id="458114" url="https://pl.wikipedia.org/wiki?curid=458114" title="Chorzów Stary">
Chorzów Stary

Chorzów Stary (do 1934 "Chorzów"; niem. "(Alt) Chorzow", 1941–1945 "Königshütte-Ost"; czes. "Starý Chořov") – najstarsza, bo istniejąca już w XIII wieku i największa obszarem dzielnica Chorzowa.
Nazwa ta odnosiła się pierwotnie do obszaru dawnej wsi Chorzów. Do 1991 Chorzów Stary i pobliskie Maciejkowice określano łącznie nazwą Chorzów III. Uchwałą Rady Miasta nazwą "Chorzów Stary" objęto całość tego obszaru, a więc także Maciejkowice.
W Chorzowie Starym mieściła się Kopalnia Węgla Kamiennego Prezydent. Pozostałością po niej jest unikatowa żelbetowa wieża wyciągowa nad zlikwidowanym szybem, stanowiąca obiekt Szlaku Zabytków Techniki Województwa Śląskiego. Ponadto liczne zabytkowe zabudowania włościańskie. Najważniejsze ulice to: ul. T. Kościuszki, ul. Siemianowicka, ul. Bożogrobców, ul. Mazurska, ul. Rycerska, ul. Harcerska oraz plac św. Jana. Skrzyżowanie ul. Siemianowickiej i ul. Bożogrobców nosi nazwę "Krajcoka".
W Chorzowie Starym mieści się Komenda Miejska Policji w Chorzowie.
W Chorzowie Starym znajduje się kilka przystanków autobusowych, jak m.in. Chorzów Stary Plac Jana. Przez dzielnicę kursuje dziewięć linii autobusowych KZK GOP. Są to linie o numerach: 22, 48, 74, 139, 190, 192, 663, 664, 665, 974. Przez dzielnicę kursowała również linia tramwajowa nr 12, która w grudniu 2008 roku została zlikwidowana.
W dzielnicy znajduje się parafia św. Marii Magdaleny.

</doc>
<doc id="458116" url="https://pl.wikipedia.org/wiki?curid=458116" title="Bierdiańsk">
Bierdiańsk



</doc>
<doc id="458122" url="https://pl.wikipedia.org/wiki?curid=458122" title="Željko Ražnatović">
Željko Ražnatović

Željko Ražnatović, pseud. „Arkan”, cyr. Жељко Ражнатовић, "„Аркан”" (ur. 17 kwietnia 1952 w Brežicach, zm. 15 stycznia 2000 w Belgradzie) – serbski polityk nacjonalistyczny, twórca i dowódca ochotniczej jednostki paramilitarnej „Tygrysy Arkana”.
Życiorys.
Wczesne lata.
Željko Ražnatović urodził się 17 kwietnia 1952 roku w Brežicach w Słowenii, gdzie w tym czasie stacjonował jego ojciec, Veljko Ražnatović pułkownik sił powietrznych Jugosłowiańskiej Armii Ludowej. W związku z licznymi przeprowadzkami związanymi ze służbą ojca, Željko swoją młodość w większości spędził w Zagrzebiu (Chorwacja) oraz w Pančevie (Serbia). Ostatecznie jego rodzina osiedliła się w stolicy Jugosławii – Belgradzie, który Ražnatović uważał za swoje rodzinne miasto. Początkowo (podobnie jak ojciec) pragnął w przyszłości zostać pilotem. Ojciec wychowywał go twardą ręką, bijąc go za najmniejsze przewinienia. W wywiadzie z 1991 roku wyznał: „"Naprawdę ojciec nigdy mnie nie uderzył w klasyczny sposób, on w zasadzie zwykle mnie łapał i uderzał mną o podłogę"”.
Między innymi to doprowadziło do tego, że w pierwszy konflikt z prawem wszedł w wieku 14 lat, kiedy to próbował dokonać rozboju na przypadkowej kobiecie. Za ten czyn został umieszczony, na okres jednego roku, w zakładzie poprawczym w Belgradzie. Po tym wydarzeniu jego ojciec zdecydował o wysłaniu go do nadmorskiego miasteczka w Czarnogórze, aby tam wstąpił w szeregi marynarki jugosłowiańskiej. Željko miał jednak inne plany i krótko potem udał się do Francji. Dwa lata później, w 1969 roku, został aresztowany i deportowany za udział w kilku włamaniach na terenie Paryża. Za ten czyn odsiedział w jugosłowiańskim więzieniu trzy lata. W czasie odsiadki założył swój pierwszy gang. W wieku 20 lat zamieszkał w Europie Zachodniej. Tam nawiązał kontakty z wieloma znanymi przestępcami jugosłowiańskimi związanymi z Administracją Bezpieczeństwa Publicznego (UDBA) Jugosławii. W 1973 roku został skazany w Belgii na karę 10 lat pozbawienia wolności za napad na bank. Sześć lat później udało mu się zbiec z więzienia, lecz niespełna 4 miesiące później został ponownie aresztowany w Holandii. Tam, za przestępstwa popełnione w czasie ucieczki, został skazany na karę 7 lat pozbawienia wolności. W 1981 roku, najprawdopodobniej dzięki pomocy UDBA, zbiegł z więzienia. Po niemal miesiącu przebywania na wolności, w związku z popełnioną kradzieżą, został aresztowany w RFN. Podczas próby zatrzymania wdał się w uliczną strzelaninę z funkcjonariuszami policji, w wyniku czego został lekko ranny. W celu rekonwalescencji został hospitalizowany, co umożliwiło mu kolejną ucieczkę. Ostatnim miejscem w Europie Zachodniej, gdzie został aresztowany, była Bazylea w Szwajcarii, gdzie podczas rutynowej kontroli drogowej, 15 lutego 1983 roku, został aresztowany. Osadzony w więzieniu w Torbergu ponownie zdołał uciec 27 kwietnia 1983 roku. Bilans jego działalności kryminalnej w Europie Zachodniej wyglądał następująco: w Belgii (napad na bank, ucieczka z więzienia), Holandia (kradzież z użyciem broni palnej, ucieczka z więzienia), Szwecja (20 włamań, 7 napadów na bank, ucieczka z więzienia, próba morderstwa), Niemcy (kradzież z użyciem broni palnej, ucieczka z więzienia), Austria, Szwajcaria (kradzież z użyciem broni palnej, ucieczka z więzienia) i podobnie we Włoszech. Po powrocie do kraju w 1983 roku kontynuował „karierę” kryminalną. Sześć miesięcy później dokonał napadu na bank w Zagrzebiu.
Wojna w Jugosławii.
W 1990 roku Ražnatović został szefem kibiców Crvenej zvezdy. Zaprowadził dyscyplinę wśród fanów oraz pogodził zwaśnione grupy, dzięki czemu zyskał ogromny szacunek. Został wtedy przywódcą klubu kibiców (ultrasów) Delije (Junacy) Crvenej Zvezdy. Tego samego roku, po jednym z lokalnych meczów, był inicjatorem, jak i również czynnym uczestnikiem, bijatyki ulicznej z drużyną gospodarzy. W potyczce wzięło udział blisko 1500 osób. Dzięki jego oddaniu i staraniom (m.in. dzięki zastraszaniu zawodników przeciwnych drużyn i sędziów) doprowadził klub do rozkwitu. 11 października 1990 roku, wraz z innymi dwudziestoma kibicami belgradzkiego zespołu piłkarskiego FK Crvena zvezda. stworzył paramilitarną Serbską Gwardię Ochotniczą, zwaną „Tygrysami Arkana” (złożoną głównie z kibiców, najemników, a także lokalnych przestępców), która walczyła w Chorwacji i Bośni w latach 1991–1995. Organizacja szybko się rozrosła, osiągając w szczytowym okresie stan wynoszący podobno około 10 000 „żołnierzy”. Oddziały straży były odpowiedzialne za ochronę terytorialną Serbii oraz prowadzenie walk z oddziałami regularnymi i partyzanckimi armii Chorwacji i Bośni. „Tygrysy” walczyły w latach 1991–1995 z wojskami chorwackimi o zamieszkaną głównie przez Serbów Krajinę, m.in. brały udział w walkach podczas oblężenia Vukovaru. „Arkan” i jego ludzie powiązani byli z masakrą w szpitalu w Vukovarze. Wielu pacjentów, głównie żołnierzy chorwackich zostało wówczas rozstrzelanych. Szacuje się, że w wyniku tych działań śmierć poniosło około tysiąca osób. Podczas wojny w Bośni i Hercegowinie (1991–1995) ludzie „Arkana” podejrzewani byli o dopuszczanie się brutalnych czystek etnicznych. Organizacja została oficjalnie rozwiązana w 1996 roku, a część jej członków wstąpiła w szeregi armii jugosłowiańskiej i walczyła do 1998 roku na terenie Kosowa.
Lata powojenne.
Željko Ražnatović został w 1997 roku oskarżony przez Międzynarodowy Trybunał Sprawiedliwości w Hadze jako winny zbrodni przeciwko ludzkości, łamania zasad konwencji genewskiej oraz dokonania czystek etnicznych w miastach Bijeljina oraz Zvornik. Oddziały Tygrysów Arkana zostały także oskarżone o czystki etniczne w miejscowości Sanski Most, w których zabito 70 bośniackich cywilów.
Był także założycielem popieranej przez Slobodana Miloševicia Partii Jedności Serbskiej (serb. "Stranka Srpskog Jedinstva").
Swój majątek Ražnatović zbił na wojennych łupach, handlu bronią, paliwem i na hazardzie. Zgromadzone środki chciał przeznaczyć na zakup klubu "Crvena zvezda". Gdy władze klubu odmówiły jego sprzedaży, Ražnatović w 1996 kupił II-ligowy belgradzki klub FK Obilić. Jego nazwa nawiązuje do przekazu o serbskim rycerzu Obiliciu, który według legendy przed bitwą na Kosowym Polu w 1389 roku, wdarł się do obozu Turków i ugodził sułtana Murada zatrutym sztyletem. „Arkan” zmienił barwy klubowe "Obilicia" na żółte, a w godle umieścił tygrysa w hołdzie swym oddziałom. Twardą ręką rządził drużyną i doprowadził klub do tytułu mistrzowskiego (inne drużyny „starały się nie strzelać bramek” "Obiliciovi", ze względu na mafijne powiazania jego szefa) w Serbskiej Superlidze Piłkarskiej w sezonie 1997/1998.
Śmierć.
W 2000 roku Željko Ražnatović został postrzelony przez zamachowca w lobby hotelu InterContinental w Belgradzie. Poważnie rannego przywódcę "Tygrysów" żona przywiozła do szpitala, gdzie zmarł półtorej godziny później po nieudanej próbie resuscytacji. 
Do dnia dzisiejszego nie są znane motywy działania sprawców oraz domniemanych zleceniodawców zabójstwa. Istnieje na ten temat kilka hipotez. Według jednej z nich zagarniał on największą część zysków ze sprzedaży zawodników Obilicia, co miało nie podobać się jego mafijnym partnerom biznesowym. Mówi się również, że za śmierć Ražnatovicia bezpośrednio odpowiedzialny jest jego przyjaciel, syn prezydenta Serbii – Marko Milošević, z którym „Arkan” wszedł w „zatarg biznesowy”, gdyż w chwili śmierci miał umacniać swoje interesy w branży paliwowej. Naruszał tym samym obszar działalności innych przestępców, w tym (zastrzeżony dla Marko) obrót papierosami. Kolejna teza, powiązana z wcześniejszą, głosi, że Arkan miał się porozumiewać z Trybunałem Haskim co do zeznań obciążających Miloševicia, a sam z rodziną miał uzyskać azyl w Belgii – gdzie mieszka jego najstarsza córka.
Prywatnie.
Był mężem Cecy, słynnej serbskiej piosenkarki turbofolkowej, która jednocześnie była formalną przewodniczącą Obilicia.

</doc>
<doc id="458123" url="https://pl.wikipedia.org/wiki?curid=458123" title="Trolejbusy we Wrocławiu">
Trolejbusy we Wrocławiu

Trolejbusy we Wrocławiu – we Wrocławiu linia trolejbusowa istniała jedynie dwa lata.
16 marca 1912 firma "Gleislose Bahn Brockau GmbH" (Kolej Bezszynowa Brochów Spółka z o.o.) uruchomiła linię z Wilczego Kąta (od zajezdni tramwajowej przy ul. Krakowskiej) do Brochowa. Linia liczyła około 4,5 km. Z powodu trudności technicznych już w 1914 r. linię zlikwidowano.
Linię trolejbusową zbudowało przedsiębiorstwo "Gleislose Lloydbahnen Köhlers Bahnpatente GmbH" z Bremy, które stosowało rzadko spotykaną sieć trakcyjną własnego systemu (System Lloyd-Köhler). Dwa przewody trakcyjne znajdowały się jeden nad drugim, nie zaś obok siebie jak w znakomitej większości trolejbusowych systemów trakcyjnych (z tych najpopularniejszy to system Schiemanna). Łącznie z podwrocławską linią zbudowano tylko pięć linii lub sieci tego typu, pozostałe cztery w Arsten, Bremie, Ludwigsburgu oraz w Stockporcie.
W czasie II wojny światowej powrócono do koncepcji uruchomienia we Wrocławiu trolejbusów, które miały połączyć obecny Plac Kromera z Psim Polem. Planów tych jednak nie zrealizowano.

</doc>
<doc id="458133" url="https://pl.wikipedia.org/wiki?curid=458133" title="Flaga stanowa Arkansas">
Flaga stanowa Arkansas

Flagę stanową Arkansas wzorowano na fladze bojowej Skonfederowanych Stanów Ameryki. Dwadzieścia pięć białych gwiazd upamiętnia fakt, że był to dwudziesty piąty stan przyjęty do Unii. Romb oznacza diament i świadczy o tym, że jest to jedyny stan, w którym wydobywa się diamenty. Gwiazda nad nazwą stanu, upamiętnia Konfederację. Trzy pozostałe niebieskie gwiazdy, upamiętniają trzy państwa, do których kolejno należał Arkansas (Hiszpania, Francja i Stany Zjednoczone), oraz że był to trzeci stan utworzony na terenie kolonii Luizjana, zakupionej w 1803 roku od Francji.
Przyjęta 10 kwietnia 1924. Proporcje nieustalone.

</doc>
<doc id="458136" url="https://pl.wikipedia.org/wiki?curid=458136" title="Franciszek Placidi">
Franciszek Placidi

Franciszek Placidi, wł. Francesco Placidi (ur. między 1710 a 1715 w Rzymie, zm. w 1782 w Kozienicach) – włoski architekt i rzeźbiarz, z pochodzenia rzymianin, jeden z największych twórców późnego baroku.
W latach 1738–1740 przebywał w Dreźnie, gdzie kierował budową Hofkirche. W 1742 przybył do Polski, gdzie otrzymał posadę architekta królewskiego. W 1750 otrzymał tytuł szlachecki. Zmarł w 1782, który to rok uznawany jest za koniec epoki baroku w Polsce.
Twórczość.
Ponadto jest autorem licznych pomniejszych dzieł architektury świeckiej oraz małej architektury, takich jak liczne ołtarze w katedrze wawelskiej oraz w kościele Mariackim, kruchta zachodnia kościoła Mariackiego w Krakowie, nagrobki Michała Korybuta Wiśniowieckiego i Jana III Sobieskiego, kościół w Teofipolu, ołtarze główne w kościele benedyktynów w Tyńcu, kolegiacie w Dobrym Mieście i katedrze we Fromborku oraz wiele innych.

</doc>
<doc id="458138" url="https://pl.wikipedia.org/wiki?curid=458138" title="Państwowa Wyższa Szkoła Filmowa, Telewizyjna i Teatralna im. Leona Schillera">
Państwowa Wyższa Szkoła Filmowa, Telewizyjna i Teatralna im. Leona Schillera



</doc>
<doc id="458142" url="https://pl.wikipedia.org/wiki?curid=458142" title="Stokrotka (sieć handlowa)">
Stokrotka (sieć handlowa)

Stokrotka Sp. z o.o. – sieć supermarketów i marketów spożywczo-przemysłowych należąca do litewskiej grupy Maxima.
Działalność.
Stokrotka Sp. z o.o. została utworzona w 1994 r. w Lublinie. Pierwszą placówkę detaliczną sieci otwarto w 1996 r. w Łęcznej. W 2013 r. Stokrotka uruchomiła własną sieć logistyczną, mającą na celu zaopatrywanie swoich sklepów w towar. Sieć logistyczna składa się z centrum dystrybucyjnego w Teresinie pod Warszawą oraz 11 magazynów regionalnych. W styczniu 2016 r. Stokrotka otworzyła w Lublinie drugie centrum dystrybucyjne, powiększone w 2018 r., natomiast w 2019 r. sieć uruchomiła trzecie centrum, w Psarach koło Katowic. W listopadzie 2013 r. Stokrotka otworzyła pierwszy sklep franczyzowy w Puławach, natomiast w kwietniu 2017 r. sieć uruchomiła w Lublinie pierwszą placówkę o nazwie Stokrotka Express, pierwszy sklep typu convenience. We wrześniu 2017 r. sieć świętowała otwarcie 400. sklepu (sklep w Rykach). Rok później liczba obiektów zwiększyła o 100 – we wrześniu 2018 r. w lubelskim Krzczonowie otwarto 500. sklep. W maju 2019 r. sieć zwiększyła liczbę sklepów do 600. W kwietniu 2018 r. sfinalizowano przejęcie Emperia Holding, dotychczasowego właściciela sieci Stokrotka, przez litewską Maxima Grupė. Nowy właściciel trzy miesiące później zapowiedział połączenie sieci ze sklepami Aldik, a w 2019 r. z działającą na Pomorzu siecią Sano. W listopadzie 2019 r. sieć uruchomiła format sklepu o nazwie Stokrotka Optima, łączącego cechy supermarketu i dyskontu. 13 lutego 2020 sieć posiadała 644 sklepy.

</doc>
<doc id="458144" url="https://pl.wikipedia.org/wiki?curid=458144" title="Wielomian Czebyszewa">
Wielomian Czebyszewa



</doc>
<doc id="458146" url="https://pl.wikipedia.org/wiki?curid=458146" title="Siptah">
Siptah

Siptah, też Ramzes Siptah, Merenptah Siptah – faraon, władca starożytnego Egiptu z XIX dynastii, z okresu Nowego Państwa. Syn Seti II i jego syryjskiej małżonki Sutiraja (Tiaa ???). Wstąpił na tron po śmierci swego ojca prawdopodobnie w wieku 14 lat. Prawdopodobnie panował w latach 1194–1192 p.n.e. albo 1194–1188 p.n.e., lub 1196–1190 p.n.e.
W imieniu małoletniego faraona, regencję objęła jego macocha - Tauseret, sprawując władzę wespół z kanclerzem Bay, który
Jak się sądzi, był cudzoziemcem, Syryjczykiem. W czasach Seti II pełnił funkcję nadwornego skryby, później kanclerza, a za Tauseret stał się wpływowym dostojnikiem, prawdopodobnie zarządzającym skarbem państwa (być może w wyniku związku z Tauseret) i to o nim starożytne zapisy wyrażają niepochlebne opinie, określając okres rządów jego i Tauseret jako okres anarchii, braku władzy centralnej, upadku administracji, podziału państwa i uzurpacji.
Po drugim roku panowania Siptah zmienił swą tytulaturę zmieniając imię z Ramzes-Siptah na Merenptah-Siptah i jak się wydaje podjął próbę przywrócenia porządku w państwie. Kanclerz Bay stracił swoje wpływy i prawdopodobnie wkrótce potem, być może z rozkazu samego króla, został stracony. Do naszych czasów przetrwały ostrakony przekazujące tę wiadomość do osady rzemieślników w Deir el-Medina.
Siptah zmarł w wieku około 20 lat. Został pochowany w Dolinie Królów w grobowcu KV47. Grób ten został odkryty przez Edwarda R. Ayrtona w grudniu 1905 roku. Kartusz króla najpierw zniszczono, a później odnowiono. Rządy po Siptahu objęła Tauseret licząc swe lata panowania od czasu objęcia regencji.
Mumia króla została odnaleziona w sekretnej części grobowca (KV35) Amenhotepa II. Jak wykazały badania mumii, cierpiał on na poważną deformację lewej stopy.

</doc>
<doc id="458148" url="https://pl.wikipedia.org/wiki?curid=458148" title="Flaga stanowa Missisipi">
Flaga stanowa Missisipi

Mieszkańcy stanu Missisipi zagłosowali za przyjęciem flagi "In God We Trust" jako oficjalnej flagi stanowej Missisipi w referendum 3 listopada 2020 r. Po oficjalnym podpisaniu ustawy przez gubernatora Tate'a Reevesa w dniu 11 stycznia 2021 r. stała się oficjalną flagą stanową. Flaga zastępuje poprzednią wersję, która została wycofana 30 czerwca 2020 z powodu zawartej w niej flagi Konfederacji, uchodzącej za symbol rasistowski. 
Poprzednie flagi.
Wygląd pierwszej flagi Missisipi z czasów wojny secesyjnej częściowo nawiązywał do trzeciej z kolei flagi Konfederacji. Drzewo magnolii nawiązywało do przydomka ,"stan magnolii"". Jedna gwiazda w kantonie nawiązywała do idei wyższości władz stanowych nad federalnymi.
Flaga obowiązująca od 1894 r. zawierająca w kantonie bojową flagę CSA, uznawaną przez pewne grupy za symbol rasistowski, była przez wiele lat przedmiotem kontrowersji, aż została zmieniona w 2020 roku, na fali ogólnokrajowych protestów.

</doc>
<doc id="458149" url="https://pl.wikipedia.org/wiki?curid=458149" title="Śmierć w Wenecji">
Śmierć w Wenecji

Śmierć w Wenecji (oryg. niem. "Der Tod in Venedig") – nowela Tomasza Manna wydana w 1912 roku. Jest uważana za najważniejszą krótką formę Manna – również dlatego, że porusza homoseksualny wątek platonicznej miłości do młodego chłopca.
Opis fabuły.
Nowela opowiada historię starzejącego się utytułowanego literata Gustawa von Aschenbacha, który udaje się w podróż do Wenecji, gdzie zakochuje się w polskim chłopcu Tadziu. Aschenbach spędza czas na plaży Lido i w hotelu, w pewnym stopniu śledząc chłopca i jego rodzinę. W momencie rozpaczy chce uciec z wydającej się mu duszną Wenecji – jednak przez przypadek zostaje. Okazuje się, że kufer z jego rzeczami zostaje wysłany przez pomyłkę niewłaściwym pociągiem. Wraca do Hotelu Kąpielowego. Ostatecznie pobyt w Wenecji doprowadza do jego śmierci, ponieważ wybucha epidemia cholery, na którą Aschenbach umiera, patrząc na bawiącego się z kolegami na plaży Tadzia. Uczucie do Tadzia przedstawione jest jako platoniczne uwielbienie dla piękna chłopca – które Aschenbach oddaje np. przez mityczne porównania chłopca do Feaka, Apolla.
Inspiracja.
Tomasz Mann przebywał w 1912 roku z rodziną na wakacjach w Wenecji – gdzie, jak wspomina w pamiętnikach żona Manna Katja, zobaczył pierwowzór Tadzia. Prawdopodobnie był nim zmarły w 1986 roku Władysław Moes. Zmiana imienia miałaby być pomyłką Manna, który błędnie zinterpretował skrót imienia Władzio jako Adzio. Prototypem Gustawa von Aschenbacha był podziwiany przez Manna kompozytor austriacki i dyrygent, zmarły właśnie wtedy, Gustav Mahler. Pisarz zapożyczył od niego dla swej literackiej postaci imię oraz niektóre cechy fizyczne.

</doc>
<doc id="458150" url="https://pl.wikipedia.org/wiki?curid=458150" title="Nakamikado">
Nakamikado

 − 114. cesarz Japonii. Panował w latach 1709–1735. Jego imię własne brzmiało Yasuhito (jap. 慶仁).
Życiorys.
Urodził się 14 stycznia 1702 jako piąty syn cesarza Higashiyama. W 1709 Higashiyama abdykował i Yasuhito, mający 7 lat, został 27 lipca 1709 intronizowany na cesarza. Przyjął cesarskie imię Nakamikado. Do czasu osiągnięcia przez niego pełnoletniości rzeczywistą władzę sprawował jego dziadek, cesarz Reigen.
Za panowania Nakamikado stosunki pomiędzy dworem cesarskim a siogunami były raczej dobre. Rozmowy o ewentualnym małżeństwie między ciotką Nakamikado, siódmą córką cesarza Reigen o imieniu Yoshiko, a siogunem Ienobu zostały przerwane śmiercią sioguna.
Nakamikado abdykował 13 kwietnia 1735 na rzecz swego syna, cesarza Sakuramachi. Zmarł dwa lata później, 10 maja 1737.

</doc>
<doc id="458152" url="https://pl.wikipedia.org/wiki?curid=458152" title="Plusknia jagodziak">
Plusknia jagodziak

Plusknia jagodziak, plusknia poziomczak ("Dolycoris baccarum") – gatunek pluskwiaka z rodziny tarczówkowatych. Długość ciała 10-12 mm. Żyje na różnych roślinach, również na zbożach. Często żeruje na liściach poziomek i truskawek. Podczas masowych pojawów może stać się szkodnikiem. Zimuje owad dorosły.

</doc>
<doc id="458153" url="https://pl.wikipedia.org/wiki?curid=458153" title="III Kampus UJ">
III Kampus UJ



</doc>
<doc id="458158" url="https://pl.wikipedia.org/wiki?curid=458158" title="Silke Rottenberg">
Silke Rottenberg

Silke Rottenberg (ur. 25 stycznia 1972 w Euskirchen) – niemiecka piłkarka grająca na pozycji bramkarza, mistrzyni świata z 2003, 2007 (w rozgrywkach finałowych jako rezerwowa), mistrzyni Europy z 1997, 2001 i 2005, brązowa medalistka Letnich Igrzysk Olimpijskich 2000 w Sydney i 2004 w Atenach.

</doc>
<doc id="458162" url="https://pl.wikipedia.org/wiki?curid=458162" title="Grunwald (województwo łódzkie)">
Grunwald (województwo łódzkie)

Grunwald – wieś w Polsce położona w województwie łódzkim, w powiecie zgierskim, w gminie Aleksandrów Łódzki.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="458163" url="https://pl.wikipedia.org/wiki?curid=458163" title="Izabelin (powiat zgierski)">
Izabelin (powiat zgierski)

Izabelin – wieś w Polsce położona w województwie łódzkim, w powiecie zgierskim, w gminie Aleksandrów Łódzki.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="458166" url="https://pl.wikipedia.org/wiki?curid=458166" title="Placydów">
Placydów

Placydów – wieś w Polsce położona w województwie łódzkim, w powiecie zgierskim, w gminie Aleksandrów Łódzki.
W latach 1975–1998 miejscowość administracyjnie należała do ówczesnego województwa łódzkiego.

</doc>
<doc id="458167" url="https://pl.wikipedia.org/wiki?curid=458167" title="Szpiedzy tacy jak my">
Szpiedzy tacy jak my

Szpiedzy tacy jak my – amerykańska komedia z okresu zimnej wojny (1985 r.).
Opis fabuły.
Fabuła opowiada o Emmecie i Austinie – dwóch młodych Amerykanach, którzy chcieli zostać szpiegami, a zostają przyjęci do CIA tylko po to, żeby odwrócić uwagę KGB od planowanej misji prawdziwych szpiegów. Rosjanie są postrzegani przez twórców filmu w krzywym zwierciadle jako typowi przedstawiciele "demoludów", gdzie tylko oficerowie radzieckich służb specjalnych są sprytni. Po zabawnych perypetiach "agentom" udaje się wykonać misję, prawdziwym szpiegom też. Sceny prezentujące Pamir, pogranicze ZSRR i Afganistanu zostały nakręcone w różnych miejscach USA i Norwegii.

</doc>
<doc id="458168" url="https://pl.wikipedia.org/wiki?curid=458168" title="Donald Duck">
Donald Duck



</doc>
<doc id="458171" url="https://pl.wikipedia.org/wiki?curid=458171" title="The Bends">
The Bends

The Bends – drugi album brytyjskiego zespołu Radiohead wydany 13 marca 1995 roku. Nagrany w latach 1994-1995. 
Dzięki singlowi "Creep" pochodzącemu z debiutanckiego albumu "Pablo Honey" zespół zdobył już wcześniej popularność w Wielkiej Brytanii i zyskiwał sławę w Stanach Zjednoczonych. Wydanie "The Bends" zapewniło Radiohead miejsce w czołówce wykonawców niezależnego rocka brytyjskiego. Uważany za najbardziej rockowy w dorobku zespołu, przyniósł grupie większą popularność dzięki takim radiowym przebojom jak "High and Dry", "Fake Plastic Trees" czy "Street Spirit". Radiohead wydał też chwalone przez krytyków muzyczne wideoklipy do wymienionych singli, jak również do nagradzanego "Just", co jeszcze bardziej zwiększyło popularność grupy na świecie. Po raz pierwszy przy produkcji tego albumu grupę wspomagał Nigel Godrich. Głównym producentem był John Leckie. Album dedykowany jest zmarłemu Billowi Hicksowi.
W 2003 album został sklasyfikowany na 110. miejscu listy 500 albumów wszech czasów magazynu Rolling Stone.

</doc>
<doc id="458172" url="https://pl.wikipedia.org/wiki?curid=458172" title="Ricardo Gomes">
Ricardo Gomes

Ricardo Gomes Raimundo (ur. 13 grudnia 1964 roku w Rio de Janeiro) – brazylijski trener piłkarski i piłkarz występujący na pozycji obrońcy. Jako zawodnik grał m.in. w Benfice Lizbona i Paris Saint-Germain; z oboma klubami zdobył mistrzostwo oraz Puchar odpowiednio Portugalii i Francji. Z reprezentacją Brazylii, w której barwach rozegrał 45 meczów, zwyciężył w Copa América 1989 oraz brał udział w Mundialu 1990. Po zakończeniu kariery piłkarskiej rozpoczął pracę szkoleniową. Wspólnie z Joëlem Batsem przez dwa lata prowadził - z sukcesami - PSG. W lipcu 2005 roku po sześcioletniej przerwie powrócił do Ligue 1 jako trener Girondins Bordeaux, z którym w sezonie 2005-2006 zajął drugie miejsce w lidze, a rok później zdobył Puchar Ligi Francuskiej. Po tym ostatnim triumfie przeniósł się do AS Monaco, w którym bez sukcesów pracował do końca sezonu 2008/09.
Kariera piłkarska.
Piłkarską przygodę rozpoczynał we Fluminense FC, w którego barwach grał przez sześć lat. W połowie lat 80. był wyróżniającym się środkowym obrońcą w lidze brazylijskiej i szybko został dostrzeżony przez selekcjonera reprezentacji, w której zadebiutował w 1984 roku.
Cztery lata później przeniósł się do Benfiki Lizbona, z którą dwukrotnie – w 1989 i 1991 roku – zdobywał mistrzostwo Portugalii.
Od 1991 do 1995 roku był podstawowym zawodnikiem Paris Saint-Germain. W tym okresie powiększył swoją kolekcję trofeów o mistrzostwo i Francji oraz Puchar Ligi.
Sportową karierę zakończył w 1996 roku, w wieku trzydziestu dwu lat w Benfice.
Sukcesy piłkarskie.
W reprezentacji Brazylii od 1984 do 1990 roku rozegrał 45 meczów i strzelił 4 gole – triumf w Copa América 1989 oraz start w Mundialu 1990.
Kariera szkoleniowa.
Po zakończeniu kariery sportowej prowadził wraz z Joëlem Batsem Paris Saint-Germain. W ciągu dwóch sezonów duet szkoleniowców zdobył z drużyną z Parku Książąt wicemistrzostwo oraz Puchar kraju, a także dotarł do finału Pucharu Zdobywców Pucharów, w którym PSG przegrało 0:1 z FC Barceloną.
W latach 1998-2004 Ricardo Gomes pracował bez większych sukcesów w klubach brazylijskich. W ciągu tych sześciu lat prowadził aż sześć różnych zespołów. Był również selekcjonerem olimpijskiej reprezentacji Brazylii.
W lecie 2005 roku powrócił do Francji, gdzie objął zwolnione przez Michela Pavona stanowisko trenera Girondins Bordeaux. W ciągu dwu lat pracy zdobył wicemistrzostwo kraju oraz Puchar Ligi.
Od czerwca 2007 roku do 2009 roku był szkoleniowcem AS Monaco. Z kolei w latach 2009-2010 pracował w São Paulo FC.

</doc>
<doc id="458173" url="https://pl.wikipedia.org/wiki?curid=458173" title="Reigen">
Reigen

 – 112. cesarz Japonii. Panował w latach 1663–1687. Jego własnym imieniem było Satohito (jap. 識仁), pełne imię Satohito Ate no Miya (jap. 識仁高貴宮).
Życiorys.
W 1654, po śmierci starszego brata, Go-Kōmyō, Satohito, mający zaledwie rok, został mianowany następcą tronu, a cesarzem został jego drugi brat, Go-Sai, który zmarł w 1663, kiedy Satohito miał 9 lat. 5 marca 1663 odbyła się intronizacja Satohito na cesarza. Nie wybrał on sobie jednak żadnego cesarskiego imienia i był nadal nazywany Satohito.
6 maja 1687, po 24 latach panowania na tronie, Satohito abdykował na rzecz swego syna, który wstąpił na tron przyjmując imię Higashiyama. Mimo że jego syn był właściwym cesarzem, Satohito ciągle zajmował bardzo ważną pozycję na dworze cesarskim i przez pierwsze lata panowania swego syna to właśnie on prowadził rozmowy z siogunami Tokugawa.
W 1709 zmarł Higashiyama, a jego syn był za młody, aby zostać cesarzem, dlatego po 22-letniej przerwie 55-letni Satohito znów wstąpił na tron, podejmując wszystkie decyzje i sprawując faktyczną władzę w imieniu swego wnuka, Nakamikado. Jednak po czterech latach, w 1713 uznano, że Nakamikado jest dostatecznie duży, aby zostać cesarzem i Satohito musiał zakończyć drugie panowanie.
W wieku 58 lat Satohito, mimo że miał żony i ponad dwadzieścioro dzieci, poczuł powołanie do religii i kiedy tylko władzę przejął jego wnuk, opuścił dwór cesarski i wstąpił do klasztoru buddyjskiego, gdzie przyjął imię Sojo (jap. 素浄). W klasztorze spędził 29 lat, po czym zmarł z przyczyn naturalnych w wieku 87 lat.
Jego dzisiejsze imię wymyślono pod koniec XIX w. Połączono ze sobą imiona dwóch cesarzy panujących ponad 2000 lat temu, cesarza Korei i cesarza Kogen i utworzono Reigen (rei+gen = Reigen).

</doc>
<doc id="458175" url="https://pl.wikipedia.org/wiki?curid=458175" title="Śródmieście-Centrum">
Śródmieście-Centrum

Śródmieście-Centrum – centralna dzielnica miasta Tarnowskie Góry, obejmująca historyczne miasto z jego dawnymi częściami: Blaszyną, Lyszczem, Krakowskim Przedmieściem, Karłuszowcem, Sawiną, Górą Redena, Osiedlem Fazos, Kolonią Szczęść Boże, Kolonią Staszica i Osiedlem Kolejarzy (PKP) oraz fragmentami terytoriów dawniej należących do Opatowic i Lasowic.
Najważniejszym punktem miasta jest Rynek z ratuszem, ewangelickim kościołem Zbawiciela oraz zabytkowymi kamienicami (m.in. Dom Sedlaczka, Dom Wieprzowskiego oraz kamienice podcieniowe).
Głównym traktem handlowym jest ulica Krakowska wybiegająca z Rynku w stronę Krakowskiego Przedmieścia – terenu dawnego przedmieścia Tarnowskich Gór obejmującego obecnie plac Wolności oraz początkowe odcinki ulic Piłsudskiego, Bytomskiej, Piastowskiej, Karola Miarki i Legionów.
W dzielnicy znajdują się najważniejsze urzędy i instytucje miasta oraz powiatu tarnogórskiego, m.in. Urząd Miejski, Starostwo Powiatowe, Urząd Skarbowy, Sąd Rejonowy, ponadto: centrum komunikacyjne z dworcami autobusowym i kolejowym, Poczta Główna, Miejska Biblioteka Publiczna, Tarnogórskie Centrum Kultury i Muzeum w Tarnowskich Górach, a także kilkanaście instytucji oświatowych – przedszkoli, szkół podstawowych i ponadpodstawowych.
W granicach dzielnicy znajdują się również zabytki będące atrybutami wpisu pn. "Kopalnia rud ołowiu, srebra i cynku wraz z systemem gospodarowania wodami podziemnymi w Tarnowskich Górach" na Liście światowego dziedzictwa UNESCO, m.in.: Park Miejski oraz Zabytkowa Kopalnia Srebra.
Śródmieście-Centrum graniczy z wszystkimi pozostałymi dzielnicami miasta Tarnowskie Góry oprócz Pniowca.
Herb.
W latach 2011–2015 dzielnica Śródmieście-Centrum posiadała własny herb. Zgodnie ze statutem dzielnicy, uchwalonym 16 marca 2011 roku przez Radę Miejską w Tarnowskich Górach, herbem dzielnicy było:
Sport.
Piłka nożna.
W dzielnicy działa klub piłkarski TS Gwarek Tarnowskie Góry z siedzibą przy ulicy Wojska Polskiego 2. Pierwszy zespół obecnie (sezon 2019/2020) gra w rozgrywkach III ligi, w grupie III, natomiast Gwarek II Tarnowskie Góry rywalizuje w ramach śląskiej B-klasy w grupie Bytom II.

</doc>
<doc id="458176" url="https://pl.wikipedia.org/wiki?curid=458176" title="Panel administracyjny">
Panel administracyjny

Panel administracyjny – miejsce, w którym administrator danego serwisu, komputera lub usługi może wprowadzić zmiany dotyczące działania aplikacji, jej konfiguracji czy dostępności. Najczęściej spotykany w aplikacjach internetowych.
Dostęp do panelu najczęściej jest chroniony hasłem, bez którego nieautoryzowany użytkownik nie może dokonać żadnych zmian. Panel administracyjny jest nieodłącznym elementem CMS-u i forum dyskusyjnego.

</doc>
<doc id="458181" url="https://pl.wikipedia.org/wiki?curid=458181" title="Aidan">
Aidan



</doc>
<doc id="458182" url="https://pl.wikipedia.org/wiki?curid=458182" title="Aidan (imię)">
Aidan (imię)

Aidan – imię męskie pochodzenia celtyckiego, od staroirlandzkiego "Áedán" – zdrobniałej formy imienia "Áed", oznaczającego „płomień, ogień”. Jest to imię irlandzkiego świętego z VII w.
Aidan imieniny obchodzi 31 sierpnia.
Zobacz też: Aidan (król Dalriady), Święty Aidan

</doc>
<doc id="458185" url="https://pl.wikipedia.org/wiki?curid=458185" title="Grupa tiolowa">
Grupa tiolowa



</doc>
<doc id="458188" url="https://pl.wikipedia.org/wiki?curid=458188" title="Nieustraszeni">
Nieustraszeni

Nieustraszeni ("Les Intrépides") – francuskojęzyczny kanadyjski serial kryminalno-przygodowy dla dzieci. Powstawał pomiędzy rokiem 1993 a 1996. W tym czasie nakręcono 52 odcinki 26-minutowe.
Krótki opis.
Opowiada przygody dwojga nastolatków – Kanadyjczyka Toma i Francuzki Julie, których rodzice pobierają się, a oni – już jako rodzeństwo – zakładają własną audycję radiową, w ramach której nawiązują kontakt z rówieśnikami i pomagają im w rozwiązywaniu ich problemów, często o charakterze kryminalnym.

</doc>
<doc id="458193" url="https://pl.wikipedia.org/wiki?curid=458193" title="Cut Chemist">
Cut Chemist

Cut Chemist, tak naprawdę Lucas Macfadden, jest amerykańskim DJem, który należał do hip-hopowej grupy Jurassic 5 i zespołu Ozomatli grającego muzykę latynoską wymieszaną z funkiem i hip-hopem. Karierę rozpoczął głównie dzięki uczestnictwie w hiphopowej grupie Unity Committee a swój debiut zaliczył wydając singel w 1993 roku pt. Unified Rebelution.

</doc>
<doc id="458194" url="https://pl.wikipedia.org/wiki?curid=458194" title="Raiden (Mortal Kombat)">
Raiden (Mortal Kombat)

Raiden (Rayden) – fikcyjna postać, starszy bóg błyskawic, dawniej opiekun Królestwa Ziemi w grach z serii "Mortal Kombat".
Plotka głosi, że na pierwszy turniej otrzymał osobiście zaproszenie od Shang Tsunga. Raiden przybrał ludzką postać, aby rywalizować w turnieju. W drugim turnieju powraca, jednak zły z powodu porażek Shao Kahn atakuje Ziemię bez ostrzeżenia. Raiden mobilizuje wtedy siedmiu wojowników Ziemi do walki z najeźdźcą, sam zaś musi uciekać. Zostaje zmuszony do powrotu po pokonaniu Shao Kahna z powodu ataku oddziałów Shinnoka. Jest przedostatnim bogiem z czwartej części (oprócz Fujina, boga wiatru). Musi więc pomóc zakończyć rządy Quan Chi'ego. W "" sprzymierza się z Shao Kahnem.

</doc>
<doc id="458208" url="https://pl.wikipedia.org/wiki?curid=458208" title="Flaga stanowa Teksasu">
Flaga stanowa Teksasu

Flaga stanowa Teksasu - flaga o nazwie "Lone Star Flag" (flaga samotnej gwiazdy), ze złotą gwiazdą na niebieskim tle, była symbolem niepodległej republiki. W roku 1839 przeprowadzono reformę tak, by barwy nawiązywały do flagi państwowej USA. Od 1845 jest flagą stanu Teksas. Kolory symbolizują lojalność (niebieska), czystość (biała) i męstwo (czerwona). Nowa flaga zachowała przydomek "Lone Star Flag". Oficjalnie przyjęta 25 stycznia 1839 roku. Proporcje 2:3.
Pieczęć stanu wzorowano na poprzedniej fladze.

</doc>
<doc id="458209" url="https://pl.wikipedia.org/wiki?curid=458209" title="1924 w muzyce">
1924 w muzyce



</doc>
<doc id="458210" url="https://pl.wikipedia.org/wiki?curid=458210" title="Alwar">
Alwar

Alwar – imię męskie pochodzenia germańskiego, oznaczające „strażnik wszystkiego/wszystkich”. 
Alwar imieniny obchodzi 19 lutego, jako wspomnienie bł. Alwareza (Alwara) z Kordoby.
Znane osoby noszące imię Alwar:
Zobacz też:

</doc>
<doc id="458211" url="https://pl.wikipedia.org/wiki?curid=458211" title="Alvaro">
Alvaro



</doc>
<doc id="458213" url="https://pl.wikipedia.org/wiki?curid=458213" title="Barbatus">
Barbatus



</doc>
<doc id="458214" url="https://pl.wikipedia.org/wiki?curid=458214" title="Barbacy">
Barbacy

Barbacy, Barbat – imię męskie pochodzenia łacińskiego, pierwotnie przydomek. Oznacza "brodacz", "brodaty". W dawnych polskich dokumentach Barbatus pojawia się jako przydomek Henryka Brodatego. 
Barbacy, Barbat imieniny obchodzi 19 lutego, w dzień wspomnienia św. Barbata z VII wieku (zm. 19 lutego 682), biskupa Benewentu.
Zobacz też:

</doc>
<doc id="458215" url="https://pl.wikipedia.org/wiki?curid=458215" title="Wisarion">
Wisarion



</doc>
<doc id="458216" url="https://pl.wikipedia.org/wiki?curid=458216" title="Wissarion">
Wissarion



</doc>
<doc id="458217" url="https://pl.wikipedia.org/wiki?curid=458217" title="Flaga stanowa Kolorado">
Flaga stanowa Kolorado

Kolory symbolizują niebo (niebieski), złoto (żółty), ośnieżone góry (biały), i ziemię (czerwony). Inicjał "C" to pierwsza litera nazwy stanu. Przyjęta w 1911 roku, oficjalnie zatwierdzona 31 marca 1964. Proporcje 2:3

</doc>
<doc id="458218" url="https://pl.wikipedia.org/wiki?curid=458218" title="Poezja lingwistyczna">
Poezja lingwistyczna

Poezja lingwistyczna – nurt we współczesnej poezji polskiej związany z awangardą i eksperymentem literackim. Czas jej wstępnego kształtowania i rozwoju przypada na lata 1959–1965.
Tematem tych wierszy jest język jako narzędzie komunikacji na wszystkich poziomach. Celem było natomiast zwrócenie uwagi na wieloznaczeniowość słów i zestawienie ich w taki sposób, aby tworzyły nowe, zaskakujące sensy.
Twórcy.
Twórcy polskiej poezji lingwistycznej to Miron Białoszewski, Tymoteusz Karpowicz, Zbigniew Bieńkowski, Edward Balcerzan, Witold Wirpsza. Pierwsze nawiązania, zapowiedzi poezji lingwistycznej to wiersze Aleksandra Wata i Juliana Tuwima nawiązujące do rosyjskiej literatury futurystycznej.
Do tej koncepcji nawiązywali także twórcy związani z ruchem Nowej Fali (lata 70.), np.: Stanisław Barańczak, Adam Zagajewski, Ryszard Krynicki, Julian Kornhauser. Powodem, dla którego tworzyli, inspirując się poezją lingwistyczną, były wydarzenia marca 1968 i fałszowanie prawdy w środkach masowego przekazu. Celem, jaki sobie postawili, była demistyfikacja języka. Pisali, stosując metodę kolażu literackiego: używali zapożyczeń z gazet i innych mediów.
Na początku XXI wieku po narzędzia poezji lingwistycznej sięgnęli neolingwiści (Jarosław Lipszyc, Maria Cyranowicz, Joanna Mueller, Witold Szwedkowski i inni.) 
Twórcą poezji lingwistycznej był również James Joyce.

</doc>
<doc id="458219" url="https://pl.wikipedia.org/wiki?curid=458219" title="Beatus">
Beatus



</doc>
<doc id="458220" url="https://pl.wikipedia.org/wiki?curid=458220" title="Beat">
Beat



</doc>
<doc id="458221" url="https://pl.wikipedia.org/wiki?curid=458221" title="Victor Sjostrom">
Victor Sjostrom



</doc>
<doc id="458223" url="https://pl.wikipedia.org/wiki?curid=458223" title="Profibus">
Profibus

Profibus – standard sieci przemysłowej czasu rzeczywistego. W sieci może być do 127 sterowników. Rozległość sieci zależy od zastosowanego medium transmisji.
Profibus może pracować z następującymi prędkościami transmisji:
ProfiBus jest siecią deterministyczną. Komunikacja odbywa się na zasadzie master/slave lub master/master.
W standardzie Profibus FMS są dostępne usługi warstwy 2 i 7 modelu ISO/OSI. Warstwa 2 zapewnia komunikację na poziomie telegramów z potwierdzeniem i bez potwierdzenia typu Broadcast. Poziom 7 zapewnia komunikację na poziomie zmiennych. Sterownik udostępnia szereg zmiennych, stringów, tablic, rekordów podając ich nazwę. Inne sterowniki mogą czytać lub pisać te zmienne w zależności od ustawionych praw. Możliwa jest również kontrola programów na sterowaniu (sterowanie, zatrzymanie, restart itp.). Istnieje ponadto Profibus DP. Jest to transmisja służąca do bardzo szybkiej obsługi zdecentralizowanych urządzeń we/wy. Sterownik przez cały czas odpytuje lokalne sterowniki we/wy.
Inne sieci przemysłowe:

</doc>
<doc id="458224" url="https://pl.wikipedia.org/wiki?curid=458224" title="Vilgot Sjoman">
Vilgot Sjoman



</doc>
<doc id="458226" url="https://pl.wikipedia.org/wiki?curid=458226" title="Jorn Donner">
Jorn Donner



</doc>
<doc id="458230" url="https://pl.wikipedia.org/wiki?curid=458230" title="Pieczęć stanowa Florydy">
Pieczęć stanowa Florydy

Pieczęć stanowa Florydy przedstawia słońce, palmę, parowiec na morzu, a na pierwszym planie Indiankę sypiącą kwiaty reprezentującą ludność autochtoniczną. Statek to symbol handlu. Pieczęć otoczona jest napisem "Wielka pieczęć stanu Floryda - Bogu ufamy".
Pieczęć przyjęta została w 1868 roku, modyfikowana w roku 1985. Zmiany polegały na poprawkach rysunku palmy - z kokosowej na bocznię (palmę karłowatą) i postaci Indianki - Seminolki.
Kwiaty to nawiązanie do nazwy nadanej w 1513 roku przez Ponce de Leona "Pascua Florida".

</doc>
<doc id="458233" url="https://pl.wikipedia.org/wiki?curid=458233" title="Publiusz">
Publiusz

Publiusz – imię męskie pochodzenia łacińskiego. Oznacza ono: „powszechny, obywatelski”.
Publiusz imieniny obchodzi 21 stycznia, 19 lutego, 16 kwietnia i 12 listopada.

</doc>
<doc id="458235" url="https://pl.wikipedia.org/wiki?curid=458235" title="Delfinek">
Delfinek

Delfinek ("Stenella") – rodzaj ssaka z rodziny delfinowatych (Delphinidae).
Zasięg występowania.
Rodzaj obejmuje gatunki występujące we wszystkich oceanach świata.
Morfologia.
Długość ciała dorosłych 138–280 cm, noworodków 50–120 cm; masa ciała dorosłych 63–156 kg, noworodków 5–15 kg
Systematyka.
Podział systematyczny.
"Stenella" jest parafiletyczna w stosunku do "Delphinus", "Tursiops" i "Lagenodelphis" co sugeruje konieczność dokładnej analizy tego kladu. Do rodzaju należą następujące występujące współcześnie gatunki:
oraz gatunek wymarły:

</doc>
<doc id="458241" url="https://pl.wikipedia.org/wiki?curid=458241" title="Certyfikaty językowe">
Certyfikaty językowe



</doc>
<doc id="458245" url="https://pl.wikipedia.org/wiki?curid=458245" title="CPE">
CPE



</doc>
<doc id="458247" url="https://pl.wikipedia.org/wiki?curid=458247" title="Flaga stanowa Luizjany">
Flaga stanowa Luizjany

Emblemat pochodzi z pieczęci stanowej, ustanowionej w 1902 roku. Pelikan jest narodowym ptakiem Luizjany. Zwierzę karmiące pisklęta krwią z własnej piersi jest symbolem poświęcenia. Na wstędze jest dewiza stanu: "Unia, sprawiedliwość, zaufanie".
Przyjęta 1 lipca 1912. Proporcje 2:3.
W kwietniu 2006 roku flagę zmodyfikowano, wprowadzając krople krwi na piersi pelikana.

</doc>
<doc id="458248" url="https://pl.wikipedia.org/wiki?curid=458248" title="Gorzka chwała">
Gorzka chwała

Gorzka chwała. Polska i jej los 1918–1939 (ang. "Bitter Glory: Poland and Its Fate; 1918 to 1939") – książka, w której Richard M. Watt opisuje dzieje II Rzeczypospolitej, 
Autor w kolejnych rozdziałach opisuje różne zagadnienia, dotyczące Rzeczypospolitej. Pierwszy rozdział poświęcony jest wyłącznie Józefowi Piłsudskiemu. W kolejnych rozdziałach, postępując niechronologicznie, opisuje zagadnienia gospodarcze, polityczne, społeczne, stosunki wewnętrzne i międzynarodowe państwa polskiego w tamtym okresie, szczególnie podkreślając stosunki Polski z ZSRR i III Rzeszą.
Wydania książki "Bitter Glory" były w latach 1979–1998 kilkakrotnie wznawiane w Stanach Zjednoczonych. Na język polski została przetłumaczona w roku 2005 przez Piotra Amsterdamskiego i została wydana nakładem wydawnictwa AMF jako "Gorzka chwała". Przedmowę do wydania polskiego napisali Richard M. Watt i Norman Davies. Książka ukazała się na rynku 11 listopada 2005 roku. Doczekała się recenzji w The New York Times, The Washington Post, The New Yorker i w Foreign Service Journal.

</doc>
<doc id="458249" url="https://pl.wikipedia.org/wiki?curid=458249" title="Mechanizm przesmykowy">
Mechanizm przesmykowy

Mechanizm przesmykowy – mechanizm krosna tkackiego odpowiedzialny za zgodne z założonym splotem, podnoszenie odpowiednich grup nitek osnowy w celu umożliwienia wprowadzenia wątku tworzącego element tkaniny. Podnoszenie grup nitek nazywa się tworzeniem przesmyku.
Podział.
Mechanizmy przesmykowe zależnie od konstrukcji dzielą się na:
Ponieważ od możliwości mechanizmu przesmykowego zależą efekty splotowe uzyskiwane na tkaninie, dla każdego wzoru dobiera się krosno wyposażone w odpowiedni mechanizm.
Budowa.
Mechanizmy przesmykowe składają się z czterech podzespołów:
W najprostszych mechanizmach (krzywkowych), dwa pierwsze podzespoły łączą się w jeden sterująco-podnoszący.
Fazy pracy i synchronizacja.
Bez względu na konstrukcję mechanizmu przesmykowego, rozróżnia się trzy fazy jego pracy:
Powyższe fazy pracy mechanizmu przesmykowego mogą się różnić w pewnych granicach, zależnie od splotu, przerabianego surowca i szerokości tkaniny oraz muszą być zsynchronizowane z pracą mechanizmów przerzutowego i bidłowego.
Wymagania.
Podstawowe wymagania stawiane mechanizmom przesmykowym to:

</doc>
<doc id="458253" url="https://pl.wikipedia.org/wiki?curid=458253" title="Karta obciążeniowa">
Karta obciążeniowa

Karta obciążeniowa (karta charge) – rodzaj karty płatniczej, w której podobnie jak przy karcie kredytowej, bank udziela klientowi limitu wydatków na zasadzie "pay later" (zapłać później). W Polsce karty tego typu są zwykle stosowane jako karty wydawane pracownikom przez pracodawców w celu umożliwienia ponoszenia wydatków na cele służbowe. Karta obciążeniowa jest powiązana z rachunkiem prowadzonym dla karty w banku, który z kolei jest powiązany z rachunkiem osobistym lub bieżącym w przypadku podmiotów gospodarczych. Na podstawie miesięcznych wpływów na rachunek bank określa limit środków, jakie może udostępnić posiadaczowi rachunku i, za jego pośrednictwem, użytkownikom (ang. "cardholder") poszczególnych kart wydanych do tego rachunku . Z rachunku w ustalonych odstępach czasu (najczęściej raz w miesiącu) jest pobierana kwota pokrywająca kwotę wydatków za poprzedni okres rozliczeniowy. Jednak inaczej niż w przypadku karty kredytowej, właściciel rachunku karty obciążeniowej jest zobligowany do spłaty całej kwoty zadłużenia w terminie wyznaczonym w umowie.

</doc>
<doc id="458258" url="https://pl.wikipedia.org/wiki?curid=458258" title="Gdynia Redłowo">
Gdynia Redłowo

Gdynia Redłowo – przystanek Szybkiej Kolei Miejskiej leżący w dzielnicy Redłowo.
Pasażerowie.
W roku 2017 wymiana pasażerska wyniosła 5–6 tys. osób dziennie.
W roku 2018 stacja obsługiwała 4–5 tys. pasażerów na dobę, co daje jej wespół z dwiema innymi stacjami, 65. miejsce w kraju.
W roku 2019 wymiana pasażerska wyniosła 6–8 tys. osób dziennie.
W roku 2020 wymiana pasażerska wyniosła 3–4 tys. osób dziennie.
W roku 2021 wymiana pasażerska wyniosła 5–6 tys. osób dziennie.
Opis.
Przystanek posiada jedno wejście nadziemne - zejście z wiaduktu (ul. Stryjskiej) na peron. Stacja jest punktem przesiadkowym na autobusy i trolejbusy jadące do dzielnic: Wielki Kack, Karwiny, Dąbrowa, Witomino-Leśniczówka oraz Witomino-Radiostacja.
Na przystanku znajdują się kasowniki, tablice informacyjne z rozkładem jazdy SKM dla przystanku Gdynia Redłowo oraz dwa kioski - punkty sprzedaży biletów jednorazowych i okresowych.
W latach 2019–2020 przeprowadzono modernizację peronu.

</doc>
<doc id="458259" url="https://pl.wikipedia.org/wiki?curid=458259" title="Harmon Rabb">
Harmon Rabb

Harmon Rabb (grany przez Davida Jamesa Elliotta) – jeden z głównych bohaterów serialu telewizyjnego "JAG". Komandor Marynarki Wojennej Stanów Zjednoczonych.
W pierwszym odcinku serialu poznajemy go jako pracownika Judge Advocate General's Corps (Wojskowego Biura Śledczego) w stopniu kapitana (USN: Lieutenant), a w kolejnych śledzimy przebieg jego kariery od tego punktu. W trakcie trwania serialu ujawniane są kolejne informacje dotyczące przeszłości osobistej i zawodowej Harma.
Młodość.
Harmon Rabb, Jr. urodził się 25 października 1963 w La Jolla w Kalifornii. Jego ojcem był kapitan Harmon Rabb, Sr., pilot marynarki wojennej, a matką Patricia Rabb (z domu Reed). Ojciec Harma został uznany za zaginionego w akcji, po tym jak jego samolot zestrzelono w Wietnamie w wigilię 1969 roku. Kiedy miał szesnaście lat pojechał do Laosu wraz z pułkownikiem Francisem Strykerem, by odnaleźć ojca (co jednak mu się nie udało).
Służba wojskowa.
Rabb ukończył United States Naval Academy w 1985 roku i przez pewien czas był pilotem myśliwca F-14. Po wypadku podczas nocnego lądowania na lotniskowcu, w którym zginął jego nawigator, okazało się, że Harm choruje na kurzą ślepotę (choć w późniejszych seriach okazało się, że była to błędna diagnoza). Po ukończeniu studiów prawniczych na Uniwersytecie Georgetown został przeniesiony do biura JAG. Po kilku latach przechodzi operację i wraca do służby jako pilot. Po sześciu miesiącach służby na lotniskowcu USS Patrick Henry wraca do JAG.
Odznaczenia Harma.
Poczynając od najważniejszych:

</doc>
<doc id="458260" url="https://pl.wikipedia.org/wiki?curid=458260" title="Edyta Geppert">
Edyta Geppert

Edyta Urszula Geppert-Loretz (ur. 27 listopada 1953 w Nowej Rudzie) – polska piosenkarka, członkini Akademii Fonograficznej ZPAV.
Kariera zawodowa.
Pochodzi z muzykalnej rodziny. Matka Edyty Geppert była Węgierką, dlatego też bliskie są artystce czardasze węgierskie. Kiedy miała pięć lat, dziadek kupił jej akordeon.
Występowała w Zespole Pieśni i Tańca „Nowa Ruda”. Uczyła się na Wydziale Piosenki w Państwowej Średniej Szkole Muzycznej im. Fryderyka Chopina w Warszawie. Po raz pierwszy zaprezentowała się szerszej publiczności w 1984 na V Przeglądzie Piosenki Aktorskiej we Wrocławiu. Niedługo później za wykonanie utworu „Jaka róża, taki cierń” zdobyła Nagrodę Główną im Karola Musioła na XXI Krajowym Festiwalu Piosenki Polskiej w Opolu. Rok później wystąpiła z utworem „Zamiast” w koncercie „Przeboje” podczas XXII KFPP w Opolu, jednak jej występ został ocenzurowany przez telewizję ze względu na tekst w negatywny sposób opisujący realia życia w Polsce. W 1986 za wykonanie utworu „Och, życie kocham cię nad życie” zdobyła Grand Prix XXIII KFPP w Opolu.
W 1995 za wykonanie utworów „Nie, nie żałuję” i „Idź swoją drogą” zdobyła pierwszą nagrodę na XXXII KFPP w Opolu. W 1998 została odznaczona Czerwoną Kokardką.
7 czerwca 2014, podczas LI KFPP w Opolu została odznaczona Honorowym Złotym Mikrofonem, nagrodą przyznawaną przez Zarząd Polskiego Radia za całokształt twórczości.
Charakterystyka muzyczna.
Śpiewa nie tylko spokojne i nastrojowe utwory, mierzy się także z piosenką dramatyczną, refleksyjną, liryczną i kabaretową. Wykonywała także utwory z muzyką country, hardrockową i heavymetalową oraz rap. Jej twórczość klasyfikowana jest najczęściej jako piosenka poetycka lub poezja śpiewana, choć artystka tych klasyfikacji nie lubi. Jej odpowiedzią na próby „zaszufladkowania” jest to, że "jest piosenkarką, która śpiewa piosenki". Piosenka dla Geppert to „rodzaj wiersza krótkiego, do którego dodaje się muzykę, aby był śpiewany przy okazjach towarzyskich takich, jak: przy stole, z przyjaciółmi, z ukochaną, aby lżej znosić nudę, jeśli się jest bogatym oraz aby lżej znosić nędzę, jeśli się jest biednym”.
Teksty do jej piosenek są autorstwa znanych polskich twórców, takich jak m.in. Jacek Cygan, Magda Czapińska, Bożena Ptak, Wojciech Młynarski, Agnieszka Osiecka, Marek Dagnan czy Jerzy Ficowski.
Preferuje własny recital jako najlepszą formę kontaktu z publicznością. W swojej działalności artystycznej dała ok. 3 tys. recitali na żywo. W ostatnich latach na recitale artystki składają się utwory pochodzące ze wszystkich albumów, a także utwory nigdy niewydane, jak również największe, znane przeboje. W latach 1985–2002 z Geppert na stałe współpracowali pianista Tomasz Bajerski i gitarzysta Henryk Alber. Od 2002 artystce towarzyszą: pianiści Krzysztof Herdzin lub Piotr Matuszczyk, trębacz Jerzy Szarecki oraz zespół Kroke.
Życie prywatne.
Od 1985 jej mężem jest aktor i pedagog Piotr Loretz (syn aktora Mieczysława Mileckiego i aktorki Haliny Michalskiej). Mają syna Mieczysława (ur. 1988).
Odznaczenia.
W 2007 z rąk ministra Kazimierza Ujazdowskiego odebrała Srebrny Medal „Zasłużony Kulturze Gloria Artis”.
3 maja 2009 podczas uroczystości w Sali Senatorskiej Zamku Królewskiego w Warszawie Prezydenta RP Lech Kaczyński odznaczył ją Krzyżem Kawalerskim Orderu Odrodzenia Polski.

</doc>
<doc id="458261" url="https://pl.wikipedia.org/wiki?curid=458261" title="I Konsul francuskiej Republiki">
I Konsul francuskiej Republiki



</doc>
<doc id="458262" url="https://pl.wikipedia.org/wiki?curid=458262" title="II Konsul francuskiej Republiki">
II Konsul francuskiej Republiki



</doc>
<doc id="458263" url="https://pl.wikipedia.org/wiki?curid=458263" title="III Konsul francuskiej Republiki">
III Konsul francuskiej Republiki



</doc>
<doc id="458264" url="https://pl.wikipedia.org/wiki?curid=458264" title="Brighton">
Brighton

Brighton – miasto w południowej Anglii, w hrabstwie ceremonialnym East Sussex, w dystrykcie ("unitary authority") Brighton and Hove, położone nad kanałem La Manche. Tworzy zwarty organizm miejski z sąsiednim Hove; łączna liczba mieszkańców obu miast wynosi 229 700 (2011). Zespół miejski, obejmujący także sąsiednie miasta Shoreham-by-Sea, Worthing i Littlehampton, liczy 474 485 mieszkańców (2011).
Od przełomu XIX/XX wieku jest to ośrodek niezwykle popularny wśród turystów (zarówno z Anglii, jak i z innych krajów). Linia kolejowa łącząca Londyn z Brighton pozwala na odbycie chociażby jednodniowej wycieczki i spędzenie paru chwil na plaży. Brighton jest też dobrą bazą wypadową dla osób pragnących zwiedzić pozostałe miejsca w hrabstwie Sussex.
Brighton jest znaczącym ośrodkiem kultury LGBT, określane jest mianem brytyjskiej „stolicy społeczności LGBT”.
W XXI wieku miasto zmaga się z problemem bezdomności. Według danych z 2016 roku 4095 osób w Brighton było bezdomnych, tj. jeden bezdomny przypadał na 69 mieszkańców, co jest najwyższym wskaźnikiem w Anglii poza Londynem.
W mieście rozwinął się przemysł maszynowy, elektroniczny oraz farmaceutyczny.
Historia.
Brighton pojawia się w Domesday Book jako wieś rybacka Bristelmestune. W 1514 Brightelmstone zostało spalone przez Francuzów. W XVIII w. wieś rozrosła się w uzdrowisko morskie. Miejscowość zaczęła rozkwitać, gdy książę regent, przyszły król Jerzy IV Hanowerski, przybył do Brighton, aby tu odpoczywać. W 1815 roku polecił zbudować dla siebie pałac dokładnie w sercu miasta. Pod koniec XIX i na początku XX wieku zaczął się prawdziwy rozkwit Brighton jako letniej stolicy Anglii.
W 2000 roku Brighton oraz sąsiednie Hove, tworzące od 1997 roku dystrykt Brighton and Hove, wspólnie otrzymały od królowej Elżbiety II status "city".
Sport.
W mieście odbywa się doroczny Maraton w Brighton.
Edukacja.
Znajdujący się tutaj University of Sussex jest w czołówce najlepszych uniwersytetów Wielkiej Brytanii. Ponadto w Brighton znajduje się jeszcze jedna uczelnia wyższa i politechnika.

</doc>
<doc id="458266" url="https://pl.wikipedia.org/wiki?curid=458266" title="Teemu Selanne">
Teemu Selanne



</doc>
<doc id="458268" url="https://pl.wikipedia.org/wiki?curid=458268" title="Joe Cullman">
Joe Cullman



</doc>
<doc id="458269" url="https://pl.wikipedia.org/wiki?curid=458269" title="Zina Garrison-Jackson">
Zina Garrison-Jackson



</doc>
<doc id="458273" url="https://pl.wikipedia.org/wiki?curid=458273" title="Flaga stanowa Illinois">
Flaga stanowa Illinois

Flaga stanowa Illinois przedstawia podobiznę bielika amerykańskiego, wspartego na tarczy herbu państwowego, świadczy o przynależności stanu do USA. Woda reprezentuje Jezioro Michigan.
Flaga została ustanowiona w 1915, a nazwę stanu dodano 1 lipca 1970. Proporcje 3:5

</doc>
<doc id="458274" url="https://pl.wikipedia.org/wiki?curid=458274" title="Rasuł Gamzatow">
Rasuł Gamzatow

Rasuł Gamzatowicz Gamzatow, aw. Расул ХӀамзатов (ur. 8 września 1923, zm. 3 listopada 2003 w Moskwie) – dagestański poeta, pisarz, publicysta i tłumacz. Tworzył w językach rosyjskim i awarskim.
Życiorys.
Urodził się 8 września 1923 roku. Był synem ludowego poety Gamzata Cadassy. Ukończył Instytut Literacki im. Gorkiego w Moskwie. Pierwszy tom jego poezji ukazał się w 1943 roku. W 1963 za tom "Dalekie gwiazdy" otrzymał Nagrodę Leninowską.
Odznaczenia.
Został odznaczony m.in. Medalem Sierp i Młot Bohatera Pracy Socjalistycznej (27 września 1974), Orderem św. Andrzeja (8 września 2003), Orderem Zasług dla Ojczyzny III klasy (18 kwietnia 1999), dwukrotnie Orderem Lenina, Orderem Rewolucji Październikowej, trzykrotnie Orderem Czerwonego Sztandaru Pracy oraz Orderem Przyjaźni Narodów. Laureat Nagrody Stalinowskiej (1952) i Nagrody Leninowskiej (1963).

</doc>
<doc id="458275" url="https://pl.wikipedia.org/wiki?curid=458275" title="Biblioteka Ordynacji Krasińskich w Warszawie">
Biblioteka Ordynacji Krasińskich w Warszawie

Biblioteka Ordynacji Krasińskich w Warszawie – istniała w latach 1844–1944. Jej twórcą był hrabia Wincenty Krasiński, który od początku XIX wieku gromadził zbiory artystyczne, muzealne i biblioteczne. 25 października 1944, po kapitulacji powstania warszawskiego celowo spalona przez Niemców, wbrew postanowieniom układu kapitulacyjnego z 3 października 1944, zabezpieczającego ochronę zabytków, bibliotek i zbiorów archiwalnych przez okupanta.
Historia.
W 1844 Wincenty Krasiński utworzył Ordynację Krasińskich, która została ustanowiona jako właściciel biblioteki rodu. Publiczny charakter zyskała biblioteka ordynacka w 1860 roku, w związku z włączeniem do niej, z inicjatywy Ludwika Krasińskiego, kolekcji Konstantego Świdzińskiego. W latach następnych zbiory, udostępniane badaczom od roku 1863, rozrastały się zarówno dzięki systematycznym zakupom, jak i licznym darom, zapisom testamentowym i depozytom.
W pierwszej dekadzie XX wieku do rozwoju Biblioteki przyczynił się znacznie Adam Krasiński, porządkując sprawy finansowe, zatrudniając fachowy personel (w tym Franciszka Pułaskiego, początkowo jako bibliotekarza, później jako kustosza biblioteki) i wzbogacając zbiory m.in. o pamiątki po Zygmuncie Krasińskim, archiwum Małachowskich do XVIII wieku, archiwum Wojska Polskiego Królestwa Kongresowego (1814–1831) i kolekcje po Władysławie Pobóg-Górskim, Józefie Wolffie i Felicjanie Faleńskim. Kolejny okres świetności zapewnił bibliotece Edward Krasiński, ostatni ordynat opinogórski, pod którego opieką instytucja przetrwała I wojnę światową i pozostawała do roku 1940, gdy w kwietniu 1940 został aresztowany przez Gestapo i zmarł z wycieńczenia w niemieckim obozie koncentracyjnym KL Dachau.
Do zespołu bibliotekarzy Krasińskich należeli w różnym okresie: Władysław Chomętowski, Ignacy Janicki, Aleksander Rembowski, Zygmunt Wolski, Józef Kallenbach (dyrektor biblioteki), Stanisław Kętrzyński, Franciszek Pułaski, Ignacy Tadeusz Baranowski, Helena Drège, Jan Muszkowski, Witold Kamieniecki, August Zaleski i Maria Gorzechowska (1913-1914).
Siedziba Biblioteki mieściła się do roku 1913 w pałacu Krasińskich/ Czapskich przy Krakowskim Przedmieściu, w bocznym skrzydle od ul. Berga (obecnie Traugutta). Nowy gmach dla zbiorów bibliotecznych i muzealnych Ordynacji Opinogórskiej Krasińskich przy ul. Okólnik 9, ufundowany przez Edwarda Krasińskiego, ostatniego ordynata opinogórskiego, powstał w latach 1912–1914 według projektu Juliusza Nagórskiego. Jesienią 1913 roku przeniesiono tam zbiory i od stycznia 1914 udostępniano je w tymczasowej czytelni. Na rzecz Biblioteki Narodowej po 1918 roku przekazywano wiele zbiorów prywatnych m.in. w 1925 zasób Biblioteki Horynieckiej Ponińskich, którego zdecydowano się włączyć do zbiorów Krasińskich. Uroczyście przekazano do użytku całkowicie wykończony gmach Biblioteki i Muzeum Ordynacji Krasińskich w grudniu 1930. Budynek znajduje się w rejestrze zabytków 
Podczas II wojny światowej biblioteka poniosła pierwsze straty (zburzenie części wystawowej gmachu i czytelni) już we wrześniu 1939 roku, podczas obrony Warszawy. W maju 1941 niemieckie władze okupacyjne włączyły ją do "Staatsbibliothek Warschau", przeznaczając gmach na Okólniku na pomieszczenie zbiorów specjalnych trzech stołecznych bibliotek: Biblioteki Narodowej, Biblioteki Uniwersyteckiej i Biblioteki Ordynacji Krasińskich. Pozostałą część ordynackich zbiorów przemieszczono do gmachów BUW, SGH i do Muzeum Narodowego.
Cenne zbiory złożone na Okólniku w całości, od piwnic po strych, spalili Niemcy 25 października 1944 roku, po kapitulacji powstania warszawskiego, wbrew warunkom układu kapitulacji, nakładającym na okupanta obowiązek zachowania dóbr kultury miasta. Łącznie na Okólniku unicestwiono wówczas rękopisów, inkunabułów, starych druków, rysunków i grafik, nut i teatraliów, obszerne kolekcje map i atlasów oraz dużą część katalogów i inwentarzy.
Ogółem w czasie II wojny światowej Biblioteka utraciła 62% swoich zbiorów (155 tys. z 250 tys. jednostek).
Po wojnie ocalałe zbiory przeniesiono do Biblioteki Narodowej. Najliczniejsze z nich były materiały epoki napoleońskiej i powstania listopadowego.
Odbudowany gmach w czerwcu 1948 przekazano Bibliotece Narodowej. Obecnie gmach stoi pusty. Nad wrotami wejściowe umieszczono napis „Przebywanie w budynku zabronione. Budynek grozi zawaleniem”. Na jego fasadzie znajduje się maksyma: "Amor Patriae Nostra Lex" ("Miłość Ojczyzny naszym prawem"), dewiza rodowa Krasińskich, oraz dwukrotnie rodowy herb Ślepowron (w wersji szlacheckiej i hrabiowskiej) i sztukaterie przedstawiające wznoszące się do lotu białe orły.
W dwóch aneksach budowli (płd. i płn.), niegdyś także bogato ozdobionych sztukateriami w postaci orłów i girland (zachowała się tylko część girland na aneksie płn.) znajdowały się przed 1944 rokiem nowoczesne apartamenty, wynajmowane osobom ze sfer rządowych i dyplomatycznych, z których czynsz przeznaczony był na utrzymanie biblioteki.

</doc>
<doc id="458276" url="https://pl.wikipedia.org/wiki?curid=458276" title="Setúbal">
Setúbal

Setúbal (wym. sɨ.'tu.βaɫ) - miasto satelickie Lizbony, położone w środkowo-zachodniej Portugalii. Znajduje się w dystrykcie Setúbal, w regionie Área Metropolitana de Lisboa. Oddalony od centrum stolicy o 30 km w kierunku południowo-wschodnim. 
Krótki opis.
Miejscowość jest położona nad północnym brzegiem zatoki, u ujścia rzeki Sado do Oceanu Atlantyckiego, u podnóża gór Arrábida. W okolicy kolonia delfinów. Założona przez Fenicjan w X w. p.n.e., rozwinęła się jako osada rybacka. Znajdujący się w centrum Kościół Jezusowy ("Igreja de Jesus") uważany jest za pierwszą budowlę w charakterystycznym dla Portugalii stylu manuelińskim. Ważny ośrodek szkutnictwa i stolica kulinarna środkowej części kraju. Współcześnie nasila się tendencja do zamykania zakładów przemysłowych (w szczególności fabryk sardelek) i rozwoju turystyki. W Setúbalu urodził się m.in. znany trener piłkarski José Mourinho, oraz poeta romantyczny Manuel Barbosa du Bocage.
Sołectwa.
Ludność wg stanu na 2011 r.

</doc>
<doc id="458277" url="https://pl.wikipedia.org/wiki?curid=458277" title="Ann Haydon">
Ann Haydon



</doc>
<doc id="458279" url="https://pl.wikipedia.org/wiki?curid=458279" title="Rafał Ludwik Maszkowski">
Rafał Ludwik Maszkowski

Rafał Ludwik Maszkowski (ur. 11 lipca 1838 we Lwowie, zm. 14 marca 1901 we Wrocławiu) – polski skrzypek i dyrygent.
Życiorys.
Był piątym z sześciorga dzieci Jana Kantego Maszkowskiego (1794–1865; lwowski malarz, nauczyciel rysunku i malarstwa w lwowskiej Akademii Stanowej) i Józefy Maszkowskiej, bratem Karola – rektora Politechniki Lwowskiej i Marcelego – zmarłego młodo malarza lwowskiego. Wiele lat przyjaźnił się z Arturem Grottgerem.
W roku 1855 wyjechał na studia do Wiednia. Zgodnie z wolą ojca podjął studia techniczne, ale też – wbrew jego woli – naukę w wiedeńskim konserwatorium. Gry na skrzypcach uczył się w Wiedniu u Georga Hellmesbergera (1855–1859) i w Lipsku u Ferdynanda Davida i Raimunda Dreyschocka (1859-1861). Gdy ojciec dowiedział się o jego zamiłowaniach, pozbawił go pomocy materialnej, co spowodowało, że od tego czasu musiał utrzymywać się sam zarabiając jako nauczyciel gry na skrzypcach.
Był koncertmistrzem orkiestry symfonicznej w Colmar (1862–1863). Dyrygował orkiestrami w hamburskiej "Singakademie" (1863–1866), Szafuzie ("Im Turneum", 1866–1869) i Koblencji (do roku 1890 był tam dyrektorem Instytutu Muzycznego).
Na przełomie lat 1889/1890 nabawił się niedowładu dwóch palców lewej ręki, co spowodowało niemożność gry na skrzypcach i zainteresowanie się dyrygenturą.
Pod koniec życia zamieszkał we Wrocławiu, gdzie od roku 1890 do śmierci kierował orkiestrą Wrocławskiego Towarzystwa Muzycznego ("Breslauer Orchester–Verein"). Już pierwszy koncert, który odbył się 8 października 1890 r. okazał się wielkim sukcesem entuzjastycznie przyjętym przez wrocławską prasę, a każdy kolejny odbywał się przy wypełnionej sali, co było też sukcesem komercyjnym. Ostatni publiczny występ miał miejsce 13 lutego 1901 r.; miesiąc później Maszkowski zmarł.
Został pochowany na cmentarzu Grabiszyńskim we Wrocławiu. Do dziś zachował się pomnik-nagrobek przedstawiający grającego na skrzypcach anioła.

</doc>
<doc id="458281" url="https://pl.wikipedia.org/wiki?curid=458281" title="Flaga stanowa Indiany">
Flaga stanowa Indiany

Flaga stanowa Indiany przedstawia pochodnię, która jest symbolem wolności i oświecenia, oraz promienie symbolizujące ich dalekosiężny wpływ. Największa gwiazda symbolizuje Indianę, dziewiętnasty stan Unii. Zewnętrzny krąg gwiazd reprezentuje pierwszych 13 stanów, a pięć gwiazd w kręgu wewnętrznym to kolejne stany przyjęte do Unii przed Indianą. 
Flaga została przyjęta 31 maja 1917. Proporcje flagi – 2:3 lub 3:5.

</doc>
<doc id="458282" url="https://pl.wikipedia.org/wiki?curid=458282" title="Lewis Hoad">
Lewis Hoad



</doc>
<doc id="458283" url="https://pl.wikipedia.org/wiki?curid=458283" title="Tadeusz Bejm">
Tadeusz Bejm

Tadeusz Bejm (ur. 27 kwietnia 1929 w Kuźnicy Starej, zm. 1 maja 1988 w Warszawie) – działacz komunistyczny, poseł na Sejm PRL VI kadencji, minister administracji, gospodarki terenowej i ochrony środowiska (1975–1976), minister komunikacji (1976–1977), minister-członek Rady Ministrów (1977–1980) i minister (1980).
Życiorys.
Syn Józefa (1894–1966) i Teresy z domu Sendal (1893–1980), miał dwóch braci i dwie siostry. W 1936 podjął naukę w szkole powszechnej, kończąc trzy klasy przed wybuchem II wojny światowej, po czym został wraz z rodziną przesiedlony z Gdyni do Przystajni, gdzie ukończył szkołę w 1943. Był pracownikiem zakładu wędliniarsko-rzeźniczego. W 1944 wraz z rodziną został aresztowany przez Gestapo i był więziony w Lublińcu, po czym do 1945 pracował przymusowo w kopalni rudy żelaza „Krystyna” w Pankach. Osiadł w tym samym roku wraz z rodziną w Wojciechowie. W 1948 ukończył Średnią Szkołę Zawodową w Oleśnie i zdał egzamin na czeladnika wędliniarsko-rzeźnickiego w Izbie Rzemieślniczej w Katowicach. W 1950 został pracownikiem fizycznym, a następnie kierownikiem działu eksportu w Centralnym Zarządzie Przemysłu Mięsnego w Katowicach. W 1952 ukończył ze stopniem mata Szkołę Specjalistów Morskich w Ustce. Od 1953 do 1958 pracował w Polskich Liniach Oceanicznych jako oficer na statkach handlowych, był zastępcą kapitana. W 1956 ukończył Centralną Szkołę Partyjną PZPR im. Juliana Marchlewskiego. W latach 1960–1968 studiował zaocznie na Wydziale Morskim Wyższej Szkoły Ekonomicznej w Sopocie, uzyskując tytuł magistra ekonomii.
W 1948 wstąpił do Powszechnej Organizacji „Służba Polsce” i następnie do Związku Młodzieży Polskiej. W 1949 został wysłany do brygady „SP” w Szczecinie, gdzie zasiadał w zarządzie ZMP. W 1953 wstąpił do Polskiej Zjednoczonej Partii Robotniczej. W latach 1951-1953 był tajnym współpracownikiem (informatorem) stalinowskiej Informacji Wojskowej o pseudonimie „Bystry”, a w 1954 został tajnym współpracownikiem Urzędu Bezpieczeństwa o pseudonimie „Bałajda”.
W 1958 został I sekretarzem Komitetu Dzielnicowego partii w gdańskim Nowym Porcie, a w 1959 sekretarzem Komitetu Miejskiego PZPR w Gdańsku, którym był do 1963. W latach 1963–1969 pełnił funkcję przewodniczącego prezydium Miejskiej Rady Narodowej w Gdańsku, a następnie w latach 1969–1971 (m.in. w trakcie wydarzeń grudnia 1970) przewodniczącego prezydium Wojewódzkiej Rady Narodowej w Gdańsku. W 1971 objął stanowisko I sekretarza Komitetu Wojewódzkiego PZPR w Gdańsku. W latach 1972–1976 poseł na Sejm PRL VI kadencji. W latach 1971–1981 członek Komitetu Centralnego PZPR.
W latach 1975–1976 był ministrem administracji, gospodarki terenowej i ochrony środowiska, a w 1976–1977 ministrem komunikacji, następnie do 1980 pełnił urząd ministra-członka Rady Ministrów i ministra. Od 1977 do 1985 piastował funkcję wiceprezesa Najwyższej Izby Kontroli. Był także członkiem Rady Redakcyjnej organu teoretycznego i politycznego KC PZPR „Nowe Drogi”. Należał do Związku Bojowników o Wolność i Demokrację.
Od 1955 był żonaty z Barbarą Heleną z domu Sendelą, z którą miał syna Krzysztofa (ur. 1957). Zmarł w wyniku ciężkiej choroby. Pochowany na Cmentarzu Wojskowym na Powązkach w Warszawie (kwatera 39C-8-4).

</doc>
<doc id="458284" url="https://pl.wikipedia.org/wiki?curid=458284" title="Kenneth Rosewall">
Kenneth Rosewall



</doc>
<doc id="458287" url="https://pl.wikipedia.org/wiki?curid=458287" title="Ashley J. Cooper">
Ashley J. Cooper



</doc>
<doc id="458288" url="https://pl.wikipedia.org/wiki?curid=458288" title="Gdynia Wzgórze Św. Maksymiliana">
Gdynia Wzgórze Św. Maksymiliana

Gdynia Wzgórze Świętego Maksymiliana – przystanek Szybkiej Kolei Miejskiej w Gdyni, leżący wzdłuż granicy dzielnic: Wzgórze Św. Maksymiliana (wschód) i Działki Leśne (zachód).
Pasażerowie.
W roku 2017 wymiana pasażerska wyniosła 10–12 tys. osób dziennie.
W roku 2018 przystanek obsługiwał 8–10 tys. pasażerów na dobę, co daje mu, wespół ze stacją Grodzisk Mazowiecki, 25. miejsce w kraju.
W roku 2019 wymiana pasażerska wyniosła 10–12 tys. osób dziennie.
W roku 2020 wymiana pasażerska wyniosła 6–8 tys. osób dziennie.
W roku 2021 wymiana pasażerska wyniosła 8–10 tys. osób dziennie.
Charakterystyka.
Przystanek posiada jedno wejście podziemne - z tunelu prowadzącego od ronda Św. Maksymiliana i al. Zwycięstwa do ul. Śląskiej oraz windę dla niepełnosprawnych. Jest punktem przesiadkowym na autobusy i trolejbusy jadące do wielu dzielnic Gdyni, m.in.: Witomina, Chwarzna, Wiczlina, Oksywia.
Na peronie znajdują się kasowniki, przycisk SOS/Info oraz tablice informacyjne z rozkładem jazdy SKM dla przystanku Gdynia Wzgórze Świętego Maksymiliana, a przy wejściu do tunelu od strony al. Zwycięstwa - kasy biletowe. W tunelu są boksy handlowo-usługowe, a także wewnątrz budynku kas i obok niego.
Przystanek w 2011 przeszedł gruntowną modernizację ze środków unijnych w ramach programu „Rozwój szybkiej kolei miejskiej w Trójmieście”. Inwestorem przebudowy była spółka PKP Szybka Kolej Miejska w Trójmieście Sp. z o.o. Podczas remontu wymieniona została nawierzchnia peronu, ustawiono nową wiatę, zainstalowano system informacji pasażerskiej, słupki alarmowe SOS/ INFO, windę i elementy małej architektury oraz zmodernizowano tunel.
Przyszłość.
Planowane jest wykonanie kolejnych 2 peronów jednokrawędziowych, przy których zatrzymywać się będą pociągi kursujące linią Pomorskiej Kolei Metropolitalnej.
Rozbudowa stacji (pierwotnie w formie jednego peronu dwukrawędziowego) rozważana była od czasu rozpoczęcia budowy PKM, a budowę peronu chciał dofinansować właściciel pobliskiego centrum handlowego "Riviera". PKP PLK nie chciało jednak podjąć realizacji tej inwestycji ze względów finansowych, a wypracowanie porozumienia w kwestii ewentualnego finansowania między samorządem województwa a Gdynią okazało się niemożliwe.
W związku z podjęciem modernizacji linii 201 Gdynia – Kościerzyna i koniecznością budowy trzeciego toru na odcinku Gdańsk Osowa – Gdynia Wzgórze św. Maksymiliana, PKP PLK postanowiła ostatecznie o realizacji tej inwestycji.

</doc>
<doc id="458290" url="https://pl.wikipedia.org/wiki?curid=458290" title="Malcolm J. Anderson">
Malcolm J. Anderson



</doc>
<doc id="458291" url="https://pl.wikipedia.org/wiki?curid=458291" title="Rodney Laver">
Rodney Laver



</doc>
<doc id="458293" url="https://pl.wikipedia.org/wiki?curid=458293" title="Earl Buchholz Jr.">
Earl Buchholz Jr.



</doc>
<doc id="458295" url="https://pl.wikipedia.org/wiki?curid=458295" title="Flaga stanowa Iowa">
Flaga stanowa Iowa

Flaga stanowa Iowa – odmiana francuskiej "Tricolore" upamiętnia związki z Francją przed zakupem kolonii Luizjany przez USA. Bielik amerykański świadczy o tym, że Iowa jest częścią Unii. Dewiza na wstędze brzmi: "Cenimy nasze swobody i nasze prawa utrzymamy". 
Ustanowiona 29 marca 1921. Proporcje 3:4

</doc>
<doc id="458296" url="https://pl.wikipedia.org/wiki?curid=458296" title="Alejandro Olmedo">
Alejandro Olmedo



</doc>
<doc id="458298" url="https://pl.wikipedia.org/wiki?curid=458298" title="Charles McKinley">
Charles McKinley



</doc>
<doc id="458299" url="https://pl.wikipedia.org/wiki?curid=458299" title="Billie Jean Moffitt">
Billie Jean Moffitt



</doc>
<doc id="458300" url="https://pl.wikipedia.org/wiki?curid=458300" title="Rosemary Casals">
Rosemary Casals



</doc>
<doc id="458303" url="https://pl.wikipedia.org/wiki?curid=458303" title="Aranxta Sanchez Vicario">
Aranxta Sanchez Vicario



</doc>
<doc id="458308" url="https://pl.wikipedia.org/wiki?curid=458308" title="Michał Kwiatkowski (piosenkarz)">
Michał Kwiatkowski (piosenkarz)

Michał Kwiatkowski (ur. 12 listopada 1983 w Gorzowie Wielkopolskim) − polski piosenkarz, kompozytor, producent muzyczny i osobowość telewizyjna.
Życiorys.
Urodził i wychował się w Gorzowie Wielkopolskim. Ma dwóch młodszych braci: Mateusza (ur. 1987) i Dawida (ur. 1996), który również jest piosenkarzem. Kiedy miał 10 lat, zmarła jego matka. W tym czasie opiekował się nim ojciec Jacek oraz dziadkowie. Ukończył IV Liceum Ogólnokształcące w Gorzowie Wielkopolskim, gdzie przez osiem lat uczęszczał też do szkoły muzycznej, ucząc się w klasie fortepianu i puzonu.
W 1996 zajął pierwsze miejsce na Ogólnopolskim Festiwalu Piosenki i Tańca Dziecięcego w Koninie, za prezentację piosenki „Dom” z własnym tekstem i muzyką Ewy Gajewskiej-Kiepury, jego nauczycielki muzyki w szkole podstawowej. Kilka lat później utwór ten nagrała na płycie Danuta Błażejczyk. W 2001 wystąpił na festiwalu piosenki francuskiej w Splicie, na którym zajął trzecie miejsce za wykonanie utworu „Place des lilias”. Również w 2001 zajął pierwsze miejsce na Międzynarodowym Festiwalu Piosenki Francuskiej VISA Francophone. Po powrocie do Polski zwyciężył w jednym z odcinków programu "Szansa na sukces" z piosenką K.A.S.Y. „Maczo”. Na koncercie finałowym w Sali Kongresowej w Warszawie zajął drugie miejsce.
W 2002 wyjechał do Paryża, gdzie studiował literaturę współczesną i naukę o języku na Sorbonie. Żeby zarobić na utrzymanie, pracował w barze. Po roku zdecydował się na skupienie jedynie na karierze muzycznej. W 2003 zgłosił się do udziału we francuskim programie "Star Academy", wysyłając do siedziby telewizji nagranie swojego wykonania piosenki Mylène Farmer „Ainsi soit je”. Zakwalifikował się do programu, w trakcie kolejnych odcinków wystąpił na scenie z artystami, takimi jak Phil Collins, Ricky Martin czy Elton John. Doszedł do finału, w którym zajął drugie miejsce. Zwyciężczyni programu, Élodie Frégé, podzieliła się z nim główną nagrodą. Po udziale w programie nagrał z nią singiel „Viens jusqu’à moi”, który uzyskał certyfikat podwójnej złotej płyty we Francji, sprzedając się w ponad 200 tys. sztuk. Utwór umieścił na swoim debiutanckim albumie studyjnym pt. "De l’or et des poussières", który wydał w 2004 i który rozszedł się w nakładzie 70 tys. egzemplarzy. W latach 2004–2006 odbył trasę koncertową, w ramach której wystąpił we Francji, w Belgii, Szwajcarii, Maroko i Tahiti. W tym czasie wydał utwór „Mon tout”, który promował album kompilacyjny, przygotowywany przez radio RMF FM. Piosenka dotarła do pierwszego miejsca listy przebojów tej rozgłośni, a także zapewniła piosenkarzowi nagrodę od francuskiej stacji radiowej Cheri FM. W 2007 wydał drugi solowy album studyjny pt. "All Alone with My Gueule" oraz wyruszył w trasę koncertową promującą album. Po zagraniu wszystkich koncertów zakończył współpracę z wytwórnią Universal Music i założył własną wytwórnię „Self Concept”, która była również jego scenicznym pseudonimem.
Jesienią 2009 powrócił do Polski, by wziąć udział w dziesiątej edycji programu rozrykowego TVN. W parze z Janją Lesar dotarł do półfinału, w którym zajął trzecie miejsce. Po udziale w programie wrócił do Francji i rozpoczął pracę nad trzecim albumem solowym pt. "What’s Your Name?", który wydał w 2011. W 2012 wyruszył w trasę koncertową, podczas której prezentował klasyczny materiał, co zaowocowało powstaniem projektu muzycznego o nazwie "Chopin etc." poświęconym Fryderykowi Chopinowi. Na początku 2014 podpisał kontrakt płytowy z wytwórnią My Music, pod której szyldem 14 października wydał czwarty (i pierwszy na polskim rynku) album studyjny pt. "Chopin etc.". Płytą chciał „powrócić do korzeni i do fortepianu”. W 2015 wziął udział w czwartej edycji programu rozrywkowego Polsatu "Twoja twarz brzmi znajomo" (2015), w którym zajął czwarte miejsce.
Wiosną 2016 uczestniczył w programie Polsat Café "Celebrity Salon". We wrześniu w wywiadzie dla Plejada.pl zapowiedział wydanie nowej płyty. W październiku wydał singiel „On s’en va”, który stworzył z Michałem Wasilewskim, producentem zespołu xxanaxx. 16 grudnia wydał album świąteczny pt. "Cicha noc / Douce nuit", zawierający interpretacje polskich kolęd, które nagrał m.in. z Izabelą Trojanowską, Tamarą Arciuch, Bartłomiejem Kasprzykowskim i Dawidem Kwiatkowskim.
Inspiracje muzyczne.
Na liście inspiracji muzycznych wymienia twórczość artystów, takich jak Mylène Farmer, Pet Shop Boys, Depeche Mode, Cocteau Twins, Moloko i Angelo Badalamenti. Jest też fanem Madonny.
Życie prywatne.
6 grudnia 2012 w wywiadzie dla francuskiego magazynu „Tele Loisir” ujawnił się jako gej.
W 2015 związał się z producentem telewizyjnym Maximem Assenzą, któremu oświadczył się w 2016 i z którym wziął ślub 28 lipcu 2017 w IX dzielnicy Paryża. W lutym 2020 para wzięła rozwód. W sierpniu 2020 poinformował, że ma nowego partnera – Bixente Simoneta. Mieszka w Paryżu.

</doc>
<doc id="458309" url="https://pl.wikipedia.org/wiki?curid=458309" title="Michał Kwiatkowski">
Michał Kwiatkowski



</doc>
<doc id="458310" url="https://pl.wikipedia.org/wiki?curid=458310" title="Setubal">
Setubal



</doc>
<doc id="458311" url="https://pl.wikipedia.org/wiki?curid=458311" title="Red Dragon (gra internetowa)">
Red Dragon (gra internetowa)

Red Dragon – komputerowa gra strategiczna rozgrywana w przeglądarce internetowej. W Czechach wersja beta gry wystartowała w kwietniu 2001 roku, a w Polsce w październiku 2002 roku. Obie wersje po pewnym czasie zaczęły różnić się od siebie. Nie chodziło wyłącznie o mechanikę gry, lecz także kwestię płatności. Licencja na polską wersję po pewnym czasie została wykupiona przez polskiego gracza-programistę, który zdecydował się na inne podejście do sprawy płatności. Obecnie każdy może bezpłatnie założyć jedno konto i grać jednym bezpłatnym księstwem. Płaci się dopiero za kolejne założone księstwa. Za realne pieniądze można też wykupić udogodnienia (tzw. Luksusy), które służą poprawieniu wygody gry, ale nie dają żadnej realnej przewagi nad innymi graczami. Jest to jedna z największych zalet obecnego systemu płatności.
Do roku 2004 istniała też wersja gry przeznaczona na rynek węgierski, która jednak po burzliwych dziejach i braku opieki została zamknięta.
Popularność RedDragona spowodowała powstanie darmowego klonu gry – "World of Dragons". Klon ten nie zyskał jednak na popularności (pomimo iż oryginał był wówczas płatny) i strona gry została zlikwidowana.
RedDragon doczekał się już komiksu osadzonego w realiach gry – Przypadki Rednerała.
Rozgrywka.
Gracze i ich państwa łączą się w tzw. Koalicje (maksymalnie 17 państw na serwerze polskim, 16 na czeskim). Ich celem jest postawienie Pałacu Sądu Ostatecznego, który, jak może wskazywać sama nazwa, jest najważniejszy w całej grze. Jego postawienie przez kogokolwiek wiąże się z zakończeniem całej ery i Armagedonem – wyzerowaniem wszystkich księstw (trzeba założyć je od początku). Koalicja, która zakończy erę postawieniem Pałacu zostaje wpisana do Panteonu zwycięzców, a gracze zapamiętani na długo jako ci, którzy najlepiej opanowali sztukę gry. Środkiem do osiągnięcia tego ostatecznego celu jest wygrywanie jak największej ilości wojen i zagrabienie jak najwięcej akrów ziemi. Ważne jest też pozyskiwanie sojuszników, którzy w trudnych chwilach mogą pomóc. Dobre przygotowanie wiąże się z jak najlepszym rozwojem ekonomicznym, technologicznym i dyplomatycznym. Historia RedDragona pełna jest opowieści o zdradach ale i o poświęceniu sojuszników.
Czas.
Dzieli się na kilka płaszczyzn. Era, przeliczenie i tura. Każde księstwo posiada odpowiednią liczbę tur, które gracz może wykorzystać. Co turę przybywają mieszkańcy, z manufaktur surowce, druidzi tworzą energię, alchemicy złoto itd. Tury odnawiają się codziennie o 5 rano i ten moment nazywany jest przeliczeniem. W trakcie przeliczenia przygotowane wcześniej manewry wojskowe, złodziejskie i magiczne dają efekt. Niewykorzystane tury przechodzą do następnego przeliczenia (maksymalnie 61 tur u Goblinów, 49 tur u innych ras). Gra w takim trybie toczy się, aż zostanie zbudowany najważniejszy budynek w grze – Pałac Sądu Ostatecznego. Wtedy era kończy się i rozpoczyna się następna. Jedna era trwa zwykle około 4 miesięcy. Każda era ma swoją nazwę (np. Era Labiryntu, Krwawego Księżyca) wskazująca na motyw przewodni dokonanych przez administratorów zmian (tj. wprowadzenie bądź usunięcie danej rasy, dodatków, zmiany w sile jednostek). Podczas trwania ery zmiany są szeroko komentowane przez społeczność – głównie pod kątem zachowania ich na dalsze ery, bądź ich odrzucenia.
Przebieg gry.
Każdego dnia gracz rozbudowuje swoje państwo. Buduje warsztaty, cechy, manufaktury, uniwersytety oraz domy. Przybywają ludzie, którzy chcą się osiedlić w państwie (lub odchodzą, jeśli gracz nie zapewni im na przykład wystarczających zarobków). Ziemię można zdobywać kupując ją lub odbierając siłą w czasie wojny. Każda z ras ma własny sposób walki. Jedne budują machiny oblężnicze i zastępy żołnierzy, inne wysyłają armie szkolonych wcześniej złodziei, aby wyniszczyć wroga od podstaw. Inne znowu zbierają magów i potężnymi czarami pustoszą nieprzyjacielskie państwa. Dzięki grupowaniu się księstw w koalicje możliwe jest kompleksowe używanie każdej z trzech podstawowych sił w grze – wojska, złodziei i magii. W grze liczą się umiejętności oraz taktyka (przewidzenie ruchów przeciwnika, podjęcie ryzyka), a bardzo często po prostu szczęście (dzięki temu nie mamy pewności, co stanie się w trakcie przeliczenia: czy nasze ataki się powiodą, czy ktoś nas zaatakuje z zasadzki).
Społeczność.
Społeczność gry zaprezentowała się podczas targów Poznań Game Arena organizując dwa turnieje i prezentację.

</doc>
<doc id="458313" url="https://pl.wikipedia.org/wiki?curid=458313" title="Rasmus Kristian Rask">
Rasmus Kristian Rask



</doc>
<doc id="458314" url="https://pl.wikipedia.org/wiki?curid=458314" title="Przenikalność">
Przenikalność



</doc>
<doc id="458317" url="https://pl.wikipedia.org/wiki?curid=458317" title="Kalendarium powstania warszawskiego – 8 września">
Kalendarium powstania warszawskiego – 8 września

8 września, piątek.
Toczyły się walki o domy przy ul. Traugutta, Czackiego, Świętokrzyskiej, Wareckiej, Chmielnej i na Al. Jerozolimskich. Wycofanie się oddziałów polskich z gmachu Ministerstwa Spraw Wewnętrznych i Komendy Policji; utrzymano pozycje przy ul. Królewskiej, Towarowej, Srebrnej i w Dworcu Pocztowym, wyparto nieprzyjaciela z ul. Górskiego. Na Mokotowie sytuacja była stabilna. Pożary na Pradze. Nastąpiły naloty samolotów radzieckich na niemieckie stanowiska. Kilka tysięcy osób dobrowolnie opuściło miasto; wtedy też w godz. 12-14 artyleria niemiecka ucichła.
Tego dnia zmarł kapral Leopold Mikołaj Tworkowski (ps. „Maciej”, ur. 1 listopada 1915, syn Aleksandra) z batalionu „Kiliński”. Został ciężko ranny dzień wcześniej – 7 września, w rejonie ul. Wareckiej; zmarł w
szpitalu powstańczym przy ul. Chmielnej 28. Z ran zmarł tego dnia także zastępca dowódcy 6 kompanii batalionu „Kiliński” Czesław Zadrożny.

</doc>
<doc id="458318" url="https://pl.wikipedia.org/wiki?curid=458318" title="Województwo wileńskie (I Rzeczpospolita)">
Województwo wileńskie (I Rzeczpospolita)

Województwo wileńskie (łac. "Palatinatus Wilnensis") – województwo I Rzeczypospolitej istniejące w latach 1413–1795 ze stolicą w Wilnie; wchodziło w skład Wielkiego Księstwa Litewskiego.
Dzieliło się na 5 powiatów:
Województwo wileńskie posiadało w senacie trzech senatorów większych: biskupa, wojewodę i kasztelana wileńskiego.

</doc>
<doc id="458319" url="https://pl.wikipedia.org/wiki?curid=458319" title="Rudolf III Saski">
Rudolf III Saski

Rudolf III Saski (ur. przed 1367; zm. 11 czerwca 1419) – władca Saksonii-Wittenbergi od 1388 roku, elektor. Pochodził z dynastii Askańczyków. 
Jako najstarszy syn przejął rządy po śmierci ojca Wacława. Brał udział w wojnach husyckich. Przez wiele lat trwał też spór Rudolfa z arcybiskupem Magdeburga. W 1419 roku został wysłany przez cesarza z poselstwem do Czech, w celu zaprowadzenia tam spokoju. Po drodze został otruty. Pochowano go w klasztorze franciszkanów w Wittenberdze.
Rudolf III Saski dwukrotnie wstępował w związek małżeński. Między 1385 a 1387 rokiem poślubił Annę, córkę landgrafa Turyngii Baltazara, zmarłą 4 lipca 1395 roku. 6 marca 1396 roku ożenił się z Barbarą, córką Ruprechta legnickiego i Jadwigi żagańskiej. Z tego związku narodziło się pięcioro dzieci:
Po śmierci Rudolfa, wobec braku męskiego spadkobiercy, władzę przejął jego młodszy brat Albrecht III.

</doc>
<doc id="458321" url="https://pl.wikipedia.org/wiki?curid=458321" title="Europejski Urząd Doboru Kadr">
Europejski Urząd Doboru Kadr

Europejski Urząd Doboru Kadr (ang. "European Personnel Selection Office", fr. "Office Européen de Sélection du Personnel", niem. "Europäisches Amt für Personalauswahl") - instytucja zajmująca się procesem rekrutacji personelu zatrudnianego w instytucjach Unii Europejskiej. W języku polskim używana jest często skrótowa nazwa "EPSO", pochodząca od nazwy angielskiej.
EPSO zostało utworzone w 2002 i rozpoczęło działalność 1 stycznia 2003. Do jego zadań należy organizowanie procedury rekrutacyjnej personelu instytucji europejskich, tzw. konkursów, jak również naboru dla pracowników kontraktowych, rozpowszechnianie informacji na temat możliwości zatrudnienia w instytucjach UE, czy weryfikacja niektórych umiejętności pracowników instytucji europejskich.

</doc>
<doc id="458323" url="https://pl.wikipedia.org/wiki?curid=458323" title="Usagi">
Usagi

 – imię japońskie noszone zarówno przez kobiety jak i przez mężczyzn.
W języku japońskim wyraz oznacza „królik”.

</doc>
<doc id="458327" url="https://pl.wikipedia.org/wiki?curid=458327" title="Adam Smithee">
Adam Smithee



</doc>
<doc id="458328" url="https://pl.wikipedia.org/wiki?curid=458328" title="Alan Smythee">
Alan Smythee



</doc>
<doc id="458330" url="https://pl.wikipedia.org/wiki?curid=458330" title="Allen Smithee">
Allen Smithee



</doc>
<doc id="458339" url="https://pl.wikipedia.org/wiki?curid=458339" title="Barbara legnicka">
Barbara legnicka

Barbara legnicka (ur. między 1372 a 1384, zm. 9 maja 1436) – księżniczka legnicka z dynastii Piastów.
Była córką księcia legnickiego Ruperta I i Jadwigi żagańskiej (wcześniej żony Kazimierza III Wielkiego). 6 marca 1396 roku wyszła za mąż za elektora saskiego Rudolfa III, któremu urodziła czworo dzieci:
Została pochowana w kościele franciszkańskim w Wittenberdze.

</doc>
<doc id="458341" url="https://pl.wikipedia.org/wiki?curid=458341" title="Pasy szahida">
Pasy szahida



</doc>
<doc id="458348" url="https://pl.wikipedia.org/wiki?curid=458348" title="Nadleśnictwo Jugów">
Nadleśnictwo Jugów

Nadleśnictwo Jugów – nadleśnictwo należące do RDLP Wrocław, położone w powiecie kłodzkim, obejmujące część terenu Gór Sowich, Gór Bardzkich, Obniżenia Ścinawki oraz Obniżenia Noworudzkiego. Nadleśnictwo Jugów obejmuje obszar 9734 ha.

</doc>
<doc id="458349" url="https://pl.wikipedia.org/wiki?curid=458349" title="Kalendarium powstania warszawskiego – 12 września">
Kalendarium powstania warszawskiego – 12 września

12 września, wtorek.
Próby zdobycia Solca (Górnego Czerniakowa) przez Niemców, tym samym: ostrzał artyleryjski, miotaczy min i granatników, trwają aż do wieczora. Zerwanie polskiej łączności Śródmieścia z Czerniakowem przez ul. Książęcą. Walki o gazownię na ul. Ludnej. Silne zagęszczenie ludności w Śródmieściu.
Ukazuje się pierwszy numer pisma "Barykada".
W gazecie "Correio da Manha", wydawanej w Rio de Janeiro, drukowany jest artykuł pt. "Tragiczne wołanie Warszawy", w którym zawarte jest m.in.: "Warszawa powinna otrzymać natychmiastową pomoc i to nie tylko w postaci broni, ale także w postaci moralnego poparcia przez twarde stanowisko wszystkich Narodów Zjednoczonych. Ofiara Warszawy nie może pójść na marne. Nagrodą za tę ofiarę będzie niepodległość Polski."
Z meldunku Bora-Komorowskiego:
"Natarcie sowieckie w dużej skali na Pragę. Wydaje się, że ma powodzenie. Lotnictwo sowieckie ma przewagę. (..) Amunicji brak. Zachodzi obawa, że możemy tuż przed metą nie wytrzymać. Natomiast pomoc amunicyjna jest niezbędna."

</doc>
<doc id="458351" url="https://pl.wikipedia.org/wiki?curid=458351" title="Czynnik wewnętrzny">
Czynnik wewnętrzny

Czynnik wewnętrzny, czynnik Castle'a, IF () – glikoproteina wytwarzana głównie przez komórki okładzinowe śluzówki żołądka. Łącząc się z witaminą B12, ułatwia jej wchłanianie.
Brak lub niedobór czynnika wewnętrznego skutkuje zaburzeniem wchłaniania, a co za tym idzie niedoborem witaminy B12, której rezultatem może być m.in. niedokrwistość megaloblastyczna. 
Niedobór czynnika wewnętrznego może być wynikiem:

</doc>
<doc id="458353" url="https://pl.wikipedia.org/wiki?curid=458353" title="Czynnik Castle'a">
Czynnik Castle'a



</doc>
<doc id="458354" url="https://pl.wikipedia.org/wiki?curid=458354" title="Kalendarium powstania warszawskiego – 13 września">
Kalendarium powstania warszawskiego – 13 września

13 września, środa.
Po raz pierwszy od początku powstania samoloty radzieckie dokonały zrzutów broni i żywności nad terenem Śródmieścia, zaś radzieckie wojska wkroczyły na Pragę.
Brzeg Wisły, istotny dla walk Niemców z sowietami, był nadal w rękach powstańczych, mimo prób jego odebrania. Polskie oddziały opuściły port Czerniakowski, jedną stronę Łazienkowskiej i szpital św. Łazarza na ul. Książęcej.
SS-mani Dirlewangera szturmowali przy wsparciu lotnictwa i dział szturmowych gmach ZUS przy ulicy Czerniakowskiej, broniony zaciekle przez pluton ppor. Andrzeja Samsonowicza "Xięcia" z batalionu "Zośka". W ogarniętym pożarem budynku spłonęło żywcem blisko 60 rannych ze znajdującego się tam powstańczego szpitala. Resztę wynoszono na ulicę wśród toczącego się wokół boju, wskutek czego ginął i personel i pacjenci. Powstańcze pielęgniarki i sanitariuszki dają w trakcie ewakuacji liczne dowody męstwa. Niemcy przedostali się do gmachu ZUS dopiero nocą. W zajętej przez siebie części budynku wymordowali pozostających tam wciąż rannych powstańców i cywilów. Pod ostrzałem karabinów maszynowych prowadzonego z budynku szkoły powszechnej przy ul. Czerniakowskiej 128, powstańcy wycofali się z Portu Czerniakowskiego, a także z parzystej strony ul. Łazienkowskiej.
Oddziały niemieckie wysadziły mosty: Poniatowskiego, średnicowy, Kierbedzia i obydwa mosty pod Cytadelą.
13 września w rejonie ulicy Marszałkowskiej zginął kapral podchorąży Wojciech Mencel, student polonistyki, poeta, jeden z redaktorów pisma "Sztuka i Naród". W czasie powstania był dowódcą patrolu megafonów Biura Informacji i Propagandy Armii Krajowej. W walkach o ZUS zginął między innymi Ryszard Klauze, sierżant I plutonu "Sad" kompanii "Rudy". W walkach na Książęcej 1 zginęli podporucznik Wojciech Lenart z II plutonu "Alek" 2. kompanii "Rudy" i Wiesław Tyczyński z III plutonu "Felek". W szpitalu na Czerniakowskiej zmarł Zbigniew Sokola-Maniecki, dowódca drużyny w 1. kompanii "Maciek".

</doc>
<doc id="458355" url="https://pl.wikipedia.org/wiki?curid=458355" title="Kalendarium powstania warszawskiego – 19 września">
Kalendarium powstania warszawskiego – 19 września

19 września, wtorek.
Ciężkie walki na Powiślu Czerniakowskim; natarcie niemieckie na ul. Wilanowską i Zagórną wspierane bombowcami. Niemcy opanowali kilka domów na Solcu. Fragment wybrzeża Wisły nadal znajdował się w rękach polskich.
Lądowanie 2 batalionów 8. pułku piechoty, kompanii fizylierów, kompania z radzieckiego 20. batalionu miotaczy ognia; podsumowując: ok. 1050 żołnierzy. Lądowanie to odbyło się w rejonie mostu Poniatowskiego, żołnierze ci musieli przeprawić się przez Wisłę, ostatecznie niewielu dostało się na Pragę.
W godzinach wieczornych rozpoczęcie przez ppłk. Jana Mazurkiewicza ps. „Radosław“ ewakuacji z Czerniakowa na Mokotów ok. 200-osobowej grupy żołnierzy kanałami (wejście przez właz u zbiegu ulic Solec i Zagórnej). 
W Śródmieściu ataki na ul. Wiejskiej i Frascati skutecznie odpierane przez powstańców.
Tego dnia zginął m.in. Jan Wuttke.

</doc>
<doc id="458356" url="https://pl.wikipedia.org/wiki?curid=458356" title="Heinrich Wieland">
Heinrich Wieland

Heinrich Otto Wieland (ur. 4 czerwca 1877 w Pforzheim, zm. 5 sierpnia 1957 w Monachium) – niemiecki profesor chemii uniwersytetu w Monachium. 
Zajmował się badaniami substancji pochodzenia naturalnego, m.in. kwasów żółciowych, steroidów, toksyn ropuch, alkaloidów i hormonów płciowych, publikując wielokrotnie swoje wyniki w czasopiśmie "Nature". Prowadził nad nimi badania strukturalne i aplikacyjne pod kątem wykorzystania jako – wiele z nich zostało wprowadzonych na rynek jako analgetyki. Jego zespół ustalił strukturę lobeliny i przeprowadził jej syntezę totalną. Wieland miał też istotny wkład w odkryciu budowy morfiny. Zajmował się studiowanie mechanizmu biologicznego utleniania. 
W roku 1927 przyznano mu Nagrody Nobla w dziedzinie chemii za badania nad konstytucją kwasów żółciowych i podobnych substancji.

</doc>
<doc id="458358" url="https://pl.wikipedia.org/wiki?curid=458358" title="Statyka chemiczna">
Statyka chemiczna

Statyka chemiczna – dział chemii fizycznej zajmujący się badaniem reakcji chemicznych znajdujących się w stanie równowagi.

</doc>
<doc id="458359" url="https://pl.wikipedia.org/wiki?curid=458359" title="Język võro">
Język võro

Język võro () – język ugrofiński z podgrupy bałtycko-fińskiej (rodzina uralska), właściwy dla liczącej ok. 70 tys. ludzi populacji zamieszkałej w południowo-wschodniej części Estonii, oraz w przygranicznych rejonach Łotwy i Rosji (nad jeziorem Pejpus).
Przez długi czas uważany za dialekt estońskiego, po rozpadzie ZSRR został uznany przez miejscowe władze za odrębny język. Ma status języka regionalnego w prowincji Tartu (pol. Dorpat) i jest wykładany w 26 szkołach. Dwa razy w miesiącu wychodzi w nim gazeta „Uma Leht”. Mimo to ulega zanikowi. Przekład Biblii na võro powstał w 1686 roku.
W 2019 roku w Wikipedii w języku võro, którą tworzą wolontariusze i aktywiści było 5500 artykułów. 

</doc>
<doc id="458360" url="https://pl.wikipedia.org/wiki?curid=458360" title="Kalendarium powstania warszawskiego – 26 września">
Kalendarium powstania warszawskiego – 26 września

26 września, wtorek.
Ewakuacja Mokotowa. Najpierw dzielnicę opuścili ranni żołnierze Radosława, następnie kilkudziesięciu żołnierzy AL i ludność cywilna w liczbie ok. 4500 ludzi.

</doc>
<doc id="458361" url="https://pl.wikipedia.org/wiki?curid=458361" title="Voro">
Voro



</doc>
<doc id="458362" url="https://pl.wikipedia.org/wiki?curid=458362" title="Võro">
Võro



</doc>
<doc id="458378" url="https://pl.wikipedia.org/wiki?curid=458378" title="Erich Auerbach">
Erich Auerbach

Erich Auerbach (ur. 9 listopada 1892 w Berlinie, zm. 13 października 1957 w Wallingford) – niemiecko-żydowski filolog, komparatysta i krytyk literacki, najszerzej znany jako autor książki "Mimesis", dogłębnego studium tego pojęcia w literaturze Zachodu.
Auerbach, wykształcony w duchu tradycyjnej filologii niemieckiej, stał się ostatecznie – wraz z Leo Spitzerem – jednym z najwybitniejszych przedstawicieli tej szkoły. Doktorat uzyskał w 1921 na Uniwersytecie w Greifswaldzie wkrótce po zakończeniu I wojny światowej, w której brał czynny udział jako żołnierz. W 1929 został członkiem wydziału filologicznego Uniwersytetu w Marburgu, publikując studium "Dante jako poeta świata ziemskiego". Utracił stanowisko w 1935, stając się ofiarą represji systemu narodowosocjalistycznego. Zmuszony do opuszczenia Niemiec, osiadł w Stambule, gdzie napisał "Mimesis – Rzeczywistość przedstawioną w literaturze Zachodu", dzieło do dziś uznawane za klasyczną pozycję dwudziestowiecznej nauki o literaturze (polski przekład – Zbigniew Żabicki, 1968).
W 1947 przeniósł się do Stanów Zjednoczonych, gdzie najpierw otrzymał posadę wykładowcy na Uniwersytecie Stanu Pensylwania, później – w Institute for Advanced Study Uniwersytetu w Princeton. W 1950 został mianowany profesorem na wydziale filologii romańskiej Uniwersytetu Yale. Stanowisko to zajmował do śmierci.

</doc>
<doc id="458379" url="https://pl.wikipedia.org/wiki?curid=458379" title="Rodzaje działań bojowych">
Rodzaje działań bojowych



</doc>
<doc id="458380" url="https://pl.wikipedia.org/wiki?curid=458380" title="Utgard">
Utgard

Utgård (Jötunheim) w mitologii nordyckiej:

</doc>
<doc id="458385" url="https://pl.wikipedia.org/wiki?curid=458385" title="Kalendarium powstania warszawskiego – 23 września">
Kalendarium powstania warszawskiego – 23 września

23 września, sobota.
Pogorszenie sytuacji wojska i ludności na Żoliborzu, bombardowanie dzielnicy. Także silnie atakowany rejon obecnej al. Niepodległości na Mokotowie. Niemcy wzmacniają atak w celu zdobycia tej dzielnicy. 
Ciężkie walki na Solcu (Górnym Czerniakowie) – niektóre oddziały przechodzą stamtąd do Śródmieścia. Zgrupowanie „Kryska” wraz z żołnierzami „Radosława” i „Siekiery” od 10 września wciąż broni wcześniej opanowanych terenów jednak sytuacja pogarsza się. Tego dnia ciężkie walki o przyczółek czerniakowski. Resztki batalionów „Zośka” i „Parasol” oraz żołnierzy 1 Armii WP tracą ostatni silnie przez nich broniony i długo utrzymywany dom na ul. Wilanowskiej 1. W rejonie tej ulicy oddziały niemieckie wzięły do niewoli 470 żołnierzy - obrońców Czerniakowa. Z nich zamordowały 200 rannych powstańców i berlingowców, wieszając część na pasach transmisyjnych. Reszta AK-owców i żołnierzy dostała się do niewoli.
Z meldunku sytuacyjnego komendanta Okręgu Warszawa AK: "Oddziały węgierskie rozlokowane na południu od Mokotowa okazują dużą życzliwość do ludności polskiej, ostrzegają i nie przeszkadzają w naszej akcji. Wśród własnych oddziałów w rejonach najcięższych walk spostrzega się przemęczenie, duch bojowy jednak bardzo dobry. Duży brak broni i amunicji."
Stalin podczas rozmowy z ambasadorem Stanów Zjednoczonych twierdzi, iż Dowódca AK opuścił miasto, gdyż "nie można" [go] "odnaleźć w Warszawie". 
Dowódca AK: "Sytuacja żywnościowa krytyczna, mogą uratować tylko masowe zrzuty". 
Tego dnia zginęli ksiądz pallotyn Józef Stanek, kapelan zgrupowania "Kryska" i Jerzy Gawin z 2. kompanii "Rudy". 23 września poległ podporucznik Bolesław Tarasiuk (ps. "Sowa", ur. 1919) z batalionu "Sokół". Zmarła sanitariuszka Zofia Jarkowska-Krauze, wcześniej ranna odłamkiem w rejonie ul. Zagórnej. Przy ul. Okrąg Anna Nelken (ur. 1926), łączniczka 1 kompanii "Maciek", została zamordowana przez hitlerowców; tego dnia najprawdopodobniej życie straciła Janina Trojanowska-Zborowska – łączniczka w dowództwie batalionu "Parasol".

</doc>
<doc id="458389" url="https://pl.wikipedia.org/wiki?curid=458389" title="Frontale">
Frontale



</doc>
<doc id="458390" url="https://pl.wikipedia.org/wiki?curid=458390" title="Tonacaciuatl">
Tonacaciuatl



</doc>
<doc id="458391" url="https://pl.wikipedia.org/wiki?curid=458391" title="Tonacatecutli">
Tonacatecutli



</doc>
<doc id="458393" url="https://pl.wikipedia.org/wiki?curid=458393" title="Herb Ostrołęki">
Herb Ostrołęki

Herb Ostrołęki – jeden z symboli miasta Ostrołęka w postaci herbu.
Wygląd i symbolika.
Herb przedstawia na czerwonej tarczy herbowej białego orła ze złotym dziobem i szponami, w złotej koronie, ze złotą tarczą na piersiach, na której widnieje łaciński napis "HAEC AVIS PROTEGE", co po polsku oznacza "Ochraniaj To Ptaku". Napis ma świadczyć o tym, że miasto oddaje się pod opiekę orła królewskiego. Pod napisem znajduje się wizerunek niedźwiedzia kroczącego w heraldycznie prawą stronę po zielonym poletku, co wskazuje na związek miasta z Puszczą Zieloną. Głowa orła skierowana jest również w prawo.
Herb Ostrołęki charakteryzuje się widocznymi powiązaniami z godłem Polski.
Historia.
Pierwotny herb miasta stanowił czarny niedźwiedź, kroczący w prawo po zielonej murawie, na tle błękitnego nieba, a nad nim znajdował się złoty krzyż kawaleryjski. Został on ustanowiony prawdopodobnie w XV w. przez któregoś z książąt mazowieckich. Obecna wersja herbu, kilkakrotnie poprawiana, pochodzi z połowy XVIII w.
Logo.
W 2001 roku Zarząd Miasta ogłosił konkurs na „System Identyfikacji Wizualnej Ostrołęki”. Symbolika odwołuje się do kilku elementów – zieleni otaczającej miasto, rzeki, drogi i mostu oraz symbolu wysokiej jakości. Kolory ograniczone do barw miasta umożliwiają funkcjonowanie logo z herbem, flagą i nazwą miasta.

</doc>
<doc id="458394" url="https://pl.wikipedia.org/wiki?curid=458394" title="Tałes kutn">
Tałes kutn



</doc>
<doc id="458399" url="https://pl.wikipedia.org/wiki?curid=458399" title="Bracia w Chrystusie">
Bracia w Chrystusie



</doc>
<doc id="458400" url="https://pl.wikipedia.org/wiki?curid=458400" title="Wszechwiedza">
Wszechwiedza



</doc>
<doc id="458401" url="https://pl.wikipedia.org/wiki?curid=458401" title="Mandrola">
Mandrola



</doc>
<doc id="458402" url="https://pl.wikipedia.org/wiki?curid=458402" title="Śluza Dębowo">
Śluza Dębowo

Śluza Dębowo – pierwsza śluza na Kanale Augustowskim (licząc od strony Biebrzy) w okolicy wsi Dębowo.
Jest to jedyna zabytkowa śluza na południowym odcinku kanału. W skład zespołu śluzy wchodzą też zabudowania obsługi. Nad śluzą przechodzi most drogowy. Pierwotny drewniany most został zniszczony podczas II wojny światowej, obecnie jest to konstrukcja betonowa.

</doc>
<doc id="458403" url="https://pl.wikipedia.org/wiki?curid=458403" title="Bab">
Bab



</doc>
<doc id="458404" url="https://pl.wikipedia.org/wiki?curid=458404" title="Unicredito">
Unicredito



</doc>
<doc id="458405" url="https://pl.wikipedia.org/wiki?curid=458405" title="Tao yin">
Tao yin



</doc>
<doc id="458406" url="https://pl.wikipedia.org/wiki?curid=458406" title="Taoyin">
Taoyin



</doc>
<doc id="458407" url="https://pl.wikipedia.org/wiki?curid=458407" title="Tao Yin">
Tao Yin



</doc>
<doc id="458408" url="https://pl.wikipedia.org/wiki?curid=458408" title="Dao Yin">
Dao Yin



</doc>
<doc id="458409" url="https://pl.wikipedia.org/wiki?curid=458409" title="Dao yin">
Dao yin



</doc>
<doc id="458410" url="https://pl.wikipedia.org/wiki?curid=458410" title="Jon Lech Johansen">
Jon Lech Johansen



</doc>
<doc id="458411" url="https://pl.wikipedia.org/wiki?curid=458411" title="Kalaćakra">
Kalaćakra



</doc>
<doc id="458413" url="https://pl.wikipedia.org/wiki?curid=458413" title="Richard D. Sears">
Richard D. Sears



</doc>
<doc id="458415" url="https://pl.wikipedia.org/wiki?curid=458415" title="MyW-7">
MyW-7



</doc>
<doc id="458416" url="https://pl.wikipedia.org/wiki?curid=458416" title="Anthony Zboralski">
Anthony Zboralski



</doc>
<doc id="458418" url="https://pl.wikipedia.org/wiki?curid=458418" title="Transmission Voie-Machine">
Transmission Voie-Machine

System TVM, Transmission Voie-Machine (z fr. "Transmisja Tor-Pojazd") – francuski kabinowy system sterowania ruchem kolejowym. Jest on przeznaczony w szczególności do obsługi linii dużych prędkości RFF.
Starsza wersja TVM 300 zainstalowana jest na linii Paryż – Lyon (LGV SE) oraz Paryż – Tours/Le Mans (LGV A). Późniejsza wersja TVM 430 funkcjonuje na liniach Paryż – Lille – Calais (LGV N), w części SNCB w kierunku Brukseli, na linii Lyon – Marsylia/Nimes (LGV Mediterranée), w Eurotunelu oraz na połączeniu Eurotunelu z liniami kolejowymi w Wielkiej Brytanii. TVM 430 jest kompatybilny z TVM 300.
TMV 300 i TVM 430 zbudowane są oparciu o kodowe obwody szynowe, wykorzystywane do transmisji ciągłej, oraz pętle indukcyjne lub balisy (typu KVB lub TBL) dla transmisji punktowej. Transmisja danych między szynowymi obwodami kodowymi a urządzeniami pokładowymi odbywa się za pomocą antenowej cewki indukcyjnej o sprzężeniu powietrznym, znajdującej się nad szynami.
Podstawowe informacje.
Potrzeba opracowania oddzielnego systemu sygnalizacji wynika z prędkości, z jaką poruszają się pociągi TGV po liniach wysokich prędkości, wynoszącą zwykle 300 km/h. Maszynista pociągu nie byłby w stanie obserwować z odpowiednią precyzją sygnałów wyświetlanych na semaforach, stosowanych na klasycznych liniach kolejowych. Z tego powodu pociągi TGV używają systemu TVM – Transmission Voie-Machine ("Transmisja Tor-Pojazd"). Informacje regulujące jazdę pociągu są dostarczane bezpośrednio do kabiny maszynisty za pomocą impulsów elektromagnetycznych, wykorzystujących tory jako medium transmisyjne. Impulsy są odbierane przez antenę umieszczoną pod głowicą napędową pociągu, dekodowane przez komputer, który następnie dostarcza maszyniście informacji o dopuszczalnej prędkości i ewentualne polecenia rozpoczęcia hamowania. Informacje te są wyświetlane na pulpicie maszynisty.
System jest wysoce zautomatyzowany i teoretycznie mógłby prowadzić pociąg bez udziału człowieka, jednak maszynista jest niezbędny do prowadzenia pociągu po klasycznych liniach kolejowych, niewyposażonych w system TVM, a ponadto człowiek może lepiej niż system komputerowy reagować na nieprzewidziane zdarzenia na trasie. Tym niemniej system wyposażony jest w zabezpieczenia, pozwalające na bezpieczne zatrzymanie pociągu w przypadku błędu maszynisty (w szczególności niebezpiecznego przekroczenia dozwolonej prędkości).
Używane są dwie wersje systemu TVM:
Prowadzenie ruchu pociągów.
Każda linia LGV jest podzielona odcinki, zwane odstępami blokowymi (fr. "cantons"), o długości ok. 1,5 km lub 2 km. Granice odstępów są oznaczane niebieskimi wskaźnikami z żółtym trójkątem, umieszczonymi na zewnątrz trasy, w taki sposób, że wierzchołki trójkątów są skierowane do wewnątrz torowiska,
Instrumenty pokładowe w kabinie maszynisty podają maksymalną dopuszczalną prędkość pociągu na odstępie, na którym znajduje się on aktualnie oraz na następnym. Prędkość tę wylicza system TVM w oparciu o znajomość zajętości następnych odstępów przez inne pociągi, dozwoloną prędkość drogową na danym odcinku trasy oraz inne czynniki (np. ustawienie zwrotnic czy nachylenie poziome toru). Ponieważ pociąg TGV nie jest w stanie zatrzymać się na odcinku jednego odstępu, polecenie ewentualnego rozpoczęcia hamowania muszą być podane odpowiednio wcześniej. Hamowanie służbowe pociągu TGV z prędkości 300 km/h wymaga od 7,5 do 10 km, czyli 4 lub 5 odstępów przy systemie TVM 300 i 5 odstępów w przypadku TVM 430. Tym niemniej, w razie niebezpieczeństwa możliwe jest hamowanie awaryjne (tzw. "hamowanie nagłe") składu, pozwalające na zatrzymanie pociągu na odcinku 3 km.
System TVM jest "permisywny", co oznacza, że maszynista może wjechać na zajęty przez inny pociąg odstęp, pomimo że system TVM tego zakazuje. Możliwe jest to w przypadku, gdy pod wskaźnikiem granicy odstępu znajduje się czarna tabliczka z białą literą F (fr. Franchissable – "przekraczalny"). Tym niemniej prędkość pociągu nie może w tej sytuacji (nazywanej "jazdą na widoczność") przekroczyć prędkości 30 km/h. Jeśli skład porusza się z prędkością przekraczającą 35 km/h, następuje interwencja pokładowych urządzeń samoczynnego hamowania pociągu i pociąg jest automatycznie zatrzymywany.
W przypadku odstępów oznaczonych umieszczoną pod wskaźnikiem granicy odstępu czarną tabliczką z białymi literami Nf (fr. Non franchissable – "nieprzekraczalny"), wjazd na odstęp nie jest możliwy, jeśli został zabroniony przez system TVM. Aby kontynuować jazdę, maszynista musi poczekać na zwolnienie odstępu lub na pozwolenie wjazdu na odstęp podane drogą radiową z nastawni dysponującej (fr. "Poste d’Aiguillage et de Régulation"). Po wydaniu takiej zgody, maszynista może wjechać na odstęp, odłączając uprzednio urządzenia samoczynnego hamowania pociągu, które zatrzymałyby natychmiast skład.
System TVM jest "dwukierunkowy", co oznacza, że ruch pociągów może być prowadzony po każdym z dwóch torów linii w obydwu kierunkach. Jednakże w warunkach normalnych pociągi TGV kursują lewym torem, patrząc w kierunku jazdy, podobnie jak pozostałe pociągi na klasycznych liniach kolejowych we Francji (z wyjątkiem Alzacji i Lotaryngii), a także w Belgii i Wielkiej Brytanii.
Na końcach LGV znajdują się pętle indukcyjne, umieszczone pod torami, które automatycznie włączają lub wyłączają sygnalizację systemem TVM przy wjeżdżaniu lub wyjeżdżaniu z linii wysokiej prędkości. Poza liniami pociągi TGV używają systemu sygnalizacji stosowanego na zwykłych liniach kolejowych, we Francji jest to system KVB – Contrôle Vitesse par Balise ("Kontrola Prędkości przez Znaczniki").
Działanie systemu.
System TVM opracowała i wdrożyła francuska firma CSEE. Jest to jeden z najbardziej zaawansowanych systemów sygnalizacji kolejowej, jednak obecnie nieco już przestarzały i używający elementów dziś już raczej nie stosowanych w takich rozwiązaniach, jak np. przekaźników elektromagnetycznych.
W skład systemu TVM wchodzą dwa współdziałające komponenty – jeden z nich jest umieszczony na pokładzie pociągu, drugi wzdłuż torów linii LGV. Obydwa działają w oparciu o mikroprocesory MC68020 firmy Motorola (podobne, jak stosowane we wczesnych modelach komputerów Apple Macintosh, Atari czy Amiga). Oprogramowanie napisano w języku programowania Ada, który jest wykorzystywany w aplikacjach wymagających wysokiej niezawodności. Użycie tego języka oraz wysoki stopień nadmiarowości w programach powoduje, że szacowany średni czas między krytycznymi awariami systemu przekracza milion lat.
Część naziemna systemu TVM 430 ma postać skrzynek rozmieszczonych wzdłuż torów, połączonych w linie o długości ok. 15 km, a zatem kontrolujących 10 odstępów blokowych, każdy z nich posiada własny obwód torowy. Każda z takich linii jest połączona ze scentralizowanym systemem kierowania ruchem pociągów. Informacje są przekazywane do pociągu w postaci zmodulowanej fali elektromagnetycznej. Używane są cztery częstotliwości fali nośnej, po dwie na każdy z torów. Na jednym z nich wynoszą one na przemian 1700 Hz i 2300 Hz, na drugim 2000 Hz i 2600 Hz. Nośne są modulowane za pomocą jednego lub więcej sygnałów o częstotliwości akustycznej, wybieranych spośród 27 możliwości (w systemie TVM 300 możliwa jest modulacja tylko jednym z 18 możliwych sygnałów naraz). Na końcach każdego odstępu umieszczone są pary nadajnik – odbiornik, które interpretują zaniku przesyłanego sygnału (wywołany zwarciem szyn przez zestawy kołowe pociągu) jako zajętość danego odstępu. System interpretuje odstęp jako zajęty również w przypadku uszkodzenia toru lub zwarcia szyn przez przeszkodę. Szyny na połączeniach odstępów są wyposażone w specjalne łączniki separujące, które umożliwiają przepływ prądu elektrycznego zasilającego pociągi, blokując jednocześnie sygnały systemu TVM przed interferowaniem z sygnałami z sąsiednich odstępów. Rozwiązanie to nosi nazwę "obwodu torowego UM71".
Przesyłane przez szyny sygnały są odbierane przez anteny umieszczone pod czołową częścią głowic napędowych, około 1 m przed ich pierwszymi osiami. Każdy skład TGV jest wyposażony w cztery anteny, po dwie na każdą głowicę, używane są tylko dwie, znajdujące się na czole pociągu. Anteny działają na zasadzie indukcji elektromagnetycznej, dzięki wzbudzeniu prądu przez sygnał płynący przez zwarcie, jaki stanowi pierwsza z osi pociągu. Sygnał odebrany jest filtrowany i przetwarzany, a następnie niezależnie dekodowany przez dwa znajdujące się na pokładzie pociągu procesory sygnałowe, pracujące równolegle.
Zdekodowany sygnał ma formę 27-bitowego słowa cyfrowego, w którym każdy bit odpowiada obecności lub brakowi jednej z częstotliwości modulujących sygnał nośny. W słowie tym są zawarte następujące informacje:
Powyższe informacje są używane przez komputer sterujący sygnalizacją kabinową do wyświetlenia informacji na pulpicie maszynisty. W systemie TVM 300 informacje o prędkościach docelowych są uaktualniane jedynie przy mijaniu granic odstępów blokowych, co skutkuje „schodkowością” krzywej opisującej zmianę prędkości, podczas gdy pociąg zawsze zmienia prędkość w sposób płynny. W systemie TVM 430, dzięki wykorzystaniu informacji o nachyleniu trasy i długości odstępu, komputer pokładowy jest w stanie na bieżąco zmieniać prędkości docelowe, co w efekcie pozwala na wyznaczenie płynnego profilu zmian prędkości.
Poza płynnym wyznaczaniem prędkości system TVM jest również w stanie przekazywać pojedyncze informacje przy użyciu pętli indukcyjnych umieszczonych między szynami. Sygnały są odbierane przez czujniki umieszczone pod pociągiem, które są w stanie odbierać sygnały przy prędkości jazdy do 400 km/h. Zasada kodowania informacji jest identyczna jak w przypadku sygnałów przekazywanych za pomocą szyn, z tą różnicą, że jest ona kodowana na 28 bitach. Informacje przekazywane przez pętle indukcyjne mogą dotyczyć wielu sytuacji:
Na pokładzie pociągu znajduje się rejestrator wielu parametrów jazdy pociągu. Jest to urządzenie o przeznaczeniu podobnym do czarnych skrzynek montowanych w samolotach. W systemie TVM 300 używano rejestratora graficznego, w TVM 430 wykorzystywany jest cyfrowy system rejestracji. Urządzenie rejestruje każdą czynność maszynisty (zmiana położenia dźwigni hamulca, nastawnika jazdy, przełącznika pantografów itp.), jak również informacje pochodzące z systemów sygnalizacji, zarówno TVM, jak i KVB. Dane zapisywane są na taśmie magnetycznej.
Sygnalizacja w kabinie maszynisty.
W centralnej części pulpitu maszynisty TGV znajduje się wyświetlacz systemu TVM. Składa się on z dwóch rzędów kwadratowych wskaźników, podających informację o aktualnej dozwolonej prędkości pociągu na aktualnym i następnym odstępie blokowym.
Sygnały są wyświetlane z wyprzedzeniem dla kilku następnych odstępów, tak aby umożliwić maszyniście lepsze przywidywanie koniecznych zmian prędkości. Dla lepszego zwrócenia uwagi, przy podawaniu wskazań ostrzegających o konieczności zmniejszenia prędkości, okienka wyświetlacza migają. Aktualny sygnał może zostać zmieniony na bardziej "restrykcyjny" (nakazujący zmniejszenie prędkości) tylko przy wjeżdżaniu na następny odstęp (z wyjątkiem sytuacji awaryjnych), podczas gdy zmiana na sygnał mniej "restrykcyjny" może być dokonana w każdej chwili.
Komputer pokładowy uruchamia samoczynne hamowanie pociągu ("SHP") w przypadku przekroczenia przez pociąg dozwolonej prędkości docelowej o pewną wartość, zależną od typu sygnału. Poniżej podano zestawienie typowych sygnałów podawanych na wyświetlaczu w pociągów wyposażonych w system TVM 430.
Poniżej wyświetlacza umieszczony jest prędkościomierz podający zarówno prędkość aktualną, jak i docelową, wyliczoną dla końca odstępu. Prędkość jest mierzona przez tachometr z dokładnością do
2%.
Wyświetlacz sygnałów systemu TVM jest krytycznym elementem bezpieczeństwa ruchu pociągu. Posiada on połączenie zwrotne z komputerem sygnalizacji, które za pośrednictwem czujników opartych na przekaźnikach informują komputer o aktualnie wyświetlanym sygnale. W przypadku awarii wyświetlacza komputer uruchamia samoczynne hamowanie pociągu.
Inne systemy sygnalizacji.
System TVM jest wykorzystywany na wszystkich liniach LGV we Francji oraz na linii HSL 1 w Belgii, a także w tunelu pod kanałem La Manche i na linii CTRL w Wielkiej Brytanii. Poza tymi liniami, pociągi TGV używają odpowiednich systemów sygnalizacji – KVB na liniach we Francji oraz:

</doc>
<doc id="458420" url="https://pl.wikipedia.org/wiki?curid=458420" title="Transmission Voie Machine">
Transmission Voie Machine



</doc>
<doc id="458422" url="https://pl.wikipedia.org/wiki?curid=458422" title="TVM 300">
TVM 300



</doc>
<doc id="458424" url="https://pl.wikipedia.org/wiki?curid=458424" title="TVM 430">
TVM 430



</doc>
<doc id="458425" url="https://pl.wikipedia.org/wiki?curid=458425" title="Atrybut">
Atrybut

Atrybut – cecha (własność, właściwość) osoby lub rzeczy, która wyróżnia ją spośród innych.
Słowo to może również mieć następujące znaczenia:

</doc>
<doc id="458437" url="https://pl.wikipedia.org/wiki?curid=458437" title="Adam Mikołaj Sieniawski">
Adam Mikołaj Sieniawski

Adam Mikołaj Sieniawski herbu Leliwa (ur. ok. 1666, zm. 18 lutego 1726 we Lwowie) – hetman polny koronny w latach 1702–1706, a następnie hetman wielki koronny 1706–1726, wojewoda bełski w latach 1692–1710, kasztelan krakowski (1710), starosta generalny ruski w latach 1684–1726, starosta rohatyński, lubaczowski, stryjski, starosta piaseczyński w 1723 roku.
Życiorys.
Syn hetmana polnego koronnego Mikołaja Hieronima i Cecylii Marii z Radziwiłłów. Dzieckiem ciężko chorował przez jakiś czas, ojciec ofiarował w 1668 łańcuch złoty dla oo. dominikanów w Podkamieniu. Jako 17 latek brał udział w bitwie pod Wiedniem (1683), dowodząc wystawioną przez swego ojca chorągwią jazdy pancernej. Przeżył wtedy ostatnie wielkie zwycięstwo militarne Rzeczypospolitej, ale także na skutek szerzącej się w polskim obozie zarazy, śmierć ukochanego ojca. Po tej osobistej stracie młodzian przeszedł pod opiekę hetmana wielkiego koronnego Stanisława Jabłonowskiego i walczył pod jego rozkazami (od 1685 już jako rotmistrz chorągwi husarskiej) w kampaniach przeciw Tatarom i Turkom w latach 1691 (mołdawska wyprawa Sobieskiego) i 1698.
W latach 1684–1686 odbył zagraniczną podróż edukacyjną.
Poseł na sejm 1688/1689 roku roku z ziemi halickiej. 
W czasie elekcji (1696–1697) stronnik księcia Contiego. Był marszałkiem sejmików województwa ruskiego w 1682 i 1694 roku.
Po śmierci Jana III Sobieskiego był przeciwnikiem wyboru na króla elektora saskiego Augusta Wettyna. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. Był uczestnikiem rokoszu łowickiego 1697 roku. Później jednak, w roku 1698 roku pogodził się z nim i przeszedł na jego stronę. Walczył przy królu w bitwie pod Kliszowem. W roku 1702 król August II powierzył mu buławę polną. Już w rok później pacyfikował zrewoltowaną Ukrainę (powstanie pod wodzą Semena Paleja) ramię w ramię z późniejszym przeciwnikiem Józefem Potockim, następnie dowodził częścią wojsk polsko – litewsko – saskich podczas bitwy Warszawskiej 1705 roku. Po śmierci hetmana wielkiego Hieronima Augustyna Lubomirskiego, otrzymawszy po nim godność hetmana wielkiego dowodził wojskiem polskim w kampanii 1706 i lewym skrzydłem armii polsko-rosyjsko-saskiej podczas bitwy kaliskiej.
Po abdykacji Augusta II był faktycznym przywódcą konfederacji przeciw Szwedom i Stanisławowi Leszczyńskiemu. W latach 1707–1709 na jego koszt z misją dyplomatyczną w Rosji przebywał Józef Tausz. W roku 1710 Sieniawski został kasztelanem krakowskim, czyli pierwszym senatorem Rzeczypospolitej. Od tego czasu związany był z Rosją. Był uczestnikiem Walnej Rady Warszawskiej 1710 roku. W okresie konfederacji tarnogrodzkiej był więziony przez konfederatów.
Po zawarciu pokoju w Altranstädt myślał o koronie dla siebie przy pomocy Piotra Wielkiego; zaprzedany zwolennik Rosji. Za jego hetmaństwa została zmniejszona polska armia przez ograniczenie liczby wojska, nastąpiło też uszczuplenie władzy hetmańskiej (sejm niemy 1717). Przez żonę Elżbietę z Lubomirskich, głośną polityczkę, sympatyzował z dworem francuskim. W 1717 roku został wyznaczony senatorem rezydentem. Z jego zapisu testamentowego w latach 1733–1734 została zbudowana dzwonnica przy kościele św. Andrzeja i klasztorze Bernardynów we Lwowie.
Pozostawił córkę Marię Zofię – chrześnicę cara Piotra Wielkiego, żonę Stanisława Ernesta Denhoffa, a później księcia Augusta Aleksandra Czartoryskiego.
Odznaczony Orderem Orła Białego.

</doc>
<doc id="458438" url="https://pl.wikipedia.org/wiki?curid=458438" title="Magnolia wielkokwiatowa">
Magnolia wielkokwiatowa

Magnolia wielkokwiatowa ("Magnolia grandiflora" L.) – gatunek roślin należący do rodziny magnoliowatych. Magnolia ta rośnie na naturalnych stanowiskach na Dalekim Wschodzie i w Ameryce Północnej. W Polsce jest czasami uprawiana jako roślina ozdobna.
Uprawa.
Wymaga półcienistego stanowiska. Lepiej rośnie na żyznej i przepuszczalnej glebie z lekko kwaśnym odczynem. Jest odporna na mróz.

</doc>
<doc id="458439" url="https://pl.wikipedia.org/wiki?curid=458439" title="Lewis Downing">
Lewis Downing

Lewis Downing (ur. 1823 w Tennessee, zm. 9 listopada 1872) był wodzem Czirokezów od 1867 do 1872 roku.

</doc>
<doc id="458443" url="https://pl.wikipedia.org/wiki?curid=458443" title="Uchta">
Uchta

Uchta (ros. Ухта) – miasto w europejskiej części Rosji, w republice Komi, nad rzeką Uchtą (dorzecze Peczory). Około 93 tys. mieszkańców (2020). Miasto Uchta powstało w 1929 r. jako osiedle robotnicze Czibiu, a w 1939 r. zmieniło nazwę na Uchta. Prawa miejskie uzyskało w roku 1943, kiedy została do niego doprowadzona linia kolejowa. Na jego terytorium istniały obozy GUŁAG do roku 1955 - miejsce zsyłek wielu Polaków i innych nacji.
Uchta jest ważnym ośrodkiem wydobywczym ropy naftowej i gazu. Pola naftowe znajdują się tuż za południową granicą miasta. Część surowców rektyfikuje się na miejscu, jednak większość transportowana jest rurociągami i gazociągami do rafinerii między Moskwą i Petersburgiem. W latach 90. zdarzały się sporadyczne eksplozje gazociągu w promieniu kilku kilometrów wokół miasta.

</doc>
<doc id="458444" url="https://pl.wikipedia.org/wiki?curid=458444" title="Yamaguchi">
Yamaguchi

 – miasto w Japonii, ośrodek administracyjny prefektury Yamaguchi, w zachodniej części wyspy Honsiu ("Honshū").
Położenie.
Miasto leży w środkowej części prefektury graniczy z miastami:
Gospodarka.
W mieście rozwinął się przemysł chemiczny, włókienniczy, maszynowy, skórzany, spożywczy oraz drzewny.
Atrakcje turystyczne.
W mieście znajduje się świątynia buddyjska Rurikō-ji, znana z pięciopiętrowej pagody, która jest narodowym skarbem. Zbudowana w 1442 roku pagoda jest zaliczana do trzech największych w Japonii, obok świątyń: Hōryū-ji w prefekturze Nara i Daigo-ji w Kioto. 
W 1979 roku powstało Yamaguchi Prefectural Art Museum (Yamaguchi Kenritsu Bijutsukan), które kolekcjonuje, konserwuje i wystawia głównie prace artystów związanych z prefekturą Yamaguchi. Znajdują się w nim prace m.in. takich artystów, jak: Sesshū Tōyō (malarz, 1420–1506), Kansai Mori (malarz, 1814–1894) i Hōgai Kanō (malarz, 1828–1888), Yasuo Kazuki (malarz, 1911–1974), Katsuji Fukuda (fotografik, 1899–1991), Tadahiko Hayashi (fotografik, 1918–1990). 
Świątynia zen Jōei-ji słynie z ogrodu Sesshū-tei, stworzonego przez mnicha, malarza i projektanta ogrodów Sesshū. 

</doc>
<doc id="458446" url="https://pl.wikipedia.org/wiki?curid=458446" title="Idaho Falls">
Idaho Falls

Idaho Falls – miasto w Stanach Zjednoczonych, w południowo-wschodniej części stanu Idaho, u podnóży Gór Skalistych, nad rzeką Snake. Populacja w 2005 wynosiła 52 000 mieszkańców.
W mieście rozwinął się przemysł spożywczy.

</doc>
<doc id="458449" url="https://pl.wikipedia.org/wiki?curid=458449" title="Droga wojewódzka nr 369">
Droga wojewódzka nr 369

Droga wojewódzka nr 369 (DW369) – droga wojewódzka łącząca DK5 w Lubawce z DW368 w okolicy Kowarskiego Rozdroża. Droga prowadzi przez Grzbiet Lasocki (wschodnia część Karkonoszy) oraz obok Zbiornika Bukówka. Droga widokowa o stromych nachyleniach, dużej różnicy wysokości i kilku ostrych zakrętach w okolicy Kowarskiego Rozdroża. W okresie zimowym utrudniony przejazd w górnym odcinku w okolicy Kowarskiego Rozdroża.

</doc>
<doc id="458450" url="https://pl.wikipedia.org/wiki?curid=458450" title="Nagonasienne drobnolistne">
Nagonasienne drobnolistne

Nagonasienne drobnolistne ("Pinophytina" Cronquist, "Coniferophytina") – podgromada roślin drzewiastych lub krzewów należąca do typu (gromady) nagonasiennych. 

</doc>
<doc id="458452" url="https://pl.wikipedia.org/wiki?curid=458452" title="Dandong">
Dandong

Dandong () – miasto o statusie prefektury miejskiej w północno-wschodnich Chinach, w prowincji Liaoning, port morski i śródlądowy nad rzeką Yalu Jiang, w pobliżu jej ujścia do Morza Żółtego, na granicy z Koreą Północną.
W 2010 roku liczba mieszkańców miasta wynosiła 673 737. Prefektura miejska w 1999 roku liczyła 2 405 302 mieszkańców. Ośrodek przemysłu drzewnego, jedwabniczego, chemicznego, papierniczego i metalurgicznego.
Do 1964 roku miasto nosiło nazwę Andong ().

</doc>
<doc id="458458" url="https://pl.wikipedia.org/wiki?curid=458458" title="35 (liczba)">
35 (liczba)

35 w kalendarzu.
35. dniem w roku jest 4 lutego. Zobacz też co wydarzyło się w 35 roku n.e.
Inne.
35 lat to w Polsce najniższy wymagany wiek kandydata na urząd prezydenta kraju.

</doc>
<doc id="458459" url="https://pl.wikipedia.org/wiki?curid=458459" title="Akcelerator liniowy z falą stojącą">
Akcelerator liniowy z falą stojącą

Akcelerator liniowy z falą stojącą – rodzaj przyspieszacza cząstek wykorzystującego stojącą falę elektromagnetyczną do rozpędzania cząstek, głównie protonów i ciężkich jonów, przyspieszają protony do energii rzędu 100 MeV.
Zasada działania.
Cząstka przelatująca przez akcelerator jest przyspieszana polem elektrycznym wielkiej częstotliwości. Kolejne elektrody są na przemian przyłączone do biegunów źródła napięcia wielkiej częstotliwości. Elektrody ustawione są w takiej odległości, by cząstka będąc przed elektrodą była zawsze przyspieszana. By w czasie zmiany kierunku napięcia cząstka nie była hamowana elektrody wykonane są w postaci rur, gdy długość fali jest większa od średnicy rury ekranującej, pole nie wnika do wnętrza rury.
W początkowym okresie budowy akceleratorów elektrody podłączano, jak opisano wyżej do generatora wielkiej częstotliwości, obecnie wykorzystuje się własności fali elektromagnetycznej, w akceleratorach kolejne elektrody w postaci rurek umieszczone są w rezonatorze mikrofalowym, w którym wzbudzana jest generatorem wielkiej częstotliwości fala stojąca.
Spełnienie warunku ciągłego przyspieszania wymaga, aby czas lotu cząstki od początku jednej elektrody do początku następnej, przyłączonej do przeciwległego bieguna był równy połowie okresu pola przyspieszającego wysokiej częstości:
gdzie: formula_2 – prędkość cząstki, formula_3 – odległość między poszczególnymi odcinkami.
W miarę jak wzrasta prędkość cząstki w akceleratorze kolejne segmenty mają coraz większą długość.
Akcelerator wymaga by cząstki przyspieszane miały już początkową, dość dokładnie określoną prędkość, dlatego akceleratory wymagają stosowania akceleratora wstrzykującego, zazwyczaj są nimi akceleratory elektrostatyczne.

</doc>
<doc id="458462" url="https://pl.wikipedia.org/wiki?curid=458462" title="Liczba φ">
Liczba φ



</doc>
<doc id="458463" url="https://pl.wikipedia.org/wiki?curid=458463" title="Lista modeli stosowanych w fizyce">
Lista modeli stosowanych w fizyce

Lista modeli stosowanych w fizyce – lista modeli fizycznych wykorzystywanych w fizyce i innych pokrewnych naukach ścisłych do analizy zjawisk fizycznych. Lista nie obejmuje wszystkich teorii fizycznych, chociaż niektóre z nich nazywane są "modelami" (np. model standardowy), w tym modeli kosmologicznych.

</doc>
<doc id="458479" url="https://pl.wikipedia.org/wiki?curid=458479" title="Sietuń (komputer)">
Sietuń (komputer)

Sietuń (ros. "Сетунь") – trójstanowy komputer stworzony w 1959 roku w Związku Radzieckim, jeden z pierwszych komputerów używających trójwartościowej logiki w przeciwieństwie do powszechnie używanej logiki binarnej.
Sietuń został zaprojektowany na Uniwersytecie Moskiewskim przez zespół w składzie: dr N. P. Brusiencow (kierownik), Je. A. Żogoliew, W. W. Wierigin, S. P. Masłow, A. M. Tiszilina, z udziałem akademika Siergieja Sobolewa. Produkcję tego komputera podjął Kazański Zakład Maszyn Matematycznych – w latach 1961–1965 wykonano 46 (lub 47) tych maszyn.

</doc>
<doc id="458483" url="https://pl.wikipedia.org/wiki?curid=458483" title="Eduard Kugno">
Eduard Kugno

Eduard Pawłowicz Kugno ros. Эдуард Павлович Кугно (ur. 27 czerwca 1935 w Połtawie [obecnie Ukraina], zm. 24 lutego 1994 w Irkucku) – inżynier lotnictwa, kosmonauta radziecki.

</doc>
<doc id="458495" url="https://pl.wikipedia.org/wiki?curid=458495" title="Flaga Aruby">
Flaga Aruby

Flaga Aruby
Wygląd i symbolika.
Flaga Aruby jest niebieskim prostokątem, na którym znajdują się u dołu dwa żółte pasy, a w prawym górnym rogu (tj. od stronu masztu) czteroramienna czerwona gwiazda z białą obwódką. Barwy flagi Aruby mają następujące znaczenie (według oficjalnego rozporządzenia rządu Aruby):
Historia.
Flaga Aruby została przyjęta 18 marca 1976. Dzień Flagi, 18 marca, został ustanowiony świętem narodowym na Arubie.
Konstrukcja i wymiary.
Proporcje flagi Aruby wynoszą 2:3.

</doc>
<doc id="458497" url="https://pl.wikipedia.org/wiki?curid=458497" title="Aruba Dushi Tera">
Aruba Dushi Tera



</doc>
<doc id="458498" url="https://pl.wikipedia.org/wiki?curid=458498" title="Józef Małachowski (1778–1841)">
Józef Małachowski (1778–1841)

Józef (Tomasz Tadeusz) Małachowski młodszy herbu Nałęcz (ur. 1778 w Lesznie - zm. w 1841.) – hrabia w Królestwie Kongresowym w 1820 roku, prefekt departamentu radomskiego.
Syn Antoniego Małachowskiego i Katarzyny Działyńskiej, brat Onufrego i Ludwika Jakuba.
Ożeniony z Marią Turską przed 1808 r. Właściciel Luszawy w powiecie lubartowskim. W czasach Księstwa Warszawskiego prefekt departamentu radomskiego. Był radcą rady wojewódzkiej województwa lubelskiego z powiatu lubartowskiego w 1819 roku. Sędzia pokoju powiatu lubartowskiego od 1828 roku.
Miał syna Napoleona Leona Małachowskiego (1807-1838)
Był członkiem kapituły loży wolnomularskiej Rycerze Gwiazdy z loży wolnomularskiej Jutrzenka Wschodząca w 1818 roku.

</doc>
<doc id="458499" url="https://pl.wikipedia.org/wiki?curid=458499" title="Bitwa pod Cajamarca">
Bitwa pod Cajamarca

Bitwa pod Cajamarca – starcie zbrojne, które miało miejsce 16 listopada 1532 roku. Była to bitwa pomiędzy siłami hiszpańskimi dowodzonymi przez Francisco Pizarra a wojownikami Inków dowodzonymi przez Atahualpę. W wyniku zaskoczenia armia Pizarra pokonała siły Atahualpy, liczące ok. 7 tys. Inków.
Krótko przed bitwą Atahualpa pozwolił wyprawie Pizarra wkroczył do państwa Inków. Dotarcie ekspedycji Pizarra do królestwa miała miejsce w momencie obchodzenia święta religijnego. Atahualpa dysponował armią liczącą 80 tys. żołnierzy. Krótko przed bitwą zdecydował się pozostawić większość swojej świty poza Cajamarcą. Pizarro prawdopodobnie planował zaskoczyć Inków. Mieli oni przestraszyć się broni palnej, zbroi i koni. Pizarro dysponował 102 jednostkami piechoty, 67 kawalerii i czterema jednostkami artylerii. Kilkunastu żołnierzy dysponowało arkebuzami, pozostali prawdopodobnie byli uzbrojeni w miecze, piki i kusze.
Przed wyruszeniem do Cajamarki Atahualpa złożył ofiary bogom, a następnie udał się na spotkanie z Hiszpanami. Po przybyciu na plac w Cajamarce spotkał ojca Fraya Vicentego de Valverde i tłumacza (według źródeł miał imię Filipillo lub Martinilli). Reszta Hiszpanów czekała w ukryciu, przygotowana na atak. Ojciec de Valverde miał czytać Atahualpie nauki z brewiarza. Wódz Inków poprosił ojca de Valverdego o podanie mu brewiarza. Mając książkę w ręku i nie mogąc jej otworzyć, rzucił ją na ziemię (według innej relacji Atahualpa przekartkował książkę i przyłożył ją do ucha, by przekonać się, czy faktycznie mówi ona to, co czytał kapłan. Nie słysząc nic wściekły Atahualpa rzucił brewiarz na ziemię).
Gest Atahualpy był sygnałem dla jego świty, że bóg Hiszpanów jest fałszywy i nie miał żadnej mocy. Według relacji Pedra Pizarra i Pedra Ciezy de Leóna Atahualpa zażądał podania mu miecza. Zaraz po tym Pizarro rozpoczął atak. Zdezorientowani Inkowie zostali zaatakowani przez hiszpańską konnicę i żołnierzy uzbrojoną w arkebuzy. Zaskoczeni Inkowie nie mieli nawet czasu, by chwycić za broń. Ogromny strach wśród Inków wzbudzał proch strzelniczy. Podczas walk Atahualpa trafił do hiszpańskiej niewoli. W bitwie zginęło 7 tys. Inków, podczas gdy ani jeden Hiszpan nie został ciężko ranny.
Uwięzienie Atahualpy było szokiem dla Inków, postrzegając monarchę jako boga. Inkowie zapłacili ogromny okup w złocie za uwolnienie Atahualpy, ale Pizarro wydał rozkaz uduszenia więźnia (według innego źródła Atahualpa został spalony z żywcem za zamordowanie swojego brata). Atahualpa zginął 26 lipca 1533 roku. Pizarro wydał rozkaz zamordowania króla Inków ze strachu, że po wypuszczeniu mógłby przygotować zemstę na Hiszpanach. Wkrótce potem poprzez krwawe podboje i negocjacje z lokalnymi przywódcami Hiszpanie stopniowo podbili państwo Inków.

</doc>
<doc id="458501" url="https://pl.wikipedia.org/wiki?curid=458501" title="Apopleksja">
Apopleksja



</doc>
<doc id="458503" url="https://pl.wikipedia.org/wiki?curid=458503" title="Tekken">
Tekken

 – seria konsolowych bijatyk, tworzona i wydawana przez firmę Namco. Początkowo jako gra arcade, później została przeniesiona na konsole PlayStation, PlayStation 2, WonderSwan, Game Boy Advance, PSP, PlayStation 3, Xbox 360, PlayStation 4 i Xbox One oraz na PC.
Pierwsza część serii została wydana na automaty oraz konsolę PlayStation w 1994 roku i oferowała grafikę trójwymiarową. Kolejna część powstała również na automaty oraz na PlayStation w 1996 roku. W drugiej części został wprowadzony system "parry" i "reversal", czyli zbijania lub przechwytywania ciosów oponenta. Trzecia z kolei część powstała na konsolę PlayStation oraz na automaty. Wprowadzono rewolucyjny system "juggle" i "sidestep" (pozwalały one na dowolne poruszanie się po całej arenie, jak również na przedłużanie serii ciosów, tworząc "combo"). Po trzeciej części przyszedł czas na spin-off pod nazwą "Tekken Tag Tournament", który ukazał się na konsoli PlayStation 2 oraz automatach. Wprowadzono w niej system walki 2 na 2 wraz ze zmianą postaci w trakcie walki. Nie była ona ściśle powiązana z fabułą głównej serii. Na bazie trzeciej części powstała gra "Tekken Advance" na Game Boy Advance.
Rewolucją w serii była część czwarta ze względu na zastosowanie systemu zamkniętych lub częściowo zamkniętych aren (nie było aren w pełni otwartych). Powstała na konsole PlayStation 2 oraz automaty. Kolejną, piątą już część wydano w 2004 roku na automaty, a w 2005 – na PlayStation 2. Na konsolę PlayStation Portable trafiła wersja "Dark Resurrection". Ta sama wersja wzbogacona o wyświetlanie grafiki HD do rozdzielczości 1080i została wydana w marcu roku 2007 w wersji na konsolę PlayStation 3. Gra rozprowadzana jest za pośrednictwem sieci PlayStation Network. We wrześniu 2007 udostępniono do pobrania rozszerzenie wzbogacające "Tekken 5 Dark Resurrection" o opcję pojedynków on-line. Jest to pierwsza trójwymiarowa gra tego typu udostępniająca możliwość walki z innymi graczami przy użyciu sieci. Część szósta została stworzona na konsole PlayStation 3, Xbox 360 i PlayStation Portable oraz na automaty. W 2012 roku ukazał się spin-off "Street Fighter X Tekken" pozwalający na walkę postaciami z serii "Street Fighter", wtedy też nadeszła premiera gry "Tekken Tag Tournament 2", w której gracz mógł przebierać swoje postacie i wykonywać kombinacje ciosów przy użyciu naraz dwóch bohaterów. W 2013 roku na PlayStation Store udostępniona została bezpłatna gra "Tekken Revolution".
2 czerwca 2017 roku premierę miała siódma część serii "Tekken". Gra bazuje na silniku graficznym Unreal Engine 4. Tytuł ukazał się na konsolach Xbox One i PlayStation 4 oraz na komputerach osobistych.
Na potrzeby serii stworzono fikcyjnych bohaterów m.in. Alisa Bosconovitch, Jin Kazama, Lili, Mokujin czy Yoshimitsu.

</doc>
<doc id="458504" url="https://pl.wikipedia.org/wiki?curid=458504" title="Łomżyńskie">
Łomżyńskie



</doc>
<doc id="458512" url="https://pl.wikipedia.org/wiki?curid=458512" title="Bitwa pod Białą Cerkwią (1651)">
Bitwa pod Białą Cerkwią (1651)

Bitwa pod Białą Cerkwią – bitwa powstania Chmielnickiego, która odbyła się 23 września 1651. Doszło wtedy do starcia między siłami polsko-litewskimi a wojskami kozackimi niedaleko Białej Cerkwi. Bitwa zakończyła się bez rozstrzygnięcia. Doszło natomiast do podpisania ugody.
Przed bitwą.
Po wygranej bitwie pod Beresteczkiem wojska pospolitego ruszenia szlachty, wykorzystując nieobecność króla, rozjechały się do domów, a reszta oddziałów koronnych (18 000–20 000 zbrojnych), pod dowództwem hetmanów Potockiego i Kalinowskiego, połączyła się 13 września pod Hermanówką z przybyłymi z Kijowa oddziałami litewskimi (4500 żołnierzy) dowodzoną przez hetmana polnego Janusza Radziwiłła.
Tydzień później wojska Rzeczypospolitej wyruszyły w kierunku Białej Cerkwi, gdzie miały zapaść ostateczne rozstrzygnięcia w kampanii, osiągnięte albo na drodze zbrojnej, albo też dyplomatycznej. Janusz Radziwiłł, razem z chorążym koronnym Aleksandrem Koniecpolskim, był zwolennikiem rozwiązań siłowych i dlatego opowiadał się za stoczeniem walnej bitwy z Kozakami. Natrafił jednak na silną opozycję, przede wszystkim hetmanów koronnych Mikołaja Potockiego i Marcina Kalinowskiego, którzy uważali, że rozwiązania konfliktu należy szukać poprzez negocjacje z Bohdanem Chmielnickim. Gdy 23 września rozmowy praktycznie zostały zerwane, wojska obu stron wyszły w pole.
Bitwa.
Bitwę rozpoczęli na prawym skrzydle Litwini przystępując do zdecydowanego ataku i uzyskując przewagę nad siłami kozacko-tatarskimi (25 000 Kozaków i 6000 Nogajów). Wojska Radziwiłła spędziły z pola oddziały przeciwnika "od gór, błot i pasiek (...) na wielką równinę", wystawiając je na uderzenie centrum i lewego skrzydła, jednakże zwycięstwo zostało zaprzepaszczone przez hetmana wielkiego koronnego Mikołaja Potockiego, który nie udzielił wsparcia Januszowi Radziwiłłowi (wojska polskie w ogóle nie wzięły udziału w walce) oświadczywszy, że "„przybył dla zawarcia pokoju, a nie dla dalszego kontynuowania wojny”", co spowodowało wycofanie się obu stron. Doprowadziło to do utracenia szansy na całkowite rozbicie głównych sił Chmielnickiego i stłumienia powstania.
Skutki.
Skutkiem nierozstrzygniętej bitwy było podpisanie ugody w Białej Cerkwi, będącej korzystniejszą dla Rzeczypospolitej od zawartej przed dwoma laty ugody zborowskiej, gdyż ograniczała terytorium państwa kozackiego tylko do województwa kijowskiego, a rejestr kozacki zmniejszała o połowę (tzn. do 20 000 żołnierzy). Ugoda okazała się krótkotrwała, nie zadowalając żadnej ze stron.

</doc>
<doc id="458516" url="https://pl.wikipedia.org/wiki?curid=458516" title="Onufry Małachowski">
Onufry Małachowski

Onufry Michał Nikodem Małachowski herbu Nałęcz (ur. 1788 w Warszawie, zm. 1 października 1848 w Borkowicach) – potwierdzony hrabią w Królestwie Kongresowym w 1820, senator kasztelan w 1831.
Syn Antoniego Małachowskiego i Katarzyny Działyńskiej, brat Ludwika Jakuba i Józefa.
Ożenił się z Marią Felicją Tarnowską.
W 1817 roku był marszałkiem sejmikowym powiatu szydłowieckiego województwa sandomierskiego.
Był członkiem czynnym loży wolnomularskiej Świątynia Izis w 1811/1812 roku oraz Jutrzenka Wschodząca w 1818 roku.

</doc>
<doc id="458521" url="https://pl.wikipedia.org/wiki?curid=458521" title="Ludwik Jakub Małachowski">
Ludwik Jakub Małachowski

Ludwik Jakub Małachowski herbu Nałęcz (ur. 1 czerwca 1785 w Lesznie, zm. 31 stycznia 1856 w Warszawie) – polski hrabia, właściciel Białaczowa w powiecie opoczyńskim w Królestwie Polskim, senator-kasztelan Królestwa Polskiego 1831, Kawaler Honorowy Maltański.
Życiorys.
Był synem Antoniego Małachowskiego i Katarzyny Działyńskiej, bratem Onufrego i Józefa. Członkiem czynnym loży wolnomularskiej Świątynia Izis w 1811/1812 roku.
Jako senator podpisał 25 stycznia 1831 roku akt detronizacji Mikołaja I Romanowa.
Hrabia galicyjski od 6 czerwca 1800, potwierdzony w Królestwie Kongresowym w 1820, a w Imperium Rosyjskim w 1844.

</doc>
<doc id="458525" url="https://pl.wikipedia.org/wiki?curid=458525" title="Krajowy Festiwal Polskiej Piosenki">
Krajowy Festiwal Polskiej Piosenki



</doc>
<doc id="458527" url="https://pl.wikipedia.org/wiki?curid=458527" title="Gerewol">
Gerewol

Gerewol – rytuał koczowniczych plemion Fulani żyjących w Nigerii. Wielka, kilkudniowa społeczna ceremonia związana z dojrzewaniem i uzyskiwaniem statusu dorosłego mężczyzny przez młodych, nieżonatych jeszcze mężczyzn plemienia. Składa się na nią rywalizacja w sprawności fizycznej oraz konkurs piękności połączony z tańcem, poprzedzony długotrwałym zdobieniem własnych ciał przez młodych mężczyzn.
Ceremonia ta wśród ludu Wodaabe jest tematem filmu antropologicznego "Deep Hearts" ("Głębokie serca") Roberta Gardnera z 1979 roku.

</doc>
<doc id="458532" url="https://pl.wikipedia.org/wiki?curid=458532" title="Bitwa pod Kokenhausen">
Bitwa pod Kokenhausen

Bitwa pod Kokenhausen (lub bitwa pod Kokenhuzą, bitwa pod Koknese) – bitwa rozegrana w Kokenhausen (dzisiejsza Koknese) na Łotwie w dniu 23 czerwca 1601, w czasie wojny polsko-szwedzkiej o Inflanty.
Przed bitwą.
Po ogłoszeniu przez króla polskiego Zygmunta III Wazy inkorporacji Estonii do Rzeczypospolitej, w roku 1600 doszło do pierwszych starć, które początkowo miały jedynie charakter zaczepny i zwiadowczy. Jednak na początku roku 1601 armia szwedzka przeszła do ofensywy. Główne siły minęły Rygę i skierowały się dalej na południe i wschód. 28 marca 1601 roku armia szwedzka rozpoczęła oblężenie ufortyfikowanego miasta Kokenhausen. 1 kwietnia miasto zostało zdobyte, lecz polska załoga broniła się nadal w zamku. Czterokrotnie odparto szturm nieprzyjaciela. W rezultacie Szwedzi zaprzestali szturmów i poprzestali na blokadzie załogi. Karol IX Waza dowodzenie wojsk w Inflantach przekazał swemu synowi Carlowi Gyllenhielmowi. Wiosną 1601 roku Sejm Rzeczypospolitej uchwalił podatki na wojsko, więc armia mogła wyruszyć do Inflant. W oczekiwaniu na długo zbierające się poczty magnackie hetman Radziwiłł zlecił pułkownikowi Janowi Sicińskiemu podjęcie akcji, której celem było odcięcie Szwedów od dostaw żywności i zamknięcia ich w murach miasta. Podczas próby odsieczy zginęło około 600 Szwedów. Z powodu braku dużych dział Radziwiłł nie mógł skutecznie zakończyć oblężenia stacjonujących w mieście wojsk. Dopiero 8 czerwca przybyły posiłki dowodzone przez hetmana polnego litewskiego Jana Karola Chodkiewicza. W połowie czerwca do Inflant dotarły natomiast posiłki szwedzkie, których zamierzeniem było zniesienie blokady załogi szwedzkiej w Kokenhausen.
Do walnej bitwy doszło pod murami twierdzy, w otwartym polu. Hetman wielki litewski Krzysztof „Piorun” Radziwiłł dysponując 2900 jazdy, 300 piechurów oraz 17 dział (w bitwie użyto 9 dział, resztę ulokowano pod murami miasta) pokonał dowodzoną przez Carla Carlssona Gyllenhielma armię szwedzką liczącą ok. 5000 żołnierzy (4000 jazdy i 900 piechurów oraz 17 dział), która przybyła na pomoc obleganym Szwedom. Co do liczebności obu wojsk źródła podają różne sumy żołnierzy, ale w przypadku Rzeczypospolitej liczba ta oscyluje pomiędzy 3000, a nawet 4000, w przypadku Szwedów w okolicach 5000.
Rozstawienie wojsk.
Litewskie siły zostały podzielone na 4 części: centrum stanowił huf główny pod dowództwem Chodkiewicza (husaria) oraz Janusza Radziwiłła (syna Krzysztofa) złożony z około 1000 konnicy, na prawym skrzydle dowodził Krzysztof Mikołaj Dorohostajski (husaria), na lewym Piotr Stabrowski. Litewski wódz stał kilkaset metrów od swoich sił na wzgórzu z oddziałem, tworzącym hufiec walny, obserwując całe pole bitwy. Należy zaznaczyć, iż głównodowodzący litewskimi wojskami skupił większość swoich oddziałów na swym prawym skrzydle, nie chcąc doprowadzać do początkowego starcia ze szwedzką piechotą.
Piechota szwedzka została rozlokowana w centrum, 17 dział zostało ulokowanych za nią w celu sprowokowania jazdy litewskiej do bezskutecznych natarć. Aby ochronić piechurów od szarży husarii, wykopano wały ochronne oraz rozstawiono kozły hiszpańskie. Jazda szwedzka została podzielona równo na obu skrzydłach w dwóch rzutach, co uniemożliwiło manewrowanie podczas bitwy z powodu wąskiego terenu (szerokość pola bitwy wynosiła bowiem 600 m). Gdy Gyllenhielm spostrzegł, iż siły polskie skupiają się na lewym skrzydle szwedzkim, zrozumiał swój błąd w ustawieniu, jednak statycznie ustawione oddziały nie miały już miejsca oraz czasu na przegrupowanie. Na prawej stronie stanęło pospolite ruszenie z Inflant, na lewym rajtaria fińska. Prawe skrzydło szwedzkie dodatkowo było osłaniane przez tabor ustawiony przy granicy z pobliskim lasem.
Południową rubież pola bitwy stanowiła Dźwina, północną lasy oraz bagna.
Przebieg bitwy.
Do pierwszego starcia doszło, gdy siły litewskie zostały zaatakowane przez lewe skrzydło szwedzkie. Odparto jednak szarżę fińskich jeźdźców. W czasie starcia do walki ruszyła husaria Dorohostayskiego. Uderzenie z flanki przesądziło losy spotkania: jazda szwedzka rzuciła się do ucieczki. Natomiast prawe skrzydło szwedzkie chwilowo przeważało nad jazdą i piechotą litewską. Siły litewskie z tego skrzydła zaczęły się cofać. Jednak pułk dowodzony przez Krzysztofa Radziwiłła, posłany na pomoc lewemu skrzydłu, przełamał szyk szwedzki. Ich jazda schroniła się do lasu starając się przedostać dalej na północ. Tymczasem w centrum bohaterska obrona Szwedów dzięki kozłom hiszpańskim, zmusiła Litwinów do użycia dział, które wsparły husarię. Bitwa zakończyła się około 14. Zginęło w niej ok. 2000 Szwedów (Litwinów około 100–200). Sukces osiągnięto dzięki szybkości uderzenia jazdy, dobremu użyciu odwodów, które stanowiły trzecią część całej armii oraz decydującemu ostrzałowi artylerii skierowanemu w stronę piechoty szwedzkiej ukrytej za umocnieniami. Gyllenhielma zawiodły siły szwedzkie stacjonujące w Kokenhausen, które nie wsparły go podczas bitwy. Należy również wspomnieć, iż za kontrolę pola bitwy w pobliżu murów miasta odpowiedzialny był oddział litewski, złożony z około 500 piechoty oraz ośmiu dział pod dowództwem Ottona Denhoffa, który nie brał udziału w walce, jednak przeciwdziałał możliwej kontrakcji z miasta.
Po bitwie.
Tego samego dnia skapitulowały oddziały szwedzkie oblegane w mieście w sile 1800 żołnierzy. Po udanej bitwie armia zwróciła się w kierunku miejscowości Kieś, którą zdobyto. Zwycięskiego marszu nie kontynuowano, bowiem nieopłacane wojsko zaczęło się rozchodzić. Do tego doszły spory Radziwiłła z Chodkiewiczem, co doprowadziło do nieudanego oblężenia Rauny. W połowie sierpnia Radziwiłł dysponował już zaledwie 1400 żołnierzami dziesiątkowanymi przez choroby. W rezultacie polsko-litewskie wojska wycofały się do Rygi. Kampania musiała się zakończyć.

</doc>
<doc id="458537" url="https://pl.wikipedia.org/wiki?curid=458537" title="Historia lingwistyki">
Historia lingwistyki



</doc>
<doc id="458543" url="https://pl.wikipedia.org/wiki?curid=458543" title="Europejska Unia Ochrony Wybrzeża">
Europejska Unia Ochrony Wybrzeża



</doc>
<doc id="458547" url="https://pl.wikipedia.org/wiki?curid=458547" title="DJ Cut Chemist">
DJ Cut Chemist



</doc>
<doc id="458548" url="https://pl.wikipedia.org/wiki?curid=458548" title="Europejska Unia Ochrony Wybrzeża - Polska">
Europejska Unia Ochrony Wybrzeża - Polska



</doc>
<doc id="458550" url="https://pl.wikipedia.org/wiki?curid=458550" title="Gilles Deleuze">
Gilles Deleuze

Gilles Deleuze (ur. 18 stycznia 1925 w Paryżu, zm. 4 listopada 1995 tamże) – filozof francuski.
Życiorys.
Jest często utożsamiany z nie-Heglowską „filozofią różnicy”, która przypomina myśl Jacques’a Derridy. Jednak Deleuzjanska inspiracja płynęła bardziej od Nietzschego aniżeli Heideggera, i jego metoda nie jest dekonstrukcją. Deleuze napisał wiele oryginalnych prac w obrębie francuskiej powojennej filozofii odnośnie do postaci historycznych, takich jak Hume, Kant, Bergson, Leibniz i Spinoza, zanim zaproponował własną wysoce skomplikowaną i interdyscyplinarną koncepcję obrazu myśli, którą nazwał 'empiryzmem transcendentalnym', przedstawionym w "Różnicy i powtórzeniu" oraz "Logice sensu". Zaraz potem nawiązał kontakt z radykalnym psychoanalitykiem Feliksem Guattarim, we współpracy z którym napisał cztery prace w ciągu następnych dwóch dekad, poczynając od francuskiego bestsellera z 1972 roku "L'Anti-Oedipe", który ugruntował ich pozycje, "Mille Plateaux" oraz "Co to jest filozofia?", bestseller w 1991. Przed i pomiędzy współpracą z Guattarim, Deleuze pisał liczne studia estetyczne, takie jak wpływowe książki o Prouście, Baconie, o kinie, a także studium o Foucaulcie, jego serdecznym znajomym i sprzymierzeńcu. Od 1969 roku był wykładowcą na Ósmym Uniwersytecie Paryskim (Vincennes/St Denis), gdzie pracował do emerytury w 1987. W listopadzie 1995 roku, niezdolny do żadnej twórczej pracy na skutek postępującej choroby układu oddechowego, odebrał sobie życie wyskakując z okna apartamentu w Paryżu. W wielu wspomnieniach był określany jako ostatni wielki filozof francuski.
Kariera Deleuze'a sięga roku 1945, chociaż pozostawał nieznany aż do 1962 kiedy ukazała się publikacja "Nietzsche i filozofia", a jego twórczość pozostawała poza zasięgiem świata anglojęzycznego aż do początków lat dziewięćdziesiątych, kiedy zostały przetłumaczone jego ważniejsze indywidualne dzieła. Myśl Deleuze'a nie przystaje do żadnej oficjalnej doktryny teoretycznej, nawet jeśli niektóre idee przywodzą na myśl dekonstrukcję czy postmodernizm. Pomimo długotrwałej znajomości z Jeanem-François Lyotardem, Deleuze nie interesował się takimi zagadnieniami, jak myśl postmodernistyczna, koniec historii albo upadek metafizyki. Pomimo wieloletniej przyjaźni i poparcia ze strony Foucaulta Deleuze nie przyjął praktyki metody empirycznego studiowania dyskursów historycznych, które okazały się bardzo wpływowe w obrębie nowego historyzmu, jak i innych podejść krytycznych. Zamiast tego, jego uwaga całkowicie skupiła się na wytrwałym i systematycznym projekcie odnowy samej filozofii, rozumianej jako sztuka kreowania koncepcji aniżeli logicznej kalkulacji, legitymizowania nauki, czy doktryny odzwierciedlania rzeczywistości. Jego dzieło jest zawsze afirmatywne nawet kiedy podejmuje się krytyki i nigdy nie uprzywilejowuje żadnego modelu myślowego na dłuższą metę, np. tekstualnego modelu dekonstrukcji.
Poglądy.
Przedstawiciel poststrukturalizmu, krytyk materializmu dialektycznego, psychoanalizy i strukturalizmu. Uważany za jednego z myślicieli postmodernistycznych.
Główne pojęcia filozofii Gilles'a Deleuze:
Często publikował wraz z Félixem Guattarim.

</doc>
<doc id="458551" url="https://pl.wikipedia.org/wiki?curid=458551" title="Manfred Binz">
Manfred Binz

Manfred Binz (ur. 22 września 1965 we Frankfurcie nad Menem w Hesji) – niemiecki piłkarz występujący na pozycji obrońcy.
Kariera.
Binz przez zdecydowaną większość kariery związany był z Eintrachtem, klubem swojego rodzinnego miasta. Występował tam na pozycji libero. W wieku 21 lat stał się podstawowym zawodnikiem tego zespołu.
W sezonie 1989/1990 piłkarze Eintrachtu z Binzem w składzie zajęli 3. miejsce w krajowych rozgrywkach. Kiedy po Mistrzostwach Świata 1990, kadrę narodową opuścił libero, Klaus Augenthaler, nowy selekcjoner reprezentacji, Berti Vogts powołał Binza do kadry. Binz stał się pierwszym debiutantem kadencji nowego trenera. Stało się to 29 sierpnia 1990 w spotkaniu z Portugalią.
Stał się podstawowym zawodnikiem reprezentacji Niemiec, z którą wystąpił na Euro 1992 w Szwecji. Niemcy zdobyli na tej imprezie srebrny medal. Mecz grupowy z Holandią, rozegrany 18 czerwca 1992, był jego ostatnim występem w narodowych barwach.
W 1996 roku Binz z Eintrachtem spadł do drugiej ligi. Wtedy przeniósł się do Włoch, gdzie grał w Brescii Calcio i pomógł jej w awansie do Serie A.
W połowie sezonu 1997/1998, mająca problemy kadrowe, pierwszoligowa Borussia Dortmund, ściągnęła do siebie Binza. Pod koniec kariery grał w regionalnym Kickers Offenbach. Krótko występował też w rezerwach Eintrachtu i amatorskim KSV Klein-Karben.

</doc>
<doc id="458553" url="https://pl.wikipedia.org/wiki?curid=458553" title="Ałtaj (ajmak gobijsko-ałtajski)">
Ałtaj (ajmak gobijsko-ałtajski)

Ałtaj () – miasto w południowo-zachodniej Mongolii, u północnego podnóża Ałtaju Gobijskiego, ośrodek administracyjny ajmaku gobijsko-ałtajskiego, przy transmongolskiej drodze samochodowej. W 2010 roku liczyło 15.5 tys. mieszkańców. W mieście znajduje się port lotniczy Altaj.

</doc>
<doc id="458558" url="https://pl.wikipedia.org/wiki?curid=458558" title="Granatnik AGS-17">
Granatnik AGS-17

AGS-17 Płamja (Płomień) – radziecki granatnik automatyczny skonstruowany na przełomie lat 60. i 70. XX wieku.
Historia konstrukcji.
AGS-17 został skonstruowany w kierowanym przez A.E. Nudelmana OKB-16. W 1969 roku odbyły się próby zakładowe tej broni, w 1971 roku rozpoczęto produkcje seryjną. AGS-17 znalazł się na uzbrojeniu Armii Radzieckiej, a później armii państw powstałych po rozpadzie ZSRR. Poza tym był używany przez niektóre armie Układu Warszawskiego, a w ChRL jest produkowany na licencji. 
W latach 90. XX wieku opracowano lżejszy granatnik AGS-30 zasilany tym samym rodzajem amunicji.
Opis konstrukcji.
AGS-17 działa na zasadzie odrzutu zamka swobodnego, zastosowano mechanizm spustowy z przełącznikiem rodzaju ognia, który umożliwia prowadzenie ognia seriami z niską (50-100 strz/min) lub wysoką (350-450 strz/min) szybkostrzelnością. AGS-17 strzela nabojem 30 × 29 mm B, który posiada ciężki pocisk odłamkowy o wadze 280 g (dla porównania pocisk natowskiego naboju 40 x 53 mm stosowanego w amerykańskim granatniku Mk19 waży 245 g). Zasilanie jest lewostronnie z taśmy ciągłej na 29 nabojów, taśma mieści się w pojemniku z prawej strony broni. Celownik optyczny PAG-17 o powiększeniu 2,7x zamontowano z lewej strony komory zamkowej, lufa niewymienna chłodzona powietrzem. Donośność maksymalna pocisków jest równa 1700 m. Broń standardowo zamontowana jest na trójnogu SAG-17. Po rozłożeniu może być przenoszony przez trzech żołnierzy, z których jeden przenosi lufę i celownik, drugi - podstawę, a trzeci - amunicję. Używany jest także jako broń pokładowa instalowana na pojazdach pancernych i niewielkich okrętach wojennych (wersja AGS-17M, montowana w wieży okrętowej BP-30 oraz na wieżach pojazdów pancernych) oraz broń lotnicza (wersja AGS-17A, zasobnik GUW z granatnikiem przenoszony jest przez śmigłowce Mi-8/Mi-17).

</doc>
<doc id="458559" url="https://pl.wikipedia.org/wiki?curid=458559" title="Charles L. Dodgson">
Charles L. Dodgson



</doc>
<doc id="458561" url="https://pl.wikipedia.org/wiki?curid=458561" title="Stowarzyszenie na rzecz Wybrzeża">
Stowarzyszenie na rzecz Wybrzeża

Stowarzyszenie na Rzecz Wybrzeża (SnRW), dawniej Europejska Unia Ochrony Wybrzeża – Polska (EUCC-Polska) – pozarządowa organizacja zajmująca się ochroną i racjonalnym zagospodarowaniem wybrzeży morskich. Od roku 1996 wskazuje na możliwość współpracy człowieka z przyrodą. Do najważniejszych celów działalności Stowarzyszenia na Rzecz Wybrzeża należą: 
Stowarzyszenie jest w ścisłej współpracy z ponad 40 osobami z różnych organizacji i instytucji zaangażowanymi w problemy strefy brzegowej. 
Stowarzyszenie na Rzecz Wybrzeża włącza się w program "Natura 2000", którego celem jest utworzenie sieci obszarów chronionych i popularyzację wspólnej pracy na rzecz przyrody. Dzięki działaniom Stowarzyszenia aktywnej ochronie przyrody poddane zostały tereny okolic Czarnocina w gminie Stepnica, wschodnia część Półwyspu Rów w gminie Wolin oraz unikatowe Wyspy Bielawki niedaleko Świnoujścia. 
Wprowadzone elementy ekstensywnej gospodarki rolniczej pomogą w utrzymaniu bioróżnorodności, zachowaniu interesujących form krajobrazu rolniczego i ponownie stworzą doskonałe warunki bytowania dla ponad stu gatunków ptaków, które jeszcze niedawno miały tutaj swój raj. 
Stowarzyszenie na Rzecz Wybrzeża, korzystając z pomocy finansowej organizacji krajowych i zagranicznych prowadzi także działalność edukacyjną.

</doc>
<doc id="458565" url="https://pl.wikipedia.org/wiki?curid=458565" title="Droga wojewódzka nr 382">
Droga wojewódzka nr 382

Droga wojewódzka nr 382 (DW382) – droga wojewódzka łącząca granicę państwa w pobliżu Paczkowa poprzez Ząbkowice Śląskie (DK8) z DW374 w Stanowicach w pobliżu Strzegomia.
Na mocy zarządzenia nr 49 Generalnej Dyrekcji Dróg Krajowych i Autostrad z dnia 17 grudnia 2020 roku droga ta poprowadzona została starym przebiegiem drogi wojewódzkiej nr 363 do Bolesławca.
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony z wyjątkiem określonych miejsc oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 382 była objęta ograniczeniami dopuszczalnego nacisku pojedynczej osi:

</doc>
<doc id="458567" url="https://pl.wikipedia.org/wiki?curid=458567" title="Die Ärzte">
Die Ärzte

Die Ärzte (niem. "Lekarze") – niemiecki zespół punk rockowy, w skład którego wchodzą Farin Urlaub (wokal i gitara), Bela B. (perkusja i wokal) i Rodrigo „Rod” González (gitara basowa i wokal).
Historia.
Zespół Die Ärzte powstał w 1981 roku. Początkowy skład stanowili: Farin Urlaub (wokal i gitara), Bela B. (perkusja i wokal) oraz Sahnie (gitara basowa). Zespół kojarzony był głównie z punkrockiem. Pierwsze koncerty zaczęli grać w 1982 roku, krótko po tym zaczęto pisać o nich m.in. w dwutygodniku dla nastolatków „Bravo”, z którym członkowie grupy popadli potem w poważny konflikt.
Pierwszą płytę, "Debil", wydali w 1984 r. Największy skok popularności miał miejsce po nagraniu piosenki "Paul". Później do 1988 wydawali kolejne płyty, które przysporzyły im rozgłosu: "Im Schatten der Ärzte" (1985), "Die Ärzte" (1986), "Die Ärzte ab 18" (1987) i "Ist das alles? (13 Höhepunkte mit den Ärzten)" (1988). Największą popularność w pierwszej części trwania zespołu osiągnęli w 1988 albumem "Das ist nicht ganze Wahrheit". Single promujące tę płytę do dziś uważane są za jedne z najlepszych i najważniejszych w historii zespołu – są to: "Westerland", "Elke" (na utworze tym Paweł Kukiz oparł "O, Hela") oraz "Zu spät". W tym samym roku odbyli trasę koncertową po całym świecie. Wkrótce po niej zespół się rozpadł – Sahnie obraził członków zespołu, a Bela B. i Farin Urlaub chcieli zająć się swoimi pobocznymi projektami. Bela B. grał także w zespole Depp Jones.
Niepowodzenia związane z innymi projektami sprawiły, że Bela B. i Urlaub w 1992 zdecydowali się na reaktywację. Na miejsce Sahniego przyjęto nowego basistę, znajomego Beli z Depp Jones, Rodrigo Gonzáleza. Reaktywację zaczęli od albumu "Die Bestie in Menschengestalt" (1993) i trasy koncertowej – Die Ärzte wrócili na scenę i znowu stali się popularni, zdobyli także kilka nagród fonograficznych.
Ich kolejne płyty to: "Planet Punk" (1995), album koncepcyjny "Le Frisur" (1996) oraz "13" (1998). Na tej ostatniej płycie znalazła się piosenka, dzięki której zespół stał się popularny także poza granicami Niemiec – "Männer sind Schweine" (Piosenka była dwukrotnie przerabiana przez polskie zespoły. Najpierw w 2002 roku na podstawie tej piosenki zespół Big Cyc stworzył utwór „Facet to świnia”, natomiast kilka tygodni później grupa Ich Troje wydała piosenkę „Kochać Kobiety”). Do piosenki został także nakręcony teledysk z animowaną Larą Croft. Kolejnymi singlami z płyty były także "Rebell" i "½ Lovesong". W 2000 Die Ärzte wydali następną płytę – "Runter mit den Spendierhosen, Unsichtbarer!", promowaną przez "Wie es geht?". W roku 2003 zespół wydał płytę "Geräusch", a w 2007 "Jazz ist anders".
Niedawno wydano nowy album studyjny Die Ärzte, „Auch”. Album promuje piosenka „M &amp; F”.
Styl muzyki.
Charakter muzyki zespołu jest zróżnicowany. Przeważają elementy punk rocka oraz popu, jednak w piosenkach odnaleźć można wpływy m.in. klasycznego rocka i rock and rolla. Wiele tekstów piosenek charakteryzuje się absurdem i ironią, muzycy nagrali też utwory zaangażowane politycznie czy ballady. Album "Le Frisur" był w całości poświęcony tematowi włosów.
Obecny skład.
Od 2002 roku Farin Urlaub zajmuje się też karierą solową ("Endlich Urlaub" 2002, "Am Ende der Sonne" 2005), oprócz tego wydał też koncertową płytę "Livealbum of Death" (2005) z zespołem Farin Urlaub Racing Team, towarzyszącym mu w trasach. Jest pacyfistą, wegetarianinem i abstynentem, co wyróżnia go na tle innych rockowych wokalistów.
Bela B. poza działalnością w zespole jest także aktorem. W 2006 roku wydał pierwszą solową płytą "Bingo!"
Rodrigo González jest właścicielem wytwórni RodRecords i zajmuje się promowaniem i produkcją płyt nowych zespołów. Potrafi grać na największej liczbie instrumentów z członków zespołu – między innymi na gitarze basowej, elektrycznej, akustycznej, mandolinie, banjo, instrumentach klawiszowych i fortepianie.

</doc>
<doc id="458571" url="https://pl.wikipedia.org/wiki?curid=458571" title="LZX (język programowania)">
LZX (język programowania)

LZX – obiektowy język programowania wykorzystywany w platformie OpenLaszlo. Ma cechy języków XML i JavaScript i przypomina język XUL. Używany jest do tworzenia aplikacji internetowych z bogatym interfejsem użytkownika (tzw. RIA). Kod napisany w języku LZX może być kompilowany do pliku Flash w formacie SWF lub do kodu DHTML.
Struktura.
W języku LZX obowiązują takie same zasady jak w języku XML a więc każdy znacznik musi mieć swój znacznik zamykający, w przeciwnym wypadku kod będzie błędny i nie dojdzie do poprawnej kompilacji. Przy definiowaniu metody obowiązuje poprawność języka JavaScript. W przypadku, gdy w ciele metody JavaScript osadzonej w LZX występują znaki zabronione dla treści XML, konieczna jest zamiana ich na encje lub referencje znakowe HTML, bądź też, co jest wygodniejsze i wpływa pozytywnie na przejrzystość kodu, otoczenie ciała metody sekcją CDATA.
Oto przykład kodu napisanego w LZX:
&lt;canvas&gt;
 &lt;view&gt;
 &lt;simplelayout axis="x" spacing="7"/&gt;
 &lt;view id="prostokat1" bgcolor="#666699" height="200" width="125"&gt;
 &lt;text fgcolor="#FFFFFF"&gt;Tekst 1&lt;/text&gt;
 &lt;/view&gt;
 &lt;view id="prostokat2" bgcolor="#112233" height="200" width="150"&gt;
 &lt;text fgcolor="#FFFFFF"&gt;Tekst 2&lt;/text&gt;
 &lt;/view&gt;
 &lt;/view&gt;
 &lt;view name="prostokat_m" x="10" y="20" 
 resource="obrazek.jpg" onmousedown="przenies()"&gt;
 &lt;method name="przenies"&gt;
 &lt;![CDATA[
 if (this.x &gt; 500) {
 this.setAttribute("x", 10);
 this.setAttribute("y", 20);
 } else {
 this.setAttribute("opacity", 0.2);
 ]]&gt;
 &lt;/method&gt;
 &lt;/view&gt;
 &lt;view x="12" y="12" width="50" height="50" 
 bgcolor="${parent.prostokat_m.x &amp;gt; 10 ? '#ff0000' : '#00ffff'}" /&gt;
&lt;/canvas&gt;

</doc>
<doc id="458574" url="https://pl.wikipedia.org/wiki?curid=458574" title="Mobilność ludności">
Mobilność ludności

Mobilność ludności – czyli skłonność do zmiany miejsca zamieszkania wykazuje znaczne różnice. Do najwyższych należy mobilność ludności w Stanach Zjednoczonych, niższa jest w Europie Zachodniej, a bardzo niska w Polsce. Duża mobilność ludności przyczynia się do zmniejszenia różnic społecznych i ekonomicznych pomiędzy regionami. Jest też bardzo korzystna z ekonomicznego punktu widzenia i przyczynia się do zmniejszenia bezrobocia o wyraźnej strukturze regionalnej.

</doc>
<doc id="458581" url="https://pl.wikipedia.org/wiki?curid=458581" title="Ananda Marga">
Ananda Marga

Ananda Marga (sanskryt आनन्द मार्ग, trl. ānanda mārga) – ogólnoświatowa organizacja społeczno-duchowa założona w 1955 w Dźomalpurze, dystrykt Bihar, w ówczesnym Pakistanie Wschodnim (przed 1954 r. Bengal Wschodni, obecnie Bangladesz) przez Prabhata Ranjana Sarkara (1921-1990) znanego pod duchowym imieniem Shrii Shrii Anandamurti. Ananda Marga za swą misję uważa niesienie pomocy potrzebującym na drodze do osiągnięcia całkowitej samorealizacji. Mając na celu wspieranie duchowego rozwoju ludzkości, dąży do zbudowania struktur społecznych, w których fizyczne, psychiczne i duchowe potrzeby wszystkich ludzi mogą być zaspokajane. W swoich działaniach propaguje neohumanizm oraz kosmopolityzm.
Główne siedziby.
Główne siedziby Ananda Margi mieszczą się w Anandanagarze w Zachodnim Bengalu, w Ranći i w Kalkucie. Regionalne Biura znajdują się w Delhi, Tajpej, Nowym Jorku, São Paulo, Moguncji, Atenach, Nairobi.
Historia.
Do 1970 Ananda Marga działała głównie na terytorium Indii. Wówczas jednak została zakazana przez Indyjski rząd Indiry Gandhi. Prabhata Ranjana Sarkara oskarżono o udział w morderstwie. Sąd uznał go winnym i skazał na dożywotnie więzienie. Jednakże w 1978 r. po przegranych przez partię Indiry Gandhi wyborach proces wznowiono i oczyszczono go z zarzutów. Podczas pobytu w więzieniu P.R. Sarkara próbowano otruć. Przeżył jednak i na znak protestu aż do momentu jego uniewinnienia przez kolejne pięć i pół roku prowadził strajk głodowy, spożywając tylko niewielkie ilości płynów. Był to protest przeciwko niesprawiedliwemu i manipulacyjnemu wyrokowi. Po próbie otrucia P.R. Sarkar nigdy jednak nie powrócił do swej pierwotnej formy. Ananda Marga zakazana w Indiach przez tych kilka lat rozrosła się w prężnie działającą organizację, mającą wielu zwolenników na całym świecie.
Filozofia.
Podstawą ideologii Ananda Margi jest neohumanizm. Mówi on o traktowaniu na równi zarówno ludzi, jak i zwierząt, roślin a nawet materii nieożywionej, jako ekspresji Kosmicznej Świadomości (Boga). Tym, co odróżnia człowieka od innych istot, jest jego wysoce przejawiona świadomość i związane z tym dążenia do osiągnięcia Nieskończoności (Boga). Filozofia Ananda Margi widzi Boga, jako Jedność, a cały wszechświat, jako Jego manifestację – falowanie Kosmicznego Umysłu, które odbieramy jako fizyczną rzeczywistość. Umysły wszystkich istot tego wszechświata są połączone nierozerwalnie ze sobą i z Kosmicznym Umysłem. Dlatego niezmiernie istotne jest zrozumienie faktu, iż u podstaw zachowania równowagi tego świata jest zrozumienie, czym jesteśmy i dlaczego powinniśmy z miłością podchodzić do wszystkiego, co nas otacza. Filozofia Ananda Margi jest bardzo precyzyjna i szczegółowa.
Pratik.
Symbol Ananda Margi odzwierciedla motto organizacji - "samopoznanie i służenie innym." Gwiazda to w rzeczywistości dwa trójkąty. Trójkąt skierowany ku dołowi symbolizuje praktykę duchową, zagłębianie się we własne wnętrze i poszukiwanie odpowiedzi na pytanie "Kim jestem?" Z kolei trójkąt skierowany ku górze oznacza pracę dla innych, służenie społeczeństwu i światu. Gdy te dwa aspekty życia ludzkiego - aspekt wewnętrzny i aspekt zewnętrzny - pozostają ze sobą w równowadze, wówczas taka osoba osiąga sukces, który symbolizują słońce i swastyka.
Praktyki duchowe.
Ananda Marga oznacza "Ścieżkę Szczęścia". Praktyki Ananda Margi opierają się na jodze tantry w interpretacji Shrii Shrii Anandamurtiego dostępnej w książkach "Discourses on Tantra volume 1 and 2". "Tantra" oznacza wyzwolenie się z ciemności, gdzie "tan" oznacza ciemność a "tra" wyzwolenie. Tantra rozumiana popularnie na zachodzie jako praktyki seksualne nie ma nic wspólnego z tantrycznymi tradycjami Ananda Margi. Sarkar w swojej książce o Śiwie ("Namah Shivaya Shantaya" oraz w "Discourses on Tantra volume 1" wyjaśniając praktyki Panćamakary popularnie znane jako "5 M", wyjaśnia jednocześnie różnicę pomiędzy lewym, prymitywnym odgałęzieniem ścieżki tantrycznej oraz jej subtelną prawą odnogą. Praktykujący jogę tantry Ananda Margi postrzegają umysł jako "schwytaną w potrzask małpę" która usiłuje się uwolnić i uciec z klatki. Ścieżka tantry to ścieżka dla odważnych, ponieważ wymaga od praktykującego przestrzegania ścisłych zasad zgodnych z jego praktyką duchową. W tej tantrycznej tradycji główną praktyka jest medytacja. Poprzez medytację praktykujący stara się pokonać swoje słabości i wady. Dzięki codziennej medytacji praktykujący zmierza się z najgłębszymi tajemnicami swojego umysłu. Aby móc iść w praktyce duchowej do przodu, musi zmierzyć się i pokonać wszystko, cokolwiek w głębi siebie odkryje. Wielu ludzi unika tej ścieżki tantry, ponieważ myślą, że jest ona zbyt trudna.
Podstawą praktyk Ananda Margi jest zestaw zasad nazywanych "Szesnastoma Punktami." Tych "Szesnaście Punktów" prowadzi praktykującego na ścieżce duchowej zarówno na płaszczyźnie indywidualnej jak i społecznej.
Medytacja.
W tradycji tantrycznej Ananda Margi aspirant duchowy nazywany jest sadhaka a praktyka, którą wykonuje to sadhana. Sadhana to słowo sanskryckie wywodzące się od rdzenia "sadh" - "wypełnić". Sadhana oznacza wysiłek, poprzez który dana osoba staje się jednostką całkowicie zrealizowaną.
W tradycji tantrycznej wyjątkową rolę odgrywa mistrz duchowy - guru. Guru, czyli "ten, który rozprasza ciemności" prowadzi swoich uczniów po cienkiej niczym ostrze brzytwy ścieżce, na którą wstępuje się stając się aspirantem duchowym. Uważa się, że na ścieżce tantrycznej to nie uczeń znajduje nauczyciela, lecz odwrotnie- nauczyciel wybiera ucznia.
Gdy ktoś decyduje się wstąpić na tę ścieżkę, zostaje inicjowany w praktykę medytacji przez wykwalifikowanego nauczyciela - aćarję. Aćarją najczęściej jest mnich lub mniszka, lecz w Ananda Mardze jest kilku aćarjów wiodących życie rodzinne.
Podczas inicjacji aspirant przyrzeka praktykować medytację a następnie zostaje mu przekazana wiedza o tej technice. Wymaga się od aspiranta, aby zachował tę wiedzę tylko dla siebie.
Anandamurti nauczał wielu systemów medytacji takich jak Pra'rambhika Joga, Sa'dharana Joga, sahaźa joga i Vishesha joga. Ponadto wielu mnichów nauczył techniki medytacji zwanej Kapalika. Jego system nauk jogi nosi miano Jogi Rajadhira'ja, Jogi Tantry lub po prosty jogi Ananda Marga. Podstawowy system jogi Ananda Margi to sahadźa joga - czyli "łatwa joga." Łatwa w tym sensie, że praktykować ją może każdy. Sahaja Joga to sześć technik medytacyjnych nazywanych lekcjami. Lekcji tych uczy się w odpowiedniej kolejności i nie istnieje jakiś określony system mówiący, kiedy można się kolejnej lekcji nauczyć. Raczej zależy to od stopnia zainteresowania i zaangażowania ucznia. Dlatego wiele osób uczy się wszystkich sześciu lekcji w ciągu roku czy dwóch a innym zajmuje to nawet 20 lat. Wyższe lekcje medytacji w Ananda Mardze są nauczane niezwykle rzadko i niewiele osób potrafi je praktykować.
Joga i ćwiczenia fizyczne.
Fizyczne ćwiczenia w systemie Ananda Marga to asany, mudry, bandhy, pranajama, auto-masaż i dwa specyficzne tańce - kaoshiki i tandawa. Satwiczna dieta oraz posty to także nierozdzielna część jogicznych praktyk stylu jogi Ananda Margi.
Asany hathajogi.
W systemie jogi Ananda Margi uczy się 42 pozycji jogi - asan, które zostały dobrane przez P.R. Sarkara z powodu potencjalnych korzyści dla ciała i umysłu. Niektóre spośród pozycji klasycznej jogi zostały wykluczone jako potencjalnie niebezpieczne dla zdrowia/psychiki z uwagi na fakt, że struktura fizyczna i psychiczna współczesnego człowieka stała się bardziej subtelna i wrażliwa, niż była w czasie powstawania zbioru klasycznych asan. Przykładem asany usuniętej z nauczania, jako niosącej niebezpieczeństwo urazu, jest sirsasana (stanie na głowie).
Każdy praktykujący otrzymuje zestaw ćwiczeń indywidualnie dobranych do jego osobowości oraz warunków fizycznych (ewentualnie dolegliwości) przez przeszkolonego nauczyciela. Według zaleceń systemu Ananda Margii na ogół ćwiczenia te wykonywać należy przynajmniej raz dziennie, najlepiej dwukrotnie w ciągu dnia - rano i wieczorem. Po nich wykonuje się masaż całego ciała oraz relaksację.
Kaoshiki.
Kaoshiki to taniec wykonywany przez wszystkich uczniów i składa się z 18 mudr, z których każda ma specjalne znaczenie. Taniec ten to ćwiczenie zarówno fizyczne, jak i duchowe. Duchowa ideacja tego tańca to nawiązanie bliskości ze świętością. Na płaszczyźnie fizycznej ma on regulować i wzmacniać system nerwowy oraz wydzielania dokrewnego.
Tandawa.
Jest to bardzo energiczny taniec z czasów Śiwy i kosmicznego tancerza Nataradźa. Nazwa "tandawa" wywodzi się z sanskryckiego słowa "tandu", które oznacza "skakać." taniec ten wykonywać powinni jedynie mężczyźni, ponieważ powoduje on wydzielanie się testosteronu. Wykonuje się go, aby wzmocnić ciało oraz pozbyć się wszelkich lęków, nawet strachu przed śmiercią - zatem taniec ten także ma swą ideację. Tancerz rozpoczyna z rozpostartymi ramionami. Lewa dłoń jest otwarta, prawa zaciśnięta w pięść. Wyobraża sobie, że w lewej ręce trzyma węża - symbol śmierci, a w prawej nóż - symbol walki ze strachem. taniec zaczyna się od energicznego podskoku i lądowania z ugiętymi kolanami. Następują kolejne podskoki, w których na przemian podnosi się lewą i prawą nogę. Taniec kończy się wysokim podskokiem.
Działalność.
Jednak jest to tylko jeden z wielu aspektów Ananda Margi. Jej założyciel napisał wiele książek o różnorodnej tematyce, począwszy od jogi i tantry, poprzez psychologię, ekonomię, filologię, muzykę, astrologię a skończywszy na pseudonaukowej teorii mikrowitów.
Przedstawił również socjo-ekonomiczną teorię PROUT (Progressive Utilization Therory), która zakłada, iż dopóki nie stworzy się wszystkim ludziom na całej planecie jednakowo korzystnych warunków, nie będziemy w stanie w pełni wykorzystać ani potencjału naszej Ziemi, ani ludzkości jako takiej.
Wizja Ananda Margi to świat sprawiedliwy, kierujący się uniwersalizmem, bez dzielących ludzkie społeczeństwa „–izmów”. Propaguje ona dietę wegetariańską oraz zdrowy tryb życia. Oprócz nauczania praktyk jogi, które rozwijają zarówno ciało, jak i umysł, działalność Ananda Margi oparta jest głównie na niesieniu pomocy potrzebującym. Ananda Marga prowadzi na całym świecie szkoły, sierocińce, ekologiczne gospodarstwa. Jedna z jej organizacji satelitarnych – AMURT (AM Universal Relief Team) założona została w 1965 roku, aby służyć pomocą wszystkim, którzy tego potrzebują. Działa ona wszędzie tam, gdzie przyroda zagraża życiu ludzi. Pracują dla niej wolontariusze z całego świata.
Kontrowersje.
Ze względu na swoje poglądy Ananda Marga ma dzisiaj swoich zwolenników w każdym zakątku ziemi. Nie brak jej jednak także przeciwników. Poglądy P.R. Sarkara uderzają w indyjski system kastowy. Są także dosyć rewolucyjne w porównaniu z kapitalizmem i komunizmem. Podczas jego uwięzienia na znak protestu kilku członków Ananda Margi dokonało samospalenia. Ukazały się także w latach 70. publikacje, które kreowały wizerunek organizacji jako terrorystycznej, na przykład sugerujące podłożenie bomby w hotelu Hilton, Australia. Oskarżeni o to członkowie Ananda Margi zostali po siedmiu latach uniewinnieni. Dzisiaj mówi się, że była to prowokacja mająca na celu utrzymanie przy życiu rozwiązanej 15 lat później specjalnej jednostki policji australijskiej). Są to jednak dyskusyjne wydarzenia, których nie potrafiono w sposób jednoznaczny z Ananda Margą powiązać.

</doc>
<doc id="458583" url="https://pl.wikipedia.org/wiki?curid=458583" title="Wielka Kopa Koprowa">
Wielka Kopa Koprowa

Wielka Kopa Koprowa (, , , 2052 m) – najwyższy szczyt Liptowskich Kop ("Liptovské kopy") położony pomiędzy Garajowymi Kopami – dokładniej Wielką Garajową Kopą ("Veľká Garajova kopa") – od których oddziela go Garajowa Przełęcz Wyżnia ("Vyšné Garajovo sedlo", 1925 m), a Gołymi Wierchami – dokładniej Zadnim Gołym Wierchem ("Zadný Holý vrch") – od których oddziela go Turkowa Przełęcz ("Turkovo sedlo", 1947 m).
Topografia.
Od wierzchołka Wielkiej Kopy Koprowej odchodzi pięć bocznych grani Liptowskich Kop:
Opis.
Wielka Kopa ma kopulasty i trawiasty wierzchołek. Dawniej była wypasana, pasły tutaj miejscowości Kokawa i Wychodna. Dokumenty pasterskie wymieniają tę górę już w latach 1670 i 1715, w druku wymienia ją Matej Bel w 1736 jako "Koprowa Wielka". Od 1949 jest obszarem ochrony ścisłej i jest niedostępna dla turystów. Zimą schodzą z niej ogromne lawiny. Badaniami naukowymi Wielkiej Kopy zajmowali się polscy naukowcy: M. Jurek (1928–1929), Mieczysław Klimaszewski, Jerzy Młodziejowski (1930–1934). Sam wierzchołek o powierzchni ok. 3000 m² zbudowany jest z białych granitów z wtrąceniami z gnejsów. Występują na niej rowy grzbietowe i inne polodowcowe formy. Przez polskich topografów wraz z całymi Liptowskimi Kopami zaliczana do jest do Tatr Wysokich, przez część topografów słowackich do Tatr Zachodnich. Drogi na szczyt były znane od dawna pasterzom i kłusownikom. Pierwsze odnotowane wejście turystyczne zimowe – Józef Grabowski z pięcioma osobami towarzyszącymi – 3 marca 1912 r.

</doc>
<doc id="458584" url="https://pl.wikipedia.org/wiki?curid=458584" title="Lampa Wooda">
Lampa Wooda

Lampa Wooda – przenośna lampa kwarcowa, w której dzięki zastosowaniu specjalnego czarnego filtra (filtr Wooda zbudowany z krzemianu baru z dodatkiem 9% tlenku niklu, którego pasmo przepustowości wynosi od 320 do 400 nm z maksimum w 365 nm), emitowane jest długofalowe promieniowanie nadfioletowe.
Stosowana w dermatologii do szybkiej diagnostyki grzybicy skóry nieowłosionej ("Microsporum"), gdyż ogniska grzybicze w świetle tej lampy w warunkach zacienienia silnie fluoryzują. Do tych zastosowań zalicza się wykorzystanie lampy Wooda w kosmetyce (w gabinetach kosmetycznych) do zbadania przydatków skóry. Emitowane promienie UV wywołują fluorescencję skóry. Diagnozę stawia się na podstawie barwy emitowanego w wyniku zjawiska fluorescencji światła. Obserwacji dokonuje się w zaciemnionym pomieszczeniu, ze względu na słabą intensywność świecenia. W zależności od rodzaju cery oraz schorzeń występuje różnobarwne świecenie:
Lampy Wooda znajdują też zastosowanie w konserwacji zabytków. Podobnie jak w przypadku zastosowań dermatologicznych wykorzystuje się tutaj fakt, że emitowane promieniowanie UV wywołuje świecenie (fluorescencję) różnych materiałów. Z racji tego, że ultrafiolet jest silnie rozpraszany, w trakcie badań obiektów zabytkowych dostaje się informację o stanie zachowania wierzchnich warstw, głównie werniksów. Badanie z wykorzystaniem lampy Wooda pozwala np. identyfikować miejsca retuszy. Jednak identyfikacja materiałów na podstawie obserwacji nieuzbrojonym okiem barwy emitowanego światła jest ograniczona i wymaga potwierdzania innymi metodami. 

</doc>
<doc id="458588" url="https://pl.wikipedia.org/wiki?curid=458588" title="Vormsi">
Vormsi

Vormsi (szw. "Ormsö" – wyspa węży) – wyspa na Morzu Bałtyckim należąca do Estonii o powierzchni 92,9 km². Położona jest 12 km na północny zachód od portu w Rohuküla. Od stałego lądu oddziela ją szeroka na 3 km cieśnina Voosi, a od Hiiumy cieśnina Hari o szerokości 11 km. Populacja wyspy w 2011 roku wynosiła 415 mieszkańców.
Jest to czwarta co do wielkości wyspa Estonii. W znacznej części pokryta jest lasami i zaroślami, ale również łąkami i pastwiskami. Wiele nazw miejscowości na Vormsi ma szwedzkie brzmienie (Sviby, Saxby, Norrby, Kärrslätt, Föderby). Jest to ślad po Szwedach licznie zamieszkujących tę wyspę do 1944 roku. W 1934 Vormsi liczyła ponad 2500 mieszkańców z czego 95% stanowili Szwedzi. Większość z nich opuściła wyspę podczas II wojny światowej.
Główną atrakcją turystyczną wyspy jest kościół z XIV wieku oraz latarnia morska w Saxby (zachodnia część wyspy) z 1864 roku. W miejscowości Hullo znajduje się kościół z 1632 roku oraz cmentarz z krzyżami słonecznymi. Z wyspą utrzymywane są codzienne połączenia promowe Sviby – Rohuküla.
Na wyspie znajdują się trzy latarnie morskie:

</doc>
<doc id="458596" url="https://pl.wikipedia.org/wiki?curid=458596" title="Objaw Babińskiego">
Objaw Babińskiego

Objaw Babińskiego (ang. "Babinski sign, Babinski reflex, Babinski phenoemenon") – jeden z podstawowych objawów sprawdzanych podczas badania neurologicznego.
Polega na odruchowym wyprostowaniu palucha z jego zgięciem grzbietowym w trakcie drażnienia skóry boczno-dolnej powierzchni stopy.
Może mu towarzyszyć zgięcie podeszwowe pozostałych palców stopy, zgięcie podeszwowe pozostałych palców z ich wachlarzowym odwiedzeniem („objaw wachlarza” = „signe d’éventail”) albo zgięcie kończyny dolnej w 3 stawach („potrójne zgięcie”, odruch obronny, odruch ucieczki).
Występuje jako objaw fizjologiczny do 2. roku życia, po tym czasie jest traktowany jako patologiczny i świadczy o uszkodzeniu drogi korowo-rdzeniowej.
Józef Babiński, francuski neurolog polskiego pochodzenia, opisał ten objaw w roku 1896.

</doc>
<doc id="458598" url="https://pl.wikipedia.org/wiki?curid=458598" title="Muhu">
Muhu

Muhu (dawniej z niem. "Moon") – wyspa na Morzu Bałtyckim należąca do Estonii, o powierzchni 206 km², wchodząca w skład Archipelagu Zachodnioestońskiego. Razem z wysepkami Kesselaid, Viirelaid i Suurelaid tworzy gminę Muhu. Trzecia pod względem wielkości wyspa Estonii, zaraz po Saremie i Hiumie. Od kontynentu oddzielona cieśniną Muhu Väin (daw. "Moonsund"). Z Saremą połączona jest groblą.
Archeologiczne znaleziska z cmentarzysk i kurhanów datowane na 2500 rok p.n.e. świadczą o bogatej przeszłości wyspy. Od XIII wieku w posiadaniu Zakonu kawalerów mieczowych. Z tamtego okresu pochodzi kościół św. Katarzyny w miejscowości Liiva. W pobliskiej Hellamaa znajduje się cerkiew (liczna mniejszość prawosławna na wyspie). W Koguvie (zachodnia część wyspy) zlokalizowano skansen etnograficzny z ponad setką budynków. Nieopodal skansenu w Linnuse istnieje jedyny ciągle działający wiatrak w całej Estonii.
Jedynym portem wyspy jest Kuivastu, utrzymujący połączenia z Virtsu (około 10 na dobę).

</doc>
<doc id="458605" url="https://pl.wikipedia.org/wiki?curid=458605" title="Odczyn Kveima">
Odczyn Kveima

Odczyn Kveima (, ) – reakcja skóry po śródskórnym wstrzyknięciu wyjałowionej zawiesiny śledziony lub węzła chłonnego zawierającego ziarninę sarkoidalną z następowym pojawieniem się w miejscu wstrzyknięcia zmiany grudkowo-guzkowej, mającej histopatologiczne cechy ziarniny sarkoidalnej. Ma zastosowanie w diagnostyce sarkoidozy.
Badanie opracował norweski patolog Morten Ansgar Kveim w 1941 roku, a spopularyzował amerykański lekarz Louis Siltzbach. Metoda Kveima była z kolei rozwinięciem badań nad reakcją skóry na sarkoid zapoczątkowanych przez Waltera J. Nickersona w latach 30.

</doc>
<doc id="458616" url="https://pl.wikipedia.org/wiki?curid=458616" title="Jeffrey Walker">
Jeffrey Walker

Jeffrey „Jeff” Walker (ur. 25 marca 1969 w Windle w St Helens) – brytyjski muzyk, kompozytor, autor tekstów, wokalista i instrumentalista, a także grafik, producent muzyczny i felietonista. Jeffrey Walker znany jest przede wszystkim z występów w zespole Carcass, w którym pełnił funkcję basisty, wokalisty i autora tekstów. Wcześniej występował w lokalnym zespole Electro Hippies. W latach 90. XX w. Walker wspólnie z perkusistą Kenem Owenem i gitarzystą Carlo Regadasem stworzył krótkotrwały zespół Blackstar, przekształcony następnie w Blackstar Rising. Od 2006 roku pod pseudonimem El Cynico występuje w meksykańskim zespole Brujeria.
W 2006 roku ukazał się solowy album muzyka sygnowany jako Jeff Walker Und Die Fluffers zatytułowany "Welcome To Carcass Cuntry". Na wydawnictwie gościnnie wystąpili m.in.: Bill Steer, Ken Owen, Billy Gould, Shane Embury oraz członkowie fińskiego zespołu HIM. Z kolei sam Walker wystąpił gościnnie na płytach takich zespołów jak: Aborted, Lock Up, Napalm Death, Send More Paramedics, The Black Dahlia Murder oraz To Separate the Flesh from the Bones.
W 1989 roku, w okresie kiedy silnie rozwijał się death metal i grindcore Jeff Walker wspólnie z Billem Steerem z grupy Carcass założył wytwórnie płytową Necrosis Records, która z czasem stała się częścią dużej Wytwórni Earache Records. Nakładem Necrosis Records ukazały się płyty takich zespołów jak: Electro Hippies, Cadaver, Carnage i Repulsion.
Jako grafik współpracował m.in. z zespołami Axegrinder, Carnage, Diamanthian i Incarnator. Najpopularniejszą pracą muzyką jest prawdopodobnie okładka zdobiąca płytę "Scum" formacji Napalm Death. Walker wystąpił też w serialu komediowym S-F "Czerwony karzeł" (ang. "Red Dwarf") w odcinku "Timeslides" (5. odcinek, 3. seria). Od 2004 roku pracuje jako felietonista Decibel Magazine. W 2009 roku muzyk został sklasyfikowany na 42. miejscu listy 50 najlepszych heavymetalowych frontmanów wszech czasów według Roadrunner Records.

</doc>
<doc id="458617" url="https://pl.wikipedia.org/wiki?curid=458617" title="Słodki ptak młodości (film 1962)">
Słodki ptak młodości (film 1962)

Słodki ptak młodości (ang. "Sweet Bird of Youth") – amerykański dramat filmowy z 1962 roku w reżyserii Richarda Brooksa. Ekranizacja sztuki Tennessee Williamsa.
Zarys fabuły.
Chance Wayne, hollywoodzki aktorzyna, powraca do rodzinnej miejscowości z ekskrólową kina, Alexandrą Del Lago, która ma go wprowadzić w świat show-biznesu. Tu spotyka Heavenly, dziewczynę, którą opuścił, gdy spodziewała się jego dziecka.
Nagrody.
Film przyniósł Oscara odtwórcy roli drugoplanowej, Edowi Begleyowi, a także dwie nominacje: dla Geraldine Page (odtwórczyni głównej roli) i dla Shirley Knight (rola drugoplanowa).

</doc>
<doc id="458618" url="https://pl.wikipedia.org/wiki?curid=458618" title="...">
...



</doc>
<doc id="458620" url="https://pl.wikipedia.org/wiki?curid=458620" title="James Blunt">
James Blunt

James Blunt, właściwie James Hillier Blount (ur. 22 lutego 1974 w Tidworth w hrabstwie Wiltshire) – brytyjski piosenkarz, grający muzykę z pogranicza rocka, soft rocka, folk rocka z elementami soulu. Były oficer armii brytyjskiej, w 1999 roku stacjonował w oddziałach Life Guards w Kosowie.
Życiorys.
Wczesne lata.
Blunt urodził się w szpitalu wojskowym w Tidworth, ale dorastał w Cley next the Sea jako pierwsze dziecko Jane A.F i Charlesa Blounta. James we wczesnym dzieciństwie mieszkał w Wielkiej Brytanii, Niemczech i na Cyprze, gdzie jego ojciec, pułkownik w Army Air Corps, pilot śmigłowców wojskowych, był wysyłany w różnych latach.
Kariera.
Zadebiutował albumem "Back to Bedlam", który rozszedł się w Europie w nakładzie 5 mln sztuk. Pierwszy singel „You’re Beautiful” stał się hitem, zajmując pierwsze miejsca na listach przebojów Europy, USA i Australii.
Na początku 2006 roku piosenka „You’re Beautiful” osiągnęła pierwsze miejsce na amerykańskiej liście przebojów, kiedy w Stanach Zjednoczonych miała premierę jego debiutancka płyta. Wytwórnią płytową Blunta jest Atlantic Records.
Nagrał piosenkę „Primavera Anticipada” razem z Laurą Pausini. Pierwszy koncert Blunta w Polsce odbył się 19 lutego 2009 roku w Sali Kongresowej w Warszawie. 18 czerwca 2011 roku wystąpił na "Life Festival Oświęcim". 7 marca 2020 odbył koncert w Gliwicach w ramach trasy Once Upon a Mind Tour.
Wspomaga charytatywnie wiele organizacji związanych z ochroną środowiska.
Życie prywatne.
W 2014 wziął ślub z Sofią Wellesley, z którą ma dwóch synów.
Dyskografia.
Albumy studyjne:

</doc>
<doc id="458624" url="https://pl.wikipedia.org/wiki?curid=458624" title="Pinophyta">
Pinophyta



</doc>
<doc id="458633" url="https://pl.wikipedia.org/wiki?curid=458633" title="Urocystografia">
Urocystografia

Urocystografia - badanie diagnostyczne polegające na wprowadzeniu do pęcherza moczowego środka kontrastowego i następnie wykonanie badania radiologicznego.
Środek kontrastowy wprowadza się pęcherza moczowego przez cewnik wprowadzony przez cewkę moczową.
Odmianą badania jest ureterocystografia mikcyjna, w czasie której dodatkowo obserwuje się zachowanie podanego kontrastu podczas aktu oddawania moczu (mikcji). Ta metoda diagnostyczna służy do oceny ewentualnego cofania się moczu do moczowodów w przypadku istnienia wstecznego odpływu moczu, będącego przyczyną wielu schorzeń dróg moczowych.

</doc>
<doc id="458644" url="https://pl.wikipedia.org/wiki?curid=458644" title="Imperium hiszpańskie">
Imperium hiszpańskie

Imperium hiszpańskie – istniejące w latach 1492–1976 imperium kolonialne, w skład którego wchodziły należące do Królestwa Hiszpanii terytoria i kolonie w Europie, obu Amerykach, Afryce, Azji oraz Oceanii. U szczytu swej potęgi było jednym z największych państw w dziejach świata i zyskało miano „imperium, nad którym nigdy nie zachodzi słońce”.
Ekspansja kolonialna.
Początki imperium hiszpańskiego sięgają XV wieku, gdy w wyniku małżeństwa Izabeli Kastylijskiej, królowej Kastylii-Leónu i Ferdynanda Aragońskiego, króla Aragonii, doszło do zjednoczenia Hiszpanii. W 1492 roku wraz z upadkiem Emiratu Grenady zakończyła się rekonkwista, a hiszpańskie okręty pod dowództwem Krzysztofa Kolumba dotarły do wybrzeży Ameryki, która wkrótce stała się celem kolonizacji hiszpańskiej.
Hiszpańscy osadnicy zajęli znaczną część Karaibów, a konkwistadorzy rozpoczęli podbój kontynentu, przyczyniając się do upadku cywilizacji zamieszkujących go Indian, m.in. Azteków i Inków. Z czasem obszar kontrolowany przez Hiszpanię rozciągał się od granic współczesnej Kanady na północy po Falklandy na południu i obejmował Wicekrólestwo Nowej Hiszpanii i Wicekrólestwo Peru, a z czasem także wydzielone w XVIII wieku Wicekrólestwa Nowej Granady i La Platy.
Wyprawa dookoła świata rozpoczęta przez Ferdynanda Magellana w 1519 roku i kontynuowana po jego śmierci przez Juana Sebastiána Elcano doprowadziła do odkrycia nowego szlaku morskiego prowadzącego do Azji, wcześniej poszukiwanego przez Kolumba. Niedługo później Hiszpanie skolonizowali Guam, Filipiny oraz inne okoliczne wyspy, które weszły w skład Hiszpańskich Indii Wschodnich.
Unia Iberyjska i globalna supremacja.
Jednocześnie, w czasie tzw. Złotego Wieku do Hiszpanii należały Niderlandy oraz liczne posiadłości we Włoszech i Francji, a także zachodniej i środkowej Afryce. Dodatkowo, w latach 1581–1640 w unii personalnej z Hiszpanią znajdowała się Portugalia z posiadłościami w Brazylii, Afryce i Azji (tzw. Unia Iberyjska). W 1659 pokój pirenejski zakończył definitywnie okres hegemoni Hiszpanii w polityce międzynarodowej, otwierając okres wojen między Holandią, Francją i Anglią o spadek po hiszpańskiej dominacji.
Zmierzch, odrodzenie i ostateczny upadek.
Koniec XVII i I połowę XVIII wieku znamionuje upadek znaczenia hiszpańskiego imperium w skali globalnej. Część terytoriów należących do Hiszpanii (znajdujących się głównie w Europie) została przez nią utracona w wyniku wojny o sukcesję hiszpańską (1701–1714), a następnie wojny siedmioletniej (1756–1763). Dzięki reformom przeprowadzonym przez Burbonów, a zwłaszcza Karola III, Hiszpania od połowy XVIII w. wracała do grona największych potęg światowych podejmując na nowo ekspansję w Ameryce, gdzie stawiała czoła Wielkiej Brytanii, m.in. biorąc udział w wojnie o niepodległość USA, odzyskując Florydę i Minorkę. Pod koniec XVIII wieku hiszpańskie imperium kolonialne dysponowało około 20 mln km², co dało mu 4. miejsce wśród największych imperiów w historii.
Jednakże na początku XIX wieku w hiszpańskich posiadłościach w Ameryce Łacińskiej doszło do szeregu wojen narodowo-wyzwoleńczych, w wyniku których Hiszpanie utracili wszystkie terytoria w kontynentalnej Ameryce na rzecz nowo powstałych republik. W 1898 roku doszło do wojny amerykańsko-hiszpańskiej, której rezultatem była utrata ostatnich kolonii w Ameryce – Kuby i Portoryka oraz Hiszpańskich Indii Wschodnich.
Na początku XX wieku Hiszpania była w posiadaniu nielicznych kolonii w Afryce – Gwinei Hiszpańskiej, Maroka Hiszpańskiego i Sahary Hiszpańskiej. Hiszpanie wycofali się z Maroka w 1956 roku, w 1968 roku przyznali niepodległość Gwinei Równikowej, a w 1976 roku opuścili Saharę Hiszpańską (obecnie jest to terytorium okupowane przez Maroko, znane jako Sahara Zachodnia). 
Obecnie do Hiszpanii należą Wyspy Kanaryjskie oraz dwie enklawy na północnym wybrzeżu Afryki – Ceuta i Melilla.

</doc>
<doc id="458645" url="https://pl.wikipedia.org/wiki?curid=458645" title="Naga broń">
Naga broń



</doc>
<doc id="458649" url="https://pl.wikipedia.org/wiki?curid=458649" title="Jeff Walker">
Jeff Walker



</doc>
<doc id="458650" url="https://pl.wikipedia.org/wiki?curid=458650" title="Słodki ptak młodości">
Słodki ptak młodości



</doc>
<doc id="458651" url="https://pl.wikipedia.org/wiki?curid=458651" title="Fotoperiodyzm">
Fotoperiodyzm

Fotoperiodyzm – fizjologiczna reakcja organizmu na zmianę proporcji okresów ciemności i światła w rytmie dobowym związana z działaniem zegara biologicznego. U podstaw fotoperiodyzmu leżą zjawiska fotoindukcji (zaprogramowana genetycznie odpowiedź na skracanie się lub wydłużanie dnia) i fotorefrakcyjności (zachodząca stopniowo adaptacja do skracającego się lub wydłużającego dnia). Okres indukcji świetlnej nazywany jest fotoperiodem, a graniczna wartość czasu trwania dnia lub nocy, uruchamiająca procesy fizjologiczne i behawioralne to fotoperiod krytyczny. Znajomość zjawisk związanych z fotoperiodyzmem jest wykorzystywana w hodowli roślin i zwierząt gospodarskich.
Fotoperiodyzm u roślin.
Zmiany długości dnia i nocy wpływają na kwitnienie, rozmnażanie wegetatywne, tworzenie organów spichrzowych oraz przechodzenie roślin w stan spoczynku.
Najlepiej poznanym zjawiskiem związanym z fotoperiodyzmem jest kwitnienie. Zjawisko indukcji kwitnienia przez zmiany w długości dnia i nocy zaobserwowali Gardner i Allard, dwaj amerykańscy naukowcy, którzy w roku 1920 otrzymali w wyniku mutacji odmianę tytoniu o nazwie Maryland Mammoth. Roślina rozwijała się do wysokości 3 m, jednak nie zakwitała przez cały sezon wegetacyjny. Jedynie po przeniesieniu do szklarni, zakwitała w okresie Bożego Narodzenia. Dalsze badania udowodniły, że kwitnienie może być indukowane odpowiednią długością dnia lub nocy.
W zależności od rodzaju reakcji wyróżnia się rośliny:
Przerwanie okresu ciemności zapobiega kwitnieniu roślin dnia krótkiego, a indukuje kwitnienie u roślin dnia długiego. Kluczowa jest zatem długość okresu ciemności. Fotoreceptorem biorącym udział w odbieraniu informacji o długości dnia i nocy jest fitochrom, który przechodzi w ciemności z formy PFR do formy PR. Na świetle zachodzi proces odwrotny. U roślin dnia krótkiego do zakwitnięcia konieczny jest odpowiednio niski poziom PFR, a u roślin dnia długiego poziom PFR musi być odpowiednio wysoki.
Fitochrom może bezpośrednio wpływać na ekspresję genów zwianych z kwitnieniem, rozważano także istnienie hormonu – florigenu, który byłby bezpośrednim induktorem kwitnienia.
Fotoperiodyzm ma także wpływ na wykształcanie bulw, rozłogów, opadanie liści, mrozoodporność roślin, przechodzenie w stan zimowy drzew i krzewów.
Fotoperiodyzm u zwierząt.
Fotoperiodyzm u zwierząt wpływa na aktywność dobową i sezonową, w tym rozrodczą, gdyż reguluje funkcjonowanie gruczołów rozrodczych. Przez wiele gatunków ssaków i ptaków fotoperiodyzm jest wykorzystywany do długoterminowego odmierzania upływającego czasu. Zwierzęta rejestrują zachodzące na przestrzeni roku zmiany w długości dnia, a ich organizmy przenoszą je na zmiany w zachowaniu i fizjologii. Ma to wpływ na takie zjawiska, jak wędrówki zwierząt, zaloty, zmiana szaty godowej, czy budowa gniazd.

</doc>
<doc id="458652" url="https://pl.wikipedia.org/wiki?curid=458652" title="Bobsleje na Zimowych Igrzyskach Olimpijskich 1928">
Bobsleje na Zimowych Igrzyskach Olimpijskich 1928

Zawody bobslejowe na II Zimowych Igrzyskach Olimpijskich rozegrane zostały 18 lutego 1928 roku na torze bobslejowym St. Moritz-Celerina leżącym w pobliżu Sankt Moritz, gospodarza tych igrzysk. Była to druga edycja olimpijskich zawodów bobslejowych w historii, a organizowana przez Fédération Internationale de Bobsleigh et de Tobogganing rywalizacja została rozegrana w jednej konkurencji męskiej. Przystąpiły do nich reprezentacje piętnastu krajów. W klasyfikacji medalowej zwyciężyli reprezentanci Stanów Zjednoczonych.
Tło zawodów.
Sankt Moritz było miejscem narodzin bobslejów jako dyscypliny sportowej, kiedy to rozpoczęto organizację zawodów w latach osiemdziesiątych XIX wieku. Pierwszy nowoczesny tor bobslejowy także był zlokalizowany w pobliżu miasta, w gminie Celerina/Schlarigna, zbudowany z zebranych funduszy w 1903 roku. Pierwsze zawody rozegrano 1 stycznia 1904 roku. Wciąż jest jednym z najbardziej znanych torów bobslejowych.
Podczas I Zimowych Igrzysk Olimpijskich w Chamonix w 1924 roku rozegrano jedną konkurencję. Reguły pozwalały by w bobie znajdowało się czterech lub pięciu zawodników. W odróżnieniu od tych zawodów, w Sankt Moritz wszystkie reprezentacje wystawiły składy pięcioosobowe. Różnice pojawiły się także w stylu ślizgu – w 1924 roku zawodnicy jedynie siedzieli w saniach, a podczas szwajcarskich rozgrywek niektórzy zjeżdżali w pozycji półleżącej. Był to dla wielu zawodników nieznany wcześniej styl jazdy ponieważ wymagał od sportowców dużo większych umiejętności.
Przebieg zawodów.
Początkowo zaplanowano przeprowadzenie konkurencji męskich piątek w ciągu dwóch dni – po dwa zjazdy 16 i 17 lutego. Jednak wiatr Föhn niosący ze sobą falę ciepłego powietrza rozpuścił przygotowany na torze lód. Dlatego zdecydowano by rozegrać jedynie dwa zjazdy 18 lutego. Oba zjazdy wygrały ekipy Stanów Zjednoczonych. Pierwsza ekipa Stanów Zjednoczonych pilotowana była przez zwycięzcę zawodów skeletonowych Jennisona Heatona, zaś drugą kierował zaledwie szesnastoletni Billy Fiske. Pozostali członkowie drugiej załogi (oprócz Clifforda Graya) zostali znalezieni przy pomocy ogłoszenia prasowego. Załoga Fiske'a wygrała pierwszy wyścig wyprzedzając o 0,9 sekundy pierwszą drużynę belgijską kierowaną przez Ernesta Casimir-Lamberta, który był jednym z faworytów do wygranej. Jednak błąd w drugim zjeździe spowodował, że Belgowie zajęli dopiero szóste miejsce. 
Ekipa Fiske'a w drugim zjeździe osiągnęła piąty czas, lecz słaby zjazd pierwszej ekipy USA nie wystarczył by „skraść” pierwsze miejsce. Druga ekipa niemiecka kierowana przez Hannsa Kiliana zdobyła brązowy medal, stając się pierwszymi niemieckimi medalistami olimpijskimi po I wojnie światowej. Czwarte i piąte miejsce zajęte przez ekipy argentyńskie były jedną z niespodzianek podczas igrzysk.
Wyniki.
W rywalizacji czwórek/piątek męskich zgłoszono dwadzieścia pięć ekip. Wystartowały dwadzieścia trzy składy, gdyż na starcie nie pojawiły się dwie drużyny z Czechosłowacji.
Literą k oznaczono kapitana drużyny. 

</doc>
<doc id="458653" url="https://pl.wikipedia.org/wiki?curid=458653" title="Surfbar">
Surfbar

Surfbar – program komputerowy instalowany dobrowolnie na komputerze użytkownika, wyświetlający reklamy, za co użytkownikowi oferowane są korzyści finansowe. 
Wyglądem przypomina otwarte okno folderu o wymiarach 500/80 pikseli które można umieścić w dowolnym miejscu na pulpicie lecz bez możliwości minimalizacji do paska zadań. Surfbary zwykle naliczają nam punkty za każdą minutę. Punkty natomiast wymieniane są na pieniądze na koniec każdego miesiąca.

</doc>
<doc id="458654" url="https://pl.wikipedia.org/wiki?curid=458654" title="LZX">
LZX

LZX – algorytm kompresji z rodziny LZ77. Jest to również nazwa programu archiwizującego wykorzystującego ten właśnie algorytm. Obie rzeczy zostały wynalezione przez Jonathana Forbesa i Tomi Poutanena. "LZX" pojawił się po raz pierwszy w 1995 roku jako program do archiwizacji danych dla komputerów Amiga.

</doc>
<doc id="458655" url="https://pl.wikipedia.org/wiki?curid=458655" title="Makroskładniki">
Makroskładniki



</doc>
<doc id="458656" url="https://pl.wikipedia.org/wiki?curid=458656" title="Azoospermia">
Azoospermia

Azoospermia – laboratoryjny obraz niepłodności polegający na całkowitym braku plemników w ejakulacie.
Przyczyny.
Przyczyny azoospermii można podzielić na:
Diagnostyka.
Azoospermię stwierdza się podczas ogólnego badania nasienia. Jeżeli w preparacie bezpośrednim nie obserwuje się plemników, należy odwirować nasienie i wykonać preparat mikroskopowy z uzyskanego osadu. Dopiero brak plemników w osadzie pozwala na stwierdzenie azoospermii. Badanie ogólne nasienia należy wykonać przynajmniej dwukrotnie.
Azoospermia wymaga dalszej diagnostyki w celu ustalenia przyczyny niepłodności:
Leczenie.
Przy obecnym zaawansowaniu medycyny istnieje szansa na potomstwo nawet dla mężczyzn z azoospermią.

</doc>
<doc id="458657" url="https://pl.wikipedia.org/wiki?curid=458657" title="Geir Ivarsøy">
Geir Ivarsøy

Geir Ivarsøy (ur. 27 czerwca 1957, zm. 9 marca 2006) – norweski programista, współzałożyciel i główny programista firmy Opera Software ASA.
W 1994 roku wraz z Jonem Stephensonem von Tetzchnerem rozpoczął w firmie Telenor prace nad projektem przeglądarki stron WWW o nazwie MultiTorg Opera. Po zakończeniu projektu w 1995 założył razem z Jonem S. von Tetzchnerem firmę Opera Software, gdzie kontynuowali swoje prace nad przeglądarką Opera.
Był twórcą pierwszej implementacji języka CSS w Operze. W styczniu 2004 roku ogłosił swoją rezygnację z członkostwa w zarządzie Opera Software. Pomimo tego pozostał aktywny w firmie. W czerwcu 2005 został wybrany członkiem Komitetu Nominacyjnego firmy.
Zmarł 9 marca 2006 po długiej walce z chorobą nowotworową. Wkrótce po tym Opera Software umieściła w kolejnej kompilacji Opera 9, na stronie "Opera:About" napis: ""Ku pamięci Geira Ivarsøya" (ang. "In memory of Geir Ivarsøy"").

</doc>
<doc id="458661" url="https://pl.wikipedia.org/wiki?curid=458661" title="Triduum wielkanocne">
Triduum wielkanocne



</doc>
<doc id="458663" url="https://pl.wikipedia.org/wiki?curid=458663" title="Ogród angielski">
Ogród angielski

Ogród angielski – popularny od XVIII w. typ ogrodu, zrywający ze sztucznością i rygorami ogrodów barokowych (np. ogrodów francuskich), nawiązujący do naturalnych ogrodów krajobrazowych. W ogrodzie angielskim dominującymi wartościami są: swoboda, romantyzm oraz naturalność.

</doc>
<doc id="458666" url="https://pl.wikipedia.org/wiki?curid=458666" title="Flaga stanowa Alabamy">
Flaga stanowa Alabamy

Flaga stanu Alabama przedstawia czerwony krzyż św. Andrzeja na białym tle.
Nawiązuje ona do niebieskiego krzyża skośnego (krzyż św. Andrzeja) z flagi bojowej Skonfederowanych Stanów Ameryki. Czerwień symbolizuje pamięć o żołnierzach Południa, którzy przelali za nie krew, a biel – wiarę chrześcijańską.
Przyjęta 16 lutego 1895. Proporcje ustawowe 1:1, w rzeczywistości 2:3.

</doc>
<doc id="458670" url="https://pl.wikipedia.org/wiki?curid=458670" title="Podwichnięcie">
Podwichnięcie

Podwichnięcie (łac. "subluxatio") – niezupełne zwichnięcie polegające tylko na przesunięciu powierzchni stawowych względem siebie, bez całkowitej utraty kontaktu ze sobą.
Jednym ze stawów, w których najczęściej dochodzi do podwichnięcia, jest (obok stawu ramiennego, stawów palców, stawu biodrowego i kolanowego) staw skroniowo-żuchwowy. Zazwyczaj przyczyną jest uraz. W jego wyniku torebka stawowa i więzadła zostają nadmiernie rozciągnięte i to właśnie jest przyczyną zwiększonej ruchomości kości względem siebie. Przykładowo: przy otwieraniu ust głowa wyrostka kłykciowego żuchwy przeskakuje do przodu, czemu towarzyszy trzask bądź wyczuwalny stuk w końcowej fazie rozwarcia i często ból. Zwarcie jest utrudnione, ale pacjent potrafi sam ustawić żuchwę we właściwym położeniu.
U dzieci do trzeciego roku życia może wystąpić podwichnięcie główki kości promieniowej na skutek silnego pociągnięcia za rękę.

</doc>
<doc id="458672" url="https://pl.wikipedia.org/wiki?curid=458672" title="Prabhat Ranjan Sarkar">
Prabhat Ranjan Sarkar

Prabhat Ranjan Sarkar (ur. 21 maja 1921, zm. 21 października 1990) – indyjski filozof, rewolucjonista społeczny, poeta, lingwista. Jednakże znany jest przede wszystkim pod imieniem Shrii Shrii Anandamurti, jako duchowy nauczyciel tantry i jogi, założyciel międzynarodowej organizacji Ananda Marga.
Wczesne lata.
Urodził się 21 maja 1921 roku w Dźomalpurze, w Biharze. Już w młodości uważany był za mistyka. Spędzał wówczas wiele czasu praktykując medytację.
W 1939 roku rozpoczął studia w Vidyasagar College w Kolkacie. Wtedy też inicjował swego pierwszego ucznia w jodze Tantry (praktyki, których nauczał, są głęboko duchowe i mimo że wywodzą się z sięgającej kilku tysięcy lat wstecz starożytnej wiedzy tantry, zostały dostosowane do zmieniających się wciąż potrzeb współczesnego człowieka). Pierwszym inicjowanym był przestępca Kalicharan, który porzucił wówczas swe dotychczasowe życie i wkroczył na ścieżkę duchowości. Zmienił także imię na Kalikananda.
Do 1955 roku P.R. Sarkar wiódł normalne życie. Pracował jako urzędnik kolejowy w Dźomalpurze, jednocześnie nauczając filozofii i inicjując kolejnych uczniów. Wtedy to założył oficjalnie Ananda Marga (z sanskrytu – „Ścieżka Błogości”) – społeczno-duchową organizację, której założeniem jest „samorealizacja i służenie innym”. W 1962 P.R. Sarkar zainicjował pierwszego aćarję – osobę znającą wyższe praktyki tantry, mogącą nauczać innych praktyk jogi. W 1966 roku stworzył regułę mniszą, dzięki której wielu aćarjów poświęciło się całkowicie pracy dla organizacji. W tym też roku opuścił Jamalpur i wyjechał do Anandanagar w Zachodnim Bengalu.
Kontrowersje.
Sarkar spotkał się z dużą krytyką głównie ze względu na swe rewolucyjne poglądy, które sprzeciwiały się ortodoksyjnemu systemowi kastowemu. Każdy inicjowany w Ananda Mardze musiał porzucić wszelkie uprzedzenia do ludzi z innych kręgów społecznych oraz zgolić (mężczyźni) charakterystyczny dla kasty braminów kosmyk włosów.
W 1959 roku rozpoczął wykłady o społeczno-ekonomicznej teorii (PROUT), jaka otwarcie występowała przeciwko sprawującej wówczas w Zachodnim Bengalu władzę Partii Komunistycznej. To spowodował, że wokół osoby Sarkara narosło wiele kontrowersji.
W 1971 roku został aresztowany po pozorem zlecenia zabójstwa kilku byłych członków swej organizacji. W lipcu 1975 roku Ananda Marga została oficjalnie zakazana w Indiach. Wraz z nią zamknięto Uniwersytet Proutowski oraz uwięziono wielu działaczy opozycji rządu Indiry Gandhi. Zwolennicy P.R. Sarkara uważali jednak, że prawdziwym powodem uwięzienia ich guru było otwarte sprzeciwianie się korupcji w rządzie indyjskim oraz duchowa i społeczna aktywność.
Sarkar składał zażalenia odnośnie do tortur, jakim byli poddawani jego aczarjowie oraz złym warunkom bytowym panującym w więzieniu. Sąd uznał go winnym i skazał na dożywotnie pozbawienie wolności. 12 lutego 1973 roku próbowano go otruć. Po tym zamachu niemalże utracił wzrok, przeżył jednak i na znak protestu do końca swego pobytu w więzieniu prowadził strajk głodowy – przyjmował dwie szklanki jogurtu dziennie. Trwało to pięć i pół roku i wyniszczyło jego organizm. Sarkar domagał się apelacji i uniewinnienia oraz oczyszczenia z zarzutów.
W 1977 roku zakończył się w Indiach stan wyjątkowy i ogłoszono wolne wybory, które Indira Gandhi przegrała. Wtedy też umożliwiono wznowienie śledztwa w sprawie P.R. Sarkara i oczyszczono go ze wszystkich zarzutów. Jego protest i głodówka trwały od 1 kwietnia 1973 aż do uwolnienia 3 sierpnia 1978 roku, kiedy po raz pierwszy przyjął z rąk swojej siostry sok pomarańczowy.
Przeciwnicy.
Ze względu na swoje poglądy Ananda Marga ma dzisiaj wielu zwolenników. Nie brak jej jednak także przeciwników. Poglądy P.R. Sarkara uderzają w indyjski system kastowy. Są także dosyć rewolucyjne w porównaniu z kapitalizmem i komunizmem. Podczas jego uwięzienia na znak protestu kilku członków Ananda Margi dokonało samospalenia. Ukazało się także w latach 70. wiele publikacji, które kreowały wizerunek organizacji jako terrorystycznej (np. podłożenie bomby w hotelu Hilton, Australia – oskarżeni o to członkowie AM zostali po siedmiu latach uniewinnieni, dzisiaj mówi się, że była to prowokacja mająca na celu utrzymanie przy życiu rozwiązanej 15 lat później specjalnej jednostki policji australijskiej). Są to jednak dyskusyjne wydarzenia, których nigdy nie potrafiono w sposób jednoznaczny z Ananda Margą powiązać.
Twórczość.
Pomijając okres uwięzienia, P.R. Sarkar poświęcił swej organizacji siedemnaście lat życia. Z małej organizacji o znaczeniu lokalnym Ananda Marga przeistoczyła się w okresie jego pobytu w więzieniu w ruch międzynarodowy, zrzeszający dziesiątki tysięcy osób na całym świecie. Ananda Marga nie jest jedynym, co po sobie pozostawił.
Na podstawie jego wykładów i przedyktowanych tekstów zredagowano ponad 250 książek o różnorodnej tematyce. Oprócz duchowości, jogi, tantry zawierają one ponad 1500 stron traktujących o społeczno-ekonomicznej teorii PROUT (rewolucyjnej zarówno jeżeli chodzi o kapitalizm, jak komunizm), kilka tysięcy stron rozpraw lingwistycznych o ewolucji ludzkiego języka oraz niedokończoną 26–tomową encyklopedię w języku zachodniobengalskim.
Oprócz tego jest autorem wielu rozpraw z zakresu socjologii, rolnictwa, historii, literatury, medycyny, kosmologii, filozofii. Ponadto jest również twórcą filozofii neohumanistycznej (1982), teorii mikrowitów (1986) oraz kompozytorem ponad pięciu tysięcy pieśni zw. „Prabhat Samghita” (Pieśni Nowej Jutrzenki), których główną tematyką jest wielbienie Boga (1982–1990).

</doc>
<doc id="458676" url="https://pl.wikipedia.org/wiki?curid=458676" title="Skeleton na Zimowych Igrzyskach Olimpijskich 1928">
Skeleton na Zimowych Igrzyskach Olimpijskich 1928

Skeleton na Zimowych Igrzyskach Olimpijskich 1928 – zawody skeletonowe na II Zimowych Igrzyskach Olimpijskich rozegrane 17 lutego 1928 roku na torze skeletonowym Cresta-Run leżącym w pobliżu Sankt Moritz, gospodarza tych igrzysk. 
Była to pierwsza edycja olimpijskich zawodów skeletonowych w historii. Organizowana przez Fédération Internationale de Bobsleigh et de Tobogganing rywalizacja została rozegrana w jednej konkurencji męskiej. Przystąpiło do niej dziesięciu zawodników reprezentujących sześć krajów. Mistrzem olimpijskim został reprezentant Stanów Zjednoczonych – Jennison Heaton.
Tło i przebieg zawodów.
Początkowo zawody skeletonowe planowane były na 16 lutego, jednak fen niosący ze sobą falę ciepłego powietrza, uniemożliwił rywalizację. Ostatecznie zawody rozegrano 17 lutego o ósmej rano. Wczesna godzina była spowodowana chęcią uniknięcia porannego słońca, które mogłoby rozpuścić przygotowany lód. 
Faworytem do medalu był Brytyjczyk David Carnegie, earl Northesk. Tydzień przed zawodami olimpijskimi ustanowił on nowy rekord toru – 58,5 sekundy, wygrywając prestiżową nagrodę Grand National – najważniejsze zawody na torze Cresta-Run. W pierwszym ślizgu Brytyjczyk popełnił jednak poważny błąd i złamał jeden z hamulców, tracąc w ten sposób cenne sekundy. Drugi z brytyjskich zawodników, John Cuthbert Moore, baron Brabazon of Tara, był także uważany za faworyta, lecz dwa dni przed zawodami wypadł z sanek i złamał parę żeber oraz bardzo poważnie rozciął twarz, przez co nie mógł wystartować. Po stratach Carnegiego dwóch braci ze Stanów Zjednoczonych – Jennison i Jack Heaton – rozegrało walkę o złoty medal między sobą. Złoto zdobył Jennison, Jack – srebro. Mogło to być spowodowane kontuzją Jacka wyleczoną zaledwie parę tygodni przed zawodami. Dwóch zawodników wypadło z toru: Francuz Pierre Dormeuil i Szwajcar Willy von Eschen.

</doc>
<doc id="458682" url="https://pl.wikipedia.org/wiki?curid=458682" title="Shrii Shrii Anandamurti">
Shrii Shrii Anandamurti



</doc>
<doc id="458685" url="https://pl.wikipedia.org/wiki?curid=458685" title="Flaga stanowa Alaski">
Flaga stanowa Alaski

Flaga stanowa Alaski – flaga amerykańskiego stanu Alaska. Składa się z ośmiu gwiazd na niebieskim tle: Gwiazdy Polarnej oraz siedmiu gwiazd tworzących Wielki Wóz w gwiazdozbiorze Wielkiej Niedźwiedzicy.
Flagę wybrano w drodze konkursu ogłoszonego w 1927 r. Zwyciężył Benny Benson, 13-letni mieszkaniec Seward. Według niego kolor niebieski symbolizuje niebo oraz niezapominajkę (uznaną w 1949 narodowym kwiatem Alaski). Gwiazda Polarna jest gwiazdą stanu najbardziej wysuniętego na północ. Wielka Niedźwiedzica jest symbolem siły. Później rozszerzono znaczenie barw: błękitnej – morze i jeziora, oraz złotej – bogactwa mineralne.
Przyjęta 2 maja 1927. Proporcje flagi to 125:177.

</doc>
<doc id="458694" url="https://pl.wikipedia.org/wiki?curid=458694" title="Derby Rzeszowa w piłce nożnej">
Derby Rzeszowa w piłce nożnej

Derby Rzeszowa – derby piłkarskie rozgrywane pomiędzy klubami z Rzeszowa, Resovią i Stalą.
Derby Rzeszowa pozostają jednymi z najczęściej rozgrywanych derbów piłkarskich w Polsce. Ze znaczących derbów w oficjalnych rozgrywkach częściej odbywały się jedynie Wielkie Derby Śląska i krakowska "Święta Wojna".
Historia i bilans.
Pierwsze derby zostały rozegrane już 10 dni po zakończeniu II wojny światowej w Rzeszowie, 10 maja 1945, w meczu towarzyskim Resovia pokonała OMTUR PZL 6:2. W 1953 roku odnotowano najwyższe zwycięstwo: Stal zwyciężyła 6:0.
W edycji II ligi 2019/2020 obie rzeszowskie drużyny zajęły miejsca premiowane kwalifikacją do baraży o awans do I ligi. W związku z tym po raz pierwszy w historii w sezonie ligowym zostały rozegrane trzy spotkania derbowe.
Pozycje ligowe.
Zestawienie pozycji ligowych Resovii i Stali:
Inne drużyny derbowe.
W przeszłości do szerzej rozumianych pojedynków derbowych w Rzeszowie zaliczano również inne kluby, np. Spójnia Rzeszów, Walter (Gwardia) Rzeszów, Zelmer Rzeszów.

</doc>
<doc id="458697" url="https://pl.wikipedia.org/wiki?curid=458697" title="Flaga Antyli Holenderskich">
Flaga Antyli Holenderskich

Wygląd i symbolika.
Flaga Antyli Holenderskich była białym prostokątem, na który został nałożony centralnie czerwony pionowy pas, a na niego z kolei niebieski poziomy pas. Na środku niebieskiego pasa znajdowało się pięć białych, pięcioramiennych gwiazd, z których każda oznaczała jedną z pięciu wysp terytorium: Bonaire, Curaçao, Saba, Sint Eustatius i Sint Maarten.
Wcześniej na fladze znajdowało się sześć gwiazd, ale w 1986 wyspa Aruba, którą reprezentowała szósta gwiazda, wystąpiła ze wspólnoty Antyli Holenderskich. Flaga z pięcioma gwiazdami obowiązywała do 2010 roku kiedy to Antyle Holenderskie rozpadły się.

</doc>
<doc id="458698" url="https://pl.wikipedia.org/wiki?curid=458698" title="Hokej na lodzie na Zimowych Igrzyskach Olimpijskich 1928">
Hokej na lodzie na Zimowych Igrzyskach Olimpijskich 1928

Turniej hokejowy na Zimowych Igrzyskach Olimpijskich 1928 został rozegrany od 11 lutego do 19 lutego 1928 roku.
Rozgrywki zostały podzielone na dwie rundy: eliminacyjną i medalową.
W rundzie eliminacyjnej zespoły zostały podzielone na trzy grupy: A (cztery zespoły), B, C (po trzy zespoły).
W grupach rywalizowano systemem każdy z każdym. Do rundy medalowej awansowały najlepsze drużyny z każdej grupy. Skład rundy medalowej uzupełniła reprezentacja Kanady, która broniła złotego medalu zdobytego na poprzednich igrzyskach.
W rundzie medalowej również rywalizowano systemem każdy z każdym.
Najlepszym strzelcem turnieju został David Trottier z Kanady zdobywca 15 pkt w punktacji kanadyjskiej za 12 bramek i 3 asysty.
Runda pierwsza.
Grupa A
Wyniki
Grupa B
Wyniki
Grupa C
Wyniki
Runda finałowa.
Wyniki
Końcowa klasyfikacja.
NS - nie sklasyfikowany

</doc>
<doc id="458701" url="https://pl.wikipedia.org/wiki?curid=458701" title="Dewiacje seksualne">
Dewiacje seksualne



</doc>
<doc id="458706" url="https://pl.wikipedia.org/wiki?curid=458706" title="Droga wojewódzka nr 388">
Droga wojewódzka nr 388

Droga wojewódzka nr 388 (DW388) – droga wojewódzka łącząca DK33 w Bystrzycy Kłodzkiej z DW387 w Ratnie Dolnym. Droga o długości 30 km, przecina DK8. Na odcinku Polanica Zdrój - Bystrzyca Kłodzka biegnie skrajem Gór Bystrzyckich i odznacza się walorami krajobrazowymi.

</doc>
<doc id="458707" url="https://pl.wikipedia.org/wiki?curid=458707" title="Jan Kazimierz Sapieha">
Jan Kazimierz Sapieha

Jan Kazimierz Sapieha herbu Lis (zm. 22 lutego 1730 w Rawiczu) – hetman wielki litewski, starosta bobrujski.
Życiorys.
Był synem Franciszka Stefana, bratem Józefa Franciszka i Jerzego Felicjana. Jego ojcem chrzestnym był Jan III Sobieski.
Po skończeniu nauk w kolegiach jezuickich, udał się w trwającą 5 lat podróż po Europie zachodniej do Anglii, Francji i Holandii. Poseł województw poznańskiego i kaliskiego na elekcję 1704 roku. W 1704 roku był deputatem województwa kaliskiego w konfederacji warszawskiej. Był jednym z przywódców stronnictwa króla Stanisława Leszczyńskiego na Litwie. W 1705 sprowadził z Torunia do Warszawy arcybiskupa lwowskiego Konstantego Zielińskiego, który koronował Leszczyńskiego. W 1705 roku potwierdził "pacta conventa" Stanisława Leszczyńskiego. W 1706 jako stronnik Leszczyńskiego został starostą generalnym Wielkopolski. Brał udział w wielu bitwach wojny północnej. Doceniając jego zdolności wojskowe Karol XII spowodował, że jego stryj Kazimierz Jan Sapieha oddał mu w 1708 buławę wielką litewską. 12 kwietnia 1709 w bitwie pod Lachowcami pobił wojska hetmana polnego litewskiego Grzegorza Antoniego Ogińskiego, wspierane przez Rosjan. W 1709 przeszedł na stronę Augusta II. Uzyskał amnestię, ale musiał jednak złożyć urząd hetmański. W 1716 przystąpił do antysaskiej konfederacji tarnogrodzkiej. W 1726 został feldmarszałkiem rosyjskim. Był jednym ze stronników carycy Katarzyny I na dworze petersburskim. W 1727 został generał-gubernatorem Sankt Petersburga i Ingrii. 
Był ojcem Katarzyny Agnieszki i Piotra Pawła.
W 1726 roku został odznaczony Orderem św. Aleksandra Newskiego.

</doc>
<doc id="458711" url="https://pl.wikipedia.org/wiki?curid=458711" title="Wyspy ABC">
Wyspy ABC

Wyspy ABC – popularne określenie trzech wysp Aruba (179 km²), Bonaire (294 km²) i Curaçao (444 km²). Wyspy położone są na Morzu Karaibskim u północnych wybrzeży Wenezueli, stanowią część Małych Antyli.
Wyspy ABC należą do Holandii i wchodzą w skład trzech terytoriów: Aruba, Bonaire i Curaçao.

</doc>
<doc id="458712" url="https://pl.wikipedia.org/wiki?curid=458712" title="Związek Chłopski (1842)">
Związek Chłopski (1842)

Związek Chłopski (zwany też "Związkiem Ściegiennego" i "spiskiem księdza Piotra Ściegiennego") – organizacja konspiracyjna, powstała w 1842 z inicjatywy księdza Piotra Ściegiennego.
Charakterystyka.
Związek, działający na Kielecczyźnie i Lubelszczyźnie, miał zorganizować chłopskie powstanie celem odzyskania niepodległości i poprawy losu chłopów pańszczyźnianych. Zrzeszał chłopstwo i był popierany przez wiejski kler oraz małomiasteczkową inteligencję.
Opierał się przede wszystkim o charyzmę Ściegiennego, więc jego aresztowanie w 1844, w przededniu wybuchu planowanego powstania, wraz z częściową dekonspiracją doprowadziły do końca istnienia organizacji.

</doc>
<doc id="458713" url="https://pl.wikipedia.org/wiki?curid=458713" title="Flaga stanowa Arizony">
Flaga stanowa Arizony

Flaga stanowa Arizony została ustanowiona 17 lutego 1917. Kolor niebieski pochodzi z flagi państwowej, przypomina o nadrzędności i opiecę rządu federalnego. Barwy czerwona i żółta symbolizują Hiszpanię, skąd na te tereny przybyli w 1540 roku pierwsi Europejczycy – konkwistadorzy pod wodzą Francisco Vasqueza de Coronado. Miedziana gwiazda jest symbolem Arizony, jej autonomii i bogactw mineralnych (głównie miedzi). Promienie ułożone są na zachodzące Słońce, by oznaczać położenie stanu na zachodzie USA.
Proporcje 2:3.

</doc>
<doc id="458716" url="https://pl.wikipedia.org/wiki?curid=458716" title="Nadroparyna">
Nadroparyna

Nadroparyna () – wielofunkcyjny organiczny związek chemiczny, drobnocząsteczkowa pochodna heparyny, lek przeciwzakrzepowy, stosowana w profilaktyce i leczeniu żylnej choroby zakrzepowo-zatorowej i niestabilnej dławicy piersiowej.
Budowa i mechanizm działania.
Nadroparyna jest heparyną drobnocząsteczkową otrzymywaną przez depolimeryzację standardowej heparyny. Jest mieszaniną glikozaminoglikanów o średniej masie cząsteczkowej 4300 daltonów (masa 75–95% cząsteczek znajduje się w przedziale 2000–8000 Da). Aktywność przeciwkrzepliwa nadropadryny skierowana jest w głównej mierze przeciwko czynnikowi Xa, a w mniejszym stopniu przeciwko czynnikowi IIa. Odtrutką na nadroparynę jest siarczan protaminy oraz chlorowodorek protaminy
Zastosowanie.
Nadroparyna jest dopuszczona do obrotu w Polsce (2018).
Działania uboczne.
Nadroparyna powoduje krwawienia o różnych lokalizacjach, w tym krwiaki w miejscu podania, u ponad 10% pacjentów, natomiast u ponad 1% pacjentów zwiększenie aktywności aminotransferaz w osoczu krwi.

</doc>
<doc id="458717" url="https://pl.wikipedia.org/wiki?curid=458717" title="Wytrzeszcz">
Wytrzeszcz

Wytrzeszcz (łac. "exophthalmus") – wysadzenie gałki ocznej ku przodowi wskutek zmniejszenia pojemności oczodołu lub zwiększenia jego zawartości.
Może przebiegać jako wytrzeszcz tętniący (łac. "e. pulsans") – z tętnieniem w okolicy gałki ocznej w przypadku uszkodzenia zatoki jamistej.
W przypadku znacznego wytrzeszczu, kiedy dochodzi do uniemożliwienia zamykania się powiek, co prowadzi do zaburzeń nawilżania rogówki i umożliwia powstanie owrzodzenia rogówki, mówimy o wytrzeszczu złośliwym (łac. "e. malignus").
Orbitopatia tarczycowa.
Wytrzeszcz jest często jednym z objawów choroby Gravesa-Basedowa. Występuje wtedy najczęściej wytrzeszcz obustronny, ale jednostronny jest niewykluczony. Pacjent z wytrzeszczem może wykazywać zarówno hiper-, hypo- jak i eutyreozę.

</doc>
<doc id="458720" url="https://pl.wikipedia.org/wiki?curid=458720" title="M270 MLRS">
M270 MLRS

M270 Multiple Launch Rocket System, w skrócie MLRS – opancerzona, gąsienicowa, wieloprowadnicowa (12 pocisków 227 mm w dwóch modułach) wyrzutnia rakiet produkcji amerykańskiej.
Pierwszy egzemplarz dostarczono U.S. Army w 1983. Od tego czasu stanowi wyposażenie armii 14 krajów. W latach 1983–2003 wyprodukowano ok. 1300 wyrzutni M270, jak również ok. 700 tys. rakiet. Produkcja zakończyła się w 2003 r., ostatnie egzemplarze odebrał Egipt. Konstrukcja była modernizowana (wersja M270A1 powstała poprzez przebudowę istniejących wyrzutni). Część zadań przejęła wyrzutnia kołowa M142 HIMARS (jeden moduł na 6 pocisków).
Historia.
Prace nad MLRS podjęto w 1976, dwa lata później ustalono, że ma być podstawową wyrzutnią rakiet NATO. W maju 1980 rozpoczęto testowanie prototypów firm: Boeing Aerospace i Vought (obecnie Lockheed Martin Vought Systems Corporation). Po testach wybrano projekt firmy Vought. Od 1985 do dnia dzisiejszego jest na wyposażeniu armii Stanów Zjednoczonych, która posiada około 850 sztuk. W 1989 produkcję rozpoczęto również w Europie. Oprócz 850 MLRS w armii amerykańskiej 63 sztuk użytkuje Wielka Brytania, 150 Niemcy, 55 Francja, 24 Włochy, 22 Holandia, 48 Izrael oraz Norwegia, Grecja, Turcja, Korea Południowa, Dania, Japonia, Ukraina.
Opis konstrukcji.
Podwozie pojazdu oparte jest o podwozie transportera M987 Fighting Vehicle System. Napędzany jest wysokoprężnym silnikiem Cummins o mocy 373 kW przy 2400 obr./min o pojemności 14 901 cm³. Z przodu pojazdu znajduje się lekko opancerzona kabina załogi, wyposażona w system obrony przed bronią ABC. Część artyleryjska pojazdu składa się z łoża górnego i kołyski (mieszczącej 2 wyrzutnie po 6 pocisków 227 mm lub 1 większą rakietę 607 mm każda).
GMLRS.
Guided Multiple Launch Rocket System, w skrócie GMLRS – MLRS przystosowany do strzelania amunicją kierowaną. Pierwsza faza testów rakiety naprowadzanej bezwładnościowo z korektą GPS (XM31 z głowicą burzącą) została zakończona w marcu 2006 r. Dzięki szybkiemu tempu produkcji (na podstawie "Urgent Need Statement") nowe pociski mogły być wykorzystane podczas wojny w Iraku. Na podstawie dodatkowego kontraktu Lockheed Martin przebudował część pocisków M30 z głowicą kasetową do wersji M31, lepiej odpowiadającej wymogom asymetrycznego pola walki (mniejsze pole rażenia, brak niewybuchów podpocisków).
Dzięki zastosowaniu pocisków rodziny GMLRS, system MLRS zmienił swoją rolę na polu bitwy. Zamiast zwalczać cele obszarowe typową salwą z trzech wyrzutni (36 rakiet), można było go wykorzystać do zwalczania celów punktowych pojedynczymi pociskami o dwukrotnie większym zasięgu. Dzięki nowej głowicy burzącej w pocisku M31, która zastąpiła dotychczasowe głowice kasetowe, zminimalizowano ryzyko porażenia własnych wojsk i, jak również ryzyko niewybuchów. Do tej pory należało się liczyć z 2–4% niezdetonowanej subamunicji, czyli ok. 400 sztuk niewybuchów z typowej salwy 3 wyrzutni. Dzięki zwiększonej precyzji naprowadzania zmniejszyło się znacznie obciążenie łańcucha logistycznego – te same cele można było porazić mniejszą liczbą pocisków. Głowica burząca umożliwiła wykorzystanie GMLRS w konfliktach w terenie zurbanizowanym, gdzie kluczowym problemem jest minimalizacja strat wśród ludności cywilnej. Pocisk M31 wyposażono początkowo w nastawny zapalnik o działaniu natychmiastowym lub ze zwłoką. W wersji M31A możliwe było zaprogramowanie detonacji nad gruntem (ustawienia w zakresie 3–10 m) do rażenia piechoty. Minimalna odległość do celu to 15 km, a maksymalna to 70 km. Prędkość na końcowym odcinku lotu to 2,5 Ma.

</doc>
<doc id="458721" url="https://pl.wikipedia.org/wiki?curid=458721" title="Zeljko Raznatovic">
Zeljko Raznatovic



</doc>
<doc id="458723" url="https://pl.wikipedia.org/wiki?curid=458723" title="Droga wojewódzka nr 376">
Droga wojewódzka nr 376

Droga wojewódzka nr 376 (DW376) – droga wojewódzka łącząca DK35 w Wałbrzychu z DW367 w Jabłowie. Droga ma długość ok. 14 km. W 2013 roku otwarto obwodnicę Szczawna-Zdroju od ronda "Tesco" do Strugi.
Ograniczenia w ruchu.
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem miejsc oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 376 była objęta ograniczeniami dopuszczalnego nacisku pojedynczej osi:

</doc>
<doc id="458727" url="https://pl.wikipedia.org/wiki?curid=458727" title="PGP (politologia)">
PGP (politologia)



</doc>
<doc id="458730" url="https://pl.wikipedia.org/wiki?curid=458730" title="PGP">
PGP



</doc>
<doc id="458735" url="https://pl.wikipedia.org/wiki?curid=458735" title="Choroba kosmiczna">
Choroba kosmiczna

Choroba kosmiczna – zanik czynności motorycznych organizmu spowodowany długotrwałym przebywaniem w stanie nieważkości.
Szacuje się, że połowa astronautów cierpi na chorobę kosmiczną. Jej podstawowe objawy, oprócz zaniku czynności motorycznych, to: brak apetytu, nudności i wymioty. Dolegliwości ustępują samoistnie po 2–3 dniach ponownego pobytu na Ziemi.
Spośród wszystkich astronautów najgorzej chorobę tę przechodził Edwin Jacob Garn, dlatego żartobliwie nazwano ją „skalą Garna”.

</doc>
<doc id="458737" url="https://pl.wikipedia.org/wiki?curid=458737" title="Lombr">
Lombr

Lombr, daw. również "lomber" – gra w karty rozpowszechniona w XVII w., jeden z prototypów brydża. Inne nazwy: Hombre, Ombre, l'Hombre, Lomber, Tresillo, Rocambor.
Gra w karty, talią 40 kart dla trzech osób.&lt;br&gt;
Nazwa wywodzi się od hiszpańskiego słowa l’Hombre oznaczającego mężczyznę. Tak nazywa się zwyczajowo w tej grze zwycięzcę licytacji – jest panem (mężczyzną – l’Hombre) tej gry.&lt;br&gt;
W języku hiszpańskim gra ta nazywa się Tresillo (trójka) – słowo l’Hombre odnosi się tylko do zwycięzcy licytacji.&lt;br&gt;
Słownictwo używane w tej grze dowodzi, że gra wywodzi się z Hiszpanii. Jest kwestią sporną czy gra powstała na początku XVII wieku, czy wcześniej.&lt;br&gt;
Lombr szczyt swojej popularności osiągnął w drugiej połowie XVII i w XVIII wieku.&lt;br&gt;
W XIX wieku zaczął ulegać zapomnieniu.
Wyjątkiem jest Dania, gdzie grywany jest do dzisiaj, a Duński Związek L’Hombre (Dansk L'Hombre Union) organizuje turnieje i nadzoruje ustalone zasady gry.&lt;br&gt;
Również nie został całkowicie zapomniany w swej ojczyźnie, a na stronie producenta kart Naipes Heraclio Fournier można znaleźć jego zasady zarówno w języku hiszpańskim, jak i angielskim.&lt;br&gt;
Lombr był wpierw wypierany przez opracowany czteroosobowy jego wariant – Quadrille. Następnie na wyspach brytyjskich uległ Wistowi, we Francji Bostonowi (odmiana Wista), w krajach niemieckich początkowo uległ Solo (German Solo – adaptacja Lombra dla niemieckiej talii kart i czterech osób), na koniec pokonał go Skat.&lt;br&gt;
W języku angielskim nazywany jest Ombre. W języku francuskim, niemieckim i duńskim nazywa się go l’Hombre, natomiast w języku polskim Stary Gracz w 1888 roku używa słowa Lombr. W Ameryce Łacińskiej używa się nazwy Rocambor, gdyż tak wcześniej, w Hiszpanii, nazywała się ta gra.&lt;br&gt;
W czasie tych wielu lat popularności gra rozwijała się – dochodziły nowe rodzaje gier, coraz to bardziej zawiłe zasady płatności itp. Nie zawsze wychodziło to grze na dobre, gdyż zasady gry komplikowały się i wtedy utarła się opinia, że Lombr jest grą trudną.&lt;br&gt;
Najlepiej oddaje to cytat zaczerpnięty z publikacji z 1878: „Kilka innych dodatków było od dawna w modzie, ale wydaje mi się, że bez nich gra jest prostsza i znacznie lepsza”.
Zmiany zasad Lombra w trakcie upływu lat.
Wskutek rozwoju Lombra zmieniające się zasady gry możemy podzielić na trzy grupy:&lt;br&gt;
A) Wg Henry Hucks Gibbsa – powrót do prostych zasad.&lt;br&gt;
B) Wg "Das neue Königliche l'Hombre – Auch wie Quadrille, Cinquille, Piquet, etc.", książki, która osiągnęła ponad 18 wydań w okresie ponad 100 lat – zasady z każdym kolejnym wydaniem były rozwijane (komplikowane).&lt;br&gt;
C) Wg Dansk L'Hombre Union – zasady zostały skodyfikowane, są stałe i na ich podstawie organizowane są turnieje. Z Lombra uczyniono grę opartą na rywalizacji, pozbawiając ją aspektu finansowego przez eliminację puli i skomplikowanych płatności po każdej grze. 
Należy wspomnieć, że pomimo tak gwałtownego rozwoju zasad gry i ich komplikacji, pewne elementy nigdy nie ulegały zmianie. Nazwijmy je zasadami elementarnymi.
Zasady gry wg Henry Hucks Gibbsa.
Zasad grupy B, ze względu na ich komplikacje, nie będę opisywał. Grupie C poświęcę rozdział na końcu. Teraz skupię się na zasadach podanych przez Henry Hucks Gibbsa.&lt;br&gt;
Porządek kart.
Kolor nieatutowy.&lt;br&gt;
Czarny kolor (pik i trefl): Król, Dama, Walet, Siódemka, Szóstka, Piątka, Czwórka, Trójka, Dwójka.&lt;br&gt;
Czerwony kolor (karo i kier): Król, Dama, Walet, As, Dwójka, Trójka, Czwórka, Piątka, Szóstka, Siódemka.&lt;br&gt;
&lt;br&gt;
Kolor atutowy.&lt;br&gt;
Czarny kolor (pik i trefl): S, Dwójka, B, Król, Dama, Walet, Siódemka, Szóstka, Piątka, Czwórka, Trójka.&lt;br&gt;
Czarny kolor (pik i trefl): S, Siódemka, B, P, Król, Dama, Walet, Dwójka, Trójka, Czwórka, Piątka, Szóstka.&lt;br&gt;
&lt;br&gt;
Gdzie:&lt;br&gt;
S – Spadilla, czyli As pik, B – Basto, czyli As trefl, P – Ponto, czyli As atutowy.&lt;br&gt;
W czarnych kolorach jest 11 atutów, a w czerwonych jest 12 atutów.&lt;br&gt;
Rozdawanie kart.
Do pierwszej gry rozdającego wybiera się przez losowanie. W starych książkach można znaleźć taki sposób wyznaczania rozdającego: "Gdy jest jedna dama i dwóch dżentelmenów to karty do pierwszej gry rozdaje dama, a gdy jest jeden dżentelmen i dwie damy to wtedy rozdającym jest dżentelmen". Lombr w okresie swej świetności był popularny również wśród pań, co znajduje potwierdzenie w licznych dziełach literackich z tamtego okresu.&lt;br&gt;
W kolejnych rozdaniach rozdającym jest kolejny gracz, licząc przeciwnie do ruchu wskazówek zegara.&lt;br&gt;
Każdy gracz otrzymuje po 9 kart, pozostałe 13 kart kładzie się zakryte na środku stołu. Jest to tzw. Talon. Karty rozdaje się przeciwnie do ruchu wskazówek zegara w trzech turach po trzy karty, pozostałość jest Talonem.&lt;br&gt;
W aktualnym rozdaniu gracz po prawej ręce rozdającego jest graczem najstarszym (Przodek), gracz po lewej ręce rozdającego jest młodszym (Środkiem), a rozdający jest najmłodszym (Zadkiem).&lt;br&gt; 
W przypadku czterech graczy – rozdający pauzuje, młodszym jest gracz naprzeciw rozdającego, a najmłodszym gracz po lewej ręce rozdającego.&lt;br&gt;
Licytacja.
Najstarszy gracz (Przodek) zawsze rozpoczyna licytację, a po jej zakończeniu, niezależnie od tego, kto licytację wygrał, zawsze wychodzi do pierwszej lewy. Podczas licytacji, w przypadku zgłoszenia tej samej gry zwycięzcą licytacji jest gracz starszy.&lt;br&gt;
W licytacji używa się tylko słów: "Pas", Gram, "Lepiej", "Moja gra".&lt;br&gt;
Nie ujawnia się rodzaju gry.&lt;br&gt;
W grupie A (Henry H. Gibbs) mamy trzy rodzaje gier:&lt;br&gt;
&lt;br&gt;
Kto raz spasował, nie może powtórnie wejść do licytacji.&lt;br&gt;
&lt;br&gt;
Licytacja może przebiegać następująco (P – przodek, Ś – środek, Z – zadek):&lt;br&gt;
P. – "Pas".&lt;br&gt;
Ś. – "Gram".&lt;br&gt;
Z. – "Lepiej". (oznacza to, że gracz zamierza grać Volteretę lub Solo)&lt;br&gt;
Ś. – "Pas".&lt;br&gt;
Zwycięzcą licytacji jest najmłodszy gracz, tj. Zadek.&lt;br&gt;
Może być też tak:&lt;br&gt;
P. – "Pas".&lt;br&gt;
Ś. – "Gram".&lt;br&gt;
Z. –"Lepiej".&lt;br&gt;
Ś. – "Moja gra". (oznacza to, że Środek, a więc starszy, też chce grać grę wyższą – Volteretę).&lt;br&gt;
Teraz albo Zadek będzie rozgrywał Solo i powie: "Lepiej", albo powie "Pas".&lt;br&gt;
&lt;br&gt;
Podsumowując: &lt;br&gt;
Starszy gracz w licytacji ma decydujące słowo, gracz młodszy, gdy chce próbować go przelicytować, musi zgłosić grę o wyższej randze i czekać na decyzję starszego.&lt;br&gt;
&lt;br&gt;
Po trzech pasach następuje nowe rozdanie. Rozdającym jest kolejny gracz.&lt;br&gt;
&lt;br&gt;
W strategii gry zaleca się pasować niż forsować grę ze słabymi kartami w ręce.&lt;br&gt;
Być może unieważnianie rozdań z powodu trzech pasów było impulsem do wymyślania coraz to nowych rodzajów gier, co ostatecznie nie wyszło Lombrowi na dobre.&lt;br&gt;
Należy nadmienić, że rozdania, w których występują trzy pasy, nie są znów takie częste.&lt;br&gt;
Rodzaje gier.
&lt;br&gt;
Jeżeli w grzej Prostej, gracz nie zapowie koloru atutowego, ale spojrzy na pobrane z Talonu karty i w tym momencie jeden z przeciwników ogłosi kolor atutowy wg własnego uznania, to ten kolor jest atutem. Jedyne co pozostaje rozgrywającemu to pobrać ze swych odrzuconych kart te, które stały się teraz atutami i w ich miejsce odrzucić inne. Gdy dwóch przeciwników ogłosi w tym samym momencie kolory atutowe, to obowiązującym jest kolor gracza po prawej stronie rozgrywającego.
Obsługiwanie kolorów.
W Lombrze jest obowiązek obsługiwania koloru (podążanie za kolorem). Nie ma obowiązku przebijania kartą wyższą lub atutem. Jeżeli gracz nie ma karty w wybitym kolorze może dorzucić dowolną kartę. Szczególny status matadorów omówiono powyżej (pkt. 7 i 8 zasad elementarnych).&lt;br&gt;
Rodzaje wygranych.
&lt;br&gt;
Uwaga: gdy Lombr zdobędzie tylko jedną lewę, a u przeciwników lewy rozłożą 4-4, to Lombr przegrywa tylko Puestą (zwana wtedy Royal Puesta).&lt;br&gt;
Płatności.
W grupie A i B do rozliczeń stosowano pulę, natomiast w grupie C stosuje się rozliczenie punktowe.&lt;br&gt;
Płatności wg Henry H. Gibbs'a.&lt;br&gt;
Na początku gry pula jest pusta.&lt;br&gt;
Po każdym rozdaniu kart rozdający wkłada do puli 5 żetonów.&lt;br&gt;
Gdy rozgrywający wygra (Sacada), bierze zawartość puli i dodatkowo od każdego gracza w przypadku:&lt;br&gt;
Gdy rozgrywający przegra Puestą to do puli wpłaca jej zawartość oraz dodatkowo żetony za grę licząc każdego gracza jak wyżej (w tym siebie).&lt;br&gt;
Gdy rozgrywający dostanie Codillo, koszt przegranej jest taki sam jak w Puesta, ale nie wpłaca go do puli, lecz wręcza graczowi, który dał mu Codillo.&lt;br&gt;
W przypadku kilku Puest po kolei wartość puli znacznie rośnie – można się tu dopatrzyć elementu hazardu, dlatego sposób rozrachunku stosowany przez Dansk l'Hombre Union wydaje się lepszym.
Premie.
Można wprowadzić premie – dodatkowe opłaty.
Volat.
Volat oznacza wzięcie wszystkich dziewięciu lew. Volat można zapowiedzieć w licytacji, wtedy przebija się wszystkie pozostałe gry. Jest to bardzo rzadki przypadek.&lt;br&gt;
Za Volat przysługuje 30 żetonów zamiast 5 żetonów od każdego.&lt;br&gt;
Uwaga. Jeżeli rozgrywający wziął pierwsze pięć lew (zrobił Primeras i wygrał grę) i mimo to wychodzi do lewy szóstej, oznacza to, że ogłosił Volat i nie może tego już wycofać, musi grać do końca. W przypadku porażki (nazywa się to zablokowaniem Volatu) płaci każdemu graczowi po 30 żetonów, ale zachowuje wynagrodzenie za to, co już wygrał.
Favor.
Z wszystkich dodatków, które przyczyniły się do komplikacji zasad gry, jak wspomniano wcześniej, jeden dodatek wg H. H. Gibbsa jest godny uwagi – Favor zwany z francuska Preference.&lt;br&gt;
Mianowicie przed rozpoczęciem pierwszego rozdania ustala się (na podstawie porozumienia lub przez losowanie), który kolor będzie preferowany (np. wg Dansk L'Hombre Union jest to pik). Wtedy ranga gry Prostej w kolorze preferowanym jest wyższa niż ranga gry Prostej w kolorze niepreferowanym. &lt;br&gt;
Kolejność rodzajów gier jest teraz następująca:
Jeśli rozgrywający wygra, otrzymuje, a jeśli przegra płaci dwukrotność tego, co płaci się w zwykłych kolorach t. j. 10 żetonów od każdego gracza zamiast 5 itd..
Zasady gry wg Dansk L'Hombre Union.
Wg Dansk L'Hombre Union jest to ogólnokrajowa organizacja, w której zrzeszone są kluby z całej Danii. Organizacja ta przyczynia się do rozpowszechniania i poznawania gry karcianej l'Hombre. Związek wspiera i kieruje tworzeniem nowych klubów, ustala zasady gry i organizuje turniej o mistrzostwo Danii.
Poniżej celowo używam duńskich terminów, gdyż łatwiej będzie rozgrywać partie Lombra on-line na serwerze https://www.netlhombre.dk/ .
Gry zerowe.
Rodzaje gier zostały powiększone o gry zerowe (po duńsku – "nolo"), tzn. o gry, w których rozgrywający, aby wygrać, nie może wziąć żadnej lewy. W tych grach nie ma atutów – czarne Asy to Jedynki, najmłodsze karty w swych kolorach. Prawo odrzucenia przysługuje tylko rozgrywającemu, przeciwnicy nie mogą odrzucać swych kart.&lt;br&gt;
Porządek kart w grach "nolo":&lt;br&gt;
Czarny kolor (pik i trefl): Król, Dama, Walet, Siódemka, Szóstka, Piątka, Czwórka, Trójka, Dwójka, As.&lt;br&gt;
Czerwony kolor (karo i kier): Król, Dama, Walet, As, Dwójka, Trójka, Czwórka, Piątka, Szóstka, Siódemka.&lt;br&gt;
Favor.
Kolorem preferowanym (po duńsku – "Bedre", czyli lepszy) jest pik.
Rodzaje gier.
Kolejność (ranga) gier jest następująca (od najniższej):
W "Bedre spil" i "Solo Spar" atutem jest pik.
"Solo Spar" i "Ren nolo" nie mogą się wzajemnie przelicytować (są tej samej rangi).
Wartości punktowe rodzajów gier.
W grach zerowych, gdy rozgrywający weźmie jedną lewę, to przegrywa "Puestą" ("bete").&lt;br&gt;
Gdy weźmie dwie lewy lub więcej to dostaje "Codillo" ("kruk").&lt;br&gt;
Nazwy kolorów w języku duńskim:&lt;br&gt; 
 Kier – "Hjerter", Karo – "Ruder", Pik – "Spar", Trefl – "Klør" &lt;br&gt;
Atut to "Trumf".
Licytacja.
Licytację rozpoczyna najstarszy gracz (Przodek). Licytuje się nazwami gier. Do gracza starszego należy ostatnie słowo. Trzy pasy to nowe rozdanie. Na turniejach rozgrywa się określona ilość rozdań. Rozdanie z trzema pasami jest liczone, karty wtedy rozdaje następny gracz.
Przykładowy przebieg gry – punktacja.
Trzech graczy siedzi na kierunkach: Południe ("S" – "Syd"), Wschód ("Ø" – "Øst") i Zachód ("V" – "Vest").&lt;br&gt;
Rozdającym do pierwszej gry jest "S", licytację zaczyna "Ø", do pierwszej lewy wychodzi również "Ø". W drugim rozdaniu rozdającym będzie "Ø", licytację rozpocznie "V", do pierwszej lewy wyjdzie również "V" itd.&lt;br&gt;
Na początku każdy gracz ma zero punktów ("S" = 0, "Ø" = 0; "V" = 0).&lt;br&gt;
Zakładając, że po piątym rozdaniu zakończono grę, rozliczenie będzie następujące:&lt;br&gt;
"S" wygrał, od "Ø" dostaje 6 – (– 12) = 18 pkt, od "V" nie dostaje nic, bo 6 – 6 = 0.&lt;br&gt;
"V" również wygrał, od "Ø" dostaje 6 – (– 12) = 18 pkt, od "S" nie dostaje nic, bo 6 – 6 = 0.&lt;br&gt;
W najgorszej sytuacji jest "Ø", bo zapłacił dwa razy po 18 pkt, przegrał więc ostatecznie 36 punktów.&lt;br&gt;
Jeżeli przed rozpoczęciem gry ustalono stawkę 10 groszy za 1 pkt, to wyżej wymienione punkty mnożymy przez 10 groszy.&lt;br&gt;

</doc>
<doc id="458738" url="https://pl.wikipedia.org/wiki?curid=458738" title="Milan Brujić">
Milan Brujić

Milan Brujić (ur. 3 października 1937, zm. 22 lutego 2009 w Belgradzie) – serbski scenarzysta i pisarz. 
Brujić urodził się w miejscowości Vrhovine w okolicach Jezior Plitwickich, dzieciństwo spędził w Banacie. Studiował filozofię na uniwersytecie w Belgradzie a później rozpoczął pracę w telewizji.
Jest autorem wielu scenariuszy telewizyjnych (m.in. do serialu telewizyjnego dla młodzieży pt. „Hiljadu zašto”, pol. "Tysiąc razy czemu"), a także kilku książek, adresowanych do dzieci i młodzieży, jak również poświęconych dzieciom i literaturze dziecięcej. 
W przekładzie na język polski ukazała się powieść "Dzikie lata", która powstała na podstawie scenariuszy telewizyjnych; tłum. Ewa Getter, Warszawa 1979.

</doc>
<doc id="458739" url="https://pl.wikipedia.org/wiki?curid=458739" title="Flaga stanowa Connecticut">
Flaga stanowa Connecticut

Flaga stanowa Connecticut nawiązuje do sztandarów tego stanu w czasie wojny domowej. Herb nadał król Wielkiej Brytanii w dniu 25 października 1711. Trzy winorośle symbolizują trzy pierwsze osady (Hartford, Windsor i Wethersfield), które w 1639 roku utworzyły kolonię Connecticut. Dewiza znaczy: "Kto przesadza – podtrzymuje".
Wprowadzona w 1895 roku, przyjęta 3 czerwca 1897. Proporcje 26:33.

</doc>
<doc id="458742" url="https://pl.wikipedia.org/wiki?curid=458742" title="Droga wojewódzka nr 367">
Droga wojewódzka nr 367

Droga wojewódzka nr 367 (DW367) – droga wojewódzka łącząca DK3 w Jeleniej Górze z DK5 w Kamiennej Górze oraz DK35 w Wałbrzychu, o długości około 62 km.
Miejscowości leżące przy trasie DW367.
Ograniczenia w ruchu pojazdów ciężarowych:
W II połowie 2016 most w Mysłakowicach został poddany remontowi.

</doc>
<doc id="458744" url="https://pl.wikipedia.org/wiki?curid=458744" title="Mehran Karimi Nasseri">
Mehran Karimi Nasseri

Mehran Karimi Nasseri (ur. 1942 lub 1945 w Masdżed-e Solejman, zm. 12 listopada 2022 w Roissy-en-France) – irański uchodźca, który spędził 18 lat w terminalu podparyskiego lotniska Charles’a de Gaulle’a. Był nazywany Sir, Alfred (zawsze z przecinkiem po "Sir") lub Alfred.
Życiorys.
Początki historii jego podróży są niejasne. Według jednej z wersji rozpoczęła się w 1977 roku w Iranie, skąd Mehran Karimi Nasseri (krótko po ukończeniu studiów wyższych w University of Bradford w Wielkiej Brytanii) miał zostać wyrzucony za protest przeciwko szachowi Mohammadowi Rezie Pahlawiemu. Z tego powodu miał utracić paszport i zostać wydalony. Gdy przybył do Europy, przez cztery lata podróżował między stolicami poszczególnych państw, bezskutecznie starając się o uzyskanie statusu uchodźcy. Dopiero w 1981 roku wystosowany przez niego wniosek został rozpatrzony przez Wysokiego komisarza Narodów Zjednoczonych do spraw uchodźców. Dzięki temu miał uzyskać status uchodźcy i móc ubiegać się o obywatelstwo w państwie europejskim. W 1986 roku wybrał Wielką Brytanię jako docelowe państwo swojego pobytu.
W 1988 roku dotarł do Paryża, gdzie – jak twierdził – ukradziono mu teczkę z dokumentami uchodźczymi. Według jednej wersji, wsiadł do samolotu lecącego do Wielkiej Brytanii, a w Londynie w porcie lotniczym Heathrow zabroniono mu wjazdu na teren państwa z powodu nieokazania paszportu i certyfikatu świadczącego o statusie uchodźcy, wydanego przez Wysokiego Komisarza Narodów Zjednoczonych do spraw uchodźców. Miał zostać deportowany do Paryża, a 26 sierpnia 1988 roku wylądować w porcie lotniczym Charles’a de Gaulle’a koło Paryża, gdzie miał zostać zatrzymany pod zarzutem próby nielegalnego wjazdu do Francji, ale gdy stwierdzono, że pasażer nie miał dokumentów, nie było możliwości ustalenia państwa pochodzenia, do którego mógłby zostać deportowany. Według innej wersji, Nasseri w ogóle nie dotarł do portu lotniczego Heathrow, ale został zatrzymany w porcie lotniczym im. Charles’a de Gaulle’a, już przy samej próbie opuszczenia Francji (bez paszportu) jako "Sir Alfred Mehran".
Mehran Karimi Nasseri zamieszkał w Terminalu 1, którego nie opuszczał przez 18 lat. Spał na ławce, mył się w pomieszczeniach socjalnych lub w męskiej toalecie, żywił się w zlokalizowanych w terminalu restauracjach typu fast-food (realizując otrzymane wcześniej talony na obiad), odbierał korespondencję w tamtejszym urzędzie pocztowym i połączenia telefoniczne w lotniskowej aptece. Na co dzień czytał czasopisma, pisał pamiętniki, rozmawiał z podróżnymi i pracownikami lotniska. Stał się rozpoznawalny. Popularność "Sir, Alfreda" była kłopotliwa dla władz Francji, bowiem nagłaśniała negatywną, biurokratyczną niemoc państwa.
Christian Bourget, prawnik z Paryża zajmujący się prawami człowieka, podjął starania o określenie statusu Nasseriego i umożliwienie mu wyjazdu do Londynu. W 1992 roku sąd we Francji wydał orzeczenie wskazujące, iż Nasseri dostał się na lotnisko legalnie jako uchodźca, więc nie może zostać z niego wydalony. Sąd nie mógł jednak nakazać władzom Francji wpuszczenia go na terytorium tego państwa. Zdaniem prawnika władze Francji odmówiły Mehranowi Karimiemu Nasseriemu wydania wizy uchodźczej lub tranzytowej z przyczyn biurokratycznych.
Mehran Nasser i Christian Bourget podjęli działania w Belgii celem odzyskania oryginalnych dokumentów uchodźcy. Tamtejsi urzędnicy odmówili wysłania ich do Francji, tłumacząc się tym, że zainteresowany musi stawić się tam osobiście, by mogli stwierdzić zgodność jego tożsamości z osobą, której kilka lat wcześniej udzielili azylu politycznego. Z niewyjaśnionych przyczyn rząd Belgii odmówił pozwolenia Nasseriemu na przylot do Belgii. Zgodnie z tamtejszym prawem uchodźca, który dobrowolnie opuścił terytorium Belgii, nie może tam wrócić. Dopiero w 1995 roku władze Belgii zaoferowały Nasseriemu to, że umożliwią mu odzyskanie dokumentów uchodźcy, jeśli zamieszka on w Belgii pod nadzorem pracownika socjalnego. Nasseri odmówił, wskazując, że chce się przeprowadzić do Wielkiej Brytanii. W 2004 roku "Alfred" Mehran, we współpracy z Andrew Donkinem, opublikował autobiografię zatytułowaną „The Terminal Man”. W 2006 roku "Sir, Alfred" był hospitalizowany, a później zamieszkał w schronisku w Paryżu.
Na kilka tygodni przed śmiercią Nasseri ponownie zamieszkał w porcie lotniczym Paryż-Roissy-Charles de Gaulle koło Paryża, gdzież zmarł 12 listopada 2022 roku. Przyczyną śmierci był atak serca.
W kulturze.
Postać Mehrana Karimi Nasseriego była inspiracją dla twórców kilku filmów fabularnych, w tym filmu pt. "Terminal" z 2004 roku w reżyserii Stevena Spielberga z Tomem Hanksem w roli głównej. Za prawa do ekranizacji opowieści na temat swojego życia Mehran otrzymał 275 tysięcy dolarów amerykańskich.

</doc>
<doc id="458749" url="https://pl.wikipedia.org/wiki?curid=458749" title="Merhan Nasseri">
Merhan Nasseri



</doc>
<doc id="458750" url="https://pl.wikipedia.org/wiki?curid=458750" title="Dywizjon 663">
Dywizjon 663



</doc>
<doc id="458752" url="https://pl.wikipedia.org/wiki?curid=458752" title="Lomber">
Lomber



</doc>
<doc id="458754" url="https://pl.wikipedia.org/wiki?curid=458754" title="Patrol wojskowy na Zimowych Igrzyskach Olimpijskich 1928">
Patrol wojskowy na Zimowych Igrzyskach Olimpijskich 1928

Patrol wojskowy na Zimowych Igrzyskach Olimpijskich 1928 w Sankt Moritz był dyscypliną pokazową. Zawody odbyły się 12 lutego. Udział wzięło 9 drużyn męskich. Bieg rozgrywany był na dystansie 28,05 km. 
Najlepsi okazali się Norwegowie, drugie miejsce zajęli reprezentanci Finlandii, a na najniższym stopniu podium stanęli Szwajcarzy.

</doc>
<doc id="458755" url="https://pl.wikipedia.org/wiki?curid=458755" title="Recycling">
Recycling



</doc>
<doc id="458758" url="https://pl.wikipedia.org/wiki?curid=458758" title="Żardiniera">
Żardiniera

Żardiniera (fr. "jardinière") – półka lub wydłużony stolik z zagłębionym blatem przeznaczone na rośliny doniczkowe, popularna we Francji od 2. połowy XVIII wieku do połowy XX wieku.

</doc>
<doc id="458762" url="https://pl.wikipedia.org/wiki?curid=458762" title="Wola Marzeńska">
Wola Marzeńska

Wola Marzeńska – wieś w sołectwie Niecenia, w gminie Sędziejowice, w powiecie łaskim, w woj. łódzkim.
W latach 1975–1998 miejscowość administracyjnie należała do województwa sieradzkiego.
7 września 1941 w pobliżu wsi rozstrzelano dziewięciu nieznanych więźniów z łódzkiego więzienia przy ul. Kopernika. Był to odwet za pożar we wsi 4 stogów siana. 
W Woli Marzeńskiej urodził się Paweł Romocki, minister kolei (1926) i komunikacji (1926–1928).
Zabytki.
Według rejestru zabytków Narodowego Instytutu Dziedzictwa na listę zabytków wpisane są obiekty:

</doc>
<doc id="458766" url="https://pl.wikipedia.org/wiki?curid=458766" title="Droga wojewódzka nr 375">
Droga wojewódzka nr 375

Droga wojewódzka nr 375 (DW375) – droga wojewódzka łącząca DK5 w Dobromierzu z DW367 w Wałbrzychu (dzielnica Sobięcin). Droga ma długość 21,3 km.

</doc>
<doc id="458773" url="https://pl.wikipedia.org/wiki?curid=458773" title="Flaga stanowa Delaware">
Flaga stanowa Delaware

Flaga stanowa Delaware – flaga stanowa przyjęta 24 lipca 1913, jeden z symboli stanu Delaware. Flaga składa się z godła pieczęci stanowej wpisanej w romb luzem w kolorze buff na tle barwy colonial blue. Napis "December 7, 1787" (7 grudnia 1787) nawiązuje do daty ratyfikowania przez stan Konstytucji Stanów Zjednoczonych.
W sondażu przeprowadzonym w 2001 przez North American Vexillological Association, amerykańską organizacją weksylologiczną, flaga stanowa Maine znalazła się na 52. miejscu wśród 72 flag stanów i terytoriów zależnych USA oraz prowincji Kanady, które oceniano w skali od 0 do 10. Organizacja zwróciła uwagę, iż większość flag stanowych USA zawiera godło pieczęci stanowej, co wpłynęło niekorzystnie na ich wynik w sondażu.

</doc>
<doc id="458774" url="https://pl.wikipedia.org/wiki?curid=458774" title="Kalendarium powstania warszawskiego – 5 października">
Kalendarium powstania warszawskiego – 5 października

5 października, czwartek.
Ostatnie oddziały żołnierzy Armii Krajowej zebrane na placu Politechniki wychodzą z Warszawy.
Odmaszerowanie do niewoli oddziałów 28 dywizji piechoty AK, ze Śródmieścia jest to ok. 11 700 żołnierzy, sztabu Komendy Głównej i Korpusu AK, 6 generałów: Tadeusz Komorowski, Tadeusz Pełczyński, Antoni Chruściel, Tadeusz Kossakowski, Kazimierz Sawicki, Albin Skroczyński.
Ogółem zgodnie z raportem dowodzącego wzięto do niewoli 17 tysięcy 443 powstańców w tym 2028 oficerów. Kilka tysięcy powstańców wyszło z Warszawy wraz z ludnością cywilną.
Erich von dem Bach-Zelewski w raporcie dla Himmlera wstępnie podał także straty swoich sił: 73 zabitych oficerów, 1453 podoficerów i żołnierzy, 44 obcokrajowców w służbie niemieckiej – razem 1570 zabitych. Rannych: 242 oficerów, 7054 podoficerów i żołnierzy, 178 obcokrajowców – razem 7474 rannych. Zabitych i rannych ogółem – 9044 osoby. Nie znał jednak strat niemieckich w pierwszych dniach powstania, gdyż dowodzenie objął wieczorem 5 sierpnia. Straty w pierwszym dniu powstania dowódca garnizonu generał Stahel w raporcie z 28 sierpnia określił na około 500 zabitych i rannych. Raport dowództwa 9. armii z 18 września określił straty niemieckie od 1 sierpnia na 8951 zabitych lub rannych hitlerowców. Od 25 września nie wszystkie oddziały zwalczające powstanie podlegały von dem Bachowi gdyż do zwalczania powstańców włączyły się znaczne siły 9 armii, a część sił von dem Bacha przeszła pod rozkazy dowództwa XXXXVI Korpusu Pancernego.
Ostatni Komendant Armii Krajowej gen. Leopold Okulicki ps. „Niedźwiadek” po wydostaniu się z Warszawy z ludnością cywilną, przedostaje się do Częstochowy, która staje się stolicą Polskiego Państwa Podziemnego.

</doc>
<doc id="458776" url="https://pl.wikipedia.org/wiki?curid=458776" title="Dâmboviţa (rzeka)">
Dâmboviţa (rzeka)



</doc>
<doc id="458780" url="https://pl.wikipedia.org/wiki?curid=458780" title="Skupne">
Skupne



</doc>
<doc id="458781" url="https://pl.wikipedia.org/wiki?curid=458781" title="Układ przywspółczulny">
Układ przywspółczulny

Układ przywspółczulny, układ parasympatyczny (), in. układ cholinergiczny – podukład autonomicznego układu nerwowego odpowiedzialny za odpoczynek organizmu i poprawę trawienia. W uproszczeniu można powiedzieć, że działa on antagonistycznie (odwrotnie) do układu współczulnego. Włókna nerwowe układu przywspółczulnego wychodzą z pnia mózgu. Większość z nich przebiega wspólnie z nerwem błędnym, dochodząc do płuc, serca, żołądka, jelit, wątroby itp. W układzie tym, podobnie jak w układzie współczulnym, występują zwoje, leżące w pobliżu unerwianych narządów lub w samych narządach oraz sploty (np. splot sercowy, płucny), natomiast w przeciwieństwie do niego układ przywspółczulny nie reaguje jako całość, lecz aktywizuje tylko te funkcje, które są niezbędne w danym czasie.
Neurotransmiterem układu jest wyłącznie acetylocholina (zarówno we włóknach przed- jak i zazwojwych), która pobudza receptory muskarynowe i nikotynowe.
Ośrodki układu przywspółczulnego znajdują się w odcinku krzyżowym rdzenia kręgowego (S2-S4) oraz w jądrach przywspółczulnych nerwów czaszkowych III, VII, IX i X.
Czynności układu.
Substancje pobudzające czynność tego układu nazywa się parasympatykomimetykami, natomiast substancje hamujące układ przywspółczulny nazywa się parasympatykolitykami (cholinolitykami). Niektóre z nich, zarówno pobudzające jak i hamujące, stosuje się w lecznictwie.

</doc>
<doc id="458783" url="https://pl.wikipedia.org/wiki?curid=458783" title="Droga wojewódzka nr 380">
Droga wojewódzka nr 380

Droga wojewódzka nr 380 (DW380) – dawna droga wojewódzka łącząca DK35 w Unisławiu Śląskim z DW381 w Głuszycy.
Droga na całej długości pozbawiona została kategorii drogi wojewódzkiej na mocy uchwały Sejmiku Województwa Dolnośląskiego z 12 września 2019 roku.

</doc>
<doc id="458787" url="https://pl.wikipedia.org/wiki?curid=458787" title="Janne Happonen">
Janne Happonen

Janne Mikael Happonen (ur. 18 czerwca 1984 w Kuopio) – fiński skoczek narciarski, srebrny medalista olimpijski, trzykrotny medalista mistrzostw świata w lotach oraz mistrzostw świata juniorów.
Przebieg kariery.
Zadebiutował jako młodzik w zawodach drużynowych FIS w Planicy w 1993, gdzie Finowie zajęli 8. pozycję. Po kilku latach jako junior udanie występował w Pucharze Kontynentalnym (m.in. dwa zwycięstwa w Sapporo i jedno w Marikollen w 2002). W tym samym roku zdobył złoty medal na mistrzostwach świata juniorów w Schonach. W sezonie 2001/2002 zadebiutował w zawodach Pucharu Świata podczas konkursu w Kuopio.
Do reprezentacji na stałe wszedł dopiero z początkiem dziewiątej edycji Letniego Grand Prix w 2002. Należał do zawodników, którzy wiedli prym w konkursach Pucharu Kontynentalnego (CoC) – często wygrywał konkursy, a prawie zawsze był w czołówce. Gorzej spisywał się w Pucharze Świata, gdzie często kwalifikował się do zawodów, rzadziej jednak zdobywał punkty w konkursach.
W sezonie 2004/2005 sześć razy brał udział w zawodach CoC, wygrywając trzykrotnie i w klasyfikacji końcowej zajął 16. miejsce.
Sezon 2005/2006 rozpoczął od 10. miejsca w drugim konkursie PŚ w Ruce. Dzięki temu został wpisany na stałe do pierwszego składu reprezentacji. Wystąpił na mistrzostwach świata w lotach w Tauplitz na skoczni Kulm i wspólnie z reprezentacją zdobył srebrny medal. Indywidualnie był dziewiąty.
Podczas igrzysk olimpijskich w Turynie zdobył srebrny medal w konkursie drużynowym. Dwa tygodnie później został zwycięzcą konkursu Pucharu Świata w Lahti i ostatecznie uplasował się na 3. miejscu w dziesiątej edycji Turnieju Nordyckiego. Sezon 2005/2006 zakończył wygrywając finałowy konkurs lotów narciarskich w Planicy.
29 czerwca 2008 podczas ostatniego dnia zgrupowania fińskiej kadry skoczków narciarskich w Klingenthal, Happonen upadł po lądowaniu i złamał kość udową. Spowodowało to, że w sezonie 2008/2009 w ogóle nie startował. Do treningów powrócił w lutym 2009 na rodzimej skoczni K-90 Puijo w Kuopio. Jego pierwszymi zawodami na arenie międzynarodowej po kontuzji był drużynowy konkurs w ramach LGP 2009 w Hinterzarten. Wystartował również w kwalifikacjach do indywidualnego konkursu jednak nie udało mu się zająć miejsca dającego możliwość startu w zawodach.
21 marca 2010 zdobył brązowy medal w drużynie na mistrzostwach świata w lotach w Planicy.
W czerwcu 2010 na skoczni w Kuopio doznał kontuzji kolana, po której do zawodów powrócił w styczniu 2011. 13 lutego 2011 podczas zawodów w Vikersund ustanowił swój rekord życiowy i nieoficjalny rekord Finlandii w długości lotu wynoszący 240 metrów. Niespełna miesiąc po powrocie po kontuzji, w trakcie treningów przed mistrzostwami świata w Oslo ponownie doznał urazu kolana, który wykluczył go ze startów na ponad pół roku. 25 listopada 2012 w kwalifikacjach do drugiego konkursu Pucharu Świata w sezonie 2012/2013 upadł po skoku na odległość 135 metrów, przez co ponownie nabawił się kontuzji stawu kolanowego.
1 czerwca 2016 ogłosił zakończenie kariery sportowej.

</doc>
<doc id="458789" url="https://pl.wikipedia.org/wiki?curid=458789" title="Kyle Katarn">
Kyle Katarn

Kyle Katarn – postać ze świata "Gwiezdnych wojen". Z początku był żołnierzem sił Imperium, następnie najemnikiem, agentem Sojuszu Rebeliantów, a w końcu – Rycerzem Jedi. Jest głównym bohaterem większości gier z serii "".

</doc>
<doc id="458790" url="https://pl.wikipedia.org/wiki?curid=458790" title="Kalendarium powstania warszawskiego – 29 września">
Kalendarium powstania warszawskiego – 29 września

29 września, piątek.
Generalne niemieckie natarcie na Żoliborz, z udziałem dywizji pancernej i dwóch pułków. Do obozu koncentracyjnego w Stutthof trafia 1258 warszawiaków, w tym żołnierze i 40 kobiet z AK.
Kolejna depesza premiera Mikołajczyka do Stalina o podjęcie działań mających przynieść pomoc Warszawie.
Z depeszy Bora-Komorowskiego do Kazimierza Sosnkowskiego:
"Dalsza walka w izolowanych kotłach" [Śródmieście, Żoliborz] "może stać się nie możliwa. Głód. Jeśli nie otrzymamy skutecznej pomocy przez uderzenie Sowietów do 1 października, będziemy zmuszeni zaprzestać walki."
Z meldunku w dzienniku bojowym 9. Armii:
"W ciężkich walkach udaje się opanować umocnione rejony na peryferiach Żoliborza; nieprzyjaciel broni się zawzięcie i ponosi ciężkie straty".
Niektóre dzienniki powstańcze donoszą, że walki na Mokotowie trwają nadal (mimo kapitulacji 27 września), jednakże łączność z tym rejonem została zerwana.
Dalsze pertraktacje przedstawicieli polskich z von dem Bachem.
Bitwa pod Jaktorowem zakończona rozbiciem przez Niemców Grupy AK „Kampinos”.

</doc>
<doc id="458793" url="https://pl.wikipedia.org/wiki?curid=458793" title="Kalendarium powstania warszawskiego – 21 września">
Kalendarium powstania warszawskiego – 21 września

21 września, czwartek.
Trwają zaciekłe walki na Solcu (określanym jako Górny Czerniaków). Resztki oddziałów Kedywu i „berlingowcy” odpierają niemieckie ataki idące wzdłuż ulicy Wilanowskiej. Niemcy z wielkim trudem zdobywają domy nr 3/5, 4 i 6. Ostatecznie w polskich rękach pozostają tylko dwie zniszczone bombami kamienice: Wilanowska 1 i przyległa do niej Solec 53 oraz odcinek ok. 200 metrów brzegu Wisły z zatopionym częściowo statkiem spacerowym „Bajka”. Obrońcom brakuje już wszystkiego: amunicji, żywności, nawet wody, po którą wieczorami organizowane są ryzykowne wyprawy nad rzekę.
W zajętej kamienicy przy Wilanowskiej 5 Niemcy wieszają 12 schwytanych tam mężczyzn, w tym kapelana księdza „Karola”. W podziemiach budynku mordują 122 rannych, wśród których znajdował się m.in. kapitan „Topolnicki” (Jan Misiurewicz) – dowódca kompanii w brygadzie „Broda 53”. 17 rannych ratuje opiekująca się nimi lekarka – doktor „Konstancja” (Irena Konopacka-Semadeni).
Ostatnie zrzuty z samolotów aliantów nad Warszawą, Kampinosem i Lasem Kabackim; w stolicy odebrano 45. Duże straty w załogach lotniczych. Mieszkańcy i żołnierze głodują.
Z meldunku Bora-Komorowskiego:
"Sytuacja w rejonie Starego Miasta poważna. Amunicja na wyczerpaniu. Żołnierz bardzo zmęczony. Druzgocąca przewaga techniczna nieprzyjaciela wystawiła na ciężką próbę odporność naszego żołnierza i społeczeństwa."
Z meldunku Antoniego Chruściela („Montera”):
"Naszych zwrotów zaczepnych npl" [nieprzyjaciel] "nie wytrzymuje. Toteż jest to nasza najwłaściwsza forma walki."
Wyświetlenie w kinie "Palladium" (przy ul. Złotej 7/9) drugiej części kroniki filmowej pt. "Warszawa walczy", w której ukazane były sceny zdobycia PAST-y (z 20 sierpnia). Wysadzenie przez Niemców Pawiaka, wraz z oddziałem kobiecym (tzw. "Serbia"). Centralny Komitet Ludowy uznaje PKWN za rząd tymczasowy.

</doc>
<doc id="458795" url="https://pl.wikipedia.org/wiki?curid=458795" title="Łyżwiarstwo figurowe na Zimowych Igrzyskach Olimpijskich 1928">
Łyżwiarstwo figurowe na Zimowych Igrzyskach Olimpijskich 1928

Łyżwiarstwo figurowe na Zimowych Igrzyskach Olimpijskich 1928 – jedna z dyscyplin rozgrywanych podczas igrzysk w dniach 14–15 lutego 1928 w Sankt Moritz, w Szwajcarii. Zawody odbyły się w trzech konkurencjach: solistów, solistek, par sportowych.

</doc>
<doc id="458797" url="https://pl.wikipedia.org/wiki?curid=458797" title="Bet Sze’an">
Bet Sze’an

Bet Sze’an daw. Scytopolis (hebr. בֵּית שְׁאָן; arab. بيسان, "", "Bajsan"; ang. Beit She’an) – miasto położone w Dystrykcie Północnym w Izraelu.
Ważny ośrodek administracyjny i przemysłowy Dolnej Galilei. Z powodu swojego geograficznego położenia na skrzyżowaniu szlaków handlowych Doliny Jordanu i Doliny Jezreel odegrało ważną rolę historyczną. Na przestrzeni wielowiekowej historii było nazywane: "Scytopolis", "Nysa" i "Beisan". We współczesnych czasach odgrywa ważną rolę jako regionalne centrum w Dolinie Bet Sze’an.
Położenie.
Miasto Bet Sze’an leży w Dolinie Bet Sze’an w północno-wschodniej części Izraela. W jego otoczeniu znajdują się kibuce Chamadja, Newe Etan, Kefar Ruppin, En ha-Naciw, Szeluchot, Reszafim, Mesillot, Nir Dawid i Sede Nachum. Wszystkie ona należą do Samorządu Regionu Emek ha-Majanot.
Miasto leży w Poddystrykcie Jezreel w Dystrykcie Północnym Izraela.
Środowisko naturalne.
Bet Sze’an jest położone na wysokości 125 metrów p.p.m. w intensywnie użytkowanej rolniczo Dolinie Bet Sze’an, będącej częścią Rowu Jordanu w Dolnej Galilei. Okoliczny teren jest stosunkowo płaski, opada jednak w kierunku wschodnim w depresję rzeki Jordan. Wzdłuż północnej granicy miasta przebiega wadi rzeki Charod, z którym łączy się przepływający przez centrum strumień Kibucim. W odległości 4 km na wschód od miasta przepływa rzeka Jordan, stanowiąca granicę państwową z Jordanią. Wokół miasta znajdują się liczne źródła, których wody są odprowadzane do sztucznych stawów hodowlanych. Jedynymi niewielkimi wzgórzami są wzgórza pochodzenia ludzkiego, takie jak położone na północy Tel Bet Sze’an, Tel Icteba i Nacharon Telefon, po stronie zachodniej Tel Bacula i Tel Temes, oraz na wschodzie Tel Nysa. W odległości 4 km na południowy zachód od miasta wznosi się masyw górski Gilboa, a na północy jest Ramot Jissachar.
Historia.
Położenie geograficzne miasta decydowało o jego strategicznym znaczeniu. Kontrolowało ono skrzyżowanie najważniejszych dróg w Dolinie Jordanu i Dolinie Jezreel, broniąc w ten sposób dostępu do wybrzeża Morza Śródziemnego, a także do Galilei. Takie położenie powodowało, że od najdawniejszych czasów znajdowały się tutaj osady ludzkie. Wykopaliska archeologiczne wskazują, że pierwsza osada powstała na wzgórzu Tell Bet Sze’an pod koniec okresu neolitu lub na początku chalkolitu (VI-V tysiąclecie p.n.e.). Pozostałości odnalezionej ceramiki wskazują, że osada istniała z przerwami do końca wczesnej epoki brązu (III tysiąclecie p.n.e.). Po podboju Bet Sze’an przez egipskiego faraona Totmesa III (XV wiek p.n.e.), miasto zostało przekształcone w centrum administracji regionu. Egipcjanie zmienili organizację miasta i pozostawili po sobie wiele śladów kultury materialnej. Najazdy ludów Morza zakończyły panowanie egipskie w Kanaanie. Prawdopodobnie w drugiej połowie XIII wieku p.n.e. ziemie te zajęły koczownicze plemiona izraelitów. Około 1100 roku p.n.e. zdobyli je Filistyni, którzy wykorzystywali je do dalszego podboju Starożytnego Izraela. Około 1007 roku p.n.e. w bitwie na wzgórzu Gilboa Filistyni zabili izraelskiego króla Saula i trzech jego synów. Biblia opisuje, że na murach Bet Sze’an zawieszono wówczas ciało zabitego króla. Fragmenty murów obronnych miasta z tego okresu zostały odnalezione. Miasto zostało zdobyte przez Izraelitów dopiero za czasów podbojów króla Dawida i włączone w granice jego zjednoczonego królestwa Izraela. W okresie panowania jego syna, króla Salomona, Bet Sze’an było ważnym ośrodkiem lokalnej administracji. Asyryjski podbój północnego Izraela dokonany przez Tiglat-Pilesera III doprowadził do spalenia w 732 roku p.n.e. miasta Bet Sze’an. Po tym zniszczeniu miasto przez bardzo długi czas nie było odbudowywane.
Okres hellenistyczny przyniósł odbudowę miasta, któremu zmieniono nazwę na Scytopolis (gr. Σκυθόπολις). Według mitologii greckiej założycielami miasta był Dionizos i opiekunka jego dzieci, Nysa, która została właśnie tam pochowana. Stąd miasta było powszechnie znane jako "Nysa-Scytopolis". Niewiele wiadomo o wczesnej historii tego miasta, poza faktem, że w III wieku p.n.e. na tutejszym wzgórzu wybudowano dużą świątynię. Nie wiadomo komu była ona poświęcona, ale użytkowano ją jeszcze w czasach rzymskich. Następnie miasto przechodziło z rąk egipskich Ptolemeuszy w ręce syryjskich Seleucydów. W II wieku p.n.e. Scytopolis uzyskało prawa miejskie, co zapoczątkowało okres rozbudowy miasta. Odegrało ono ważną rolę w żydowskim powstaniu Machabeuszów (lata 167-160 p.n.e.). Pod koniec II wieku p.n.e. zostało zniszczone przez pożar. W 63 roku p.n.e. rzymski generał Pompejusz włączył Scytopolis do związku dziesięciu greckich miast Dekapolu. Stanowiły one centrum kultury greko-rzymskiej, a Pax Romana gwarantował miastom rozwój, o czym poświadcza wspaniała architektura budowli wzniesionych w tym okresie. Wydarzenie było tak doniosłe, że mieszkańcy Scytopolis oparli swój kalendarz właśnie na tej dacie. W czasie wojny żydowsko-rzymskiej (66–73) miasto opowiedziało się po stronie Cesarstwa rzymskiego. II wiek za sprawą rozwoju włókiennictwa przeszedł do historii miasta jako „złoty wiek” Bet Sze’an. W 409 roku miasto zostało stolicą rzymskiej prowincji "Palæstina Secunda". Od 395 roku zaczął się okres bizantyjski. W VI wieku miasto osiągnęło swoją maksymalną wielkość, osiągając populację 40 tys. mieszkańców. W 634 roku Scytopolis zajęli muzułmanie, którzy zmienili jego nazwę na Beisan. Miasto zaczęło się jednak stopniowo chylić ku upadkowi. 18 stycznia 749 roku Beisan zostało całkowicie zniszczone przez trzęsienie ziemi. Miasto nie zdołało się już odbudować, a na jego ruinach powstało kilka niewielkich osiedli mieszkaniowych, z charakterystycznymi wąskimi uliczkami arabskimi. Od 1099 roku obszar Palestyny znalazł się pod panowaniem krzyżowców, którzy utworzyli Królestwo Jerozolimskie. W samym mieście wybudowano wówczas niewielką twierdzę otoczoną fosą. W 1250 roku Palestyna powróciła pod rządy muzułmańskie, a od 1517 roku przeszła pod panowanie Imperium Osmańskiego. W okresie tym Beisan systematycznie traciło swoje regionalne znaczenie. Pewne ożywienie nastąpiło dopiero po 1900 roku, kiedy to wybudowano odnogę linii kolejowej Hidżaz do nadmorskiego miasta Hajfa. W wyniku I wojny światowej we wrześniu 1918 roku Beisan znalazło się pod kontrolą Brytyjczyków, którzy w 1922 roku oficjalnie utworzyli Mandat Palestyny. Na początku lat 30. XX wieku organizacje syjonistyczne wykupiły w tym rejonie znaczne ilości ziemi od arabskich właścicieli, co umożliwiło w kolejnych latach rozwój osadnictwa żydowskiego w dolinie Bet Sze’an. W 1934 roku Thomas Edward Lawrence zanotował, że „"Beisan jest czysto arabską wioską ... z dachów można podziwiać piękny widok na rzekę" [Jordan] "... na równinie nadrzecznej są porozrzucane liczne obozowiska koczowniczych Beduinów, którzy wypasają swoje stada"”. W Beisan istniała jednak niewielka społeczność żydowska, która została zniszczona w 1936 roku podczas arabskiego powstania w Palestynie. Doszło wówczas także do arabskich ataków na okoliczne żydowskie osady rolnicze. Przyjęta 29 listopada 1947 roku Rezolucja Zgromadzenia Ogólnego ONZ nr 181 przyznała cały obszar doliny Bet Sze’an państwu żydowskiemu. W dzień po przyjęciu rezolucji wybuchła wojna domowa w Palestynie, której kontynuacją była I wojna izraelsko-arabska. 4 maja 1948 roku wysoki lider ruchu syjonistycznego Josef Weitz napisał w swoim dzienniku: „"Dolina Bet Sze’an jest bramą naszego państwa w Galilei ... zajęcie jej jest potrzebą chwili"”. To z tego powodu siły żydowskiej organizacji paramilitarnej Hagana wkroczyły 12 maja 1948 roku do miasta Beisan. Większość arabskich mieszkańców uciekła zanim do miasta wkroczyli żydowscy żołnierze. Nielicznych pozostałych arabskich chrześcijan wysiedlono do Nazaretu. W następnych miesiącach Hagana wysiedliła i zniszczyła praktycznie wszystkie okoliczne wioski arabskie.
Pod władzą państwa izraelskiego zmieniono nazwę miasta na "Bet Sze’an". W latach 50. XX wieku do doliny dotarła fala żydowskich imigrantów z Maroka, Turcji, Egiptu, Syrii, Kurdystanu i Iraku. W dniu 19 listopada 1974 roku doszło do terrorystycznego ataku na Bet Sze’an. W 1999 roku Bet Sze’an otrzymało prawa miejskie i stało się ważnym ośrodkiem administracji w dolinie Bet Sze’an. W ostatnim dziesięcioleciu osiedlili się tutaj imigranci z Etiopii, Ameryki Południowej i krajów byłego ZSRR. W dniu 28 listopada 2002 roku doszło do ataku na lokal wyborczy Likudu w Bet Sze’an, w którym zginęło 6 Izraelczyków, a 36 osób zostało rannych.
Nazwa.
Etymologia hebrajskiej nazwy Bet Sze’an jest niepewna. Może być ona interpretowana jako „"dom bóstwa Sze’an"” bądź „"dom spokoju"”. Miasto posiadało jednak jeszcze inne historyczne nazwy. W okresie hellenistycznym nazywało się "Scytopolis" (gr. Σκυθόπολις), prawdopodobnie dlatego, że stacjonowały tutaj zaciężne siły scytyjskich jeźdźców. Mitologia grecka mówi, że założycielem miasta był Dionizos i opiekunka jego dzieci, Nysa. Stąd miasta było powszechnie znane jako "Nysa-Scytopolis". Natomiast muzułmanie przez długie wieki używali własnej nazwy "Beisan".
Demografia.
Według danych Izraelskiego Centrum Danych Statystycznych w 2011 roku w Bet Sze’an żyło 16 922 mieszkańców, z czego 97,8% Żydzi (reszta to inne narodowości). Jest to niewielkie miasteczko, którego populacja charakteryzuje się niewielkim spadkiem liczebności. Wskaźnik wzrostu populacji wyniósł w 2011 roku -0,3%. W roku tym urodziło się 365 dzieci, a zmarły 71 osoby (odnotowano 1 zgon niemowląt). Na niekorzystny wynik spadku populacji przyczyniły się zjawiska związane z migracją ludności. Według danych za 2010 rok liczba pracowników wynosiła 8026, a liczba osób pracujących na własny rachunek wynosiła 408. Średnie miesięczne wynagrodzenie w 2010 roku wynosiło 5513 ILS (średnia krajowa 7522 ILS). Zasiłki dla bezrobotnych pobierało 226 osób, w tym 84 mężczyzn (średni wiek: 42. lata). Świadczenia emerytalne oraz renty pobierało 1521 osób, a zapomogi społeczne 1141 osoby.
Symbole.
W 1990 roku władze miejskie podjęły decyzję o wprowadzeniu nowego herbu Bet Sze’an, który zastąpił stary z 1958 roku. Nowy herb zawiera osiem elementów, które podkreślają długą historię miasta. W centralnej części emblematu widnieje daktylowiec właściwy, będący charakterystyczną roślinnością Doliny Bet Sze’an. Palma jest również symbolem pokolenia Menasesa, którego działem w czasach biblijnych było miasto Bet Sze’an. Po lewej stronie palmy widnieją dwie faliste niebieskie linie, które wyobrażają obfitość wody w Dolinie Bet Sze’an. Po prawej stronie palmy widnieje teatr rzymski oraz mur obronny miasta. Wskazują one na długą i bogatą historię miasta, którego wykopaliska archeologiczne są dużą atrakcją turystyczną. Powyżej muru widnieją menora i szofar. Te dwa żydowskie symbole zostały odnalezione na mozaice podłogowej w synagodze z okresu bizantyjskiego. Symbole te świadczą o długiej historii osadnictwa żydowskiego w mieście. W tle widoczny jest widok gór, które w naturalnym środowisku są otoczeniem Doliny Bet Sze’an. Powyżej i poniżej umieszczono fragmenty wersetów biblijnych.
Polityka.
Burmistrzem miasta jest Rafael Ben-Szitrit. Ratusz znajduje się przy ulicy Herzla. Natomiast przy ulicy Bialika znajduje się sąd miejski. We wschodniej części miasta, przy strefie przemysłowej znajduje się siedziba władz administracyjnych Samorządu Regionuu Doliny Źródeł.
Współpraca międzynarodowa.
Bet Sze’an ma zawarte umowy partnerskie z następującymi miastami:
Gospodarka.
Miasto stanowi centrum handlowo usługowe dla okolicznych osad rolniczych Doliny Bet Sze’an. Miasto posiada także dwie własne strefy przemysłowe (północną i wschodnią). Zlokalizowanych w nich jest wiele przedsiębiorstw dających zatrudnienie licznym mieszkańcom. Miasto od lat słynie jako ważny ośrodek przemysłu bawełnianego w kraju, a wielu mieszkańców pracuje w okolicznych osadach rolniczych przy uprawie bawełny. W mieście jest ona przetwarzana na tkaniny, a następnie produkowana z nich odzież. W mieście są liczne centra handlowe. Największym jest położony w północno-wschodniej części miasta "Binyanim Mall". Jest to zarazem jedna z regionalnych atrakcji mieszkańców i turystów przybywających do Bet Sze’an.
Infrastruktura.
Posterunek policji znajduje się w odremontowanym forcie Tegart przy ulicy ha-Tomer. W jego sąsiedztwie, przy ulicy Icchaka Szemesz jest remiza straży pożarnej oraz stacja pogotowia ratunkowego. W mieście jest także kilka przychodni zdrowia oraz prywatne kliniki stomatologiczne. W Bet Sze’an nie ma jednak szpitala. Najbliższymi są: Centrum Medyczne Doliny w Afuli i Centrum Medyczne Baruch Pade w Tyberiadzie.
Transport.
Miasto Bet Sze’an stanowi centrum komunikacyjne całej Doliny Bet Sze’an. Przez miasto przebiega z północy na południe droga nr 90, a z zachodu na wschód droga nr 71. Tworzą one podstawę tutejszej sieci komunikacyjnej. Drogą nr 90 jadąc na północ dojeżdża się do kibucu Chamadja i dalej do miasta Tyberiada, lub na południe do kibucu En ha-Naciw i dalej do przejścia granicznego Bardala, które umożliwia wjechanie na terytorium Autonomii Palestyńskiej. W północno-wschodniej części Bet Sze’an droga nr 90 krzyżuje się z drogą nr 71, która pełni funkcję północnej obwodnicy miasta. Jadąc drogą nr 71 w kierunku zachodnim dojeżdża się do kibucu Sede Nachum i dalej do miasta Afula, lub na wschód do kibucu Newe Etan i dalej do przejścia granicznego Rzeka Jordan z Jordanią. Siatkę połączeń komunikacyjnych uzupełniają drogi lokalne. Z Bet Sze’an w kierunku wschodnim wychodzi droga nr 7079, która łączy miasta ze wschodnią strefą przemysłową i drogą nr 71. W kierunku zachodnim wychodzi droga nr 6667, która prowadzi do kibucu Mesillot i drogi nr 669 (pełni funkcję południowo-zachodniej obwodnicy miasta). Natomiast w kierunku północno-wschodnim wychodzi droga nr 7078, która umożliwia dojazd do północnej strefy przemysłowej i północnej obwodnicy miasta (droga nr 71). Głównym środkiem transportu publicznego są dalekobieżne autobusy linii "Egged" i lokalne autobusy linii "Kavim". Przez cały dzień autobusy regularnie odjeżdżają do Tyberiady, Afuli, Jerozolimy i Tel Awiwu.
W 2011 roku w Bet Sze’an były zarejestrowane 4860 pojazdy silnikowe, w tym 3967 samochodów osobowych (średnia wieku samochodów prywatnych wynosiła 8 lat). W roku tym w mieście doszło do 15 wypadków.
Przed I wojną światową w Bet Sze’an istniała stacja kolejowa. Przebiegała tędy linia kolejowa łącząca port w Hajfie z linią kolejową Hidżaz, która biegła z Damaszku do Medyny. Po I wojnie izraelsko-arabskiej linia ta została zniszczona i obecnie Bet Sze’an nie posiada żadnego połączenia kolejowego. Istnieją plany utworzenia takiej linii Rakewet Jisra’el.
Architektura.
Zabudowa miejska w większości składa się z nowych kilku piętrowych domów mieszkalnych. Miasto posiada liczne osiedla mieszkaniowe: Stare Miasto, Sprinzak, Halutsim, Żabotyński, Eli Cohen, Merkaz Hair, Gordon, Nof ha-Gilboa, Elijahu, Tirat Cwi, Tsameret, Hisachon, Bene Beitecha, Nof Gilad oraz Rabin. W południowo-zachodniej części miasta projektowane jest nowe osiedle mieszkaniowe Kirjat Rabin. Planuje się wybudowanie 1800 nowych domów z pełną infrastrukturą otoczenia. Miasto posiada kilka parków publicznych: na południu jest Park Dado, na północnym wschodzie Gan ha-Acmaut, na północy ha-Banim, a na północnym zachodzie Bet Sze’an.
Zabytki.
Miasto Bet Sze’an słynie z zabytków architektonicznych z okresu rzymsko-bizantyjskiego. Tutejszy park archeologiczny otoczono opieką i na jego miejscu utworzono Park Narodowy Bet Sze’an. Odnowiono tutejsze zabytkowe ulice z kolumnami, na których w przeszłości opierał się dach przykrywający chodniki ze stoiskami handlowymi. Do najsłynniejszych należą ulice "Palladiusa" oraz "Silvanusa". Na północnym krańcu ulicy "Palladiusa" wznosi się monumentalna brama z trzema wejściami. Z tego miejsca stroma droga ze schodami prowadzi na wzgórze górujące nad miastem. U stóp wzgórza odnaleziono ołtarz poświęcony Zeusowi. Do czasów bizantyjskich na wzgórzu wznosiła się świątynia Zeusa, później w miejscu tym stanął kościół. W centrum miasta wznosi się bazylika (długość 70 m i szerokość 30 m) ze wspaniałą agorą z jońskimi kolumnami. Przy ulicy "Silvanusa" znajduje się publiczna fontanna nimfeum, do której woda była doprowadzana akweduktem. Przy skrzyżowaniu głównych ulic znajdują się pozostałości rzymskiej świątyni, prawdopodobnie poświęconej Dionizosowi, tradycyjnemu założycielowi i patronowi miasta. Po zniszczeniach z okresu bizantyjskiego do czasów współczesnych zachowała się jedynie fasada świątyni. Na wschód od bazyliki zachowała się bizantyjska łaźnia, która obejmuje kwadratową salę (20x20 m) służącą jako basen kąpielowy. Ściany pokoju i podłoga są wyłożone marmurowymi płytkami. W jednej ze ścian znajdowała się fontanna. U podnóża łaźni znaleziono liczne kawałki posągów, zniszczonych prawdopodobnie w okresie bizantyjskim. Stojący w południowej części miasta monumentalny teatr jest najlepiej zachowanym teatrem rzymskim. Scena ma średnicę 110 metrów. Widownia mogła pomieścić 7 tys. osób. Kolejną atrakcją jest amfiteatr, który wybudowano w południowej części centrum miasta. Owalny amfiteatr (102x67 m) otaczał arenę o długości 82 m i szerokości 47 m. Arena była otoczona ścianami o wysokości 3,2 m. Widownia mogła pomieścić 5-7 tys. widzów. Niestety, do czasów współczesnych z widowni zachowały się jedynie trzy rzędy siedzeń. W amfiteatrze odbywały się pojedynki gladiatorów, polowania na dzikie zwierzęta i zawody sportowe. Na północny zachód od teatru wybudowano duży kompleks publicznych łaźni (długie 100 m i szerokie 90 m), które składały się z ośmiu sal z otwartym basenem kąpielowym i fontannami. Sale były podgrzewane przez hypocaustum. Ważnym narodowym zabytkiem jest tutejsza synagoga, w której odkryto mozaikową posadzkę – w jej centrum znajduje się menora z napisem "szalom" ("pokój"). Interesujące są także pozostałości Klasztoru Najświętszej Maryi Panny z 567 roku z ozdobną mozaiką przedstawiającą kalendarz, w którym dwanaście miesięcy tworzy krąg dookoła słońca i księżyca. Miesiące symbolizują postacie mężczyzn trzymających narzędzia lub inne przedmioty charakterystyczne dla prac na roli w danym miesiącu. Z bardziej współczesnych zabytków można wymienić starą stację kolejową w Bet Sze’an. W północno-zachodniej części miasta znajduje się stary turecki most na rzece Charad. Wzniesiono go na oryginalnych dziewięciu słupach starożytnego mostu rzymskiego. Most wraz z otoczeniem został starannie odnowiony i stanowi dużą atrakcję miasta. Drugi turecki most znajduje się w północno-wschodniej części miasta. Został on wzniesiony w 1877 roku na fundamentach mostu rzymskiego (od 1994 r. jest wykorzystywany przez drogę nr 90).
Kultura.
Za kształtowanie kultury w mieście odpowiedzialne jest Centrum Kultury Bet Sze’an, które posiada swoje oddziały w osiedlach mieszkaniowych i obszarach rekreacji. Centrum prowadzi różnorodną działalność dla dzieci i dorosłych, organizując zajęcia teatralne, taneczne, artystyczne i muzyczne. Przy centrum funkcjonuje biblioteka publiczna. Jest tu także Muzeum Historii Bet Sze’an.
Z wydarzeń kultury masowej w 1973 roku w Bet Sze’an nakręcono część scen z filmu "Jesus Christ Superstar".
Edukacja i nauka.
W mieście znajduje się 35 przedszkoli, z czego 24 jest utrzymywanych przez gminę.
Zgodnie z danymi Centralnego Biura Statystyki Izraela w Bet Sze’an jest 16 szkół, w których uczy się 3809 uczniów i studentów. Dzielą się one na 10 szkół podstawowych (około 2 tys. uczniów) i 6 szkół średnich (1801 uczniów). Ze szkół podstawowych, cztery są państwowymi szkołami świeckimi, cztery państwowymi szkołami religijnymi ("Rambam", "Tachkemoni", „Mejer" i Jonatan"), a dwie współpracują z pobliskimi samorządami regionów ("Dolina Źródeł" i "Gilboa"). Gmina jest odpowiedzialna za dowożenie uczniów do odległych szkół oraz uczniów szkół specjalnych. W mieście jest także konserwatorium muzyczne oraz kilka internatów szkolnych.
Turystyka.
Największą tutejszą atrakcją turystyczną jest Park Narodowy Bet Sze’an, który obejmuje obszar parku archeologicznego Bet Sze’an. Prace wykopaliskowe rozpoczęto tutaj w latach 1921-1933 i większość odnalezionych wówczas artefaktów umieszczono w Muzeum Rockefellera w Jerozolimie i w Muzeum University of Pennsylvania w Filadelfii. W 1983 roku prace wznowili naukowcy z Uniwersytetu Hebrajskiego, odkrywając pozostałości osiemnastu kolejno istniejących w tym miejscu osad. Odkryte antyczne budowle weszły w skład Parku Narodowego Bet Sze’an, który jest jednym z najbardziej imponujących miejsc w Izraelu. Każdego roku przyjeżdża tutaj około 300 tys. turystów. W lipcu 2008 roku zainaugurowano audiowizualne pokazy nocne, które rozświetlają antyczne budowle na powierzchni 11 akrów. Projekt umożliwia osobom odwiedzającym park odbycie „podróży w czasie” i poznanie historii miasta na przestrzeni tysięcy lat. Każdego roku prezentację ogląda ponad 40 tys. zwiedzających. W parku narodowym odremontowano okazały dawny turecki budynek rządowy "Saraja", w którym od 2011 roku umieszczono biuro obsługi turystów, sklep z pamiątkami, galerię, oraz restaurację i kawiarnię. Spod tego budynku rusza kolejka turystyczna, która umożliwia obejrzenie całego parku narodowego z wygodnych wagoników. Plan rozwoju turystyki w regionie zakłada wykorzystanie antycznego miasta Scytopolis jako centrum przyciągającego turystów do Doliny Bet Sze’an. Na wschód od obszaru parku archeologicznego ma w przyszłości powstać centrum handlowe. Władze miasta planują powiększyć obszar wykopalisk, które obecnie udostępniają turystom zaledwie 10% całości wykopalisk. W tym celu ma powstać muzeum oraz kompleks hotelowy z usługami spa.
W północno-wschodniej części miasta jest położony bazaltowy kanion rzeki Charod. Wybudowane w jego otoczeniu ścieżki spacerowe umożliwiają podziwianie serii wodospadów. Ścieżki spacerowe łączą znajdujące się na rzece dwa stare mosty tureckie. W ich otoczeniu utworzono tereny piknikowe z zacienionymi miejscami do odpoczynku. Okoliczne osady rolnicze również realizują projekty rozbudowy bazy hotelowej i poprawienia atrakcyjności miejsc wypoczynku, koncentrując się na rehabilitacji w termalnych kąpielach mineralnych.
Hotele.
We wschodniej części miasta jest hostel "Beit She’an Guest House" z prywatnym basenem.
Religia.
W mieście jest 85 synagog oraz jesziwa Bet Sze’an. W północno-wschodniej części miasta znajduje się stary meczet. Jest on od 1948 roku opuszczony. Przed zupełnym zniszczeniem uchronił go archeolog Noach Vardiger, który opiekuje się budynkiem (wykorzystywany jako centrum dla osób niepełnosprawnych).
Sport i rekreacja.
Od 1958 roku w mieście istnieje klub piłkarski Hapoel Bet Sze’an. Jest to drużyna amatorska, która od 2007 roku działa bez prezesa. Zawodnicy sami ustalają skład i taktykę gry na kolejne mecze. Grają w drugiej lidze. Mecze rozgrywane są na lokalnym stadionie "Bet Sze’an Stadium". Fenomen walki klubu o utrzymanie się w lidze i zaangażowanie kibiców został zarejestrowany na filmie „"Underdog: A War Film"”. Pokazał on emocjonalną wojnę, jaką toczyli mieszkańcy Bet Sze’an przeciwko całej reszcie kraju w sezonie rozgrywek 1995/96.
Wojsko.
Ze względu na konieczność utrzymywania stałej gotowości obronnej miasta, W Bet Sze’an znajduje się 117 publicznych schronów i 61 miejsc schronienia na wypadek ostrzału. Wszystkie miejsca są odpowiednio oznakowane. Na północ od miasta znajduje się baza wojskowa Sił Obronnych Izraela, w której prawdopodobnie mieszczą się wyrzutnie rakiet antybalistycznych Chetz-2.

</doc>
<doc id="458798" url="https://pl.wikipedia.org/wiki?curid=458798" title="Mróz i ogień">
Mróz i ogień

Mróz i ogień (ang. "Frost and Fire") – zbiór opowiadań i esejów Rogera Zelazny’ego, laureata nagród Hugo i Nebula, wydany w 1989 roku przez wydawnictwo William Morrow (). Polskie tłumaczenie, autorstwa Macieja Raginiaka, ukazało się w 2000 roku nakładem Rebisu ().
Nazwa zbioru pochodzi od dwóch opowiadań zawartych w zbiorze, "Wieczna zmarzlina" oraz "24 widoki góry Fudżi Hokusaia" (góra Fudżi jest wulkanem).
Każde opowiadanie i esej poprzedzone jest krótkim wstępem. Wyjątkiem jest tylko "Coś w rodzaju egzorcyzmu" które same w sobie jest bardziej wstępem niż esejem. Autor opisuje m.in. co się zmieniło w jego życiu od wcześniejszego zbioru opowiadań - "" z 1983 roku.
Dedykacja.
Billowi Mouldinowi,
pamiętając o przysłudze

</doc>
<doc id="458802" url="https://pl.wikipedia.org/wiki?curid=458802" title="Scytopolis">
Scytopolis



</doc>
<doc id="458803" url="https://pl.wikipedia.org/wiki?curid=458803" title="Beisan">
Beisan



</doc>
<doc id="458804" url="https://pl.wikipedia.org/wiki?curid=458804" title="Flaga stanowa Hawajów">
Flaga stanowa Hawajów

Flaga stanowa Hawajów ma niemal taki sam wzór jak przyjęta w 1816 roku flaga Królestwa Hawajów. Łączy symbole Wielkiej Brytanii i USA (trójbarwne pasy bandery z XIX wieku). Osiem pasów symbolizuje osiem głównych wysp archipelagu: 
Przyjęta 20 maja 1845 roku. Proporcje 1:2.

</doc>
<doc id="458821" url="https://pl.wikipedia.org/wiki?curid=458821" title="Droga wojewódzka nr 386">
Droga wojewódzka nr 386

Droga wojewódzka nr 386 (DW386) – droga wojewódzka łącząca DW381 w Gorzuchowie z DW387 w Ścinawce Średniej. Droga ma długość ok. 8 km.

</doc>
<doc id="458824" url="https://pl.wikipedia.org/wiki?curid=458824" title="Flaga stanowa Nowego Jorku">
Flaga stanowa Nowego Jorku

W herbie jest krajobraz z rzeką Hudson, która stanowi swoisty symbol narodowy stanu jako ważny szlak komunikacyjny, który przyczynił się do rozwoju gospodarczego i bogactwa tego rejonu. Wschodzące słońce symbolizuje pomyślną przyszłość. Tarczę podtrzymują boginie wolności i sprawiedliwości. Kolor niebieski oznacza przynależność do Unii. 
Przyjęta 2 kwietnia 1901 roku. Proporcje 10:19

</doc>
<doc id="458830" url="https://pl.wikipedia.org/wiki?curid=458830" title="Wieczna zmarzlina (opowiadanie)">
Wieczna zmarzlina (opowiadanie)

Wieczna zmarzlina (inny tytuł "Wieczna marzłoć"; tytuł oryg. "Permafrost") – opowiadanie autorstwa Rogera Zelazny’ego, otwierające zbiór "Mróz i ogień". Zostało ono wydane po raz pierwszy w kwietniu 1986 roku w magazynie "Omni", a rok później nagrodzone nagrodą Hugo.
Jego geneza sięga pobytu autora w Zatoce Lodowców w maju 1980 roku, kiedy to pojawiły się pierwsze zamysły opowiadania. Miesiąc później Roger Zelazny brał udział jako gość honorowy w konwencie Westercon w Los Angeles, skąd pojechał wynajętym samochodem w podróż w głąb Baja California, aż do San Q. Podczas pobytu w starym hotelu Zelazny miał wrażenie, że jest tam praktycznie sam. Na to wrażenie nałożyły się wspomnienia z lodowca oraz odbytej na konwencie dyskusji o sztucznej inteligencji. Katalizatorem do napisania opowiadania stała się kłótnia pomiędzy pewną parą, której świadkiem był po powrocie, na lotnisku w Los Angeles - jednak zaczął je pisać dopiero 2 lata później.
"Wieczna Zmarzlina" została ukończona na dwa dni przed konwentem w Taos, na którym po raz pierwszy została przeczytana, a Roger Zelazny dokonywał drobnych korekt już w trakcie czytania. Następnego dnia zadzwoniła do niego Ellen Datlow – redaktorka magazynu "Omni" zainteresowana kupnem opowiadania.
Z powodu opóźnienia technicznego opowiadanie ukazało się drukiem dopiero w kwietniu 1986 roku, natomiast rok później (zgodnie z zapowiedzią George’a R.R. Martina, przyjaciela Rogera, który usłyszał opowiadanie w Taos) zostało ono nagrodzone nagrodą Hugo. Ponieważ Zelazny nie mógł pojechać na konwent do Anglii, nagrodę odebrała w jego imieniu Ellen Datlow, a Melinda Snodgrass przywiozła mu ją do Nowego Meksyku.
Nagrody i nominacje.
W kategorii najlepszej noweli utwór zdobył następujące laury:
Polskie wydania.
w przekładzie Wiktora Bukato
w przekładzie Macieja Raginiaka 

</doc>
<doc id="458832" url="https://pl.wikipedia.org/wiki?curid=458832" title="Wielka Zjednoczona Loża Anglii">
Wielka Zjednoczona Loża Anglii

Wielka Zjednoczona Loża Anglii ("United Grand Lodge of England" – UGLE) to najstarsza na świecie i najważniejsza w Anglii obediencja wolnomularska. Razem z Wielką Lożą Szkocji i Wielką Lożą Irlandii składa się na grupę najważniejszych Wielkich Lóż regularnych.

</doc>
<doc id="458838" url="https://pl.wikipedia.org/wiki?curid=458838" title="Łyżwiarstwo szybkie na Zimowych Igrzyskach Olimpijskich 1928">
Łyżwiarstwo szybkie na Zimowych Igrzyskach Olimpijskich 1928

Zawody w łyżwiarstwie szybkim na Zimowych Igrzyskach Olimpijskich 1928 odbywały się w dniach 13 – 14 lutego 1928 roku. Rywalizowali wyłącznie mężczyźni. Zawodnicy walczyli w trzech konkurencjach: na 500 m, 1500 m, 5000 m. Łącznie rozdanych zostało zatem po trzy komplety medali. Zawody odbywały się na torze Badrutts Park.
Mężczyźni.
500 m.
Data: 13 lutego 1928
1500 m.
Data: 14 lutego 1928
5000 m.
Data: 14 lutego 1928
10 000 m.
Pojedynki na dystansie 10 000 metrów przerwano z powodu niesprzyjających warunków atmosferycznych, lód uległ roztopieniu. Konkurencja rozgrywana była 14 lutego 1928 r.

</doc>
<doc id="458845" url="https://pl.wikipedia.org/wiki?curid=458845" title="Droga wojewódzka nr 379">
Droga wojewódzka nr 379

Droga wojewódzka nr 379 (DW379) – droga wojewódzka łącząca DW382 w Świdnicy z DW381 oraz DK35 w Wałbrzychu (dzielnica Podgórze). Droga ma bogate walory krajobrazowe. W okolicy Modliszowa otwiera się rozległa panorama na Góry Sowie oraz częściowo Góry Wałbrzyskie.

</doc>
<doc id="458849" url="https://pl.wikipedia.org/wiki?curid=458849" title="Jerzy Badura">
Jerzy Badura

Jerzy Badura (ur. 4 kwietnia 1845 w Drogomyślu, zm. 2 września 1911 w Międzyborzu) – działacz narodowy na Śląsku, pisarz, duchowny ewangelicki.
Życiorys.
Uczył się w gimnazjum ewangelickim w Cieszynie, gdzie w 1863 r. założył i był pierwszym prezesem polskiego związku „Wzajemność”, zajmującego się uczeniem dziejów i literatury polskiej. Następnie studiował teologię ewangelicką w Wiedniu (założył tam stowarzyszenie akademików polskich „Ognisko”) i w Lipsku. Władze, uważające go za narodowca, uniemożliwiły mu objęcie posady w Księstwie Górnego i Dolnego Śląska. Był wikariuszem w Tressdorf (1868–1870) w Karyntii, później pastorem i nauczycielem w Krakowie (1870–1872). Po odejściu z Cieszyna ks. Leopolda Otto – jednego z przywódców polskiego ruchu narodowego na Śląsku Cieszyńskim, starał się o opuszczone stanowisko I proboszcza, jednak przegrał wybory. 
Odtąd pracował w prowincji śląskiej Prus. W latach 1872–1876 był administratorem parafii w Mysłowicach, w latach 1876–1878 diakonem w Sycowie, 1879–1883 pastorem w Laskach pod Kępnem. W 1883 r. został wybrany pastorem polskiej parafii w Międzyborzu, gdzie przebywał już do śmierci. Tam stał się jednym z najbardziej zasłużonych działaczy polskich na Śląsku. Miał ośmioro dzieci, z których troje zmarło młodo.
Wydawał podręczniki i książki o tematyce religijnej. W latach 1884–1886 przy pomocy prof. Alfonsa Parczewskiego wydawał we Wrocławiu „Nowiny Szląskie” — pismo, w którym krzewił polską kulturę i język wśród polskiej ludności ewangelickiej. Zrezygnował z działalności redaktorskiej na żądanie władz kościelnych. Był też stałym współpracownikiem innych pism, m.in. ewangelicko-mazurskich („Gazeta Ludowa”, „Mazur”). Pośmiertnie wydano „Liczby prorockie”, w których odnosił sytuację polityczną do treści biblijnych.

</doc>
<doc id="458856" url="https://pl.wikipedia.org/wiki?curid=458856" title="Iwan Wazow">
Iwan Wazow

Iwan Minczew Wazow (bułg. Иван Минчов Вазов, ur. w Sopocie w Bułgarii, zm. 22 września 1921 w Sofii) – bułgarski pisarz, poeta, dramaturg, historyk i polityk, brat gen. Georgi Wazowa. Uznawany jest za jednego z najważniejszych twórców nowoczesnej literatury bułgarskiej.
Ze względu na rozległe zainteresowania literackie oraz ogromny dorobek Wazow nazywany bywa „ojcem literatury bułgarskiej”. Jego twórczość jest zróżnicowana tematycznie i gatunkowo. Należą do niej powieści (między innymi "Niemili i niekochani", "Pod jarzmem"), opowiadania (takie jak np. "Czy idzie?", "Bułgarka" czy "Dziadek Joco patrzy"), poezja patriotyczna (m.in. z tomów "Proporzec i gęśl", "Smutki Bułgarii", оdy z cyklu "Epopeja zapomnianych"), poezja osobista (m.in. z tomu "Zapachniał mi bez"), poematy wierszem ("Kopiec", "W królestwie rusałek"), dramaty (m.in. "Chyszowie", "Poszukiwacze posad") i szkice z podróży ("Wielka pustynia Riły", "W głębi Rodopów").
W latach 1897–1899 pełnił funkcję ministra oświaty w rządzie Konstantina Stoiłowa.
Życiorys.
Dzieciństwo i młodość.
Iwan Wazow urodził się 27 czerwca (9 lipca według kalendarza gregoriańskiego) w niewielkim podbałkańskim miasteczku Sopot. Pochodził z rodziny zamożnego kupca, w której panowała typowa dla ówczesnego społeczeństwa bułgarskiego atmosfera obyczajowości patriarchalnej, w której za najwyższe wartości uznawano tradycje religijne, ludowe tradycje kulturalne, patriotyzm oraz oświeceniowe dziedzictwo bułgarskiego odrodzenia narodowego. Pisarz miał kilku braci, którzy również zapisali się w dziejach współczesnej Bułgarii: Georgi (1860–1934) oraz Władimir (1868–1920) zostali wojskowymi, Kirił (1855–1943) był lekarzem i działaczem społecznym, natomiast Boris Wazow (1873–1957) był politykiem, publicystą i działaczem kulturalnym.
Iwan Wazow ukończył szkołę podstawową w Sopocie, tu także zetknął się po raz pierwszy z oryginalnymi dziełami literatury bułgarskiej oraz przekładami dzieł światowych. Za sprawą nauczyciela, Partenija Bełczewa, który był wychowankiem szkół rosyjskich, zwrócił szczególną uwagę na współczesną literaturę i poezję rosyjską. W 1865 r. rozpoczął pracę w miejscowości Kałofer (niedaleko Sopotu) w szkole podstawowej Botio Petkowa (ojciec Christo Botewa), gdzie uczył się języka greckiego, podówczas niezbędnego do pracy kupieckiej na Bałkanach. Przy szkole znajdowała się biblioteka z niemałą kolekcją książek pisarzy rosyjskich i francuskich. Poezja francuska i rosyjska, z którą Wazow zetknął się podówczas po raz pierwszy, odegrała ogromną rolę w uformowaniu się jego osobowości pisarskiej.
W 1866 r. Wazow wstąpił do płowdiwskiego gimnazjum, kierowanego przez Joakima Gruewa, wybitnego działacza bułgarskiego odrodzenia narodowego. W szkole doskonalił swą znajomość greckiego oraz uczył się języka tureckiego (oficjalnego języka państwa tureckiego, którego częścią była podówczas Bułgaria), jednak głównym obiektem jego zainteresowań byli podówczas francuscy pisarze: zaczytywał się dziełami Pierre’a-Jeana de Béranger, Wiktora Hugo oraz Alphonse’a de Lamartine. W 1868 ojciec wezwał go do Sopotu, mając nadzieję, że młody Wazow przejmie po nim interesy, jednak on nie przejawiał skłonności do zajmowania się kupiectwem, zamiast tego zapełniając ojcowskie księgi rachunkowe wierszami; część z nich ukazała się następnie w tomiku "Majska kitka" (1880, "Majowy bukiecik").
Pobyt w Rumunii.
Nad działalnością literacką młodego Wazowa czuwała jego matka, Syba Wazowa – kobieta światła i towarzyska, budziło to jednak silny opór ojca, który przewidywał dla syna karierę kupiecką. Z taką myślą wysłał w 1870 r. syna do Rumunii. Młody Wazow miał tam podjąć praktykę u wuja, kupca, mieszkającego w miejscowości Olteniţa. Jednak i tam Wazow pozostawał wierny swym upodobaniom i zamiast poświęcić się działalności kupieckiej, uczył się języka rumuńskiego i zaczął poznawać literaturę rumuńską. Tam też powstały liczne wiersze, utrzymane w duchu patriotyczno-oświeceniowym. Tu także w 1870 r. w czasopiśmie, wydawanym przez Towarzystwo Literackie w Braile został opublikowany debiutancki wiersz Wazowa, zatytułowany "Borba" (Walka). Wiersze, które wówczas powstały, ukazywały się następnie w lokalnych czasopismach i gazetach, rozprowadzanych później potajemnie na terenie Bułgarii.
Podczas pobytu w Rumunii Wazow zapoznał się ze środowiskiem bułgarskich emigrantów. Spotkania z uciekinierami politycznymi (m.in. z Christo Botewem), atmosfera fermentu intelektualnego oraz częste dyskusje na temat sytuacji Bułgarii pod panowaniem tureckim sprawiły, iż Wazow zaczął podejmować w swych utworach tematykę patriotyczną i zaangażowaną społecznie.
Po powrocie do Bułgarii, w latach 1872–1873 Wazow pracował jako nauczyciel w miejscowości Mustafa Pasza (dziś Swilengrad). Później pracował jako tłumacz podczas budowy linii kolejowej Sofia-Kiustendił, podczas pracy z inżynierami francuskimi doskonaląc swą znajomość języka francuskiego. W tym też czasie zaczął uczyć się niemieckiego, a także poznawać z bliska los biednych wieśniaków na prowincji. W 1875 r. wrócił do rodzinnego miasta i wstąpił do miejscowego komitetu niepodległościowego.
Po upadku powstania w Starej Zagorze (1875), będąc zagrożony aresztowaniem, udał się na emigrację do Rumunii. W Bukareszcie Wazow wstąpił do Bułgarskiego Towarzystwa Charytatywnego zostając po jakimś czasie jego sekretarzem. W bardzo ciężkich warunkach materialnych przygotował swe pierwsze tomiki poezji. Zadebiutował w 1876 r. tomikiem "Proporzec i gęśl" ("Priaporec i gusła", opublikowany pod pseudonimem Pejczin). Rok później ukazał się kolejny tomik wierszy, zatytułowany "Tygite na Byłgaria" ("Smutki Bułgarii"). Zawierał on patriotyczne utwory, inspirowane tragicznymi wydarzeniami, związanymi z powstaniem kwietniowym z 1876 r. i jego upadkiem.
Podczas wojny turecko-rosyjskiej (1877-1878), która przyniosła Bułgarii niezależność, Wazow pełnił funkcję gubernatorskiego pisarza w Swisztowie, a następnie w Ruse. Wtedy także wydał kolejny tomik, zatytułowany "Izbawlenie" (Wybawienie), nawiązujący tematycznie do walk o niepodległość oraz zachodzących w kraju przemian politycznych. Po rocznym pobycie w Ruse podjął praktykę sądową w miejscowości Berkowica, został tam nawet przewodniczącym sądu okręgowego (funkcję tę pełnił między marcem 1879 a wrześniem 1880 r.). Ponieważ jednak praca ta nie odpowiadała mu, zrezygnował z niej.
Pobyt w Płowdiwie.
W październiku 1880 Wazow przeniósł się do Płowdiwu, który był podówczas stolicą Rumelii Wschodniej, będącej na poły niezależnym księstwem pod formalnym zwierzchnictwem sułtana. Czynnie uczestniczył w życiu politycznych i kulturalnym księstwa, będąc posłem do lokalnego parlamentu z ramienia Partii Narodowej, a jednocześnie pracując jako redaktor, publicysta, krytyk literacki oraz pisarz. Wraz ze swym przyjacielem i współpracownikiem, pisarzem Konstantinem Weliczkowem niemal przez pięć kolejnych lat redagował pismo "Głos Ludowy", na łamach którego prowadził ożywioną dysputę przeciwko zawieszeniu przez księcia Aleksandra I Battenberga tzw. konstytucji tyrnowskiej.
W 1881 został wybrany przewodniczącym Płowdiwskiego Towarzystwa Naukowo-Literackiego, zostając jednocześnie głównym redaktorem wydawanego przez towarzystwo czasopisma, pt. "Nauka". Było to pierwsze po wyzwoleniu Bułgarii z niewoli tureckiej poważne pismo naukowo-literackie. W 1885 r. Wazow wraz z Weliczkowem założył pismo "Zora" ("Świt"), będące pierwszym bułgarskim czasopismem literackim z prawdziwego zdarzenia. Obydwaj twórcy wydali także dwutomową "Chrestomatię bułgarską", w której zamieścili dzieła bądź fragmenty tekstów ponad stu autorów rodzimych i obcych.
Okres pobytu Wazowa w Płowdiwie jest dla jego twórczości bardzo ważny: powstały wówczas tekst bardzo różnorodne tematycznie i formalnie, obejmując niemal wszystkie gatunki literackie i tworząc zręby nowoczesnej literatury bułgarskiej. Zalicza się tu utwory klasyczne dla okresu pierwszych lat po wyzwoleniu, takie jak np. cykl "Epopeja na zabrawenite" ("Epopeja zapomnianych", wraz z wierszami "Byłgarski ezik", "Kym swobodata", "Ne se gasi tuj, szto ne gasne", "Nowoto grobiszte nad Sliwnica"), niewielkie powieści "Niemili i niekochani" ("Nemili, nedragi"), "Typy i typki" ("Cziczowci"), opowiadania "Czy idzie?" ("Ide li?").
Na emigracji w Rosji.
Na jesieni 1886 r., po wydarzeniach związanych z zamachem stanu, który odsunął od władzy Aleksandra Battenberga (9 sierpnia 1886), Wazow za swe sympatie prorosyjskie został przez przedstawicieli nowego rządu zmuszony do opuszczenia kraju. Po kilkumiesięcznym pobycie w Konstantynopolu, osiadł w Odessie, gdzie powstała powieść, uznawana za jedno z klasycznych dzieł nowszej literatury bułgarskiej – "Pod jarzmem" ("Pod igoto"). Jest to walterskotowska z ducha opowieść przygodowa, osnuta wokół wydarzeń związanych z powstaniem kwietniowym w Bułgarii w 1876 r. Powieść, pisana „ku pokrzepieniu serc”, publikowana była w odcinkach na łamach jednego z periodyków literackich (w latach 1889–1890), a następnie opublikowana w formie książkowej w 1894 r., już po powrocie Wazowa do kraju. Powieść odniosła ogromny sukces czytelniczy, stając się także jednym z najczęściej przekładanych na języki obce utworów bułgarskich. W 1952 r. na podstawie powieści nakręcono film fabularny, zaś w 1990 r. powstał nawet dziewięcioodcinkowy serial.
Pobyt w Sofii.
Po powrocie do kraju w 1889 r., Wazow osiadł w Sofii i zajął się niemal wyłącznie działalnością literacką. W 1890 r. założył czasopismo "Dennica" ("Gwiazda Zaranna"), które ukazywało się przez dwa lata. W tym też czasie powstały opowiadania pisane w duchu realizmu krytycznego i zaliczane do najwybitniejszych dzieł Wazowa. Zostały one opublikowane w tomie "Draski i szarki" ("Szkice i desenie", 2 tomy).
W 1895 r. Wazow, już jako ważna osobistość życia kulturalnego Bułgarii, obchodził uroczyście dwudziestopięciolecie pracy twórczej. Jednak opublikowana w tym samym roku powieść "Nowa zemia", została przyjęta przez krytyków, reprezentujących już nowe pokolenie intelektualistów i nowe trendy, bardzo negatywnie, tak iż pisarz rozważał zaprzestanie działalności literackiej w ogóle. Tym też wyjaśniana jest jego decyzja objęcia urzędu ministra kultury w „narodowym” rządzie Konstantina Stoiłowa w 1897 r. Dzięki jego inicjatywie przygotowano wówczas m.in. projekt daleko idącej reformy ortografii bułgarskiej. Reforma ta została następnie, z pewnymi zmianami, wprowadzona w 1899 r., już po ustąpieniu Wazowa z urzędu i obowiązywała nieprzerwanie aż do 1944 r.
W tym też okresie Wazow sięgnął po tematykę historyczną, publikując powieści, przedstawiające postacie średniowiecznych władców bułgarskich i osadzone w barwnym tle historycznym: "Swetosław Terter" (1907) i "Iwan Aleksander" (1907).
W okresie wojen bałkańskich (1912–1913) Wazow wydał trzy tomiki poezji, będące swoistą kroniką ówczesnych wydarzeń. Pisarz, przejawiający silne sympatie prorosyjskie, mocno przeciwstawiał się wciągnięciu Bułgarii do I wojny światowej po stronie Niemiec, lecz kiedy doszło do pierwszych walk, opiewał sukcesy oręża bułgarskiego. Klęskę państw centralnych oraz związane z tym następstwa dla Bułgarii (m.in. wielomilionowe kontrybucje) przyjął jako katastrofę własnego świata, nie tracąc jednocześnie wiary w pomyślną przyszłość Bułgarii.
Ostatnią książką pisarza był tomik wierszy "Luleka mi zamirisa" ("Zapachniał mi bez", 1919), zawierający wiersze miłosne. Zgodnie z autorską sugestią były to utwory pisane jeszcze w latach młodzieńczych. W 1920 r. odbyły się uroczyste obchody jubileuszu 70. rocznicy urodzin Wazowa, ogłoszonego pisarzem-legendą. Zmarł następnego roku na serce.
Twórczość.
W obszernej i bardzo zróżnicowanej formalnie i tematycznie twórczości Wazowa można wyróżnić kilka głównych kręgów tematycznych, reprezentujących najważniejsze kwestie, którym Wazow pozostawał wierny przez całe swe życie. Należały tutaj:
Przez pierwsze 10 lat po swym debiucie w 1870 r. Wazow tworzył wyłącznie utwory poetyckie. W 1881 r. na potrzeby nowo powstałego czasopisma "Nauka", którego był redaktorem, napisał artykuł wspomnieniowy, zatytułowany "Neotdawna" ("Niedawno"), który był jego debiutem w charakterze beletrysty. W swej pierwszej powieści, pt. "Mitrofan" (później tytuł został zmieniony na "Mitrofan i Dormidolski") głównym materiałem były wspomnienia z okresu, kiedy mieszkał w Berkowicy. Teksty prozatorskie, publikowane przez kilka pierwszych lat po wyzwoleniu Bułgarii z niewoli tureckiej, związane były w głównej mierze z osobistymi doświadczeniami i przeżyciami z lat minionych. W twórczości Wazowa szybko jednak pojawiły się nowe elementy, zaś pisane przez niego teksty nabrały polotu i wartości literackiej. W latach 80. powstały największe dzieła prozatorskie Wazowa – powieści "Niemili i niekochani", "Typy i typki" oraz powieść "Pod jarzmem", wyrastające bezpośrednio z najnowszych doświadczeń historycznych.
W latach 90. XIX w. i później uwagę Wazowa przyciągała przede wszystkim współczesność. Rzeczywistość świeżo wyzwolonego kraju opisywała już opublikowana w 1883 r. humorystyczna powieść "Mitrofan i Dormidolski", a także m.in. niedokończone opowiadanie, poświęcone wyborczej demagogii "Now swiat i nowi ljude" ("Nowy świat i nowi ludzie", później ze zmienionym tytułem "Kandidat za hamam"), opowiadania, opisujące wojnę serbsko-bułgarską w 1885 r. ("Wyłko na wojna", "Pismo do diado popa w s. K.", "Ide li?"). Opowiadania te były pierwszym krokiem w rozwoju noweli w literaturze bułgarskiej.
Dopiero w latach 90. współczesność staje się głównym obiektem zainteresowania Wazowa jako pisarza. W 1895 r. ukazała się powieść "Nowa ziemia", będąca swoistą kontynuacją "Pod jarzmem". W powieści przedstawione zostało życie codzienne zwykłych ludzi w Księstwie Bułgarii oraz Wschodniej Rumelii przed zjednoczeniem obydwu prowincji w 1885 r., przy czym Wazow nie unikał jawnego wyrażania swoich opinii politycznych, co było potem przedmiotem silnej krytyki czołowych intelektualistów bułgarskich końca XIX w. Negatywne zjawiska współczesności Wazow najchętniej przedstawiał w opowiadaniach i nowelach, dominujących w jego ówczesnej twórczości.
Znaczącą część prozy artystycznej Wazowa stanowią zapiski z licznych podróży. Umieszcza w nich opisy krajobrazów i miejsc, informacje historyczne i polityczne przeplata poetyckim liryzmem, czasem doprawiając wszystko humorem i ironią. Z upodobaniem podróżował po Bułgarii, opisując piękno poszczególnych jej zakątków. Obserwacja piękna przyrody ojczystej, głównie gór, była dość często powodem refleksji filozoficznej i społecznej.
Zainteresowanie Wazowa rozwojem współczesnego teatru zaowocowało pierwszymi próbami dramatycznymi. Zostały one przyjęte dość życzliwie przez publiczność teatralną, stanowią także znaczące osiągnięcie w dziejach dramaturgii bułgarskiej. Popularność Wazowa jako dramaturga przyniosły sztuki "Chyszowe", "Kym propast", "Borisław i Iwajło" oraz komedia "Służbogonci", będące najwybitniejszymi osiągnięciami dramaturgicznymi pierwszych lat niepodległości Bułgarii. W późniejszym okresie pisarz kilkakrotnie podejmował próby pisania dzieł teatralnych, jednak szybki rozwój teatru w Bułgarii oraz pojawienie się młodych, zdolnych twórców sprawiło, iż jego sztuki nie zdobyły większej popularności.
Znaczenie Wazowa dla rozwoju literatury bułgarskiej.
Wpływ twórczości Wazowa dla rozwoju literatury bułgarskiej trudny jest do przecenienia, z wielu względów. Był człowiekiem-instytucją, tworzącym w rozmaitych stylach i posługującym się rozmaitymi gatunkami literackimi. Dorobek rodzimej, bułgarskiej tradycji literackiej, choć dysponującej imponującym dziedzictwem ustnej twórczości ludowej, z całym jej kolorytem, tematyką i środkami wyrazu, nie był jeszcze zbyt duży. Wazow wprowadził do literatury bułgarskiej nową jakość: posługując się niektórymi gatunkami literackimi był na gruncie bułgarskim absolutnym nowatorem. Ze względu na wielostronność i rozległość zainteresowań był wielbiony, ale później także ostro krytykowany. Wytykano mu m.in. to, że jego twórczość jest zbyt głęboko osadzona w tradycyjnej, patriarchalnej kulturze bułgarskiej i nie reprezentuje współczesnych wartości europejskich. Krytycy z nowego pokolenia pisarzy zarzucali mu, że jego utwory, odpowiadające potrzebom estetycznym czytelników pierwszych lat po wyzwoleniu, na przełomie XIX i XX w. rażą naiwnością i ze względu na niechęć Wazowa do najnowszych prądów intelektualnych i estetycznych przełomu wieków (symbolizm, nietzcheanizm, sztuka dla sztuki) nie reprezentują poziomu europejskiego.
Z drugiej jednak strony twórczość Wazowa i ogromna spuścizna, którą pozostawił, stała się dla młodych twórców wyznacznikiem, wobec którego trudno było przejść obojętnie. Stąd też obok krytyków, do których należał m.in. Penczo Sławejkow, jeden z najwybitniejszych poetów bułgarskich przełomu wieków, byli też liczni zwolennicy, podejmujący wprowadzone przez Wazowa tematy i gatunki.
Przekłady na języki obce.
Już pod koniec XIX w. utwory Wazowa należały do najczęściej tłumaczonych dzieł literatury bułgarskiej na języki obce. Utwory Wazowa przekładano na ponad 50 języków świata.
Pierwsze polskie przekłady ukazały się już w latach 90. XIX w.

</doc>
<doc id="458868" url="https://pl.wikipedia.org/wiki?curid=458868" title="Zawijka">
Zawijka

Zawijka, induzjum (łac. "indusium") – wyrostek skórki spodniej strony liścia paproci, przykrywający kupki zarodni (skupienie zarodni). Zawijka może mieć kształt łuski przytwierdzonej bocznie lub promienistej, przymocowanej środkiem do liścia. Zawijka może być dwuwargowa – kiedy dwustronnie osłania kupkę, lub mieć postać wypukłej klapki.
Istnieje także szereg postaci pośrednich oraz paprocie niewykształcające zawijki (np. rodzina długoszowatych ("Osmundaceae"). W miarę dojrzewania zarodników zawijka usycha.
Zawijki mogą mieć kształt tarczkowaty, podłużny lub nerkowaty, czasami zawijki brak, lub występuje tylko w szczątkowej postaci. Obecność i kształt zawijki stanowią ważną cechę systematyczną paproci.

</doc>
<doc id="458869" url="https://pl.wikipedia.org/wiki?curid=458869" title="Śluza Sosnowo">
Śluza Sosnowo

Śluza Sosnowo - druga śluza na Kanale Augustowskim (licząc od strony Biebrzy). Została zniszczona całkowicie podczas drugiej wojny światowej i odbudowana w 1948 w nowej formie.
Obok śluzy w Sosnowie jest pole namiotowe. Przez Sosnowo biegnie również szlak turystyczny oznaczony odpowiednimi tablicami.

</doc>
<doc id="458870" url="https://pl.wikipedia.org/wiki?curid=458870" title="AOW">
AOW



</doc>
<doc id="458873" url="https://pl.wikipedia.org/wiki?curid=458873" title="Bitwa pod Oriskany">
Bitwa pod Oriskany

Bitwa pod Oriskany – jedno ze starć w kampanii Saratoga stoczone 6 sierpnia 1777 roku w trakcie rewolucji amerykańskiej. 
Była to jedna z najkrwawszych bitew wojny o niepodległość Stanów Zjednoczonych: ponad 600 zabitych lub rannych. Śmiertelne rany odniósł w niej generał Armii Kontynentalnej Nicholas Herkimer. Bitwa była jedną z niewielu bitew, w której brali udział właściwie tylko urodzeni w Ameryce Północnej. Po stronie brytyjskiej byli to lojaliści z nowojorskiego King's Royal Regiment, Rangerzy Johna Butlera oraz wspierający ich Indianie Seneca dowodzeni przez Mohawka, wodza Josepha Branta. Po stronie kolonistów walczyli milicjanci z hrabstwa Tryon oraz sprzymierzeni z nimi Indianie Oneida. Jedynie walczący w armii brytyjskiej Jegrzy Hanau pochodzili z Europy.
Bitwa rozpoczęła się w momencie, gdy maszerująca z pomocą dla oblężonego Fortu Stanwix kolumna amerykańskiej milicji hrabstwa Tryon wpadła w brytyjską zasadzkę przygotowaną przez korpus ekspedycyjny pod dowództwem Barry'ego St. Legera. Była to jedyna droga do fortu, a Herkimer nie chciał ryzykować przeprawy przez rzekę Mohawk.
Podczas ataku Herkimer został ciężko ranny, udało mu się jednak zorganizować uporządkowany odwrót. Gwałtowna burza dała pozostałym przy życiu Amerykanom szansę ucieczki. Straty amerykańskie sięgnęły 465 zabitych i rannych, jednak bitwa umożliwiła obleganym w forcie wykonanie wypadu do obozu wojsk oblegających fort. Spowodowało to odwrót Indian Seneca z pola bitwy i przyczyniło się znacząco do niepowodzenia brytyjskiej kampanii na Saratogę. St. Leger musiał zrezygnować z połączenia swoich sił z wojskami Burgoyne'a i Howe'a.

</doc>
<doc id="458874" url="https://pl.wikipedia.org/wiki?curid=458874" title="Manuel Fal Conde">
Manuel Fal Conde

Manuel Fal Conde (ur. 1894 w Higuera de la Sierra, zm. 1975 w Sewilli) – hiszpański tradycjonalista, przywódca karlistów, prawnik, dziennikarz i polityk. 
Uczył się u jezuitów w Badajoz, studia prawnicze ukończył w Sewilli, doktorat uzyskał na Uniwersytecie Centralnym w Madrycie. Po studiach prowadził kancelarię adwokacką w Sewilli oraz wykładał prawo i historię w kolegiach i seminariach. Początek jego związku z organizacjami i prasą katolicką Andaluzji datuje się na rok 1917. Fala - ojca siedmiorga dzieci - cechował niezwykle żarliwy, nawet jak na Hiszpana i tradycjonalistę, katolicyzm; również w warunkach frontowych przystępował codziennie do Komunii świętej, a dla karlistowskich "czerwonych beretów" /"boinas rojas"/ napisał specjalny modlitewnik.
W roku 1930 przystąpił do „Comunión Tradicionalista” i wkrótce (1934) został jej szefem regionalnym. Zorganizował andaluzyjskie oddziały "requetés" i utworzył dziennik 'La Unión', którego redakcję objął doświadczony dziennikarz i historyk tradycjonalizmu - Domingo Tejera y de Quesada (1881-1944). Pismo zostało zresztą wkrótce zamknięte przez reżim republikański, a lokal redakcyjny zdemolowali 'nieznani sprawcy'. Najwyższe uznanie Pretendenta - wyrażone powierzeniem mu szefostwa Wspólnoty na całą Hiszpanię - przyniosło Falowi doprowadzenie do zjednoczenia karlistów z Partią Integrystyczną /"Partido Integrista"/, kończące półwiekowe rozbicie ruchu tradycjonalistycznego. Należy dodać, iż na czele Partii Integrystycznej stał cały czas od śmierci Ramóna Nocedala (od 1907) Bask Juan de Olazábal Ramery (1863-1937), a 'wianem' wnoszonym przez integrystów do karlizmu była nie tylko organizacja i ludzie, ale również prestiżowe pismo 'El Siglo Futuro' i wydawnictwo Editorial Tradicionalista.
Fal Conde był nie tylko dynamicznym działaczem, ale i ważnym ideologiem karlizmu, akcentującym jego samorzutny, ludowy i narodowy charakter. "Karlizm" - mawiał- "nie przychodzi z góry, ale z dołu; jest to ruch ludowy - i w tym jego siła. Nie jest on partią polityczną, ale wspólnotą". Gdy zaś idzie o pryncypia, to przypominał, że: "Jesteśmy tradycjonalistami zarówno w dziedzinie społecznej, jak w dziedzinie politycznej. Z tego też powodu nie jesteśmy ani za monarchią absolutną, ani za monarchią konstytucyjną, lecz za suwerennością króla rządzącego wespół z korporacjami". Ponadto był gorliwym katolikiem - "Urodziliśmy się, aby umrzeć. Każda śmierć jest dobra, jeśli otwiera nam wrota Niebios".
Po wyborach z lutego 1936 roku, Fal Conde, skazany zaocznie na karę śmierci i poszukiwany listem gończym przez władze republikańskie, z Biarritz, a następnie z Portugalii kierował przygotowaniami do powstania w Nawarze i Aragonii, w porozumieniu z przywódcą konspiracyjnego Hiszpańskiego Związku Wojskowego /"Unión Militar Espańola"/, generałem José Sanjurjo.
W dzień po wystąpieniu armii, 19 lipca 1936 roku, Fal Conde przybył samolotem do Pampeluny, aby objąć kierownictwo polityczne powstania karlistów i spotkać się (jedyny zresztą raz w życiu) z generałem Franco. Wkrótce po przybyciu do Nawarry Fal Conde na własną rękę zorganizował w San Javier Królewską Akademię Wojskową, w której miały być szkolone dalsze kadry 'czerwonych beretów' /"boinas rojas"/, co stało się powodem natychmiastowego konfliktu z Franco, który przed przywódcą karlistów postawił alternatywę: sąd wojenny albo przymusowy wyjazd do Portugalii do końca wojny. Natomiast rezydujący w Wiedniu Alfons-Karlos wydał dekret nakazujący członkom Wspólnoty podporządkowanie się wojskowej juncie bez stawiania jakichkolwiek warunków politycznych. 
W 1945 roku Fal Conde wrócił do Sewilli i adwokatury. W roku 1956 zrezygnował ze wszystkich funkcji we wspólnocie karlistowskiej. Zmarł w 1975 roku.

</doc>
<doc id="458875" url="https://pl.wikipedia.org/wiki?curid=458875" title="DW385">
DW385



</doc>
<doc id="458878" url="https://pl.wikipedia.org/wiki?curid=458878" title="DTV">
DTV

DTV – ogólna nazwa emisji sygnału telewizyjnego za pomocą techniki cyfrowej. Obecnie istnieją trzy główne standardy: europejski DVB, amerykański ATSC i japoński ISDB.
Rodzaje DTV:

</doc>
<doc id="458880" url="https://pl.wikipedia.org/wiki?curid=458880" title="Nowa prawica">
Nowa prawica

Nowa prawica – ruch społeczno-polityczny powstały w latach siedemdziesiątych i osiemdziesiątych XX wieku, opierający się na klasycznym liberalizmie ekonomicznym i konserwatyzmie społecznym.
Charakterystyka.
Początki ruchu związane były z klęską keynesizmu, obniżeniem autorytetu władzy oraz zagrożeniem rozprzężenia społecznego. Szczególną rolę odegrał on w Stanach Zjednoczonych, gdzie był związany z konserwatywną frakcją Partii Republikańskiej i prezydentem Ronaldem Reaganem (przyczyniając się do jego wyboru na prezydenta). Główną rolę w pojawieniu się ruchu odegrał Richard Viguerie, który krytykując Republikanów wraz ze współpracownikami przyczynił się do utworzenia organizacji nawiązujących do chrześcijaństwa: "Moral Majority" (Chrześcijański Głos), "Religious Roundtable" (Religijny Okrągły Stół) i "Christian Voice" (Chrześcijański Głos). Aktywiści tych ugrupowań skupiali się na sprawach związanych z moralnością i religią (zakaz aborcji, wspieranie tradycyjnego modelu rodziny, krytyka homoseksualizmu, postulowanie nauczania religii w edukacji publicznej). Innym istotnym kręgiem politycznym, który miał wpływ na pojawienie się nowej prawicy, byli neokonserwatyści (dawni lewicowcy) z Normanem Podhoretzem na czele i pisma: „Commentary”, „New Criterion” i „The Public Interest”. Zwolennicy nowej prawicy bez powodzenia starali się o nominacje prezydenckie z Partii Republikańskiej w l. 90. XX w. i po 2000 r. (m.in. Patrick Buchanan). W Wielkiej Brytanii ruch narodził się wraz z objęciem przez Margaret Thatcher stanowiska premiera. Istotną rolę tutaj odegrał Roger Scruton i jego pismo „The Salisbury Reviev”. 
W latach 80. XX w. ruch znalazł się w odwrocie z powodu braku spójności poglądów. 
W Polsce jego zwolennicy (m.in. członkowie UPR, WiP i Ruchu Wyborców Janusza Korwin-Mikkego) utworzyli partię Kongres Nowej Prawicy.

</doc>
<doc id="458885" url="https://pl.wikipedia.org/wiki?curid=458885" title="Acylo-CoA">
Acylo-CoA



</doc>
<doc id="458889" url="https://pl.wikipedia.org/wiki?curid=458889" title="Richard Martin Willstätter">
Richard Martin Willstätter

Richard Martin Willstätter (ur. 13 sierpnia 1872 w Karlsruhe, zm. 3 sierpnia 1942 w Muralto) – niemiecki chemik pochodzenia żydowskiego. Profesor chemii organicznej na Politechnice Federalnej w Zurychu (1905–1912) oraz Uniwersytecie Ludwika i Maksymiliana w Monachium (1915–1925), laureat Nagroda Nobla w dziedzinie chemii w roku 1915 za badania barwników roślinnych, zwłaszcza chlorofilu.
W 1901 otrzymał tropinon, będący prekursorem kokainy w syntezie zaproponowanej przez Carla Liebermanna. Trudność otrzymania i niska wydajność nie pozwoliła jednak otrzymać samej kokainy. Willstätter otrzymał syntetyczną kokainę dopiero w 1923 roku po opracowaniu przez Roberta Robinsona wielokrotnie wydajniejszej metody otrzymywania tropinonu. Opracował warunki syntezy totalnej betainy oraz innych alkaloidów. 
Prowadził badania nad strukturą chlorofilu, karotenu i ksantofilu. Otrzymał czyste antocyjany. W ramach badań nad przetwarzaniem drewna zajmował się jego scukrzaniem. Ponadto badał mechanizmy asymilacji, w tym fotosyntezy, oraz naturę, aktywność i metody oczyszczania enzymów. 
Ze stanowiska na monachijskim uniwersytecie zrezygnował w roku 1924, protestując w ten sposób przeciwko nasilającemu się w Niemczech antysemityzmowi. W roku 1939 jego były pracownik, Arthur Stoll, pomógł mu uciec przed prawdopodobnym prześladowaniem do Szwajcarii, gdzie zmarł trzy lata później na zawał serca.

</doc>
<doc id="458897" url="https://pl.wikipedia.org/wiki?curid=458897" title="DW263">
DW263



</doc>
<doc id="458912" url="https://pl.wikipedia.org/wiki?curid=458912" title="Pantotenian">
Pantotenian



</doc>
<doc id="458913" url="https://pl.wikipedia.org/wiki?curid=458913" title="Ospa czarna">
Ospa czarna



</doc>
<doc id="458917" url="https://pl.wikipedia.org/wiki?curid=458917" title="Telewizja Łódź">
Telewizja Łódź



</doc>
<doc id="458922" url="https://pl.wikipedia.org/wiki?curid=458922" title="California Molefe">
California Molefe

California Molefe (ur. 12 marca 1980) – botswański lekkoatleta, specjalista od biegów na dystansie 400 metrów. 
Jego największym osiągnięciem jest srebrny medal halowych mistrzostw świata w 2006. Było to największe jak dotychczas osiągnięcie botswańskiej lekkoatletyki. Wcześniej największym osiągnięciem był brązowy medal mistrzostw Afryki juniorów w 1999. Na Igrzyskach Olimpijskich w 2004 w starcie indywidualnym odpadł jeszcze w biegach eliminacyjnych, natomiast w finale biegu sztafetowego zajął 8. miejsce. Molefe jest dwukrotnym złotym medalistą Igrzysk afrykańskich (Sztafeta 4 x 400 m Abudża 2003 i Bieg na 400 m Algier 2007). W 2006 zdobył brązowy medal mistrzostw Afryki w sztafecie 4 x 400 metrów.

</doc>
<doc id="458923" url="https://pl.wikipedia.org/wiki?curid=458923" title="Biegi narciarskie na Zimowych Igrzyskach Olimpijskich 1928">
Biegi narciarskie na Zimowych Igrzyskach Olimpijskich 1928

Konkurencje biegów narciarskich podczas Zimowych Igrzysk Olimpijskich w 1928 roku zostały przeprowadzone w dniach 14-17 lutego w St. Moritz. W ramach igrzysk zawodnicy walczyli w dwóch konkurencjach indywidualnych: biegach na 18 i 50 km. O medale igrzysk olimpijskich biegacze narciarscy rywalizowali po raz drugi w historii.
Zawody odbywały się w trudnych warunkach atmosferycznych. Bieg na 50 km rozpoczął się w temperaturze około 0 °C, a prognozy wskazywały na ochłodzenie. Jednak już godzinę po starcie biegu nagły powiew fenu spowodował podniesienie się temperatury do 25 °C. Biegacze rywalizowali w topiącym się śniegu, co skutkowało bardzo słabymi czasami. Trzy dni później, podczas biegu na 18 km, nastąpiło ochłodzenie. Temperatura wynosiła –7 °C, a trasa była miejscami oblodzona.
Mężczyźni.
18 km.
Data: 17.02.1928
50 km.
Data: 14.02.1928

</doc>
<doc id="458926" url="https://pl.wikipedia.org/wiki?curid=458926" title="Niam Złotowłosa">
Niam Złotowłosa



</doc>
<doc id="458930" url="https://pl.wikipedia.org/wiki?curid=458930" title="Shaheen Saif Saaeed">
Shaheen Saif Saaeed



</doc>
<doc id="458931" url="https://pl.wikipedia.org/wiki?curid=458931" title="Krowiarki (góry)">
Krowiarki (góry)

Krowiarki (niem. "Küh Berge") – pasmo górskie w południowo-zachodniej Polsce, w Sudetach Wschodnich, w województwie dolnośląskim. Zgodnie z regionalizacją fizycznogeograficzną (według Kondrackiego i Walczaka) jest to mikroregion należący do mezoregionu Masyw Śnieżnika.
Położenie.
Pasmo położone jest w Sudetach Wschodnich, w południowo-wschodniej części ziemi kłodzkiej, zaczynając się w jej centrum około 10 km na południe i południowy wschód od Kłodzka i biegnąc dalej ku południowemu wschodowi, w stronę Śnieżnika. Od właściwego Masywu Śnieżnika oddziela Krowiarki Przełęcz Puchaczówka oraz doliny Białej Wody i Siennej Wody. Morawka (na bardzo krótkim odcinku) oraz Biała Lądecka oddzielają Krowiarki od Gór Złotych od strony wschodniej i północnej. Na dalszym odcinku Biała Lądecka oddziela pasmo od Wzgórz Rogówki, należących do Kotliny Kłodzkiej. Od strony południowo-zachodniej pasmo Krowiarek graniczy z Obniżeniem Bystrzycy i Wysoczyzną Idzikowa (obie jednostki stanowią część Rowu Górnej Nysy) i od zachodu z właściwą Kotliną Kłodzką. Zarys pasma ma w przybliżeniu kształt trójkąta o narożach: Krosnowice – Lądek Zdrój – Przełęcz Puchaczówka. Najbardziej na południe wysunięta mała część obszaru pasma leży w granicach Śnieżnickiego Parku Krajobrazowego.
Charakterystyka.
Niewielkie pasmo górskie, silnie rozczłonkowane, stanowi teren o charakterze odmiennym od Masywu Śnieżnika, choć stanowi jego podjednostkę. Pasmo złożone jest z kilku ciągów wzniesień o wysokości od 505 do 964 m n.p.m. Rozchodzą się one wachlarzowato od Przełęczy Puchaczówka. Od przełęczy ku północnemu zachodowi i ku północnemu wschodowi ciągną się dwa główne grzbiety, od których odchodzą liczne, boczne grzbieciki. Obszar Krowiarek charakteryzuje się dużymi deniwelacjami, stromymi zboczami i głębokimi dolinami potoków o dużych, nierównych spadkach. Wzniesienia mają często strome zbocza, a ponad linię grzbiety sterczą liczne kulminacje. Dość licznie występują skałki, zbudowane z łupków łyszczykowych, marmurów (wapieni krystalicznych), kwarcytów. Liczne są też wyrobiska dawnych kamieniołomów oraz hałdy, a także nieliczne sztolnie, świadczące o bogatej działalności górniczej. Głównymi dolinami, które te grzbiety rozdzielają, płyną: Konradowski Potok i Piotrówka. Krótkie potoki spływające w kierunku Wysoczyzny Idzikowa bardzo głęboko wcinają się w zachodnią krawędź masywu.
W skład pasma wchodzą Żelazne Góry i inne masywy. Pasmo ma kształt rozgałęzionego grzbietu o długości. Najwyższym szczytem pasma jest Suchoń (964 m). Naturalne lasy, żyzne i bardzo bogate florystycznie, są porozdzielane na niewielkie kompleksy, izolowane polami i łąkami. W pokryciu terenu dominują lasy zajmujące ok. 58% powierzchni, ponadto dużą powierzchnię ok. 28% zajmują pola i łąki. Pozostały teren to niewielkie wsie, czynne kamieniołomy, nieużytki porolne w różnym stadium regeneracji oraz inne siedliska antropogeniczne.
Budowa geologiczna.
Pod względem geologicznym pasmo zajmuje północno-zachodni fragment metamorfiku Lądka i Śnieżnika, uważanego za oderwany i wypiętrzony fragment formacji skalnej Masywu Czeskiego. Skały tego obszaru powstały w czasie najstarszych ruchów górotwórczych, które doprowadziły metamorfozy pierwotnych skał osadowych i skał wulkanicznych. Od zachodu i południowego zachodu graniczy ze skałami osadowymi niecki śródsudeckiej. W efekcie tektonicznego dźwigania Masywu Śnieżnika i Krowiarek w czasie orogenezy alpejskiej w trzeciorzędzie nastąpiło przerwanie ciągłości warstw oraz fleksuralne podniesienie górnokredowych warstw na kontakcie z seriami metamorficznymi. Rozpoczęła się erozja wydźwigniętego masywu. Ostateczny wygląd pasmo otrzymało w okresie epoki lodowcowej.
Wzniesienia pasma Krowiarek zbudowane są ze skał metamorficznych, które występują w Masywie Śnieżnika. Dominują tu skały serii strońskiej: łupki krystaliczne, łupki łyszczykowe, łupki łyszczykowe z granatami, marmury kalcytowe i dolomitowe, łupki węglanowe, łupki kwarcowe, kwarcyty, łupki grafitowe, amfibolity, paragnejsy. Zmetamorfizowane wapienie, widoczne są w postaci naturalnych wychodni skalnych oraz odsłonięć w licznych kamieniołomach.
Niższe partie stoków przykryte są utworami soliflukcyjnymi, a u podnóża występują osady polodowcowe oraz rzeczne.
Krajobraz.
Krajobraz niskich gór o dobrze rozwiniętej rzeźbie peryglacjalnej z wyraźnie zaznaczonymi wzniesieniami, poprzecinany licznymi wąskimi, głębokimi dolinami rzek i potoków często o charakterze przełomowym. Na zboczach i szczytach wzniesień licznie występują naturalne skałki zbudowane z gnejsów, paragnejsów, łupków, kwarcytów i wapieni krystalicznych. Poniżej czasami występują niewielkie blokowiska – gołoborza. Ponad połowę obszaru zajmują lasy regla dolnego. Dominuje krajobraz rolniczy, z pojawiającymi się na zboczach i szczytach wzniesień kępami lasów. Osadnictwo koncentruje się głównie wzdłuż dolin rzecznych. W dolinach dominują pola uprawne, na zboczach łąki. Jest tu wiele kamieniołomów, zarówno eksploatowanych jak i nieczynnych. Niektóre stanowią element wyraźnie widoczny w krajobrazie, np. największy kamieniołom "Romanowo".
Wzniesienia.
Dębowa 506 m, Wapniarka 518 m, Piotrowicki Las (Mrówczyniec 487 m i Grodowa 481 m), Żelazne Góry (Żeleźniak 591 m, Krzyżowa 498 m, Kamiennik 586 m, Golina 544 m, Ostróg 504 m), Dzicza Góra 578 m, Modlisze 622 m, Słupiec 531 m, Sędzisz 498 m, Skałeczna 570 m, Górzyca 815 m, Suchoń 964 m, Pasiecznik 893 m, Wilczyniec 897 m, Wapnisko 799 m, Chłopek 784 m i wiele innych.
Przełęcze.
Przełęcz Puchaczówka 860 m, Przełęcz pod Chłopkiem 733 m, Przełęcz Romanowska 436 m, Przełęcz Piotrowicka, Przełęcz Mielnicka 405 m.
Wody.
Krowiarki należą do dorzecza Odry. Największymi rzekami odwadniającymi pasmo są rzeki Nysa Kłodzka i Biała Lądecka. Pozostałe potoki odwadniające pasmo są ich dopływami.
Miejscowości.
Wokół Krowiarek znajdują się następujące miejscowości: Sienna, Stronie Śląskie (wieś), Stronie Śląskie (miasto), Strachocin, Stójków, Lądek-Zdrój, Radochów, Trzebieszowice, Ołdrzychowice Kłodzkie, Żelazno, Krosnowice, Gorzanów, Stary Waliszów, Nowy Waliszów, Kamienna, Idzików. W obrębie Krowiarek położone są: Kąty Bystrzyckie, Rogóżka, Marcinków, Konradów, Mielnik, Romanowo, Piotrowice (Piotrowice Dolne i Piotrowice Górne).
Flora.
Główną wartością obszaru są zachowane siedliska, rzadkiej w Sudetach, ciepłolubnej buczyny storczykowej z buławnikiem wielokwiatowym. W sąsiedztwie odsłonięć wapieni, na wapiennych piarżyskach i inicjalnych stadiach gleb, rozwijają się bardzo rzadkie w Polsce murawy kserotermiczne z południowoeuropejskiego rzędu "Brometalia erecti". Murawy i buczyny nawapienne są także siedliskiem wielu rzadkich, zagrożonych i prawnie chronionych gatunków roślin. W Krowiarkach występują chronione grzyby gwiazdosz długoszyjkowy, maślak trydencki, a na łąkach występuje pełnik europejski nazywany różą kłodzką. Inne, rzadkie i chronione, a czasem tylko ciekawe rośliny występujące w Krowiarkach, to m.in.: śnieżyczka przebiśnieg, śnieżyca wiosenna, wawrzynek wilczełyko, przylaszczka, kokorycz pusta, pierwiosnka wyniosła, barwinek pospolity, czosnek niedźwiedzi, zawilce, złoć, orlik pospolity, konwalia majowa, konwalijka dwulistna, lilia złotogłów, czworolist pospolity, kopytnik pospolity, marzanka wonna, gwiazdnice, firletka, lepnica biała, bniec czerwony, goździk, czerniec gronkowy, kruszczyk szerokolistny, rutewka orlikolistna, kaczeńce, tojad, łubin, miesiącznica trwała, jaskry, goryczuszka orzęsiona, dziewięćsił bezłodygowy, zimowit jesienny, skrzypy, paprotka zwyczajna, zanokcice i inne paprocie.
Fauna.
W kamieniołołomach i skałkach na Wapniarce żyje ślimak świdrzyk ozdobny.
Turystyka.
Przez pasmo prowadzą szlaki turystyczne

</doc>
<doc id="458932" url="https://pl.wikipedia.org/wiki?curid=458932" title="Czerwiec polski">
Czerwiec polski

Czerwiec polski ("Porphyrophora polonica", "Margarodes polonicus") – gatunek owada z rzędu pluskwiaków.
Dawniej powszechnie występujący; w 2. poł. XX wieku i na początku XXI znajdowany już bardzo rzadko na terenie Polski.
Rozwój.
Od pierwszej połowy czerwca do początku sierpnia samica składa jajeczka. W końcu lata są już uformowane larwy. Na przełomie marca i kwietnia wypełzają, szukając pędów czerwca trwałego. Kiedy je znajdą, po 24 godzinach przyczepiają się do nich ssawkami, roz­poczynając proces przekształcania w poczwarkę zwaną czerwiem o wyglądzie ciemnofioletowej kuleczki. Kuleczki samic o wielkości 3–4 mm są dwukrotnie większe od kuleczek samców. W czerwcu przeobrażają się w imago owada z dwoma skrzydłami i wylatują.
Znaczenie gospodarcze.
Czerwce obok zboża, drewna i soli, były w XV i XVI stuleciu czołowym towarem eksportowym Polski i Litwy. Z Mazowsza, Wielkopolski, a w szczególności z Rusi Czerwonej, wysyłany był do Krakowa, Wrocławia i Gdańska, skąd docierał do najważniejszych ośrodków tekstylnych w Górnych Niemczech, Toskanii i Wenecji. Najstarsza wzmianka o eksporcie czerwca pochodzi z 1412 roku.
Po sproszkowaniu zebranych larw stosowano je jako barwnik w całej Europie w przemyśle tekstylnym do połowy XIX wieku. Barwnik ten był powszechnie używany w farbiarstwie i malarstwie. Czerwone larwy czerwca polskiego żerują na roślinie czerwcu trwałym ("Scleranthus perennis") z rodziny goździkowatych rosnącej na piaskach i ugorach. Czerwiec stanowił czas zbiorów owada do celów przemysłowych. Od nazwy czerwca polskiego wywodzi się nazwa koloru czerwonego oraz nazwa miesiąca czerwca.
Dopiero po odkryciu Ameryki barwnik pozyskiwany z czerwca polskiego został wyparty przez tańszą koszenilę, produkowaną z czerwca kaktusowego ("Dactylopius coccus"), żyjącego na opuncjach.

</doc>
<doc id="458943" url="https://pl.wikipedia.org/wiki?curid=458943" title="TVP3 Łódź">
TVP3 Łódź

TVP3 Łódź (Telewizja Polska SA Oddział w Łodzi, Telewizja Łódź, dawniej TVP Łódź, Łódź 3, potocznie "łódzka Trójka") – oddział terenowy Telewizji Polskiej obejmujący zasięgiem przeważającą część województwa łódzkiego oraz ościennych powiatów. Jest najstarszym oddziałem terenowym Telewizji Polskiej. Sztandarowym programem TVP3 Łódź jest serwis informacyjny "Łódzkie Wiadomości Dnia".
Kanał TVP3 Łódź nadawany jest bezpłatnie w ramach ogólnopolskiego trzeciego multipleksu naziemnej telewizji cyfrowej (MUX 3). Dostępny jest również w sieciach kablowych oraz bezpłatnie w Internecie dzięki stronie internetowej TVP Stream i aplikacji TVP GO.
Historia.
Początki.
Łódzki Ośrodek Telewizyjny był pierwszym ośrodkiem regionalnym Telewizji Polskiej oraz drugim (po Warszawie) telewizyjnym ośrodkiem nadawczym w Polsce. Za oficjalną datę powstania uznaje się 22 lipca 1956 roku, kiedy to w Łodzi wyemitowany został pierwszy, eksperymentalny przekaz telewizyjny. Pierwotnie planowano jedynie retransmisję programu z Warszawy, jednak ostatecznie zdecydowano się od razu przystąpić do realizacji programu własnego. Nadawanie programu rozpoczęto o godzinie 16:00 przemówieniem przewodniczącego Rady Narodowej Edwarda Kaźmierczaka. Zaraz po nim wyemitowano nakręcony dziesięć lat wcześniej film o uruchomieniu Radia Łódź, Polską Kronikę Filmową oraz wówczas nowy i niewyświetlany jeszcze w kinach, polski film fabularny "Tajemnica dzikiego szybu" powstały na podstawie powieści "Księga urwisów" Edmunda Niziurskiego, a także kilka polskich filmów animowanych oraz filmy oświatowe. Oglądali go łodzianie na telewizorach ustawionych w witrynach sklepowych na ulicy Piotrkowskiej oraz w kilku wielkich zakładach pracy.
W początkowym okresie ośrodek działał jako jedna z redakcji Polskiego Radia. Wówczas siedziba ośrodka mieściła się w wynajętych pomieszczeniach na XIII i XIV piętrze Wieżowca Centrali Tekstylnej przy ul. Sienkiewicza 3/5, gdzie stworzone zostało pierwsze dwukamerowe studio telewizyjne o powierzchni 40 m2.
W 1957 roku Telewizja Łódź po raz pierwszy transmitowała za pomocą wozu transmisyjnego koncert symfoniczny z Filharmonii Łódzkiej. Rok później łódzka telewizja przeniosła się do dzisiejszej siedziby, utworzonej w przylegającym budynku przy ulicy Narutowicza 13. W podziemiach budynku znajdującego się na tyłach głównej części siedziby stworzone zostały dwa studia telewizyjne, z których większe, o powierzchni 220 m2 było w tamtym okresie największym w Polsce i jednym z najnowocześniejszych w Europie. W tym samym czasie nastąpiło także ostateczne oddzielenie pod względem organizacyjnym Telewizji Łódź od Polskiego Radia.
Początkowo program telewizyjny emitowany był jedynie trzy razy w tygodniu, w godzinach 19:00-21:00 i docierał do około 300 widzów w śródmieściu Łodzi.
Okres PRL.
Niemal od początku wizytówką Łódzkiego Ośrodka Telewizyjnego stały się spektakle teatralne, realizowane zarówno na potrzeby własne, jak i dla Teatru Telewizji na antenę ogólnopolską.
Łódzka telewizja jeszcze przed otwarciem własnego studia, podjęła produkcję widowisk teatralnych. Pierwszym była inscenizacja "Sędziów" Stanisława Wyspiańskiego, nadana w grudniu 1956 roku, natomiast pierwszym pełnym spektaklem – "Geniusz" według Williama Saroyana w adaptacji i reżyserii Zbigniewa Kuźmińskiego. W 1958 roku rozpoczęto realizację spektakli w nowym studiu przy ulicy Narutowicza – pierwszym z nich była "Kolonia Karna" Franza Kafki w reżyserii Kazimierza Oracza. Z ośrodkiem współpracowali m.in.: Zygmunt Hübner, Tadeusz Minc, Jerzy Grzegorzewski, Maciej Prus, Bogdan Hussakowski, Tadeusz Bradecki, Adam Hanuszkiewicz, Laco Adamik, Kazimierz Kutz, Feliks Falk i Agnieszka Holland.
Z czasem spektakle zaczęły ukazywać się w cyklach:
Widowiska teatralne realizowane były zarówno w studiu telewizyjnym, jak i w łódzkich teatrach. Wiele z nich, zwłaszcza w początkowym okresie, emitowanych było wyłącznie na żywo. 31 sierpnia 1962 roku po raz pierwszy zarejestrowano spektakl "Jesienna nuda" Mikołaja Niekrasowa w reżyserii Jerzego Antczaka ze Stanisławem Łapińskim i Ludwikiem Benoit, a co ciekawe zapis był dziełem przypadku. Tylko w 1969 roku Łódzka Telewizja zrealizowała aż 42 spektakle zaprezentowane w programie ogólnopolskim, a w ciągu pierwszych 20 lat działalności powstało blisko 400 spektakli.
W Łódzkim Ośrodku Telewizyjnym realizowane były również liczne programy rozrywkowe. Do najbardziej znanych należą: "Muzyka lekka, łatwa i przyjemna" Janusza Rzeszewskiego, "Nie taki diabeł straszny" (program o muzyce poważnej) Henryka Czyża, "3000 sekund z...", "Śpiewki stare, ale jare", "Rewia Polskich Nagrań", "Śpiewnik domowy" czy realizowane od 1973 roku z dużym rozmachem widowiska rewiowe z cyklu "Dobry wieczór, tu Łódź", w których występowały gwiazdy estrady polskiej, jak i krajów bloku wschodniego. W pierwszym dwudziestoleciu istnienia łódzkiej telewizji zrealizowano w sumie około 700 programów rozrywkowych i muzycznych.
Lata siedemdziesiąte to dla telewizji w Łodzi era modernizacji i rozwoju technologicznego. W 1970 roku do Telewizji Łódź trafił pierwszy stały wóz transmisyjny co umożliwiło m.in. rozwój transmisji sportowych, których do 1976 roku przeprowadzono około sześćdziesięciu. Dwa lata później zainstalowano aparaturę rejestrującą programy, która znacznie ułatwiła pracę, a także stworzyła szerokie możliwości podczas realizacji, np. pozwoliła reżyserom zapraszać do udziału w spektaklach aktorów z innych miast. W 1974 roku po raz pierwszy w Polsce zrealizowano spektakl teatru telewizji przy użyciu wozu transmisyjnego – "Patron dla bocznej ulicy" Jerzego Wawrzaka w reżyserii Tadeusza Worontkiewicza. W tym samym roku zaczęto produkcję niektórych programów w kolorze, pod koniec dekady ich liczba zaczęła się zwiększać. W 1975 roku zrealizowano pierwszy film telewizyjny za pomocą tylko jednej kamery – "Objazd" w reżyserii Tadeusza Worontkiewicza ze zdjęciami Wojciecha Króla.
15 października 1986 roku na antenie telewizyjnej Dwójki po raz pierwszy pojawił się "Magazyn Kryminalny 997". W 1987 roku w Telewizji Łódź zrealizowano około 144 godziny programów pokazanych na antenie ogólnopolskiej i 162 godzin dla programu lokalnego.
Lata 90. XX wieku.
Z końcem lat 80. zaprzestano produkcji widowisk rozrywkowych i spektakli teatralnych, wobec czego rola ośrodka zaczęła systematycznie spadać. Telewizja Łódź w latach 90. nadała większe znaczenie mniejszym programom, dzięki czemu nadal trwała ożywiona współpraca z centralą, a jej produkcje często pojawiały się na antenach ogólnopolskich.
29 października 1993 roku Łódzki Ośrodek Telewizyjny rozpoczął nadawanie odrębnego, lokalnego programu telewizyjnego, który początkowo docierał jedynie do mieszkańców Łodzi i okolicznych miast aglomeracji łódzkiej. W czerwcu 1996 roku zasięg Telewizji Łódź znacznie się poszerzył, dzięki uruchomieniu przekazu na kanale 43 z nowego nadajnika o mocy 50 kW. Program docierał do widzów zamieszkujących w promieniu około 70 km od Łodzi, emitowany był pod nazwą "TVP Łódź", a przez widzów zwyczajowo określany jako "Łódź 3" lub "łódzka Trójka""."
5 września 1994 roku jedenaście wówczas istniejących ośrodków regionalnych, w tym łódzki, przystąpiło do tworzenia prawie czterogodzinnego pasma wspólnego pod nazwą TVP Regionalna. Telewizja Łódź uruchomiła w styczniu 1998 roku własny lokalny teletekst pod nazwą "Telegazeta Regionalna TVP Łódź," który oferuje widzom, oprócz informacji lokalnych i programu łódzkiego ośrodka, również m.in. repertuar łódzkich kin, teatrów, Filharmonii informacje o wydarzeniach kulturalnych, rozkłady łódzkiej komunikacji miejskiej i rozkłady lotów Portu Lotniczego Łódź, ogłoszenia drobne, dane kontaktowe łódzkich organizacji i urzędów oraz lokalne częstotliwości radiowe.
W latach 90. większego znaczenia nabrały drobne programy, przede wszystkim reportaże społeczno-obyczajowe, autorstwa m.in. Jadwigi Wileńskiej, Michała Fajbusiewicza, Eweliny Gallas, Magdy Majewskiej i Tomasza Nowaka oraz liczne produkcje cykliczne, ukazujące się również na antenie programu II, gdzie Telewizja Łódź zapewniła sobie stałe miejsce na kilka kolejnych lat. Były wśród nich programy pełniące funkcję kulturotwórczą:
Łącznie w latach 90. produkowano około 6300 godzin programu lokalnego rocznie, emitowanego średnio przez 17 godzin dziennie oraz około 277 godzin programu dla anten ogólnopolskich i 103 godziny dla TVP Polonia.
XXI wiek.
Jesienią 2000 roku rozpoczęto ujednolicanie programów regionalnych TVP – pasma regionalne zaczęły posługiwać logo TVP3. Nie oznaczało to jeszcze pojawienia się Trzeciego Programu TVP – zabieg ten miał jedynie za zadanie uświadamiać widzom, że „oglądają telewizję regionalną, jedną z dwunastu”. Znacznie ograniczono liczbę programów lokalnych, na rzecz programów emitowanych z Warszawy.
3 marca 2002 roku program łódzkiego ośrodka rozpoczął nadawanie w ramach pasm lokalnych stacji informacyjno-regionalnej TVP3 jako TVP3 Łódź. Nowe TVP3 było jednym programem o profilu informacyjno-publicystycznym, z lokalnymi okienkami. 7 marca 2003 roku TVP3 Łódź zmieniła logo i oprawę graficzną tak jak pozostałe programy Telewizji Polskiej. Wraz z kolejnymi odsłonami ramówki TVP3 następowało stopniowe ograniczanie liczby i długości pasm lokalnych. Ponadto 2 stycznia 2007 zrezygnowano z emisji lokalnych reklam podczas pasma ogólnopolskiego.
6 października 2007 roku łódzki program zmienił nazwę na TVP Łódź i nadawał do 31 sierpnia 2013 roku w ramach pasm lokalnych TVP Info. Według informacji, jakie pojawiły się na początku 2008 roku, TVP planowała utworzenie makroregionalnych ośrodków, które miały nadawać własny program, a nie, jak wtedy, retransmitować program TVP Info uzupełniony lokalnymi pasmami. Zgodnie z informacjami, ośrodki regionalne miałyby jednak działać tylko w sześciu największych miastach wojewódzkich, pozostałe ośrodki natomiast miałyby się zająć jedynie realizacją lokalnych dzienników, emitowanych na antenach większych oddziałów oraz przygotowywaniem reportaży dla satelitarnej TVP Info. Według tego projektu Łódzki Ośrodek Telewizyjny, najstarszy w Polsce, miał zostać pozbawiony możliwości emisji własnego programu i w całości podporządkowany ośrodkowi w Warszawie. Mimo że brak było na ten temat oficjalnych informacji ze strony TVP, projekt ten budził wiele kontrowersji wśród mieszkańców Łodzi, a także zaniepokojenie wśród łódzkich parlamentarzystów i działaczy. Telewizja Polska nigdy nie wprowadziła w życie tych planów.
Okres istnienia TVP3 Regionalnej, a następnie TVP Info to także czas, w którym zaprzestano realizacji wszystkich programów cyklicznych dla anten ogólnopolskich TVP. W latach 2000−2005 dla TVP2 realizowany był cykl programów podróżniczych Michała Fajbusiewicza "Z Dwójką dookoła świata", a w 2006 roku dla TVP3 program "Plac Wolności" i dla TVP1 program "Potrafisz" Jolanty Gwardys i Katarzyny Pełki-Wolsztajn. W latach 2007–2009 dla TVP Info przygotowywany był program reporterski "Telewizja Objazdowa" Marii Wiernikowskiej. Ostatnim programem emitowanym przez cały ten okres był "Magazyn Kryminalny 997", który został zdjęty z anteny ogólnopolskiej po 24 latach emisji 2 grudnia 2010 roku. W tym okresie dużego znaczenia nabrały również relacje z odbywających się w Łodzi festiwali. Wśród nich przede wszystkim Festiwalu Dialogu Czterech Kultur i Camerimage (do 2009 roku) oraz Festiwalu Szkół Teatralnych, Międzynarodowego Festiwalu Szkół Filmowych i Telewizyjnych „Mediashool”, Ogólnopolskiego Studenckiego Przeglądu Piosenki Turystycznej Yapa i Grand Prix Jazz Melomani. Przez wiele lat Telewizja Łódź współpracowała także z Łódzką Piwnicą Artystyczną „Przechowalnia”.
30 grudnia 2010 roku program lokalny Telewizji Łódź ostatni raz był retransmitowany na antenie Dwójki. 15 lutego 2011 roku Telewizja Łódź zaczęła nadawać program w formacie panoramicznym 16:9. 22 kwietnia 2011 roku, na dachu wieżowca przy ulicy Sienkiewicza, do którego przylega budynek TVP Łódź, uruchomiony został pierwszy w województwie łódzkim nadajnik naziemnej telewizji cyfrowejwraz z programem łódzkiego oddziału TVP o mocy 400 W, który działał do 20 maja 2013 roku, kiedy wyłączono nadajniki analogowe uruchamiając jednocześnie nadajniki cyfrowe MUX 3. Od 25 lutego 2013 roku łódzki program regionalny można oglądać bezpłatnie w Internecie dzięki stronie internetowej i aplikacji TVP Stream.
Od 1 września 2013 roku do 2 stycznia 2016 roku program TVP Łódź był nadawany w TVP Regionalna. 2 stycznia 2016 roku ośrodek w Łodzi powrócił do dawnej nazwy TVP3 Łódź, natomiast dwa dni później pojawiło się również dodatkowe pasmo śniadaniowe i popołudniowe. Od 14 lutego 2022 roku TVP3 Łódź można oglądać bezpłatnie dzięki aplikacji TVP GO dostępnej na systemach iOS i Android.
Nadajniki naziemne TVP3 Łódź.
Nadajniki analogowe wyłączone 20 maja 2013.
"Opracowano na podstawie materiału źródłowego"
Nadajniki cyfrowe DVB-T MUX 3.
22 kwietnia 2011 roku uruchomiony został pierwszy w województwie łódzkim nadajnik naziemnej telewizji cyfrowej. Multipleks trzeci, wraz z programem łódzkiego oddziału TVP, był nadawany z Telewizyjnego Ośrodka Nadawczego przy ulicy Sienkiewicza (na dachu wieżowca, do którego przylega budynek TVP Łódź) z mocą 400 W do 20 maja 2013 roku. Niska moc nadajnika pozwalała na pokrycie wyłącznie obszaru Łodzi i miast przyległych. 
1 września 2011 roku program TVP Łódź dołączono do MUX 3 nadawanego w województwie mazowieckim jako drugą wersję regionalną TVP Info z nadajników RTCN Warszawa/PKIN i RTCN Warszawa/Raszyn oraz do 1 czerwca 2012 roku również z nadajników RTCN Siedlce/Łosice i RTCN Płock/Rachocin. Umożliwiło to cyfrowy odbiór programu lokalnego we wschodniej części województwa łódzkiego. Jednocześnie do łódzkiej wersji multipleksu dołączono program TVP Warszawa. Dodatkowe wersje regionalne TVP Info były nadawane do 1 września 2013 roku, kiedy programy lokalne zostały przeniesione do TVP Regionalna.
23 maja 2022 roku ze względu na zmianę standardu nadawania na DVB-T2/HEVC w województwach łódzkim, małopolskim, opolskim, podkarpackim, śląskim, świętokrzyskim, w części województw lubelskiego i mazowieckiego oraz w pozostałej części wielkopolskiego (nie dotyczyło to MUX 3 i MUX 8) oraz tzw. refarming, czyli zwolnienie kanałów telewizyjnych na potrzeby telefonii komórkowej, niektóre emisje przeniesiono na nowe częstotliwości, uruchomiono nowe albo zwiększono moc emisji z dotychczasowych nadajników.
Wyłączone nadajniki cyfrowe DVB-T MUX 3.
"Opracowano na podstawie materiałów źródłowych".
Siedziba.
Siedziba TVP3 Łódź mieści się w Łodzi, przy ul. Narutowicza 13, w gmachu zlokalizowanym u zbiegu ulic Narutowicza i Sienkiewicza. Siedziba telewizji często mylnie utożsamiana jest z wieżowcem przy ulicy Sienkiewicza 3/5, przede wszystkim z powodu znajdujących się na jego szczycie nadajników Telewizyjnego Ośrodka Nadawczego Łódź/Sienkiewicza. W rzeczywistości Telewizja Łódź zajmuje jedynie przybudówki przylegające do wieżowca od strony północnej i zachodniej, pod adresem Narutowicza 13. Sam wieżowiec stanowi obecnie własność marszałka województwa, powiatu łódzkiego wschodniego i Skarbu Państwa. Do telewizji należy również część parterowego pawilonu przy ul. Cmentarnej 9/11, gdzie mieści się Baza Wydziału Transmisji i Wydziału Transportu TVP. 
W projekcie przebudowy centrum Łodzi luksemburskiego architekta Roba Kriera, którego realizacja planowana była na lata 2008–2010 uwzględniona była też nowa siedziba Telewizji Łódź. Zlokalizowana miała być ona w budynku dawnej elektrociepłowni EC-1. Budowę nowej siedziby popierała też ówczesna dyrektor TVP Łódź - Małgorzata Potocka. Ponieważ nowa siedziba miała znaleźć się w obszarze działania Regionalnego Programu Operacyjnego, część inwestycji prawdopodobnie można było zrealizować z funduszy Unii Europejskiej. Obecna siedziba miała zostać sprzedana prywatnym inwestorom, ale tych planów nie zrealizowano.
Programy TVP3 Łódź.
Ramówka obejmuje m.in. programy informacyjne z regionu, publicystyczne, przyrodnicze, reportaże, transmisje z mszy świętych, transmisje sportowe oraz relacje z koncertów, spektakli i wystaw.
Programy własne (stan na wiosnę 2022).
Programy informacyjne
Publicystyka
Gospodarka
Społeczeństwo
Kultura i sztuka
Religia
Nauka i zdrowie
Przyroda i ekologia
Sport
Motoryzacja
Reportaże
Programy planszowe
"Opracowano na podstawie materiału źródłowego".
Programy nieemitowane w TVP3 Łódź (niepełna lista).
Publicystyka
Gospodarka
Społeczeństwo
Kultura i sztuka
Religia
Rozmaitości
Reportaże
Historia
Programy dla dzieci
Programy kulinarne
Programy kryminalne
Programy planszowe
"Opracowano na podstawie materiału źródłowego".
Programy TVP3 Łódź na antenach ogólnopolskich (niepełna lista).
Programy wyprodukowane dla TVP1
Programy wyprodukowane dla TVP2
Programy wyprodukowane dla TVP3/TVP Regionalna
Programy wyprodukowane dla TVP Info
Programy wyprodukowane dla TVP Polonia
Programy wyprodukowane dla TVP ABC
Oprawa graficzna TVP3 Łódź.
Plansza wywoławcza i sygnał Telewizji Łódź.
Telewizja Łódź posiadała własną czołówkę, emitowaną do 30 grudnia 2010 roku na początku pasma lokalnego, wyłącznie w TVP2 oraz przed programami realizowanymi dla anten ogólnopolskich, a sygnał wywoławczy opracowany był w oparciu o "Prząśniczkę" Stanisława Moniuszki.
Dyrektorzy TVP3 Łódź.
"Opracowano na podstawie materiału źródłowego"

</doc>
<doc id="458951" url="https://pl.wikipedia.org/wiki?curid=458951" title="Raúl Gonzalez Blanco">
Raúl Gonzalez Blanco



</doc>
<doc id="458952" url="https://pl.wikipedia.org/wiki?curid=458952" title="Raul Gonzalez Blanco">
Raul Gonzalez Blanco



</doc>
<doc id="458954" url="https://pl.wikipedia.org/wiki?curid=458954" title="Tunhuang">
Tunhuang



</doc>
<doc id="458955" url="https://pl.wikipedia.org/wiki?curid=458955" title="Józef Małachowski (poseł)">
Józef Małachowski (poseł)

Józef Małachowski herbu Nałęcz (ur. 1752, zm. 1795 r.) – starosta wąwolnicki 1774, starosta karaczkowski (w 1773 stryj Piotr Małachowski scedował mu te starostwo na Podolu), poseł na Sejm Czteroletni 1788-1792 z województwa krakowskiego. Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja.
Syn Stanisława (1727–1784), wnuk Adama lLeona.

</doc>
<doc id="458956" url="https://pl.wikipedia.org/wiki?curid=458956" title="World Athletics">
World Athletics

Światowa Lekkoatletyka (ang. World Athletics), dawniej Międzynarodowe Stowarzyszenie Federacji Lekkoatletycznych, IAAF (ang. International Association of Athletics Federations) – międzynarodowa organizacja zrzeszająca narodowe związki lekkoatletyczne założona w 1912 roku w Sztokholmie. Do 2001 działała ona pod nazwą Międzynarodowa Federacja Lekkoatletyki Amatorskiej (skrótowcem było także IAAF, od International Amateur Athletics Federation).
World Athletics zrzesza obecnie w sumie 214 federacji co sprawia, że ma więcej członków niż Organizacja Narodów Zjednoczonych i jest największą sportową organizacją na świecie. Obecnym przewodniczącym IAAFu jest Brytyjczyk Sebastian Coe.
Historia.
World Athletics został założony 17 lipca 1912 roku w Sztokholmie dwa dni po zakończeniu zawodów lekkoatletycznych na igrzyskach olimpijskich. Świat lekkoatletyczny widział potrzebę powołania do życia organu władzy, który zajął by się kwestiami technicznymi, przepisami oraz ratyfikacją wyników w tym rekordów świata. W kongresie założycielskim wzięli udział przedstawiciele 17 reprezentacji narodowych. Były to: Australazja (podczas sztokholmskich igrzysk pod tym szyldem wystąpiły wspólnie Australia i Nowa Zelandia), Austria, Belgia, Cesarstwo Niemieckie, Chile, Dania, Egipt, Finlandia, Francja, Grecja, Kanada, Norwegia, Rosja, Stany Zjednoczone, Szwecja, Węgry oraz Wielka Brytania. Pierwszym przewodniczącym wybrany został Szwed Sigfrid Edström, który swoją funkcję sprawował aż do roku 1946. W Sztokholmie zaplanowano, że dwa kolejne kongresy IAAF-u odbędą się w 1913 w Berlinie oraz 1914 w Lyonie, gdzie miano podjąć kolejne decyzje dotyczące światowej lekkoatletyki. W kolejnych latach działalność organizacji przerwała I wojna światowa.
Pierwszą siedzibą IAAF była Szwecja, a od 1946 do 1993 roku główna siedziba organizacji znajdowała się w Londynie. W następstwie decyzji podjętej w sierpniu 1993 roku podczas mistrzostw świata w Stuttgarcie siedziba IAAF-u została przeniesiona do Monako, gdzie znajduje się do dziś.
Od 1982 IAAF zezwolił na wypłacanie nagród za zwycięstwa w organizowanych przez siebie imprezach, jednak słowo "Amateur" (Amatorskiej) zostało usunięte z nazwy dopiero w 2001 roku.
Cele.
Do zadań World Athletics należy dbanie o rozwój lekkoatletyki na świecie, również poprzez standaryzację konkurencji i metod ich pomiaru, zatwierdzanie rekordów świata oraz organizacja zawodów lekkoatletycznych o zasięgu światowym.
Obecnie World Athletics organizuje następujące zawody sportowe:

</doc>
<doc id="458962" url="https://pl.wikipedia.org/wiki?curid=458962" title="IAAF">
IAAF



</doc>
<doc id="458963" url="https://pl.wikipedia.org/wiki?curid=458963" title="International Amateur Athletics Federation">
International Amateur Athletics Federation



</doc>
<doc id="458964" url="https://pl.wikipedia.org/wiki?curid=458964" title="Międzynarodowe Stowarzyszenie Federacji Lekkotletycznych">
Międzynarodowe Stowarzyszenie Federacji Lekkotletycznych



</doc>
<doc id="458965" url="https://pl.wikipedia.org/wiki?curid=458965" title="Międzynarodowa Amatorska Federacja Lekkiej Atletyki">
Międzynarodowa Amatorska Federacja Lekkiej Atletyki



</doc>
<doc id="458967" url="https://pl.wikipedia.org/wiki?curid=458967" title="IV RP">
IV RP



</doc>
<doc id="458968" url="https://pl.wikipedia.org/wiki?curid=458968" title="I RP">
I RP



</doc>
<doc id="458970" url="https://pl.wikipedia.org/wiki?curid=458970" title="Extreme ironing">
Extreme ironing

Extreme Ironing – specyficzny sport ekstremalny, polegający na prasowaniu ubrań w miejscach trudno dostępnych.
Sport ten powstał latem 1997 roku. Po ciężkim dniu pracy Brytyjczyk Phill „Steam” („Para”) Shaw w ramach relaksu chciał się wybrać na wspinaczkę w okoliczne skałki, ale czekało na niego prasowanie. Połączył więc przyjemne z pożytecznym. 
Do uprawiania sportu potrzebna jest deska o długości minimum metra i szerokości 30 cm w najszerszym miejscu oraz żelazko. W 1999 roku Shaw ruszył w międzynarodową trasę w celu rozpropagowania nowej dyscypliny. Dotarł nawet do Nowej Zelandii, Australii i Kanady. Wkrótce założył Extreme Ironing Bureau – Biuro Ekstremalnego Prasowania, które ustala zasady tego sportu. 
W 2002 roku w Niemczech Extreme Ironing Bureau zorganizowało pierwsze Mistrzostwa świata w ekstremalnym prasowaniu. Wśród dyscyplin znalazły się m.in. prasowanie w zepsutym aucie (oraz na nim i wokół niego), w rwącej rzece, na czubku drzewa oraz na ściance do wspinania. W zawodach uczestniczyło 80. osób. 
W 2006 r. na całym świecie zarejestrowanych jest około tysiąca amatorów tego sportu. Prasowano już m.in.: na Kilimandżaro, Mount Everest oraz na górze Aconcagua w Argentynie, a w styczniu 2005 r. został pobity rekord równoczesnego prasowania pod wodą – udział wzięły 43 osoby prasujące przez 25 minut na 3 metrach głębokości. 
Z innych rekordów odnotować należy wyczyn Creasa Lightnin'a, który przebiegł 26 mil londyńskiego maratonu z pełnym „ekwipunkiem” do prasowania. Sam Phill Shaw jest rekordzistą w prasowaniu najdłuższego elementu garderoby - 20 metrów. Popularność ekstremalnego prasowania spowodowała, że w 2004 roku pięciokrotny złoty medalista olimpijski Sir Steve Redgrave zaproponował włączenie go do puli sportów olimpijskich.

</doc>
<doc id="458971" url="https://pl.wikipedia.org/wiki?curid=458971" title="Piotr Małachowski (wojewoda krakowski)">
Piotr Małachowski (wojewoda krakowski)

Piotr Małachowski herbu Nałęcz (ur. 1730, zm. 1799) – heraldyk, wojewoda krakowski w 1782 roku, kasztelan wojnicki w 1780 roku, marszałek Trybunału Głównego Koronnego w Piotrkowie w 1778 roku, starosta oświęcimski i przedborski, konsyliarz konfederacji księstw oświęcimskiego i zatorskiego w 1767 roku.
Syn Adama Leona Małachowskiego i Anny Teofili Rosnowskiej.
Historia.
Był posłem z księstw oświęcimskiego i zatorskiego na sejm 1758 roku. Poseł księstw oświęcimskiego i zatorskiego na sejm konwokacyjny 1764 roku. Marszałek konfederacji radomskiej Księstw Oświęcimskiego i Zatorskiego. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła wątpliwego dla realizacji rosyjskich planów na sejmie 1767 roku, poseł księstw oświęcimskiego i zatorskiego na sejm 1767 roku. Deputat krakowski na Trybunał Główny Koronny w 1779 roku. Był członkiem konfederacji Sejmu Czteroletniego. Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja. Był konsyliarzem konfederacji generalnej koronnej w konfederacji targowickiej.
Autor wartościowej - (bo opartej m.in. o Metryki Koronne i Wołyńskie, statuty litewski i I statut mazowiecki, II statut mazowiecki, oraz konstytucje sejmowe) publikacji heraldycznej "Zbiór Nazwisk Szlachty z Opisem Herbów własnych Familiom zostającym w Królestwie Polskim, i Wielkim Xięstwie Litewskim", wydanej w Łucku w 1790 roku (poszerzona reedycja Lublin 1805). 
Odznaczony Orderem Orła Białego w 1780, a także był kawalerem orderu św. Stanisława. Należały do niego wsie Czaniec i Harmęże oraz przylegające do nich dóbra ziemskie.

</doc>
<doc id="458972" url="https://pl.wikipedia.org/wiki?curid=458972" title="Okręg Satu-Mare (okres międzywojenny)">
Okręg Satu-Mare (okres międzywojenny)

Okręg Satu-Mare (rum. "judeţul Satu-Mare") – do 1940 roku jednostka podziału terytorialnego w Rumunii. Siedzibą władz administracyjnych było miasto Satu Mare. W 1930 roku liczył 294 875 mieszkańców.
Organizacja.
W okręgu było jedno miasto wydzielone ("municipiu") – Satu Mare oraz dwa miasta – Baia Mare oraz Baia Sprie.

</doc>
<doc id="458975" url="https://pl.wikipedia.org/wiki?curid=458975" title="Bongosy">
Bongosy

Bongosy – instrument kubański składający się z dwóch na stałe połączonych ze sobą bębenków o jednakowej wysokości korpusu i różnych średnicach. Korpus oryginalnych bongosów wykonany jest z klepek drewnianych, a jednostronnie naciągniętą membranę stanowi skóra kozła (obecnie występują naciągi ze skóry bizona, kozła, cielaka, a nawet naciągi syntetyczne odporne na wahania temperatur i wilgotności powietrza). Korpus ma kształt walca lub stożka ściętego. Wysokość korpusu wynosi od ok. 14 do 20 cm, średnica mniejszego bębenka 12–15 cm, większego 16–20 cm. W instrumentach ludowych skóra przybita jest do korpusu gwoździami. Aby ją odpowiednio naciągnąć, podgrzewa się ją przed użyciem. Współczesne bongosy zaopatrzone są w metalową obręcz i śruby naciągowe, pozwalające na regulację napięcia membrany, jednak po skończonej grze powinno się rozluźnić skórę.
Bongosy pobudza się przez uderzenia palcami w różne miejsca membrany. Istnieje wiele technik gry na bongosach, jednak najbardziej znaną jest technika Martillo.
Zasady użytkowania instrumentu:

</doc>
<doc id="458976" url="https://pl.wikipedia.org/wiki?curid=458976" title="DW379">
DW379



</doc>
<doc id="458981" url="https://pl.wikipedia.org/wiki?curid=458981" title="Aleja Piłsudskiego w Łodzi">
Aleja Piłsudskiego w Łodzi



</doc>
<doc id="458982" url="https://pl.wikipedia.org/wiki?curid=458982" title="DW262">
DW262



</doc>
<doc id="458985" url="https://pl.wikipedia.org/wiki?curid=458985" title="Skijöring">
Skijöring

Skijöring, rzadziej skikjöring (wym. szisjyrink lub skijerink) – rodzaj sportu zimowego polegającego na wyścigu na śniegu narciarzy (maszerów) ciągniętych przez zwierzęta (zazwyczaj pojedynczego konia, ale także np. przez psi zaprzęg) albo pojazd (motocykl, skuter śnieżny itp.). 
Określenie zapożyczone z języka norweskiego ("ski" – narty, "kjöre" – powozić), przez analogię do wyrazu "snörekjöring" – powożenie na sznurze. Tradycje tej metody wykorzystania siły pociągowej zwierząt do transportu wywodzą się z północnej Skandynawii i Syberii. Formę sportową przybrały w Norwegii w II połowie XIX wieku, przyjęły się m.in. u górali w Szwajcarii (tam od roku 1907 organizowane są corocznie wyścigi "White Turf" na zamarzniętej tafli jeziora St. Moritz), a także w Polsce, na Podhalu (obok wyścigów „kumoterek”, czyli zaprzężonych w konia dwuosobowych sań góralskich). Skijöring był dyscypliną pokazową na II Zimowych Igrzyskach Olimpijskich rozgrywanych w Sankt Moritz w 1928 roku.
Zawody w tej dyscyplinie popularne są także w Ameryce Północnej, m.in. w Kanadzie.

</doc>
<doc id="458986" url="https://pl.wikipedia.org/wiki?curid=458986" title="Julian Musiol">
Julian Musiol

Julian Musiol (ur. 4 kwietnia 1986 w Suhl) – niemiecki skoczek narciarski polskiego pochodzenia. Medalista mistrzostw świata juniorów.
Kariera sportowa.
Musiol trzykrotnie startował w mistrzostwach świata juniorów (2002–2004), największe sukcesy odnosząc w 2004, gdy indywidualnie był piąty, a drużynowo zdobył z niemiecką kadrą brązowy medal. W swojej karierze blisko 30 razy przystępował do rywalizacji w zawodach Pucharu Świata, najczęściej plasując się poza czołową „trzydziestką”, bądź odpadając w kwalifikacjach. W zawodach tego cyklu punktował tylko dwukrotnie (w obu przypadkach zajął 22. lokatę w konkursie rozgrywanym w Sapporo) – 22 stycznia 2006 i 31 stycznia 2009. Większe sukcesy odnosił w Pucharze Kontynentalnym, gdzie, w ramach zarówno letniej, jak i zimowej rywalizacji odbył łącznie ponad 190 startów, w sumie ośmiokrotnie stając na podium poszczególnych konkursów i wygrywając dwa spośród nich.
Stawał na podium mistrzostw Niemiec – w 2007 zdobył srebrny medal w rywalizacji indywidualnej. Drużynowo największy sukces odniósł w tym samym roku, zdobywając z zespołem Turyngii złoty medal.
Jego ojcem jest Bogdan Musiol, urodzony w Świętochłowicach bobsleista, siedmiokrotny medalista zimowych igrzysk olimpijskich w barwach NRD.

</doc>
<doc id="458987" url="https://pl.wikipedia.org/wiki?curid=458987" title="DW367">
DW367



</doc>
<doc id="458988" url="https://pl.wikipedia.org/wiki?curid=458988" title="DW369">
DW369



</doc>
<doc id="458990" url="https://pl.wikipedia.org/wiki?curid=458990" title="DW375">
DW375



</doc>
<doc id="458992" url="https://pl.wikipedia.org/wiki?curid=458992" title="DW376">
DW376



</doc>
<doc id="458993" url="https://pl.wikipedia.org/wiki?curid=458993" title="DW380">
DW380



</doc>
<doc id="458994" url="https://pl.wikipedia.org/wiki?curid=458994" title="DW381">
DW381



</doc>
<doc id="458995" url="https://pl.wikipedia.org/wiki?curid=458995" title="DW382">
DW382



</doc>
<doc id="458996" url="https://pl.wikipedia.org/wiki?curid=458996" title="DW383">
DW383



</doc>
<doc id="458997" url="https://pl.wikipedia.org/wiki?curid=458997" title="DW384">
DW384



</doc>
<doc id="458998" url="https://pl.wikipedia.org/wiki?curid=458998" title="DW386">
DW386



</doc>
<doc id="458999" url="https://pl.wikipedia.org/wiki?curid=458999" title="DW387">
DW387



</doc>
<doc id="459000" url="https://pl.wikipedia.org/wiki?curid=459000" title="DW388">
DW388



</doc>
<doc id="459001" url="https://pl.wikipedia.org/wiki?curid=459001" title="DW389">
DW389



</doc>
<doc id="459002" url="https://pl.wikipedia.org/wiki?curid=459002" title="DW737">
DW737



</doc>
<doc id="459003" url="https://pl.wikipedia.org/wiki?curid=459003" title="DW740">
DW740



</doc>
<doc id="459004" url="https://pl.wikipedia.org/wiki?curid=459004" title="DW744">
DW744



</doc>
<doc id="459006" url="https://pl.wikipedia.org/wiki?curid=459006" title="DW780">
DW780



</doc>
<doc id="459007" url="https://pl.wikipedia.org/wiki?curid=459007" title="DW794">
DW794



</doc>
<doc id="459008" url="https://pl.wikipedia.org/wiki?curid=459008" title="DW812">
DW812



</doc>
<doc id="459009" url="https://pl.wikipedia.org/wiki?curid=459009" title="DW835">
DW835



</doc>
<doc id="459010" url="https://pl.wikipedia.org/wiki?curid=459010" title="DW844">
DW844



</doc>
<doc id="459012" url="https://pl.wikipedia.org/wiki?curid=459012" title="DW849">
DW849



</doc>
<doc id="459013" url="https://pl.wikipedia.org/wiki?curid=459013" title="DW850">
DW850



</doc>
<doc id="459014" url="https://pl.wikipedia.org/wiki?curid=459014" title="DW853">
DW853



</doc>
<doc id="459015" url="https://pl.wikipedia.org/wiki?curid=459015" title="DW858">
DW858



</doc>
<doc id="459016" url="https://pl.wikipedia.org/wiki?curid=459016" title="DW865">
DW865



</doc>
<doc id="459017" url="https://pl.wikipedia.org/wiki?curid=459017" title="DW884">
DW884



</doc>
<doc id="459018" url="https://pl.wikipedia.org/wiki?curid=459018" title="DW957">
DW957



</doc>
<doc id="459019" url="https://pl.wikipedia.org/wiki?curid=459019" title="Lubelskie Zagłębie Węglowe">
Lubelskie Zagłębie Węglowe

Lubelskie Zagłębie Węglowe (LZW) – zagłębie typu paralicznego, tzn. powstałego w zapadlisku na przedpolu fałdowań górotwórczych, we wschodniej Polsce, na terenie na Wyżynie Lubelskiej w województwie lubelskim, w lewym dorzeczu Bugu. Jest przedłużeniem Lwowsko-Wołyńskiego Zagłębia Węglowego znajdującego się na Ukrainie i ciągnie się od granicy kraju do Radzynia Podlaskiego. Obejmuje obszar 4 tys. km2 , długość 180 km, szerokość ok. 22 km.
Złoża.
Państwowy Instytut Geologiczny przyjmuje ok. 9100 km² jako obszar o zdefiniowanych perspektywach złożowych, które mają grubość nadkładu od 360 do ponad 1000 m. Złoża rezerwowe rozpoznane szczegółowo Lubelskiego Zagłębia Węglowego zajmują obszar 340 km², a złoża rozpoznane wstępnie 610 km². Zasoby bilansowe węgli w LZW, stanowią około 21,5% polskich zasobów bilansowych węgla kamiennego. Według Państwowego Instytutu Geologicznego na LZW jest 11 udokumentowanych złóż węgla kamiennego o zasobach wynoszących 9260 mln ton, z których tylko 1 złoże jest zagospodarowane (799 mln ton). W zagłębiu działa obecnie jedna kopalnia: LW Bogdanka (uruchomiona w 1982 r.). 
Zagłębie Lubelskie ma kształt długiego na 180 km i szerokiego na 20–40 km pasa rozciągającego się od północnego zachodu na południowy wschód. Powierzchnia zagłębia wynosi ok. 9,1 tys. km², jednak obszar o znaczeniu użytkowym jest o połowę mniejszy. Węgiel występuje w utworach karbonowych, w szeregu pokładów o miąższości od 0,9 m do 2 m. Eksploatacja złóż natrafia na trudności techniczne wynikające z budowy geologicznej obszaru, na którym występują cztery obfite warstwy wodonośne. 
Pod względem użytkowym wyróżniają się okolice Łęcznej w centralnym rejonie węglowym (CRW), w którym udokumentowano dziewięć złóż. Na północny zachód od CRW udokumentowano cztery złoża Północnego Rejonu Węglowego w rejonie wsi Ostrów i Kolechowice, na południowy wschód od CRW rozpoznano złoże Południowego Rejonu Węglowego w rejonie Chełma, a w rejonie Sawina i Orzechowa opisano Wschodni Rejon Węglowy. 
Historia.
Lubelskie Zagłębie Węglowe jest najpóźniej zagospodarowanym górniczo rejonem węglowym w Polsce. Zostało odkryte w wyniku prac geologiczno-poszukiwawczych zainspirowanych hipotezą Jana Samsonowicza (zm. 1958) o możliwości występowania na Wołyniu, węgla pod pokładami skał jurajskich i kredowych. W latach II wojny światowej radziecka służba geologiczna prowadziła rozpoznanie na wschód od Hrubieszowa i udokumentowała w drugiej połowie lat 40. namurskie złoża węgla, które zagospodarowano już w 1952 r. jako Lwowsko-Wołyńskie Zagłębie Węglowe na terenie Ukrainy, gdzie aktualnie czynnych jest 5 kopalni, a dwie są w budowie. Jak się później okazało jest ono przedłużeniem Zagłębia Lubelskiego w kierunku południowo-wschodnim z westfalskimi pokładami węgla, pod względem ekonomicznym bardziej opłacalne od złóż namurskich. Poszukiwania w Polsce rozpoczęto po II wojnie światowej dopiero w latach 60. XX w. przez Józefa Porzyckiego z Instytutu Geologicznego OG w Sosnowcu. Pierwszą dokumentację złoża węgla „Łęczna” opracowano w 1971 roku. To za rzeczywiste odkrycie złoża węgla na Lubelszczyźnie zespół pod kierunkiem wspomnianego J. Porzyckiego otrzymał Nagrodę Państwową I stopnia, a wśród jej laureatów znaleźli się m.in. A. Jachowicz, Z. Dembowski, K. Bojkowski i pośmiertnie J. Samsonowicz. Od 1972 roku zaczęto dokumentować złoża lubelskie w kategoriach przemysłowych (E. Ptak, G. Surma, M. Trejta, R. Brzezina, K. Dyjor i in.). Kontynuowano również geologiczne badania regionalne między Hrubieszowem a Łukowem (Instytut Geologiczny OG w Sosnowcu A. Zdanowski, L. Gurba, T. Migier, Ł. Musiał, M. Tabor i in.) do 1968 roku, gdy wytyczono zasięg teoretycznego basenu lubelskiego. Te wyniki były podstawą do dalszych prac, których celem było wyznaczenie obszarów najistotniejszych z punktu widzenia eksploatacji surowcowej. W związku z tym po 1968 roku prace poszukiwawczo-rozpoznawcze skoncentrowane były w obszarze między Łukowem, Parczewem, Chełmem, Hrubieszowem i granicą z Ukrainą. W 1989 r. doszło do zatopienia kolejnych dwóch szybów w planowanej drugiej kopalni K-2 (rejon Stefanów).

</doc>
<doc id="459020" url="https://pl.wikipedia.org/wiki?curid=459020" title="DW973">
DW973



</doc>
<doc id="459024" url="https://pl.wikipedia.org/wiki?curid=459024" title="Luca Signorelli">
Luca Signorelli

Luca Signorelli (ur. ok. 1450, zm. 1523) – włoski malarz epoki quattrocenta. W swojej twórczości podejmował tematy religijne i mitologiczne. Lubił poruszać problematykę nagiego ciała. Charakterystyczny dla jego stylu jest rzeźbiarski modelunek i postaci o masywnej, atletycznej budowie. Poprzez ujęcia anatomiczne i nagromadzenie postaci jego malarstwo zbliżone jest do formy prac Michała Anioła.
"Koncert Pana".
To monumentalna kompozycja mitologiczna zrealizowana na zamówienie Wawrzyńca Wspaniałego ok. 1490 r. Na obrazie została przedstawiona nimfa Syrinks, która według legendy miała się zamienić w krzak róży. W postaci Pana André Chastel, francuski historyk sztuki, dopatrywał się personifikacji samego władcy Florencji. Z lewej strony, w głębi obrazu, widoczna była personifikacja melancholii. Szczególny nastrój dzieła tworzyła czerwień zachodzącego słońca i długie cienie postaci, przybierających wyważone i spokojne pozy. Uwagę zwracała duża różnorodność aktów – kobiecych, męskich, młodzieńców i starców, a także różnice karnacji – od bieli ciał kobiecych po ciemny brąz ciał męskich. "Koncert Pana" uległ zniszczeniu podczas II wojny światowej.
Freski z Orvieto.
W latach 1499-1504 Signorelli stworzył cykl fresków w kaplicy San Brizio w Orvieto. Przedstawił w nich "Historię Antychrysta", "Raj", "Piekło" oraz "Zmartwychwstanie ciał". Artysta zawarł w tym dziele jeszcze bogatszy zbiór klasycznego aktu. W "Zmartwychwstaniu ciał" głębiej badał problemy anatomiczne, w znaczeniu dosłownym, gdyż przedstawił szkielety ludzkie w różnych pozach. Poniżej, we fryzie, sportretowani zostali antyczni poeci i Dante. Dookoła tych portretów Signorelli umieścił monochromatyczne medaliony opowiadające o najważniejszych wydarzeniach z życia poetów.

</doc>
<doc id="459031" url="https://pl.wikipedia.org/wiki?curid=459031" title="Rzut wolny (koszykówka)">
Rzut wolny (koszykówka)

Rzut wolny – rzut oddawany z linii rzutów wolnych, o wartości jednego punktu.
Sytuacje, w których wykonuje się rzuty wolne.
Rzuty wolne – w koszykówce okazja zdobycia punktów dla zawodnika, gdy:
Poprawny sposób wykonania rzutów wolnych.
Zawodnik rzucający.
Zawodnik musi wykonać rzut do kosza w następujący sposób:
Pozostali zawodnicy.
Pod koszem.
Zawodnicy muszą ustawić się w taki sposób przy liniach bocznych ograniczających "pole 3 sekund", że:
Zadaniem tych zawodników jest zastawienie przeciwnika i zebranie piłki z kosza (patrz: zdjęcie po lewej).
Pozostali.
Pozostali zawodnicy muszą ustawić się nad linią 6,75, nie stojąc poniżej wyimaginowanej linii, powstałej przez przedłużenie linii rzutów wolnych.
Liczba rzutów wolnych.
W zależności od sytuacji wykonuje się 1, 2 lub 3 rzuty wolne.
Sędziowie.
Wyróżniamy rzuty wolne "z grą" i "bez gry". Rzuty "bez gry" są zazwyczaj wtedy, gdy nie jest to ostatni rzut wolny danego zawodnika. Rzut "z grą" to zazwyczaj ostatni rzut, po którym zawodnicy mogą zbierać piłkę z kosza.
Sędzia podający piłkę graczowi rzucającemu powinien poinformować zawodnika, ile ma wykonać rzutów i czy jest to rzut "z grą", czy "bez gry", mówiąc np. "dwa rzuty, bez gry". Po wykonanym rzucie ponownie podając piłkę powinien wtedy powiedzieć: "jeden rzut, z grą".
Podczas rzutu "bez gry", drugi sędzia powinien stać z rękoma uniesionymi ku górze, z otwartymi dłońmi. Przy rzucie wolnym "z grą" drugi sędzia unosi tylko jedną rękę i wyciąga tylko palec wskazujący ku górze.
Błędy popełniane podczas rzutów wolnych.
Konsekwencje błędów.
Gdy rzut celny.
Gdy błąd popełnia rzucający.
Gdy kosz jest celny, lecz błąd popełnia zawodnik wykonujący rzut wolny, kosz nie zostaje zaliczony. Piłkę otrzymują przeciwnicy, chyba że są jeszcze inne rzuty do wykonania.
Gdy błąd popełnia inny zawodnik.
Jeżeli kosz jest celny, a błąd popełnił dowolny inny zawodnik (oprócz rzucającego), to kosz zostaje uznany za celny, a błędy zostają pominięte. Jeśli był to ostatni rzut, piłkę otrzymują przeciwnicy.
Gdy rzut niecelny.
Gdy błąd popełnia drużyna, której zawodnik wykonuje rzut wolny.
W sytuacji, w której rzut jest niecelny, a zawodnik z drużyny osoby wykonującej rzut wolny popełnia błąd, piłkę otrzymuje przeciwnik. Wyjątkiem są sytuacje, w których pozostają kolejne rzuty do wykonania, lub drużyna rzucająca posiada prawo do posiadania piłki po oddaniu rzutów wolnych (taka sytuacja ma miejsce np. przy faulu technicznym).
Gdy błąd popełnia przeciwnik.
W sytuacji rzutu niecelnego i błędu popełnionego przez drużynę przeciwną, wykonujący rzut wolny może powtórzyć swój rzut.
Gdy błąd popełnią obie drużyny.
Jeśli podczas ostatniego rzutu wolnego błąd popełnia obie drużyny, pojawia się tzw. "sytuacja rzutu sędziowskiego".

</doc>
<doc id="459032" url="https://pl.wikipedia.org/wiki?curid=459032" title="Rzut osobisty">
Rzut osobisty



</doc>
<doc id="459037" url="https://pl.wikipedia.org/wiki?curid=459037" title="Takanobu Okabe">
Takanobu Okabe

 – japoński skoczek narciarski i trener, dwukrotny medalista olimpijski, pięciokrotny medalista mistrzostw świata, zwycięzca Letniego Grand Prix w skokach narciarskich w 1994.
Przebieg kariery.
W Pucharze Świata zadebiutował 17 grudnia 1988 podczas konkursu w Sapporo, gdzie zajął 47. miejsce. Następnego dnia zajął 51. miejsce i ponieważ były to jego jedyne starty w sezonie, nie został sklasyfikowany w klasyfikacji generalnej Pucharu Świata 1988/1989. W kolejnych dwóch sezonach również startował wyłącznie w zawodach rozgrywanych w Japonii, a jego najlepszym miejscem była 37. lokata. W sezonie 1991/1992 nie brał udziału w żadnym z konkursów Pucharu Świata.
Pierwszym sezonem, w którym wystartował poza granicami ojczyzny był sezon 1992/1993. Także w tym przypadku Japończyk rozpoczął starty od dwóch konkurów w Sapporo, ponownie nie zdobywając punktów. Nie startował przez cały styczeń 1993, ale w lutym wystąpił na mistrzostwach świata w Falun. Indywidualnie zajął. 12. miejsce na dużej skoczni, a na normalnym obiekcie był czternasty. Wspólnie z kolegami z reprezentacji zajął piąte miejsce w konkursie drużynowym. 11 marca 1993 w Lillehammer Okabe pierwszy raz stanął na podium, zajmując drugie miejsce i ulegając tylko Espenowi Bredesenowi. Pod koniec marca tego roku wraz z kolegami zwyciężył w konkursie drużynowym w Planicy. Nazajutrz po raz drugi w sezonie zdobył punkty, tym razem zajmując siódme miejsce. Dało mu to 24. miejsce w klasyfikacji generalnej tego sezonu.
Sezon 1993/1994 Okabe zaczął od zajęcia drugiego miejsca w pierwszym konkursie cyklu, 11 grudnia 1993 w Planicy. Później jeszcze dwa razy stanął na podium: raz na drugim i raz na trzecim miejscu. W 42. edycji Turnieju Czterech Skoczni uplasował się na trzynastym miejscu po tym, jak zajął piąte miejsce w Oberstdorfie, trzecie w Garmisch-Partenkirchen, 44. miejsce w Innsbrucku i ósme w Bischofshofen. Najważniejszą imprezą sezonu były jednak igrzyska olimpijskie w Lillehammer w lutym 1994 roku. W indywidualnych startach był dziewiąty na normalnej skoczni oraz czwarty na dużej, gdzie przegrał walkę o brązowy medal z Andreasem Goldbergerem. W konkursie drużynowym razem z Jin’yą Nishikatą, Noriakim Kasai i Masahiko Haradą wywalczył srebrny medal. Był to pierwszy w historii medal dla Japonii w konkursach drużynowych skoków narciarskich. Blisko miesiąc później wziął udział w mistrzostwach świata w lotach w Planicy. Podczas mistrzostw oddał najdłuższy skok pierwszej serii (198 m – 5 m bliżej niż wynosił ówczesny rekord świata Toni Nieminena), natomiast w drugiej serii uzyskał 95 metrów i zawody ukończył na 11. pozycji. Sezon zakończył zajęciem drugiego miejsca w Thunder Bay (27 marca 1994). W klasyfikacji generalnej zajął ostatecznie siódme miejsce.
W lecie 1994 wziął udział w pierwszej edycji Letniego Grand Prix w skokach, wygrywając wszystkie trzy konkursy indywidualne i w efekcie triumfując w klasyfikacji końcowej. Dobre wyniki z lata przełożyły się na zimowy sezon 1994/1995, kiedy to zajął piąte miejsce w klasyfikacji generalnej. Siedmiokrotnie stawał na podium zawodów pucharowych, w tym sześciokrotnie był drugi i raz trzeci. Co więcej zajął drugie miejsce w sezonie 1994/1995 Pucharu Świata w lotach, wyprzedził go tylko Goldberger. mistrzostwa świata w Thunder Bay w marcu 1995 okazały się najbardziej udaną imprezą w jego karierze. W kwalifikacjach do konkursu indywidualnego na normalnej skoczni Okabe ustanowił nowy rekord obiektu, uzyskując 108,5 m. Dzień później, podczas konkursu głównego, osiągnął kolejno 95,0 m i 100,0 m i zdobył złoty medal. Drugi w konkursie Hiroya Saitō z Japonii stracił do niego blisko 10 punktów, a trzeci Mika Laitinen z Finlandii ponad 20 punktów. Na dużym obiekcie zajął piętnaste miejsce. W konkursie drużynowym Japończycy w składzie: Naoki Yasuzaki, Hiroya Saitō, Jin’ya Nishikata i Takanobu Okabe wywalczyli brązowy medal.
Sporadyczne starty i przeciętne wyniki uzyskiwane w sezonie 1995/1996 dały mu dopiero 39. miejsce w klasyfikacji generalnej. Ani razu nie stanął na podium, jego najlepszym wynikiem było czwarte miejsce w Falun (13 marca 1996). Poprawił się podczas konkursów Letniego Grand Prix w skokach 1996, a do najwyższej dyspozycji wrócił w sezonie 1996/1997. Wtedy właśnie osiągnął najlepsze wyniki w historii swoich startów w Pucharze Świata, zajmując w klasyfikacji generalnej czwarte miejsce. W trzecich zawodach cyklu, 7 grudnia 1996 w Ruce po raz pierwszy zwyciężył w zawodach PŚ. Łącznie w tym sezonie ośmiokrotnie stawał na podium, przy czym trzy razy zwyciężył, a pięć razy był trzeci. Czwarty był także w 45. Turnieju Czterech Skoczni. W konkursach tego Turnieju zajmował kolejno czwarte miejsce w Oberstdorfie, trzecie w Ga-Pa, siódme w Innsbrucku i trzynaste w Bischofshofen. Ponadto zajął drugie miejsce w sezonie 1996/1997 PŚ w lotach, tym razem wyprzedził go Primož Peterka. Na mistrzostwach świata w Trondheim zajął dwunaste miejsce w obu konkursach indywidualnych, natomiast w konkursie drużynowym Harada, Okabe, Saitō oraz Kazuyoshi Funaki wywalczyli srebrny medal, ustępując tylko Finom.
Mimo dość słabej pierwszej części sezonu 1997/1998 Okabe został członkiem kadry japońskiej na igrzyska olimpijskie w Nagano. W konkursach olimpijskich startował tylko na dużej skoczni. Po pierwsze serii konkursu indywidualnego Japończyk zajmował drugie miejsce z odległością 130,0 m, za Andreasem Widhölzlem. W drugiej serii osiągnął jednak tylko 119,5 m i spadł na szóste miejsce. Konkurs wygrał Funaki, który był czwarty po pierwszej serii. W konkursie drużynowym Japończycy w składzie: Okabe, Saitō, Harada i Funaki po pierwszej kolejce zajmowali czwarte miejsce. Spowodowane to było głównie skokiem Harady, który osiągnął zaledwie 79,5 m. W drugiej serii wszyscy czterej reprezentanci gospodarzy oddali dalekie skoki, przy czym Harada ustanowił rekord skoczni, osiągając 137,0 m. Chwilę później Okabe wyrównał wynik swojego rodaka, co pozwoliło Japończykom zdobyć pierwsze historii drużynowe mistrzostwo olimpijskie w skokach narciarskich. 1 marca 1998 wywalczył swoje jedyne podium tego sezonu, odnosząc zwycięstwo w norweskim Vikersund. W klasyfikacji generalnej zajął 16. miejsce, a w PŚ w lotach był szósty.
Od zakończenia sezonu 1997/1998 aż do sezonu 2005/2006 ani razu nie stanął na podium, rzadko plasował się w czołowej dziesiątce zawodów. W tym czasie wystartował na mistrzostwach świata w lotach w Vikersund w 2000, gdzie był jedenasty oraz na mistrzostwach świata w Lahti w 2001 i mistrzostwach świata w Oberstdorfie cztery lata później. Na fińskich mistrzostwach wystartował tylko w konkursie drużynowym na normalnej skoczni, zajmując wraz z kolegami czwarte miejsce. Z uwagi na swoją wagę (52 kg przy wzroście 165 cm), poważnie odczuł zmiany regulaminu (zmniejszenie długości nart) w sezonie 2000/2001, co jeszcze pogłębiło jego problemy. W sezonie 2003/2004 nie pojawił się w zawodach PŚ. Przez ten okres startował głównie w zawodach Pucharu Kontynentalnego. Poprawa formy nastąpiła pod koniec 2004, kiedy to zaczął zajmować czołowe miejsca w konkursach PK. Dało mu to miejsce w pierwszej reprezentacji i wyjazd na mistrzostwa świata w Oberstdorfie. Startował tam we wszystkich czterech konkursach, jednak indywidualnie zajmował odległe miejsca. W konkursach drużynowych Japończycy z Okabe w składzie zajęli dziewiąte i dziesiąte miejsce odpowiednio na normalnej i dużej skoczni.
Dobrą formę Japończyk zaprezentował ponownie w sezonie 2005/2006. Zbliżając się do 36. urodzin regularnie punktował w konkursach Pucharu Świata, często zajmując miejsca w pierwszej dziesiątce zawodów. Dużym sukcesem było zajęcie 6. miejsca w klasyfikacji końcowej 54. Turnieju Czterech Skoczni. W Sapporo zajął dwukrotnie 3. miejsce, co wtedy czyniło go najstarszym zawodnikiem, który stanął na podium Pucharu Świata. Podczas igrzysk olimpijskich w Turynie na dużym obiekcie był ósmy, a na normalnej skoczni zajął 23. miejsce. W konkursie drużynowym Japończycy w składzie: Daiki Itō, Tsuyoshi Ichinohe, Takanobu Okabe i Noriaki Kasai zajęli szóste miejsce. W klasyfikacji końcowej tego sezonu uplasował się ostatecznie na 12. pozycji z dorobkiem 500 punktów.
Sezony 2006/2007 i 2007/2008 były zdecydowanie słabsze. W klasyfikacji generalnej zajmował wtedy odległe miejsca, a w konkursach rzadko zdobywał punkty. Był jednak członkiem drużyny, która zdobyła brązowy medal podczas mistrzostw świata w Sapporo na przełomie lutego i marca 2007. Indywidualnie Okabe zajął. 21. miejsce na dużej skoczni oraz 45. miejsce na normalnej. W sezonie 2007/2008 punkty zdobywał tylko w konkursach w Sapporo, a po trzech kolejnych konkursach bez punktów zakończył sezon już w lutym. Jednak w sezonie 2008/2009 po dwóch zwycięstwach w Pucharze Kontynentalnym w Sapporo wrócił do startów w Pucharze Świata startując w Whistler. 10 marca 2009 w Kuopio po 11 latach przerwy wygrał zawody PŚ. Dzięki temu zwycięstwu jest aktualnie drugim najstarszym zawodnikiem (po Noriakim Kasai), który punktował i wygrywał w zawodach Pucharu Świata w skokach (miał wtedy 38 lat, 4 miesiące i 15 dni). Jest także jednym z najstarszych, jacy kiedykolwiek stanęli na podium w zawodach tej rangi.
W sezonie 2009/2010 dwunastokrotnie wystartował w zawodach Pucharu Świata, jednak punkty zdobył tylko raz. Miało to miejsce 16 stycznia 2010 w Sapporo, gdzie zajął 29. miejsce. Natomiast sezon 2010/2011 to starty Okabe w kraju, uczestnictwo w dwóch zawodach Pucharu Kontynentalnego oraz dwóch zawodach cyklu FIS Cup.
12 marca 2014 postanowił zakończyć karierę.
W 2018 pełnił funkcję trenera skoków narciarskich w zespole Megmilk Snow Brand Ski Team.
Puchar Świata w skokach narciarskich.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Letnie Grand Prix.
Miejsca w poszczególnych konkursach LGP.
W 1994 i 1995 roku sumowano punkty za pojedyncze skoki (tak jak np. w TCS)
Linki zewnętrzne.
 

</doc>
<doc id="459041" url="https://pl.wikipedia.org/wiki?curid=459041" title="Droga wojewódzka nr 988">
Droga wojewódzka nr 988

Droga wojewódzka nr 988 (DW988) – droga wojewódzka łącząca Babicę z Warzycami. Liczy 43,447 km, biegnie ze wschodu na zachód województwa podkarpackiego.
W dniu 16 sierpnia 2007 roku oddany został przebudowany ostatni, pięciokilometrowy wybudowany częściowo po nowym śladzie, odcinek drogi łączący ją z drogą krajową nr 28 w miejscowości Warzyce

</doc>
<doc id="459044" url="https://pl.wikipedia.org/wiki?curid=459044" title="Nieciągłość Gutenberga">
Nieciągłość Gutenberga

Nieciągłość Gutenberga (Wiecherta-Gutenberga lub Oldhama-Gutenberga) – strefa rozdzielająca płaszcz ziemski (sima) i jądro Ziemi (nife) na głębokości ok. 2900 km. Charakteryzuje ją zanik fal poprzecznych (które nie przechodzą przez jądro Ziemi), gwałtowny spadek prędkości fal podłużnych i skokowy wzrost gęstości materii oraz duża plastyczność. Jej temperatura wynosi około 1600°C.
Na nieciągłości Gutenberga styka się stała materia płaszcza z ciekłą materią jądra zewnętrznego. Już w 1949 r. zaobserwowano istnienie nad tą nieciągłością warstwę o innych właściwościach sejsmicznych (tzw. warstwę D"). W 1986 roku odkryto, że gromadzą się tam cięższe skały krzemianowe, tworząc niejednorodną warstwę . Odgrywa ona ważną rolę dla dynamiki konwekcji w płaszczu Ziemi, między innymi ma wpływ na położenie plam gorąca.
Zgodnie z podziałem wnętrza Ziemi według kryterium reologicznego nieciągłość Gutenberga stanowi strefę graniczną pomiędzy geosferami: mezosferą a barysferą (jądrem Ziemi).
Nazwa pochodzi od nazwisk badaczy: Beno Gutenberga, Emila Wiecherta i Richarda Dixona Oldhama. Obecnie nieciągłość Gutenberga najczęściej nazywa się CMB (core-mantle boundary). 

</doc>
<doc id="459046" url="https://pl.wikipedia.org/wiki?curid=459046" title="Edward Hałoń">
Edward Hałoń

Edward Hałoń, ps. "Boruta" (ur. 17 marca 1921 w Brzeszczach, zm. 6 stycznia 2012 w Warszawie) – działacz społeczny, pracownik naukowy. Absolwent filozofii na Uniwersytecie Jagiellońskim. Pracownik Uniwersytetu Warszawskiego. 
W czasie II wojny światowej działacz konspiracyjnego krakowskiego Okręgowego Komitetu Robotniczego PPS. Autor raportów o sytuacji w KL Auschwitz dla rządu londyńskiego. Organizator ucieczek więźniów z obozu m.in. ucieczki swojego brata Kazimierza, kierownik przyobozowej organizacji podziemnej PPS.

</doc>
<doc id="459048" url="https://pl.wikipedia.org/wiki?curid=459048" title="Goczałkowice">
Goczałkowice



</doc>
<doc id="459049" url="https://pl.wikipedia.org/wiki?curid=459049" title="DW988">
DW988



</doc>
<doc id="459053" url="https://pl.wikipedia.org/wiki?curid=459053" title="Festus Mogae">
Festus Mogae

Festus Gontebanye Mogae (ur. 21 sierpnia 1939 w Serowe) – botswański polityk, w latach 1998–2008 trzeci prezydent Botswany, zastąpił na stanowisku Quetta Masire.
Życiorys.
Mogae studiował ekonomię w Wielkiej Brytanii na Sussex University. Później pracował w administracji publicznej, Międzynarodowym Funduszu Walutowym i Narodowym Banku Botswany. Od 1992 do 1998 r. pełnił funkcję wiceprezydenta kraju.
W lipcu 2007 r. prezydent Festus Mogae zapowiedział rezygnację z zajmowanego stanowiska po upływie 9 miesięcy, jeszcze przed końcem swojej kadencji. 1 kwietnia 2008 r. zrezygnował z urzędu, a jego miejsce zajął dotychczasowy wiceprezydent, Seretse Ian Khama.
W 2008 roku został wyróżniony Nagrodą Fundacji Mo Ibrahima.

</doc>
<doc id="459055" url="https://pl.wikipedia.org/wiki?curid=459055" title="Martin Koch (skoczek narciarski)">
Martin Koch (skoczek narciarski)

Martin Koch (ur. 22 stycznia 1982 w Villach) – austriacki skoczek narciarski, drużynowy mistrz olimpijski, trzykrotny drużynowy mistrz świata i pięciokrotny medalista mistrzostw świata w lotach.
Przebieg kariery.
Pochodzi z rodziny sportowej, a jego matka jest bliską krewną Ernsta Vettoriego i Armina Koglera – dwóch utytułowanych skoczków austriackich.
W wieku niespełna 16 lat dwukrotnie wziął udział w kwalifikacjach do konkursów Turnieju Czterech Skoczni w Innsbrucku i Bischofshofen, lecz zajmował miejsca poza pierwszą pięćdziesiątką. Pierwsze punkty w zawodach Pucharu Świata zdobył w 1999 w Zakopanem. Podczas rozegranych w tym samym roku mistrzostw świata juniorów, Koch po pierwszej serii był liderem zawodów. W drugiej kolejce uzyskał 26. wynik i spadł ostatecznie na 6. miejsce.
W sezonie 2001/2002 dwukrotnie uplasował się na drugim miejscu podczas konkursów w Sapporo i raz na trzecim w Engelbergu. W 2002 wziął udział w igrzyskach olimpijskich w Salt Lake City.
W 2006 na mistrzostwach świata w lotach na Kulm zajął 4. miejsce, a dwa lata później w Oberstdorfie został wicemistrzem świata w lotach. Na igrzyskach olimpijskich w Turynie na skoczni K-125 w Pragelato oraz na mistrzostwach świata w lotach w 2008 zdobył złote medale w konkursach drużynowych. Złoty medal zdobył również drużynowo na mistrzostwach świata w 2009 w Libercu. W klasyfikacji generalnej PŚ najwyżej był na 6. miejscu w sezonie 2010/2011.
Jego najdłuższy ustany skok to 241,5 m – taką odległość uzyskał 11 lutego 2011 podczas drugiej serii treningowej przed konkursami Pucharu Świata w Vikersund.
2 stycznia 2010 podczas treningu przed konkursem Pucharu Świata w Innsbrucku skoczył 135 metrów, co jest nieoficjalnym zimowym rekordem skoczni.
8 stycznia 2011 w Harrachovie po raz pierwszy wygrał zawody PŚ. Drugi raz udało mu się to 5 lutego 2011 w Oberstdorfie.
22 marca 2014 roku oddał swój pożegnalny skok na skoczni Bloudkova velikanka w Planicy.

</doc>
<doc id="459058" url="https://pl.wikipedia.org/wiki?curid=459058" title="Reprezentacja Hong Kongu na Zimowych Igrzyskach Olimpijskich 2006">
Reprezentacja Hong Kongu na Zimowych Igrzyskach Olimpijskich 2006



</doc>
<doc id="459059" url="https://pl.wikipedia.org/wiki?curid=459059" title="Henry Hazlitt">
Henry Hazlitt

Henry Stuart Hazlitt (ur. 28 listopada 1894 w Filadelfii, zm. 8 lipca 1993 w Nowym Jorku) – amerykański dziennikarz, krytyk literacki, ekonomista, filozof, przedstawiciel austriackiej szkoły ekonomicznej.
Dzieciństwo i młodość.
Jego rodzicami byli Stuart Clark Hazlitt i Berthy Hazlitt. W wieku niemowlęcym stracił ojca, przez co pierwsze lata jego życia upłynęły w trudnych warunkach materialnych. Edukację rozpoczął w wieku 6 lat, gdy matka zapisała go do Girard College – prowadzonej przez lokalnego filantropa szkoły dla chłopców wychowujących się bez ojca. Trzy lata później jego matka ponownie wyszła za mąż, w związku z czym rodzina przeprowadziła się do Nowego Jorku, a Henry kontynuował naukę w męskiej szkole publicznej w Brooklynie.
Po ukończeniu szkoły średniej Hazzlit marzył o karierze psychologa i studiach na Uniwersytecie Harvarda, ale sytuacja finansowa uniemożliwiła mu zrealizowanie tych planów. Po kilku miesiącach nauki w City College of New York porzucił studia, gdyż śmierć ojczyma zmusiła go do rozpoczęcia pracy zarobkowej. Na wyższą uczelnię nigdy już nie powrócił.
W wieku 20 lat zatrudnił się jako stenograf w redakcji „The Wall Street Journal”. W tym samym czasie ukończył swoją pierwszą książkę, "Thinking as a Science", którą rok później wydano nakładem wydawnictwa E.P. Dutton.
Kariera dziennikarska.
Pierwsze notki Hazlitta opublikowano na łamach „The Wall Street Journal” w rubryce „By-the-Way”. Pojawiały się w niej krótkie wiadomości, do pisania których zachęcano wszystkich pracowników gazety – za wydrukowaną informację wypłacano bowiem 75 centów. Dzięki swojemu talentowi pisarskiemu oraz umiejętności zwięzłego formułowania wypowiedzi Hazlitt zarabiał na pisaniu tyle samo, ile wynosiła jego etatowa pensja.
W 1916 został dziennikarzem „New York Evening Post”. W 1917, kiedy Stany Zjednoczone przystąpiły do I wojny światowej, chciał wzorem swoich przyjaciół zaciągnąć się do armii. Wypłacany przez United States Army żołd w wysokości 30 dolarów okazał się jednak zbyt skromny, aby zapewnić utrzymanie jemu i jego matce. Ponieważ United States Air Force obiecywały rekrutom 100 dolarów, wstąpił w ich szeregi. Obietnice wysokiego żołdu okazały się płonne, ale powrót do cywila był niemożliwy. Szkolenie pilota odbył w jednostce w Teksasie, ale mimo tego nigdy nie został oddelegowany na front. Po zakończeniu wojny wrócił do redakcji „New York Evening Post”, w której zajmował się tematyką giełdową.
W 1921 został redaktorem działu finansowego „New York Evening Mail”. W 1922 ukazała się jego druga książka, "Siła woli – Fundament życiowego sukcesu", która odrzucała deterministyczne tezy freudowskiej psychoanalizy. Pod koniec lat 20. Hazlitt był już uznanym pisarzem, a jego nazwisko figurowało na liście „Who is Who”. Do wzrostu jego popularności przyczyniły się też cotygodniowe recenzje i eseje publikowane w New York Sun w latach 1926–1929.
W tym czasie spotkał się z brytyjskim filozofem Bertrandem Russellem, powszechnie uważanym za najwybitniejszy umysł epoki. Russell cenił talent młodego dziennikarza do tego stopnia, że wraz ze swoim wydawcą przedstawił Hazlittowi propozycję napisania swojej oficjalnej biografii. W latach 1928–1929 Hazlitt skupił się na przeprowadzaniu wywiadów z Russellem, który po pewnym czasie nieoczekiwanie stwierdził, że zamierza samodzielnie napisać swoją biografię. Ostatecznie ukazała się ona dopiero 25 lat później.
Literacki wysiłek Hazlitta nie poszedł jednak na marne, gdyż dostrzegli go wydawcy „The Nation” – magazynu uważanego wówczas za pismo lewicujące. Na jego łamach pojawiały się recenzje książek autorstwa Hazlitta, a także felietony dotyczące kwestii ekonomicznych, filozoficznych, kulturowych, historycznych i politycznych. W 1933 ukazała się jego kolejna książka, "The Anatomy of Criticism".
Pisząc dla „The Nation”, Hazlitt ostro atakował rządy Franklina Delano Roosevelta. Po wewnątrzredakcyjnych dyskusjach i serii publicznych dysput z prominentnym socjalistą Louisem Fischerem uznał, że pismo jest zbyt przychylnie nastawione do Nowego Ładu. Niechęć do zmiany poglądów sprawiła, że Hazlitta usunięto z redakcji.
Z tych samych powodów dziennikarski świat zwrócił się także przeciw H.L. Menckenowi, założycielowi „American Mercury”. Kiedy Mencken zdecydował się odejść z redakcji, na swojego następcę wybrał Hazlitta. W swoim pierwszym artykule zatytułowanym "The Fallacies of the NRA" Hazlitt otwarcie zaatakował całą amerykańską lewicę, włącznie z „The Nation”. W redakcji „American Mercury” pozostał dwa lata, aż do momentu podjęcia decyzji o powrocie do pracy w gazetach. Kolejnym przystankiem na jego dziennikarskiej karierze był „The New York Times”, dla którego pisał przez kolejne 12 lat. W latach 1946–1966 jego felietony ekonomiczne pojawiały się w tygodniku Newsweek.
Jak sam twierdził, w trakcie trwającej ponad pół wieku kariery dziennikarskiej napisał „ponad 10 000 artykułów, felietonów i recenzji, co wystarczyłoby na zapełnienie 150 książek o średniej objętości”.
Szkoła austriacka, Mises i Hayek.
Henry Hazlitt jako jeden z pierwszych przybliżył amerykańskim czytelnikom twórczość dwóch wybitnych przedstawicieli austriackiej szkoły ekonomii – Ludwiga von Misesa i Friedricha Hayeka.
Na nazwisko Misesa po raz pierwszy natknął się podczas lektury "The Value of Money" (1917) autorstwa Benjamina Andersona. Wiele lat później, 9 stycznia 1938, na łamach „The New York Times”, pojawiła się recenzja "Socjalizmu" Misesa, napisana właśnie przez Hazlitta. Kopię tego tekstu przesłał on autorowi recenzowanego dzieła, mieszkającemu wówczas w Genewie. W taki sposób rozpoczęła się wieloletnia przyjaźń obu ekonomistów.
W 1940 Mises wyemigrował z ogarniętej wojną Europy do Stanów Zjednoczonych. Jedną z pierwszych osób, z którą skontaktował się po przybyciu do nowego kraju, był Hazlitt. Dzięki jego pomocy Mises rozpoczął pracę na Uniwersytecie Nowojorskim. Również za jego sprawą Mises poznał Ayn Rand, propagatorkę leseferyzmu, prywatnie przyjaciółkę Hazlitta i jego żony Francis.
Dzięki znajomości z Misesem Hazlitt kontynuował poznawanie austriackiej szkoły ekonomii. Po raz pierwszy zetknął się z nią wiele lat wcześniej w trakcie lektury książki "Karl Marx and the Close of His System" autorstwa Eugena Bohma-Bawerka (1896). Już jako uznany ekonomista uczęszczał na zajęcia prowadzone przez Misesa. Miał również wkład w wydanie przez Uniwersytet Yale dwóch dzieł Misesa: "Omnipotent Government" (1944) oraz "Ludzkie działanie" (1949).
W 1944 Hazlitt napisał recenzję "Drogi do zniewolenia" Hayeka, w której porównywał tę książkę z rozprawą "O wolności" Johna Stuarta Milla. Tekst trafił na pierwszą stronę sekcji literackiej „The New York Times”.
Ekonomia w jednej lekcji.
Myśl o napisaniu „małej książeczki” traktującej o błędach wynikających z ekonomicznej krótkowzroczności towarzyszyła Hazlittowi przez lata. Pomysł ten przedyskutował w 1946 z Misesem, wówczas już swoim serdecznym przyjacielem. Po pomyślnych rozmowach z wydawcą, kierownictwo „The New York Times” zgodziło się, aby w czasie pracy nad książką Hazlitt przychodził do redakcji co drugi dzień. Po trzech miesiącach książka była ukończona.
Ekonomia w jednej lekcji bardzo szybko stała się bestsellerem. Mimo że w druku ukazało się zaledwie 3000 egzemplarzy, w pierwszym tygodniu po premierze znalazło się na piętnastym miejscu listy najchętniej kupowanych książek w kategorii „literatura faktu”. Po trzech tygodniach było już na siódmej pozycji, po czym zniknęło z notowania z powodu wyczerpania się nakładu.
Dzięki sukcesowi "Ekonomii w jednej lekcji" Hazlitt został okrzyknięty następcą Fryderyka Bastiata. Zdaniem cytowanego na okładce pierwszego wydania książki H.L. Menckena, Hazlitt był „jedynym kompetentnym krytykiem sztuki, który był jednocześnie kompetentnym ekonomistą, zarówno pod względem teoretycznym, jak i praktycznym (…) oraz jednym z niewielu ekonomistów w historii ludzkości, którzy rzeczywiście potrafili pisać”.
W 1962 ukazało się nowe wydanie książki, zawierające rozdział o regulacji czynszów. W 1978 uaktualniono dane statystyczne oraz dodano rozdział "Lekcja trzydzieści lat później".
W sumie "Ekonomia w jednej lekcji" sprzedała się w ponad milionie egzemplarzy. Przetłumaczono ją na 10 języków, m.in. na niemiecki, hiszpański, polski i chiński.
Krytyka Keynesa.
Początkowo Hazlitt był zafascynowany twórczością Johna Maynarda Keynesa. Jak sam twierdził, pracę "The Economic Consequences of the Peace" (1919) traktował jak „ewangelię”. W 1923 zapoznał się jednak z innym dziełem Keynesa, "Treatise on Money". Już jako człowiek z gruntowną znajomością teorii monetarnej, Hazlitt był w stanie wskazać błędy w rozumowaniu brytyjskiego ekonomisty.
O ile w "Ekonomii w jednej lekcji" Hazlitt rozprawiał się z rozmaitymi postulatami Keynesa w sposób mało efektowny, o tyle w napisanej znacznie bardziej naukowym językiem "The Failure of the “New Economics”" (1959) krytykował największe dzieło Keynesa, Ogólną teorię zatrudnienia, procentu i pieniądza (1936), skrupulatne cytując kolejne rozdziały i wersy.
W 1944 „The New York Times” zaproponował Hazlittowi relacjonowanie prac Konferencji w Bretton Woods. Propozycji tej nie przyjął. Jako jeden z niewielu ówczesnych dziennikarzy i ekonomistów Hazlitt otwarcie sprzeciwiał się planom Keynesa dotyczącym utworzenia Międzynarodowego Funduszu Walutowego oraz Międzynarodowego Banku Odbudowy i Rozwoju (Banku Światowego). Swoją postawą naraził się właścicielom, przez co jego teksty zaczęły się pojawiać jedynie w osobnej kolumnie gazety, na stronach poświęconych tematyce finansowej.
Ład, jaki wedle inflacjonistycznego planu ustanowiono po II wojnie światowej, krytykował również w swoich późniejszych pracach: "Will Dollars Save the World?" (1947), "What You Should Know about Inflation" (1960), "Inflacja – wróg publiczny nr 1" (1978), "From Bretton Woods to World Inflation: A Study of Causes and Consequences" (1984).
Filozofia moralna.
W swoich studiach nad zagadnieniami ekonomicznymi szczególną uwagę poświęcał kwestiom związanym z moralnością i sprawiedliwością, czego efektem była książka "Foundations of Morality", traktująca o związkach prawa, etyki, moralności i religii z kooperacją społeczną na przestrzeni dziejów.
Swoją ostatnią (napisaną wspólnie z żoną) książkę "The Wisdom of the Stoics" (1984) poświęcił życiu i twórczości Seneki, Epikteta i Marka Aureliusza.
Pozostała działalność.
Hazlitt był założycielem i wiceprezydentem Foundation for Economic Education. Był również jednym z pierwszych członków Mont Pelerin Society.
W 1997 powstała Fundacja Henry’ego Hazlitta. Poza imieniem, organizacja nie miała żadnych związków z nieżyjącym w momencie jej założenia autorem ani jego rodziną. Podejmowane przez fundację działania miały na celu promowanie idei wolności oraz współpracy w ramach międzynarodowego ruchu libertariańskiego. Swoją działalność zakończyła w grudniu 2002.

</doc>
<doc id="459082" url="https://pl.wikipedia.org/wiki?curid=459082" title="VCDHD">
VCDHD

VCDHD (ang. Versatile Compact Disc High Density – "ogólnego przeznaczenia dysk kompaktowy dużej gęstości") – standard zapisu danych na optycznym nośniku danych, podobnym do CD-ROM czy dysku DVD. Płytki tego formatu zachowują kompatybilność z odtwarzaczami standardu DVD. Pojemność dysku wynosi do 4,7 GB.
Jego cechy charakterystyczne to:
Płyty tego formatu są tańsze od płyt DVD ze względu na krótki czas produkcji jednej płyty wynoszący około 2 sekund (dla porównania czas wytworzenia płyty DVD to około 6 sekund), a także mniejsze zużycie materiału. Płyty VCDHD można wytwarzać na liniach produkcyjnych przeznaczonych do produkcji CD, po przeprowadzeniu modernizacji.
Format jest kompatybilny ze wszystkimi produkowanymi obecnie odtwarzaczami DVD. Płyty tego typu są już do nabycia na Ukrainie oraz w Rosji, a od kwietnia 2011 roku również w Polsce (m.in. filmy z kolekcji dołączanej do gazety Super Express "Filmy Astrid Lindgren" dostępny jako bezpłatny dodatek do jednej z gazet).
Autorem formatu jest Rosjanin Andriej Tropillo. Pierwszym producentem płyt VCDHD jest firma RostockCD z Kijowa.
W związku, iż w 100% Firma BAK pokryła koszty wdrożenia tego formatu nazwała płytę DVHD, która swoimi fizycznymi właściwościami jest różna od płyty VCDHD, format DVHD jest formatem nieakceptowaną zarówno przez rynek europejski jak i polski. W 2009 ruszyła produkcja płyt VCDHD przez firmę Corso z Kazimierzówki koło Lublina, która jest jedynym produktem, który odpowiada w 100% wytycznym właścicieli praw jak i patentów do płyt w formacie VCDHD.
Nie należy mylić formatu DVHD wraz z formatem VCDHD, który dzięki swoim właściwościom fizycznym jak i technicznym wyprzedza format DVHD (niepełnowartościowy odpowiednik płyty VCDHD).

</doc>
<doc id="459086" url="https://pl.wikipedia.org/wiki?curid=459086" title="HMS Hawke (1891)">
HMS Hawke (1891)

HMS Hawke − brytyjski krążownik pancernopokładowy typu "Edgar", zbudowany w latach 1889−1893 w stoczni w Chatham. Dotrwał w służbie do wybuchu I wojny światowej. 15 października 1914 roku został storpedowany i zatopiony przez niemiecki okręt podwodny U-9.
Opis konstrukcji.
HMS "Hawke" miał gładkopokładowy kadłub długości całkowitej 118,11 m (109,73 pomiędzy pionami) i szerokości 18,29 m, z taranową dziobnicą i krążowniczą rufą. Napęd stanowiły dwie maszyny parowe potrójnego rozprężania o normalnej mocy indykowanej 10 000 hp, co pozwalało osiągnąć prędkość maksymalną 18 węzłów (12 000 ihp i 20 węzłów z przeforsowaniem). Parę do maszyn dostarczały cztery kotły cylindryczne.
Główne uzbrojenie stanowiły dwa pojedyncze działa BL Mk VI kal. 234 mm (9,2 cala) i dziesięć, również pojedynczych, dział kal. 152 mm (6 cali). Uzupełniało je 12 szybkostrzelnych dział 6-funtowych (kal. 57 mm), pięć 3-funtowych (kal. 47 mm) i cztery podwodne wyrzutnie torped kal. 450 mm (18 cali).
Przebieg służby.
Podobnie jak wszystkie krążowniki typu "Edgar", HMS "Hawke" został zbudowany z myślą o służbie kolonialnej. W latach 1897−1898 operował na Morzu Śródziemnym podczas konfliktu grecko-tureckiego na Krecie, zakończonego powołaniem Wysokiego Komisarza Krety w osobie księcia greckiego Jerzego.
20 września 1911 roku HMS "Hawke" zderzył się w cieśninie Solent z transatlantykiem "Olympic". Krążownik został wciągnięty pod burtę znacznie większego statku pasażerskiego, tracąc w zderzeniu dziobnicę.
Po rozpoczęciu I wojny światowej znaczna część starych krążowników Royal Navy została decyzją Admiralicji skierowana do patrolowania Morza Północnego. 15 października 1914 roku, płynąc w zespole wraz z bliźniaczymi "Endymion" i "Theseus", został zaatakowany przez niemieckiego U-Boota U-9, dowodzonego przez kapitana Otto Weddigena, wsławionego zatopieniem trzech krążowników 22 września 1914 roku. Trafiony w burtę na wysokości przedniego komina "Hawke" zatonął w ciągu mniej niż dziesięciu minut. Wraz z okrętem zatonęło 527 oficerów i marynarzy (w tym dowódca, komandor Hugh P. E. T. Williams), uratowano około 70. Część rozbitków uratował znajdujący się w pobliżu norweski frachtowiec, 21 będących na tratwie uratował 16 października skierowany na miejsce katastrofy lider "Swift". Dowódcy towarzyszących "Hawke" krążowników, pomni tragedii z 22 września, nie odważyli się rozpocząć akcji ratunkowej w rejonie przebywania wrogiego okrętu podwodnego i odpłynęli na pełnej prędkości.

</doc>
<doc id="459088" url="https://pl.wikipedia.org/wiki?curid=459088" title="Starosta generalny">
Starosta generalny

Starosta generalny (również "generał-starosta") – urzędnik królewski z władzą sądową w I Rzeczypospolitej.
Po wprowadzeniu urzędu starosty we wszystkich ziemiach koronnych, niektórym starostom powierzono władzę nad kilkoma powiatami, nazywając ich generalnymi.
W Wielkopolsce był tylko jeden starosta generalny dla całej prowincji. Istnieli też generałowie: ruski, ziem podolskich (starosta kamieniecki) oraz małopolski (obejmujący tylko województwo krakowskie).
Starosta generalny Księstwa Żmudzkiego był równy wojewodom i jako jedyny starosta wchodził do senatu.
W czasach Rzeczypospolitej Szlacheckiej urząd starosty generalnego był już uważany za średniowieczny relikt i był urzędem czysto honorowym. Jedynie starosta generalny wielkopolski posiadał realną władzę nominacyjną w podległych mu starostwach grodzkich i przygródkach. Miał też znaczny wpływ na obiór władz miejskich w miastach królewskich, włącznie ze stołecznym Poznaniem, w którym wybierał magistrat z grona przedstawionych mu kandydatów. Posiadał też obowiązki związane z obroną prowincji, podobnie zresztą jak starosta generalny ziem podolskich, który był zobowiązany strzec pogranicza.
Zastępców starosty generalnego nazywano z łac. "surrogatorami".

</doc>
<doc id="459091" url="https://pl.wikipedia.org/wiki?curid=459091" title="Richard Møller Nielsen">
Richard Møller Nielsen

Richard Møller Nielsen (ur. 19 sierpnia 1937 w Odense, zm. 13 lutego 2014 tamże) – duński trener piłkarski i piłkarz grający na pozycji obrońcy. W latach 1990–96 był selekcjonerem reprezentacji Danii, którą w 1992 roku poprowadził do zwycięstwa w mistrzostwach Europy. Później, bez sukcesów, prowadził drużyny narodowe Finlandii i Izraela.
Kariera piłkarska.
Całą sportową karierę związany był z Odense BK, gdzie zazwyczaj grał na prawej obronie. Dwukrotnie wystąpił w reprezentacji Danii – w 1959 roku w meczu z Czechosłowacją (1:5) i w 1961 z Norwegią (4:0).
Kariera szkoleniowa.
Po zakończeniu piłkarskiej kariery w 1963 roku prowadził drużyny: Odense BK, Esbjerg fB, Svendborg BK oraz ponownie Odense, z którym w 1982 roku zdobył mistrzostwo Danii. Od 1978 roku współpracował z Duńską Federacją Piłkarską, prowadząc kolejno kadrę młodzieżową i olimpijską.
Od 1982 roku był asystentem selekcjonera reprezentacji Danii Niemca Seppa Piontka. Na początku 1990 roku zajął jego miejsce, a już dwa lata później świętował zdobycie mistrzostwa Europy. Mimo iż Duńczycy zajęli w grupie eliminacyjnej do turnieju drugie miejsce (wówczas nie premiowane awansem), to pojechali na mistrzostwa, gdyż Jugosławia – zwycięzca grupy – została wykluczona przez UEFA z powodu wojny na Bałkanach.
Na boiskach Szwecji Duńczycy z meczu na mecz grali coraz lepiej. Najpierw udało im się wyprzedzić Francję i Anglię w rozgrywkach grupowych, a później w półfinale po rzutach karnych wygrali z broniącą trofeum Holandią. W finale ograli mistrzów świata Niemców. Møller Nielsen podał się do dymisji po następnych mistrzostwach Europy, w 1996 roku, kiedy Duńczycy odpadli już po pierwszej rundzie.
Przez kolejne trzy lata (lipiec 1996 – październik 1999) był selekcjonerem reprezentacji Finlandii, ale nie udało mu się awansować ani do Mundialu 1998 ani do Euro 2000. Od stycznia 2000 roku do maja 2002 prowadził drużynę narodową Izraela. Później był trenerem Kolding FC, drużyny z drugiej ligi duńskiej.

</doc>
<doc id="459093" url="https://pl.wikipedia.org/wiki?curid=459093" title="Richard Moeller-Nielsen">
Richard Moeller-Nielsen



</doc>
<doc id="459094" url="https://pl.wikipedia.org/wiki?curid=459094" title="Inżektor">
Inżektor



</doc>
<doc id="459095" url="https://pl.wikipedia.org/wiki?curid=459095" title="Richard Moeller Nielsen">
Richard Moeller Nielsen



</doc>
<doc id="459096" url="https://pl.wikipedia.org/wiki?curid=459096" title="Georg Späth">
Georg Späth

Georg Späth (ur. 24 lutego 1981 w Oberstdorfie) – niemiecki skoczek narciarski, drużynowy srebrny medalista mistrzostw świata (2005) i drużynowy brązowy medalista mistrzostw świata w lotach narciarskich (2006).
Przebieg kariery.
W 1993 wygrał klasyfikację generalną zawodów dla juniorów. Zadebiutował w kadrze narodowej w 1998 i przez kilka lat był zawodnikiem rezerwowym niemieckiej kadry skoczków narciarskich. Pierwsze punkty w Pucharze Świata zdobył w 2001 podczas zawodów w Salt Lake City. Po dobrym występie w swoim rodzimym mieście podczas Turnieju Czterech Skoczni w 2001, gdzie zajął 9. miejsce został zauważony przez ówczesnego trenera reprezentacji Niemiec Reinharda Heßa i od tamtej pory regularnie startował w najważniejszych zawodach. 
Zwyciężył w Turnieju Schwarzwaldzkim w 2001.
W 2004 podczas mistrzostw świata w lotach narciarskich w Planicy zajął 4. miejsce (prowadził po dwóch seriach) a na mistrzostwach świata w Oberstdorfie 5. miejsce na skoczni normalnej. W 2004 zajął drugie miejsce w zawodach Pucharu Świata w Willingen (najwyższe w karierze). Ostatecznie sezon 2004/2005 zakończył na 11. pozycji.
Jedynym jego sukcesem w sezonie 2005/2006 było zajęcie 3. miejsca w konkursie drużynowym na mistrzostwach świata w lotach narciarskich na Kulm. Ostatecznie sezon 2005/2006 zakończył na 18. pozycji z dorobkiem 282 pkt.
Po trzech konkursach LGP 2008, gdy był liderem Turnieju Czterech Narodów doznał kontuzji (zerwanie więzadła), która uniemożliwiła mu starty w pozostałych konkursach LGP oraz w Pucharze Świata 2008/2009. Do treningów wrócił dopiero w czerwcu w 2009.
W drugiej serii mistrzostw świata w lotach w Planicy w 2004 ustanowił swój rekord życiowy 225 m.
Ostatnim międzynarodowym występem były konkursy rangi FIS Cup w Garmisch-Partenkirchen w marcu 2013.

</doc>
<doc id="459101" url="https://pl.wikipedia.org/wiki?curid=459101" title="Georg Spaeth">
Georg Spaeth



</doc>
<doc id="459102" url="https://pl.wikipedia.org/wiki?curid=459102" title="Patrice Chéreau">
Patrice Chéreau

Patrice Chéreau (ur. 2 listopada 1944 w Lézigné, zm. 7 października 2013 w Paryżu) – francuski reżyser, aktor i scenarzysta filmowy, teatralny i telewizyjny.
Życiorys.
Jeden z najgłośniejszych twórców francuskiego teatru ostatnich dekad, a od lat 90. także tamtejszego kina.
Jego styl filmowy można określić jako rodzaj bardzo cielesnego realizmu poszukującego poprzez to odpowiedzi na bardzo istotne pytania dotyczące etyki, psychologii i egzystencji człowieka i bez znaczenia jest tu, czy film jest zrealizowany z epickim rozmachem (jak "Królowa Margot") czy jest kameralnym dramatem kilku osób.
Jego "Królowa Margot" (1994) według powieści Aleksandra Dumasa miała swoją premierę w konkursie głównym na 47. MFF w Cannes. Kameralny dramat "Jego brat" (2003) przyniósł twórcy Srebrnego Niedźwiedzia dla najlepszego reżysera na 53. MFF w Berlinie.
Przewodniczył jury konkursu głównego na 56. MFF w Cannes (2003).

</doc>
<doc id="459104" url="https://pl.wikipedia.org/wiki?curid=459104" title="IV BK">
IV BK



</doc>
<doc id="459107" url="https://pl.wikipedia.org/wiki?curid=459107" title="Patrice Chereau">
Patrice Chereau



</doc>
<doc id="459110" url="https://pl.wikipedia.org/wiki?curid=459110" title="Bank of America">
Bank of America

Bank of America – jeden z największych banków świata. Pod względem wielkości aktywów zajmuje 1. miejsce w USA wśród banków. Ma siedzibę w Charlotte w Karolinie Północnej. Korzenie banku sięgają 1784, kiedy to został założony Bank of Massachusetts.
Historia.
Bank of America powstał na skutek całego szeregu fuzji i przejęć. Nazwa pochodzi od założonego w 1923 w Los Angeles Bank of America. W 1929 bank ten połączył się z Bank of Italy. W 1982 bank kupił Seafirst Corporation, a w 1992 Security Pacific Corporation.
W 1998 Bank of America został kupiony przez NationsBank. Kupujący przyjął również nazwę Bank of America. Nowy bank przejął następnie FleetBoston Financial, którego korzenie sięgały do 1784.
BankAmericard.
BankAmericard to poprzedniczka karty Visa. Bank of America był jej twórcą. Już w 1959 zaczął wydawać karty kredytowe pod tą nazwą. W 1976 nazwę zmieniono na Visa.
Bank of America w Polsce.
Bank of America działał również w Polsce – pod nazwą Bank of America Polska SA. Od 1997 posiadał jedną placówkę w Warszawie, która zajmowała się obsługą głównie dużych przedsiębiorstw.
W 2003 Bank of America Polska SA został nabyty przez Santander Consumer Bank.

</doc>
<doc id="459111" url="https://pl.wikipedia.org/wiki?curid=459111" title="Akcelerator wstrzykujący">
Akcelerator wstrzykujący

Akcelerator wstrzykujący (inżektor, akcelerator wstępny) – akcelerator służący do wstępnego rozpędzania cząstek na potrzeby akceleratorów wysokich energii.
Dla synchrotronów elektronowych inżektorami są zazwyczaj akceleratory elektrostatyczne; dla synchrotronów protonowych - akceleratory liniowe; dla akceleratorów liniowych - akceleratory kaskadowe.

</doc>
<doc id="459114" url="https://pl.wikipedia.org/wiki?curid=459114" title="Puszcza Augustowska">
Puszcza Augustowska

Puszcza Augustowska (lt. "Augustavo giria", biał. "Аўгустоўская пушча") – duży kompleks leśny położony w województwie podlaskim oraz na Litwie i Białorusi. Powierzchnia całej puszczy wynosi ok. 160 tys. ha, z czego w granicach Polski znajduje się ponad 114 tys. ha. Na jej terenie znajduje się Wigierski Park Narodowy.
Geografia.
Położenie i obszar.
Zajmuje obszar od linii Lipsk – Sztabin – Białobrzegi po Raczki – Suwałki – jezioro Pierty – Maćkowa Ruda – Pogorzelec – Giby – Berżniki – granica z Litwą i dalej z Białorusią po Lipsk.
Na wschodzie Puszcza Augustowska łączy się z lasami na terenie Litwy (Puszcza Kopciowska, Puszcza Dajnawska) i Białorusi (Puszcza Grodzieńska), tworząc z nimi obszar leśny o powierzchni 250–310 tys. ha.
Pod względem administracyjnym puszcza leży w północno-wschodniej części Polski w województwie podlaskim w powiatach augustowskim, sejneńskim i suwalskim.
Zgodnie z kryteriami regionalizacji fizycznogeograficznej Puszcza Augustowska jest położona na Pojezierzu Litewskim, głównie w mezoregionie Równina Augustowska oraz częściowo w mezoregionach Pojezierze Zachodniosuwalskie i Pojezierze Wschodniosuwalskie. Od zachodu puszczę otaczają pagórkowate tereny Pojezierza Ełckiego, od południa zamykają ją bagna Kotliny Biebrzańskiej, zaś od wschodu dolina rzeki Marycha.
Według regionalizacji przyrodniczo-leśnej z 2010 większość obszaru puszczy leży w Mezoregionie Puszczy Augustowskiej (II.11), północno-zachodni fragment w Mezoregionie Wigier i Rospudy (II.10), zaś południowy fragment w Mezoregionie Górnej Biebrzy (II.12), wchodzących w skład Krainy Mazursko-Podlaskiej (II).
W regionalizacji geobotanicznej (Matuszkiewicz, 2008) Puszcza Augustowska znajduje się w Krainie Augustowsko-Suwalskiej (F.2) w okręgach: Pojezierza Suwalskiego (F.2.1) i Puszczy Augustowskiej (F.2.2).
W kwestii podziału klimatycznego Polski istnieje wiele propozycji. Puszcza Augustowska w podziale Alojzego Wosia (1993) leży w regionie XII – Mazursko-Podlaskim.
Teren puszczy podzielony jest między sześć nadleśnictw, podlegających pod Regionalną Dyrekcję Lasów Państwowych w Białymstoku oraz Wigierski Park Narodowy.
Ukształtowanie terenu.
Rzeźba terenu, gleby i stosunki wodne na terenie Puszczy Augustowskiej ukształtował lądolód skandynawski głównie podczas ostatniego zlodowacenia (80–12 tys. lat temu).
Północno-zachodnia część puszczy, głównie wokół jeziora Wigry, zajmuje teren dobrze urzeźbiony, pagórkowaty lub falisty. Różnice wysokości na przestrzeni kilkudziesięciu metrów wynoszą zwykle 10–20 metrów, niekiedy przekraczają jednak 30 metrów. Tafla jeziora Wigry leży na wysokości 131,9 m n.p.m., większość lasów tej części puszczy leży na wysokości 140–160 m n.p.m., zaś najwyższe punkty znajdują się w okolicach Cimochowizny(182,8 m n.p.m.).
Największa część puszczy zajmuje sandrową Równinę Augustowską, która obniża się stopniowo od 170 m n.p.m. w okolicy Suwałk do 102 m n.p.m. na brzegu jeziora Szlamy. Większość tej części puszczy leży na wysokości 120–140 m n.p.m.
Południowa część puszczy znajduje się częściowo w Kotlinie Biebrzy, gdzie występują pozostałości moren wcześniejszych faz zlodowacenia, sięgające 150 m n.p.m., zaś najniższe wzniesienia, mające około 110 m n.p.m., znajdują się przy brzegach Wołkuszanki i Netty. W tej części puszczy przeważają wysokości 120–130 m n.p.m.
Gleby.
Północno-zachodnia część puszczy, pokryta piaskami zwałowymi i glinami z licznymi jeziorami, ma bardziej urozmaiconą rzeźbę i żyźniejsze gleby. Południowa i środkowa część puszczy ma charakter równinny, pokryta jest piaskami sandrowymi i jałowymi glebami bielicowymi. W tej części puszczy spotykane są też gleby torfowe. W trakcie kolonizacji, począwszy od wieku XV–XVI, wylesiane były obszary głównie o najżyźniejszych glebach, dlatego puszcza zachowała się głównie na piaskach sandrowych, nieprzydatnych dla rolnictwa.
W puszczy istnieją cztery glebowe powierzchnie wzorcowe, utworzone na podstawie zarządzenia dyrektora Lasów Państwowych z 1975.
Klimat.
Obszar polskiej części Pojezierza Litewskiego, na którym położona jest Puszcza Augustowska, należy do najchłodniejszych regionów nizinnej Polski. Charakterystyka klimatu regionu oparta jest na pomiarach stacji meteorologicznych w Suwałkach i Sejnach (znajdujących się poza terenem Puszczy Augustowskiej, ale w bliskim jej sąsiedztwie), brak natomiast punktów pomiarowych na północy i południu regionu.
Z powodu oddalenia regionu od Atlantyku i Bałtyku dominują tu masy powietrza polarnego pochodzenia kontynentalnego oraz polarnomorskie stare, które zimą oddziaływają ochładzająco, zaś latem ocieplająco. Większy wpływ na wysokość rocznej amplitudy temperatury powietrza mają stosunkowo dłuższe i mroźniejsze zimy niż cieplejsze lata. Pojezierze Litewskie wyróżnia się też największym zachmurzeniem w Polsce. Najczęściej występują tu wiatry sektora zachodniego oraz południowo-wschodnie.
Średnie wieloletnie wartości stacji meteorologicznych:
Klimat Równiny Augustowskiej, na której znajduje się Puszcza Augustowska, odbiega pod pewnymi względami od ogólne charakterystyki klimatycznej regionu. W sąsiedztwie licznych w puszczy zbiorników wodnych i terenów podmokłych występują mniejsze dobowe wahania temperatury. Okresowo może też występować silniejsze nawietrznie przy wiatrach od strony jeziora i większa możliwość występowania mgieł przy pogodzie bezwietrznej. Duże zalesienie stanowi ochronę przed silnymi wiatrami oraz poprawia czystość powietrza.
Hydrologia.
Puszczę przecina dział wodny Wisły (ok. 40% obszaru puszczy; rzeki: Rospuda i Blizna) oraz Niemna (ok. 60% obszaru puszczy; Czarna Hańcza z dopływami: Marychą i Wołkuszanką).
Na terenie puszczy znajdują się liczne jeziora: Wigry, Sajno, Białe Augustowskie, Necko, Studzieniczne, Serwy, Blizno, Pomorze i inne.
Flora i lasy.
Flora.
Ze względu na surowy klimat w puszczy zachowały się gatunki roślin będące reliktami północnymi: brzoza niska, cis, borówka bagienna, zimoziół północny i rosiczki.
W Puszczy Augustowskiej występują rzadkie i zagrożone wyginięciem gatunku wpisane do "Polskiej czerwonej księgi roślin": podejźrzon wirginijski, turzyca delikatna, turzyca kulista, kukuczka kapturkowata, aldrowanda pęcherzykowata.
Lasy.
85% obszaru puszczy pokrywają bory z dużą przewagą sosny (ponad 70%, z cenną odmianą sosna augustowska) i mniejszym udziałem świerka (17%). Wiele jest drzewostanów starych, liczących ponad 120 lat. Nie są rzadkością drzewa o wysokości 30–40 m. Na niektórych obszarach rosną dobrze zachowane bory wilgotne i bagienne, wiele jest torfowisk. Występują też olsy (8,5% powierzchni, głównie w południowej części), a miejscami także grądy.
Dane w tabelach dotyczą nadleśnictw: Augustów, Głęboki Bród, Płaska, Pomorze, Szczebra.
Fauna.
W Puszczy stwierdzono obecność ponad 2 tys. gatunków zwierząt (z tej liczby największą część stanowią owady).
W Puszczy żyją prawie wszystkie gatunki krajowych płazów i gadów, a w wodach bytuje ponad 30 gatunków ryb.
Ssaki.
Wśród ssaków występują: wilk szary, jenot, ryś, borsuk, jeleń szlachetny, łoś, sarna, zające: bielak i szarak, bóbr, piżmak, wydra i inne. W przeszłości żyły tu także tury, żubry, niedźwiedzie i rosomaki.
Według danych z 2015 w Puszczy Augustowskiej i okolicznych mniejszych kompleksach leśnych żyło 59–63 wilków w 10 watahach liczących od 3 do 8 osobników (w 2013 było to około 51 wilków w 9 watahach).
Populacja rysi w 2015 składała się prawdopodobnie z sześciu osobników, w tym jednej samicy z młodym. Jednak materiał z tropień rysia, na podstawie którego oszacowana została liczebność, jest znacznie uboższy niż w przypadku wilków, więc uzyskane wyniki mogą nie w pełni odzwierciedlać sytuację tego gatunku. Tropy sześciu rysiów odnotowano w południowej i środkowej części puszczy. Ponadto badania genetyczne oraz zdjęcia z Nadleśnictwa Pomorze i Wigierskiego Parku Narodowego sugerują występowanie jeszcze przynajmniej dwóch osobników w północnej części puszczy.
W 2012 pojawił się pomysł reintrodukcji żubrów do Puszczy Augustowskiej. Od 2014 trwały działania polegające na analizie siedlisk i konsultacjach społecznych. W 2017 sprowadzono z Puszczy Boreckiej cztery pierwsze żubry (samiec i trzy samice), zaś w 2018 kolejne dwa, które po okresie spędzonym z zagrodzie adaptacyjnej zostały wypuszczone na wolność w kwietniu 2018. Docelowo stado żubrów w Puszczy Augustowskiej ma liczyć około 50 zwierząt.
Pomysł wsiedlenia żubrów do Puszczy Augustowskiej spotykał się też z krytyką. Zdaniem Rafała Kowalczyka żubr nie jest zwierzęciem typowo leśnym i w lasach brakuje zimą odpowiedniej ilości pokarmu dla tego trawożercy. Idealnym środowiskiem dla żubrów jest mozaika lasów i terenów otwartych, zaś w centrum Puszczy Augustowskiej, gdzie zaplanowano umieszczenie żubrów, dominuje zwarty las i brakuje dużych łąk i dolin rzecznych. Dodatkowo, populacja na poziomie 30–40 osobników nie gwarantuje stabilności demograficznej i genetycznej.
Ptaki.
W Puszczy Augustowskiej stwierdzono do 2011 występowanie 215 gatunków ptaków. Należą do nich między innymi:
Na terenie puszczy stwierdzono 12 gatunków lęgowych ptaków szponiastych (z 20 lęgowych gatunków szponiastych występujących w Polsce), zajmujących od 1 do 183 rewirów lęgowych. Skład gatunkowy szponiastych w Puszczy Augustowskiej jest bogatszy niż w innych regionach Polski ze względu na obecność jezior. Najczęstszymi przedstawicielami tego rzędu ptaków w puszczy są myszołów, trzmielojad, krogulec i błotniak stawowy, zaś najrzadziej występują kania ruda, kania czarna i gadożer.
Ptaki szponiaste występujące w Puszczy Augustowskiej:
Ponadto według danych z 2009 zaobserwowano sześć nielęgowych gatunków szponiastych jak: błotniak zbożowy, orzeł przedni, rybołów zwyczajny, pustułka zwyczajna, sokół wędrowny.
W puszczy stwierdzono występowanie ośmiu gatunków sów:
Owady.
Z entomofauny na terenie Puszczy mają swoje stanowiska głównie motyle i ważki. Występujące prawnie chronione gatunki motyli, jak też znajdujące się w Polskiej Czerwonej Księdze Zwierząt – Bezkręgowce to: szlaczkoń torfowiec, modraszek arion, czerwończyk fioletek, czerwończyk nieparek, dostojka eunomia, dostojka akwilonaris, strzępotek hero, strzępotek soplaczek, skalnik alcyona, mszarnik jutta, wstęgówka bagienka, błyszczka zosimi, błyszczka mikrogamma. Spotykane chronione ważki to: zalotka większa, zalotka białoczelna, żagnica zielona i trzepla zielona. W minionym stuleciu wykazywany był gatunek ważki żagnicy torfowcowej.
Ochrona przyrody.
Zasady gospodarki leśnej w puszczy określiła „Decyzja Ministra Rolnictwa, Leśnictwa i Gospodarki Żywnościowej z dnia 9 lipca 1986 r. w sprawie ustalenia podstawowych zasad prowadzenia gospodarki leśnej w Puszczy Augustowskiej” (LPN-1-0101-12/86), nazywana potocznie „Statutem Puszczy”. Celem tych zasad była „szczególna ochrona Puszczy Augustowskiej i zachowanie jej dla przyszłych pokoleń jako unikalnego obiektu przyrodniczego o wyjątkowym znaczeniu gospodarczym, społecznym, kulturalnym i naukowym”. Gospodarka leśna w puszczy powinna dążyć do zachowania trwałości lasu o charakterze zbliżonym do naturalnego oraz zapewnienia warunków do spełniania przez lasy funkcji ochronnych, socjalnych i produkcyjnych. Zasady te stały się pierwowzorem rozwiązań przyjętych w niedługim czasie w całym polskim leśnictwie. Realizacją tych zasad było m.in. zwiększenie wieku rębności drzewostanów sosnowych (do 140 lat), świerkowych (do 120 lat) i dębowych (do 160 lat).
Wigierski Park Narodowy.
W północnej części Puszczy Augustowskiej leży Wigierski Park Narodowy, obejmujący jezioro Wigry i przylegające lasy.
Rezerwaty.
W najcenniejszych przyrodniczo fragmentach Puszczy Augustowskiej znajduje się trzynaście rezerwatów przyrody. Łączna powierzchnia wszystkich rezerwatów wynosi około 3750 ha (około 3,3% powierzchni puszczy).
Obszary chronionego krajobrazu.
Tereny puszczańskie zostały objęte też obszarami chronionego krajobrazu:
Puszcza Augustowska znajduje się ponadto na liście planowanych obszarów specjalnej ochrony ptaków Natura 2000 oraz została uznana za ptasią ostoję.
Dzieje Puszczy.
Fazy rozwoju.
Lasy dzisiejszej Puszczy Augustowskiej zaczęły kształtować się u schyłku ostatniego zlodowacenie w okresie zwanym późnym glacjałem (ok. 14 tys. do 11,7 tys. lat temu). Fazy rozwoju lasów wokół Wigier zostało odtworzone na podstawie osadów dennych tego jeziora. Większość puszczy miała warunki rozwoju zbliżone do tych z okolic Wigier (zawartość pyłków w osadach daje informacje o dawnej roślinności rozwijającej się dawniej nawet w odległości do 100 km od zbiornika). Wyróżniono cztery stadia rozwoju lasów wigierskich:
Zaludnienie i eksploatacja.
Puszcza Augustowska stanowiła w przeszłości część rozległych, dziewiczych lasów rosnących pomiędzy Litwą, Mazowszem i Rusią. Do XIII wieku jej teren był zamieszkiwany przez Jaćwingów. Po ich eksterminacji lub wysiedleniu ponowne zasiedlanie puszczy rozpoczęło się dopiero w XV wieku. Wtedy podzielono lasy na tzw. puszcze, czyli leśnictwa: Puszczę Perstuńską, Przełomską, Berżnicką i inne. W połowie XVI wieku weszły one w skład dóbr królewskich i były terenem łowów na grubego zwierza: tury, żubry, łosie, jelenie, dziki, niedźwiedzie, wilki. Wtedy też zaczęto eksploatować puszczę: wycinano drzewa, które następnie spławiano rzekami do portów bałtyckich; wyrabiano smołę, potaż, dziegieć i węgiel drzewny, wytapiano żelazo z rudy darniowej, zbierano miód z barci. W tym też czasie na południowym skraju puszczy zakładano "wsie osockie" – mieszkali w nich tzw. osocznicy, czyli strażnicy puszczy królewskiej. Przeważnie byli to chłopi, zwolnieni z obowiązków pańszczyźnianych, których funkcja przechodziła z ojca na syna – w ten sposób powstały m.in. wsie Starożyńce (rodzina Starożyńców), Markowce (Markowiczów), Skieblewo i Kurianka (Kurianowiczów). Z biegiem czasu stopniowo zmieniano ich w zwykłych chłopów pańszczyźnianych, wyjątkiem były Bohatery Leśne, w których osadzono Bohatyrowiczów z drobnej szlachty, pełniących swoją służbę aż do rozbiorów. Podobnie długo spełniali swoją powinność osocznicy z wsi Żabickie, którzy odpowiedzialni byli za przewożenie korespondencji zarządu lasów. Niestałe osady bartników, kosiarzy, rybaków, osaczników, sięgające XV w., stanowiły najstarsze osady w początkach kolonizacji obszaru dzisiejszej Puszczy Augustowskiej.
Osiedlono tutaj także bartników, pilnujących królewskich barci – tak powstały wsie Bartniki i Rakowicze. Wchody bartne notowane są od XV w. m.in. koło Tobołowa, w uroczysku Mołowiste nad jeziorem Serwy, w Sarnetkach, Chrołowszczyźnie nad rzeką Szczebrą. Bartnicy mieli prawo do używania jedynie drzew bartnych, co prowadziło do sporów z urzędnikami i właścicielami lasów i utrudniało gospodarowanie. Prywatne bory i łąki bartne przetrwały do XIX w., kiedy to zaczęto je wykupywać. Bartnictwo zaczęło jednak podupadać już we wcześniejszych wiekach w miarę zasiedlania puszczy. Jednym z przywilejów bartników było prawo przynoszenia do puszczy siekier i innych narzędzi, którego to przywileju pozbawione były inne grupy ludności.
W okresie powstania styczniowego puszczańskie ostępy były schronieniem dla walczących i miejscem potyczek. W rezerwacie Kozi Rynek znajdują się mogiły powstańców poległych w bitwie z przeważającymi wojskami rosyjskimi 29.06.1863 r. W uroczysku leśnym Powstańce (na północ od Augustowa) w kwietniu 1863 r. działała kuźnia powstańcza (obecnie znajduje się tam pomnik).
W czasie I wojny światowej puszcza mocno ucierpiała z powodu rabunkowego wyrębu drzew przez Niemców (wycięto ok. 15% lasów).
Podczas II wojny światowej las ponownie służył za schronienie partyzantom. Był też miejscem straceń ludności – np. w okolicy wsi Szczebra w latach 1941–1944 zamordowano ok. 8000 ludzi, głównie Żydów.
Turystyka.
Przez Puszczę Augustowską prowadzą liczne szlaki turystyczne: piesze, rowerowe (np. Szlak rowerowy na Powstańce) i kajakowe. Jeziora są cenione przez żeglarzy i amatorów innych sportów wodnych, a także wędkarzy.
Atrakcje turystyczne na terenie Puszczy Augustowskiej:
Turystyczna pojemność puszczy (liczba ludzi, która może przebywać w lesie, nie powodując trwałych zniszczeń) jest niewielka. Badania przeprowadzone w latach 1976–1980 w Puszczy Augustowskiej i Białowieskiej wykazały, że chodzenie w borze brusznicowym i trzcinnikowo-świerkowym borze mieszanym jednej osoby przez 5–6 godzin dziennie, na powierzchni jednego hektara przez dwa miesiące letnie już w pierwszym roku powoduje dostrzegalne zmiany w roślinności runa leśnego i wpływa hamująco na przyrost drzewostanu. Dlatego turystyka powinna być uprawiania głównie po wyznaczonych trasach i istniejących ścieżkach.

</doc>
<doc id="459119" url="https://pl.wikipedia.org/wiki?curid=459119" title="Dmitrij Ustinow">
Dmitrij Ustinow

Dmitrij Fiodorowicz Ustinow (, ur. w Samarze, zm. 20 grudnia 1984 w Moskwie) – radziecki inżynier, wojskowy, wysoki działacz partyjny i państwowy.
Członek Komitetu Centralnego KPZR (1952), sekretarz KC KPZR (1965–1976), członek Biura Politycznego KC KPZR, wicepremier ZSRR (1957–1965), minister obrony ZSRR (1976–1984), marszałek Związku Radzieckiego (mianowany w 1976), deputowany do Rady Najwyższej ZSRR 2., 4., 5., 6., 7., 8., 9. i 10. kadencji, Bohater Związku Radzieckiego (1978) i dwukrotny Bohater Pracy Socjalistycznej (1942, 1961), Bohater Czechosłowackiej Republiki Socjalistycznej (1982) i Bohater Mongolskiej Republiki Ludowej (1981).
Życiorys.
W latach 1922–1923 służył jako ochotnik w Armii Czerwonej w Samarkandzie. Po demobilizacji w 1923 pracował początkowo jako ślusarz, potem jako dyrektor w fabryce w miejscowości Iwanowo. W 1934 ukończył Wojskowy Instytut Mechaniczny w Leningradzie i pracował jako inżynier, szef biura pracy i eksperymentów w dziedzinie transportu morskiego artylerii. Od 1937 zastępca głównego konstruktora, a następnie dyrektor Zakładów „Bolszewik” w Leningradzie.
W 1941 mianowany przez Józefa Stalina ludowym komisarzem uzbrojenia (później minister przemysłu obronnego). Po wojnie wykorzystał specjalistów niemieckich na potrzeby radzieckiego programu rakietowego i badań kosmicznych. Twórca radzieckiego przemysłu rakietowego. Pełnił funkcję wicepremiera ZSRR od 1957–1965. Był członkiem-kandydatem Politbiura KC KPZR od 1965, w tym też roku został sekretarzem KC odpowiedzialnym za produkcję zbrojeniową. Od 1976 minister obrony i członek Biura Politycznego; w tym roku otrzymał też stopień wojskowy Marszałka Związku Radzieckiego. Deputowany do Rady Najwyższej ZSRR 2. i od 4. do 10. kadencji.
Przyjaciel Leonida Breżniewa i jeden z najbardziej wpływowych ludzi na szczycie władz ZSRR – przywódca kompleksu obronno-przemysłowego. Lobbował za zwiększaniem wydatków na zbrojenia. W 1979 wpłynął na interwencję wojsk radzieckich w Afganistanie. W czasie kryzysu polskiego 1980 zwolennik interwencji zbrojnej w Polsce.
W pogrzebie marsz. Dmitrija Ustinowa uczestniczyła delegacja PRL w składzie: zastępca członka Biura Politycznego KC PZPR, minister obrony narodowej PRL gen. armii Florian Siwicki – przewodniczący delegacji, ambasador PRL w ZSRR Stanisław Kociołek, wiceminister obrony narodowej, szef Głównego Zarządu Politycznego WP gen. broni dr Józef Baryła, wiceminister obrony narodowej, szef Sztabu Generalnego WP gen. broni Józef Użycki, attaché wojskowy, morski i lotniczy przy Ambasadzie PRL w ZSRR gen. dyw. Henryk Koczara, a także zastępca szefa Sztabu Zjednoczonych Sił Zbrojnych Państw Stron Układu Warszawskiego gen. dyw. Stanisław Antos.

</doc>
<doc id="459124" url="https://pl.wikipedia.org/wiki?curid=459124" title="Vera Douchevina">
Vera Douchevina



</doc>
<doc id="459125" url="https://pl.wikipedia.org/wiki?curid=459125" title="Larisa Savchenko Neiland">
Larisa Savchenko Neiland



</doc>
<doc id="459126" url="https://pl.wikipedia.org/wiki?curid=459126" title="Peter Lax">
Peter Lax

Peter David Lax (ur. 1 maja 1926 w Budapeszcie) – amerykańsko-węgierski matematyk.
Życiorys.
Z pomocą amerykańskiego konsula, rodzina Lax'a opuściła Węgry w listopadzie 1941 r. Następnie popłynęła z Lizbony do Stanów Zjednoczonych 5 grudnia 1941. W 1949 otrzymał doktorat na Uniwersytecie Nowojorskim. W 1950 pracował w Los Alamos (później jako konsultant). W 1951 powrócił do Nowego Jorku i podjął pracę w Instytucie Couranta przy Uniwersytecie Nowojorskim (gdzie był dyrektorem w latach 1972–1980). Otrzymał Nagrodę Chauveneta w 1974, Nagrodę Norberta Wienera (przyznawaną przez Amerykańskie Towarzystwo Matematyczne) w 1975, National Medal of Science w 1986 i wiele innych. W 1996 został wybrany członkiem Amerykańskiego Towarzystwa Filozoficznego (American Philosophical Society). Jest także autorem wielu podręczników analizy funkcjonalnej, algebry liniowej, rachunku różniczkowego i równań różniczkowych cząstkowych.
Nagrody.
W 2005 otrzymał Nagrodę Abela za [przełomowy wkład w teorię i zastosowania równań różniczkowych cząstkowych], w szczególności za wkład w teorię systemów hiperbolicznych nieliniowych, opublikowany w latach 1950 i 1960. Ponadto przełomowe okazały się jego prace na solitonami, entropią i falą uderzeniową.
Upamiętnienie.
Jego nazwisko jest związane z wieloma ważnymi problemami współczesnej matematyki: 

</doc>
<doc id="459127" url="https://pl.wikipedia.org/wiki?curid=459127" title="Natalia Zwieriewa">
Natalia Zwieriewa



</doc>
<doc id="459129" url="https://pl.wikipedia.org/wiki?curid=459129" title="Claudia Kohde Kilsch">
Claudia Kohde Kilsch



</doc>
<doc id="459130" url="https://pl.wikipedia.org/wiki?curid=459130" title="Święty Marcin">
Święty Marcin



</doc>
<doc id="459131" url="https://pl.wikipedia.org/wiki?curid=459131" title="Hana Mandlikova">
Hana Mandlikova



</doc>
<doc id="459132" url="https://pl.wikipedia.org/wiki?curid=459132" title="Słupsk (stacja kolejowa)">
Słupsk (stacja kolejowa)

Słupsk – pasażerska i towarowa stacja kolejowa w Słupsku, jedna z największych na terenie województwa pomorskiego. Jest to stacja węzłowa, linia kolejowa nr 202 z Gdańska Głównego do Stargardu krzyżuje się tutaj z linią kolejową nr 405, łączącą stację Piła Główna z przystankiem osobowym Ustka. Według klasyfikacji PKP ma kategorię dworca wojewódzkiego. Zatrzymują się tu wszystkie pociągi pasażerskie.
Pasażerowie.
W roku 2017 wymiana pasażerska wyniosła 2,52 mln osób (6,9 tys. dziennie), co dało jej 33. miejsce w Polsce.
W roku 2018 stacja obsługiwała 3,7 tys. pasażerów na dobę (łącznie 1,35 mln osób).
W roku 2019 wymiana pasażerska wyniosła 1,53 mln osób (4,2 tys. dziennie), co dało jej 66. miejsce w Polsce.
W roku 2020 wymiana pasażerska wyniosła 1,1 mln osób (3 tys. dziennie), co dało jej 58. miejsce w Polsce.
W roku 2021 wymiana pasażerska wyniosła 1,39 mln osób (3,8 tys. dziennie), co dało jej 57. miejsce w Polsce.
Położenie i infrastruktura.
Stacja położona jest w zachodniej części centrum miasta, przy ul. H. Kołłątaja 32, i oddziela śródmieście od wielkopłytowych osiedli mieszkaniowych z lat 70. XX wieku. Dworzec zamyka ul. Wojska Polskiego, dawniej główną arterię miasta. Stacja pasażerska posiada trzy perony, z czego peron trzeci jest przedłużeniem peronu drugiego i, jako peron czołowy, obsługuje wyłącznie pociągi REGIO w kierunku Ustki. Perony połączone są z dworcem przejściem podziemnym. Stacja towarowa położona jest dokładnie naprzeciwko dworca pasażerskiego. Tory stacyjne zostały zelektryfikowane w 1988. Stacja dysponuje zarówno semaforami świetlnymi, jak i kształtowymi.
W wyniku zmniejszenia rangi Słupska jako węzła kolejowego, duża część infrastruktury stacyjnej została rozebrana; dawne warsztaty ZNTK zostały zburzone, a w ich miejscu wybudowano hipermarket sieci Kaufland. Zabytkową lokomotywownię, architektonicznie wzorowaną na pilskiej i wieże wodne rozebrano w początkach XXI wieku. Tzw. „mały dworzec”, który obsługiwał ruch pasażerski przed przeniesieniem stacji bliżej Śródmieścia, został zburzony w 2011.
Historia.
Pierwsze połączenie kolejowe, od strony Koszalina, zostało uruchomione 1 lipca 1869. Jednocześnie oddano do użytku zaplecze kolejowe wraz z „małym dworcem”, położonym na terenie dzisiejszych warsztatów naprawczych wagonów. Kolejne połączenia otwierano: we wrześniu 1870 do Gdańska, w 1878 do Piły i Ustki, w 1894 do Dębnicy Kaszubskiej (w 1906 przedłużona do Budowa) i odcinki wąskotorowe do Smołdzina i Cecenowa (przekute na normalnotorowe w latach 1913 - 1933). Słupsk stał się ważnym węzłem kolejowym, a szczególną popularnością cieszyły się codzienne połączenia do Ustki. W latach 20. XX wieku wybudowano w Słupsku parowozownię na 24 stanowiska. Miała ona dwie obrotnice i kształt wachlarza. Po wojnie przystosowano ją także do obsługi spalinowozów.
Wkroczenie Armii Czerwonej do miasta bardzo negatywnie wpłynęło na sytuację kolei w Słupsku. Żołnierze radzieccy rozebrali linie kolei powiatowych do Budowa i Smołdzina, a także drugi tor na obecnej linii kolejowej nr 202 na odcinku Słupsk-Lębork. Ucierpiał także dworzec, zniszczony w znacznej części i nigdy już nieodbudowany w swojej przedwojennej formie. Niemniej, już w niecałe trzy miesiące po zajęciu miasta, 27 maja 1945 przywrócono połączenie pasażerskie z Lęborkiem, a później z Ustką, Koszalinem, Piłą i innymi miastami regionu. Jako że duża część infrastruktury zachowała się, miasto nie straciło swojego węzłowego znaczenia. W 1975 utworzono tu Dyrekcję Rejonową Kolei Państwowych, przekształconą w 1983 w Rejon Przewozów Kolejowych, a osiem lat później - w 1991 w Zakład Przewozów Pasażerskich. Wtedy też oddano do użytku nowy budynek dworca.
W latach 90. XX wieku Słupsk zaczął powoli tracić na znaczeniu jako węzeł kolejowy. W 1997 likwidacji uległy Zakłady Naprawcze Taboru Kolejowego, a w 1999 rozwiązano Zakład Przewozów Pasażerskich. Wtedy stacja i wagonownia Słupsk zostały podporządkowane Pomorskiemu Zakładowi Przewozów Regionalnych. Po 2000 lokomotywownia została przejęta przez Zakład Taboru w Gdyni, co "de facto" oznaczało jej likwidację. Od 2008 działają jedynie warsztaty naprawcze wagonów przy ul. Grunwaldzkiej. W 2009 podjęto próbę likwidacji kluczowych połączeń dalekobieżnych, łączących miasto m.in. z Warszawą i Poznaniem, została ona jednak wycofana wskutek protestu mieszkańców.
Od 2007 do Słupska dojeżdżają pociągi trójmiejskiej SKM, które na trasie Trójmiasto-Słupsk zastąpiły Przewozy Regionalne. Od 2015 roku w sezonie letnim przez stacje kursuje pociąg "Słoneczny" spółki Koleje Mazowieckie jadący z Warszawy do Ustki.
Od 10 grudnia 2017 pociągi trójmiejskiej SKM przestały kursować na odcinku Lębork - Słupsk.

</doc>
<doc id="459136" url="https://pl.wikipedia.org/wiki?curid=459136" title="Witalizm">
Witalizm

Witalizm – hipoteza biologiczna zakładająca, że w zjawiskach życiowych są obecne siły witalne (niematerialne, niefizyczne – , ), a fizykochemiczny opis organizmów jest niewyczerpujący.
Witalizm występował w filozofii Platona, a potem szczególnie u Arystotelesa w jego koncepcji duszy (entelechia). Arystoteles i kontynuatorzy jego metody badania procesów biologicznych twierdzili, że każda forma żywa posiada niepodzielną „duszę”, która „rządzi” rozwojem (biosyntezą, cytogenezą, morfogenezą, embriogenezą), procesami adaptacji fenotypowej oraz procesami reperacji i regeneracji. Poglądy Arystotelesa przejął powstały w XIII wieku tomizm, a następnie powstały w wieku XIX neotomizm. Hans Driesch zaproponował zmodyfikowaną wersję witalizmu tzw. neowitalizm.
Zarówno mechanicyzm jak i szerzej materializm odrzucały hipotezę witalizmu. Mimo to hipotezy czysto fizyczne (mechanicystyczne) dotyczące opisu życia były łatwo krytykowane. Dopiero gwałtowny rozwój biologii molekularnej pod koniec XX i w początkach XXI wieku spowodował, że witalizm został uznany za hipotezę, która nie poddaje się testom empirycznym i jest uznawany przez większość naukowców za teorię pozanaukową (wykracza poza metodologiczny naturalizm).

</doc>
<doc id="459139" url="https://pl.wikipedia.org/wiki?curid=459139" title="Bury (Wielki Manchester)">
Bury (Wielki Manchester)

Bury – miasto w północno-zachodniej Anglii, położone w północnej części obszaru metropolitalnego Wielkiego Manchesteru, w dystrykcie metropolitalnym Bury, pomiędzy Rochdale a Bolton, nad rzeką Irwell. W 2001 roku miasto liczyło 60 718 mieszkańców.
Dawniej ośrodek przemysłu włókienniczego, obecnie gospodarka miasta oparta na usługach oraz przemyśle papierniczym, chemicznym i spożywczym. Dobrze rozbudowana sieć komunikacji z pobliskimi miastami, m.in. szybki tramwaj Metrolink łączący Bury z Manchesterem.
W centrum miasta znajduje się typowy dla Lancashire rynek, słynny ze sprzedaży tradycyjnej w tym rejonie kaszanki (ang. „black pudding”), istniejący w tym samym miejscu od 1444.
Największą atrakcję turystyczną Bury stanowi, obsługiwana przez zabytkowe pociągi, linia kolejowa East Lancashire Railway – wraz z kolekcją lokomotyw oraz autobusów miejskich w Bury Transport Museum.

</doc>
<doc id="459140" url="https://pl.wikipedia.org/wiki?curid=459140" title="Stanisław ze Skalbmierza">
Stanisław ze Skalbmierza



</doc>
<doc id="459143" url="https://pl.wikipedia.org/wiki?curid=459143" title="Larysa Sawczenko">
Larysa Sawczenko



</doc>
<doc id="459144" url="https://pl.wikipedia.org/wiki?curid=459144" title="DNSSEC">
DNSSEC

DNSSEC () – rozszerzenie systemu DNS mające na celu zwiększenie jego bezpieczeństwa. DNSSEC zapewnia uwierzytelnianie źródeł danych (serwerów DNS) za pomocą kryptografii asymetrycznej oraz podpisów cyfrowych.
Działanie.
System DNSSEC sprawdza pochodzenie danych oraz ich integralność przy użyciu klucza publicznego i prywatnego. Serwer publikujący szyfruje (podpisuje) swoje dane za pomocą klucza prywatnego, które każdy może zweryfikować za pomocą jawnie dostępnego klucza publicznego. Aby zweryfikować autentyczność kluczy publicznych, serwery używają tzw. "łańcucha zaufania", czyli poprawność klucza może być poświadczona przez serwer nadrzędny (w hierarchii DNS). Serwer nazw sprawdzając autentyczność danych porównuje rekord DNSKEY z podpisem jego strefy nadrzędnej. Aby zweryfikować autentyczność klucza strefy nadrzędnej, trzeba się zwrócić do strefy nadrzędnej dla tej strefy itd., aż do domeny głównej. Dla danych DNS generuje się ich bezpieczny skrót używając algorytmów MD5 z RSA lub SHA-1 z DSA. Podpisy dołącza się do uwierzytelnienia danych jako rekordy RRSIG. 
Do 2008 roku specyfikacja DNSSEC wymagała ujawnienia wszystkich podpisywanych domen. W nowej specyfikacji wprowadzono mechanizm NSEC3, który miał ten problem rozwiązać. W praktyce jednak możliwe jest jego złamanie.
Dodatkowe elementy wprowadzone przez DNSSEC.
Protokół DNSSEC wprowadza do systemu DNS rekordy, które zapewniają jego bezpieczeństwo: 
Protokół DNSsec wprowadza nowe bity nagłówka komunikatu systemu DNS: 

</doc>
<doc id="459146" url="https://pl.wikipedia.org/wiki?curid=459146" title="Radio (singel Client)">
Radio (singel Client)

Radio – singel brytyjskiej grupy Client, wydany 20 września 2004.

</doc>
<doc id="459147" url="https://pl.wikipedia.org/wiki?curid=459147" title="Krystyna Giżowska">
Krystyna Giżowska

Krystyna Giżowska (ur. 19 listopada 1954 w Wałbrzychu) – polska piosenkarka.
Przebieg kariery.
Zadebiutowała w 1968 jako solistka w Zespole Pieśni i Tańca Transportowiec w Koszalinie. W tym samym roku została finalistką popularnego wówczas konkursu Giełda Piosenki, podczas którego poznała Ryszarda Balickiego oraz Ryszarda Poznakowskiego i nawiązała współpracę z ich big-bandem oraz zajęła drugie miejsce na 2. Festiwalu Piosenki Żołnierskiej w Kołobrzegu. Absolwentka Technikum Ekonomicznego.
W 1969 po otrzymaniu honorowej nagrody od publiczności na Festiwalu Piosenki Żołnierskiej w Kołobrzegu związała się z wojskowymi zespołami – Flotyllą i Radarem. Tam, pod kierunkiem m.in. Danuty Baduszkowej i Jacka Korczakowskiego, nauczyła się dykcji, solfeżu, emisji głosu i ruchu scenicznego.
Profesjonalną karierę zaczęła w latach 70., występując w zespołach wojskowych jako solistka. Samodzielną drogę na estradzie rozpoczęła w 1976 na Międzynarodowym Festiwalu Piosenki w Soczi. Mimo skromnego (acz własnego) repertuaru zdobyła drugą nagrodę dzięki wypracowanej technice śpiewania i obyciu estradowemu. Nabyte umiejętności przyniosły jej też kolejne sukcesy: drugą nagrodę na Coupe d’Europe w Austrii w 1977; pierwszą nagrodę za interpretację piosenki do muzyki Chopina na Festiwalu Przebojów w NRD w 1978; trzecią nagrodę i nagrodę publiczności na Festiwalu Piosenki w Dreźnie w 1979; Grand Prix na Festiwalu Krajów Nadbałtyckich w Szwecji w 1981 oraz Grand Prix na Międzynarodowym Festiwalu Piosenki w Sopocie w 1984.
Mieszka w Łodzi. W styczniu 2020 zaśpiewała największe przeboje na galowym koncercie w Teatrze Variete w Krakowie.

</doc>
<doc id="459149" url="https://pl.wikipedia.org/wiki?curid=459149" title="Zjednoczona Wielka Loża Anglii">
Zjednoczona Wielka Loża Anglii



</doc>
<doc id="459150" url="https://pl.wikipedia.org/wiki?curid=459150" title="Izomeryzacja">
Izomeryzacja

Izomeryzacja – reakcja chemiczna polegająca na przekształcaniu się jednego izomeru w drugi, na przykład izomeryzacja kwasu (−)mlekowego w kwas (+)mlekowy w wyniku inwersji Waldena. Izomeryzacja może stanowić zarówno samodzielną reakcję chemiczną, jak i być ubocznym, często niepożądanym, efektem innej reakcji chemicznej.

</doc>
<doc id="459152" url="https://pl.wikipedia.org/wiki?curid=459152" title="Bogucice (ujednoznacznienie)">
Bogucice (ujednoznacznienie)

W Polsce

</doc>
<doc id="459161" url="https://pl.wikipedia.org/wiki?curid=459161" title="Diphteria">
Diphteria



</doc>
<doc id="459162" url="https://pl.wikipedia.org/wiki?curid=459162" title="Ampelmännchen">
Ampelmännchen

 (pol. "człowieczek ze świateł") – symbol sygnalizacji świetlnych dla pieszych. Czerwony ludzik ma rozłożone ręce, a zielony idzie.
W Niemczech są trzy rodzaje, jeden z NRD, drugi z RFN i rodzaj europejski. Ampelmännchen z NRD został stworzony w 1961 przez niemieckiego psychologa Karla Peglaua (ur. 18 maja 1927 w Mużakowie, zm. 29 listopada 2009 w Berlinie). Po zjednoczeniu Niemiec uformowała się inicjatywa dla utrzymania wschodniego symbolu. Stał się on maskotką wschodnich Niemiec.
Człowieczek z NRD-owskich sygnalizatorów wyróżnia się zamaszystym ruchem, w odróżnieniu od człowieczków z RFN i innych krajów, które kroczą z powagą.

</doc>
<doc id="459163" url="https://pl.wikipedia.org/wiki?curid=459163" title="Wolfgang Loitzl">
Wolfgang Loitzl

Wolfgang Loitzl (ur. 13 stycznia 1980 w Bad Ischl) – austriacki skoczek narciarski, indywidualny złoty medalista mistrzostw świata z 2009, drużynowy złoty medalista Zimowych Igrzysk Olimpijskich 2010, siedmiokrotny (w tym sześciokrotnie złoty) medalista mistrzostw świata, złoty i brązowy medalista mistrzostw świata w lotach, zwycięzca 57. Turnieju Czterech Skoczni.
Przebieg kariery.
W zawodach Pucharu Świata zadebiutował w 1997 w Bischofshofen, a pierwsze punkty zdobył w tym samym roku podczas zawodów w Predazzo. W sezonie 2000/2001 trzykrotnie zajął miejsca na podium zawodów Pucharu Świata. W Park City oraz Sapporo był drugi, natomiast w Falun zajął trzecie miejsce. W 2001 w Lahti wywalczył mistrzostwo świata w konkursie drużynowym na skoczni K-90. Sezon 2000/2001 ukończył na 7. miejscu w klasyfikacji generalnej Pucharu Świata (najwyższym spośród skoczków austriackich). W 2000 zwyciężył w Turnieju Schwarzwaldzkim.
W kilku kolejnych sezonach skakał słabiej, wypadając nawet na pewien czas (sezon 2002/2003) z kadry. Do formy powrócił w sezonie 2004/2005, gdy na mistrzostwach świata w Oberstdorfie zajął 6. miejsce na skoczni K-90 i 7. miejsce na skoczni K-120, a także dwukrotnie 1. miejsce w drużynie. Podczas Letniego Grand Prix w Hinterzarten wygrał konkurs indywidualny, a razem z drużyną zajął 3. miejsce i ostatecznie uplasował się w klasyfikacji końcowej LGP na 2. miejscu. Ten sam wynik uzyskał w kolejnym sezonie LGP.
W 2007 zajął 12. miejsce na mistrzostwach świata w Sapporo na skoczni K-120 oraz zdobył złoty medal w konkursie drużynowym. Cały sezon zakończył na 13. pozycji w klasyfikacji Pucharu Świata. W sezonie 2007/2008 po raz pierwszy od ponad sześciu lat stanął na podium zawodów pucharowych – zajął 3. miejsce w Trondheim. Później powtórzył ten wynik w Predazzo. Sezon skończył na 10. miejscu w łącznej punktacji.
W sezonie 2008/2009 zwyciężył w klasyfikacji generalnej 57. Turnieju Czterech Skoczni, wygrywając 3 z 4 konkursów i zajmując jedno 2. miejsce. Zgromadził 1123,7 punktów. W tym samym sezonie na skoczni Ještěd w Libercu zdobył tytuł mistrza świata na normalnej skoczni, wyprzedzając o 7 punktów drugiego w konkursie Gregora Schlierenzauera. Kolejne złoto zdobył w konkursie drużynowym. Łącznie w całym sezonie czterokrotnie triumfował w zawodach Pucharu Świata (oprócz 3 zwycięstw podczas Turnieju Czterech Skoczni wygrał w Zakopanem) i w klasyfikacji końcowej tych rozgrywek zajął najwyższe w karierze, 3. miejsce.
W sezonie 2009/2010 był dwukrotnie na podium konkursów PŚ (3. lokata na inaugurację sezonu w Ruce oraz 2. pozycja w Garmisch-Partenkirchen). Na zimowych igrzyskach w Vancouver zdobył złoty medal w konkursie drużynowym. W konkursach indywidualnych zajął 11. miejsce na skoczni normalnej oraz 10. na dużej. Sezon w Pucharze Świata ukończył na 6. pozycji. 20 marca 2010 w Planicy skoczył 213,5 m, co jest jego rekordem życiowym.
W sezonie 2010/2011 zajął jedno miejsce na podium PŚ (3. miejsce w Engelbergu), miał też jednak kilka zupełnie nieudanych występów, m.in. w Klingenthal, gdzie po raz pierwszy od trzech sezonów nie zakwalifikował się do finałowej „30”. Podczas mistrzostw świata w Oslo bronił tytułu na skoczni normalnej, jednak zajął dopiero 37. miejsce. W rezultacie nie został powołany na konkurs na dużej skoczni oraz konkursy drużynowe, które Austriacy ponownie wygrali. Na koniec sezonu w Pucharze Świata zajął w ostatnim konkursie w Planicy 8. lokatę. W klasyfikacji generalnej uplasował się na 13. miejscu.
Podczas mistrzostw świata w 2013 zajął indywidualnie 4. miejsce na skoczni dużej. W konkursie drużynowym zdobył siódmy w karierze złoty medal MŚ.
10 stycznia 2015 ogłosił zakończenie sportowej kariery.
Austriak w trakcie swojej kariery był uznawany za świetnego stylistę, który często dostawał wysokie noty.
Zajął się prowadzeniem gospodarstwa rolnego pod Bad Mittendorf.
Ciekawostki.
Loitzl uczestniczył w rzadko spotykanej sytuacji podczas konkursu Pucharu Świata w skokach narciarskich w Zakopanem. Podczas startu z belki startowej jedna z nart zaklinowała się, wskutek czego upadł i zsunął się w dół rozbiegu. Starał się wyhamować nartami i udało mu się to. Po upadku nastąpiła przerwa techniczna – trzeba było przywrócić rozbieg do stanu używalności. Jury pozwoliło Loitzlowi na powtórzenie skoku po ostatnim zawodniku skaczącym w serii, jednak był on zbyt krótki i ostatecznie zajął 31. miejsce.

</doc>
<doc id="459165" url="https://pl.wikipedia.org/wiki?curid=459165" title="Teratoma">
Teratoma



</doc>
<doc id="459166" url="https://pl.wikipedia.org/wiki?curid=459166" title="Ampelmaennchen">
Ampelmaennchen



</doc>
<doc id="459169" url="https://pl.wikipedia.org/wiki?curid=459169" title="Cyklotron izochroniczny">
Cyklotron izochroniczny

Cyklotron izochroniczny (akcelerator z azymutalną modulacją pola) — cyklotron skonstruowany tak, aby czas jednego obiegu rozpędzanych cząstek był stały (stąd nazwa izochroniczny) pomimo wzrostu masy cząstki wywołanej efektami relatywistycznymi. Efekty te występują przy rozpędzaniu cząstek do prędkości porównywalnych z prędkością światła w próżni. 
Stały czas obiegu uzyskuje się poprzez odpowiednie ukształtowanie pola magnetycznego zakrzywiającego tor ruchu cząstek. Wzrost pola magnetycznego na zewnątrz uzyskuje się poprzez wykonanie odpowiednich nacięć w rdzeniu elektromagnesu (jak przedstawione na rysunku).
Modyfikacja taka upraszcza układ wytwarzania napięcia przyspieszającego, który w takim akceleratorze jest generatorem o stałej częstotliwości. Konstrukcja ta umożliwia pracę ciągłą akceleratora, a przez to także zwiększa maksymalną energię możliwą do osiągnięcia oraz natężenie wiązki.
Cyklotrony takie stosowane są głównie do celów naukowych i medycznych.
Centrum Cyklotronowe Bronowice w krakowskich Bronowicach Wielkich, stanowiące dział Instytutu Fizyki Jądrowej im. Henryka Niewodniczańskiego Polskiej Akademii Nauk w Krakowie, dysponuje obecnie dwoma cyklotronami:

</doc>
<doc id="459170" url="https://pl.wikipedia.org/wiki?curid=459170" title="Akcelerator z azymutalną modulacją pola">
Akcelerator z azymutalną modulacją pola



</doc>
<doc id="459172" url="https://pl.wikipedia.org/wiki?curid=459172" title="Sudecki Okręg Przemysłowy">
Sudecki Okręg Przemysłowy

Sudecki Okręg Przemysłowy – okręg przemysłowy w południowo-zachodniej Polsce, w Sudetach i na ich Przedgórzu, obejmujący część województwa dolnośląskiego. Powierzchnia 6,3 tys. km² (drugi co do wielkości po Górnośląskim Okręgu Przemysłowym).
Historia powstania.
Sudecki Okręg Przemysłowy rozwinął się już w XIX wieku, wykorzystując miejscowe surowce mineralne i zasoby surowców naturalnych (woda, lasy). Cechą charakterystyczną tego okręgu jest duża koncentracja małych i średnich zakładów przemysłowych. Jest to jeden ze schyłkowych okręgów w Polsce. W jego genezie ważną rolę odegrało rzemiosło tkackie, a później przemysł włókienniczy. Specyficzną cechą całego okręgu jest różnorodność branż przemysłu, który występuje w znacznym rozproszeniu na obszarach wiejskich i miejskich, na ogół w postaci niewielkich zakładów.
Okręg Sudecki, podobnie jak i łódzki, odznacza się słabą dynamiką rozwoju. Wysoki poziom rozwoju obszar ten osiągnął stosunkowo wcześnie. Po zakończeniu wojny nastąpił jednak spadek produkcji, spowodowany co najmniej kilkoma przyczynami: stratami majątku trwałego bezpośrednio po wyzwoleniu, pozornie niepewną sytuacją polityczną tego regionu, znacznymi ruchami ludności oraz bardzo małymi nakładami inwestycyjnymi.
Główne surowce.
W tym okręgu przemysłowym występują liczne surowce mineralne, m.in.: węgiel kamienny w Wałbrzychu i okolicach (Dolnośląskie Zagłębie Węglowe), węgiel brunatny w rejonie Bogatyni (Turoszowskie Zagłębie Węgla Brunatnego), rudy cyny w pobliżu Świeradowa-Zdroju, bazalt koło Lubania, kwarc w Górach Izerskich, wapień w Wojcieszowie, granit w Strzegomiu i Strzelinie, porfir i melafir w Górach Kamiennych, marmury w okolicy Stronia Śląskiego, sjenit w pobliżu Piławy Górnej. Niedawno kopalnie węgla kamiennego Dolnośląskiego Zagłębia Węglowego zostały zlikwidowane.
Najważniejsze ośrodki przemysłowe.
Głównymi ośrodkami przemysłowymi Sudeckiego Okręgu Przemysłowego są: Wałbrzych, Świdnica, Jelenia Góra, Dzierżoniów, Bielawa, Bolesławiec, Lubań, Kłodzko, Nowa Ruda, Zgorzelec, Bogatynia, Świebodzice. Wiele małych zakładów zlokalizowanych jest we wsiach, dlatego też stopień uprzemysłowienia wsi jest tu najwyższy w Polsce.
Dzięki bogatej bazie surowcowej rozwinął się przemysł: materiałów budowlanych, energetyczny (elektrownia Turów o mocy 2000 MW), elektromaszynowy (wagony, cysterny, urządzenia przemysłowe, aparatura precyzyjna, maszyny włókiennicze), przemysł włókienniczy: lniarski, bawełniany, jedwabniczy, wełniany (Bielawa, Dzierżoniów, Walim, Wałbrzych, Świebodzice, Nowa Ruda, Piława Górna, Świdnica), drzewny (tartaki, zakłady meblarskie), porcelany stołowej (Wałbrzych, Jaworzna Śląska, Piechowice, Szklarska Poręba, Stronie Śląskie), spożywczy (cukrownie, browary, młyny, przetwórnie owocowo-warzywne).
Problemy ochrony środowiska.
Wieloletnia presja wywierana przez przemysł na środowisko spowodowała, że na obszarze tym można dziś wyróżnić obszary o znacznym stopniu zanieczyszczenia takie jak okolice Legnicy i Głogowa, rejon Wrocławia (wzdłuż doliny Odry), Jeleniej Góry, Wałbrzycha, Turoszowa (wzdłuż zachodniej granicy).
W województwie dolnośląskim, a więc i w Sudetach istnieją problemy regionalne, do których zaliczyć należy:

</doc>
<doc id="459173" url="https://pl.wikipedia.org/wiki?curid=459173" title="Sterownik programowalny">
Sterownik programowalny



</doc>
<doc id="459174" url="https://pl.wikipedia.org/wiki?curid=459174" title="PLC">
PLC



</doc>
<doc id="459176" url="https://pl.wikipedia.org/wiki?curid=459176" title="Kornel Stodola">
Kornel Stodola

Kornel Stodola (ur. 29 sierpnia 1866 w Liptowskim Mikułaszu, zm. 21 października 1946 w Bratysławie) – słowacki przedsiębiorca, działacz narodowy i polityk, sygnatariusz Deklaracji Martinskiej z 30 października 1918 r. Jego braćmi byli Aurel Stodola (1859-1942) – fizyk i termodynamik oraz Emil Stodola (1862-1945) – prawnik i polityk.
Był także taternikiem i narciarzem. Jako pierwszy wraz z przewodnikiem Johannem Franzem juniorem zdobył w 1903 r. Wołowiec Mięguszowiecki. Wyczyn ten opisał w 1937 r. w książce "Oľgin štít". Na przełomie lat 1888–1889 sprowadził z Norwegii pierwsze narty, których użycie propagował w Tatrach. W 1900 r. zbudował pierwszy na Słowacji ręczny wyciąg narciarski.

</doc>
<doc id="459178" url="https://pl.wikipedia.org/wiki?curid=459178" title="Glioblastoma multiforme">
Glioblastoma multiforme



</doc>
<doc id="459179" url="https://pl.wikipedia.org/wiki?curid=459179" title="Dąbrówka Mała (ujednoznacznienie)">
Dąbrówka Mała (ujednoznacznienie)



</doc>
<doc id="459180" url="https://pl.wikipedia.org/wiki?curid=459180" title="Mińsk Mazowiecki (stacja kolejowa)">
Mińsk Mazowiecki (stacja kolejowa)

Mińsk Mazowiecki (skrót MMz) – stacja kolejowa w Mińsku Mazowieckim, w województwie mazowieckim w Polsce. Według klasyfikacji PKP ma kategorię dworca aglomeracyjnego.
Jest to stacja wielofunkcyjna (pasażerska, rozrządowa, towarowa, manewrowa i w ograniczonym stopniu węzłowa) z dworcem przelotowo-czołowym.
Pasażerowie.
W roku 2017 wymiana pasażerska wyniosła 2,56 mln osób (7 tys. dziennie), co dało jej 33. miejsce w Polsce.
W roku 2018 wymiana pasażerska wyniosła 2,77 mln osób (7,6 tys. dziennie), co dało jej 30. miejsce w Polsce.
W roku 2019 wymiana pasażerska wyniosła 2,37 mln osób (6,5 tys. dziennie), co dało jej 40. miejsce w Polsce.
W roku 2020 wymiana pasażerska wyniosła 2,85 mln osób (7,8 tys. dziennie), co dało jej 18. miejsce w Polsce.
W roku 2021 stacja obsługiwała 8,9 tys. pasażerów na dobę (łącznie 3,25 mln osób), co dawało jej 18. miejsce w kraju.
Lokalne centrum sterowania.
Przy zachodniej głowicy stacji znajduje się Lokalne Centrum Sterowania. Poza stacją Mińsk Mazowiecki steruje ono również stacjami Sulejówek Miłosna i Mrozy oraz posterunkiem odgałęźnym Stojadła, a także ruchem pociągów na szlaku z Warszawy Rembertowa do Siedlec.
Dworzec kolejowy.
Budynek dworca.
Duży dworzec z poczekalnią wybudowany za czasów PRL (przedwojenny został zniszczony) stanowi główną część Placu Dworcowego.
Przejścia przez tory.
Przejście podziemne.
Nowoczesne przejście podziemne powstało w latach 2006–2007. Oficjalne otwarcie nastąpiło 2 czerwca 2007 roku.
Poza niewielką zmianą dla pieszych i poprawą estetyki (likwidacja żelaznej kładki) wprowadza następujące udogodnienia:
Przejścia nadziemne.
Główna kładka została rozebrana pod koniec 2006 roku. Mniejsza jest w dobrym stanie technicznym.
Przejście po torach.
Przez kilka lat przed wybudowaniem przejścia podziemnego istniało przejście po torach przeznaczone dla osób niepełnosprawnych. Nie obejmowało ono jednak południowej części miasta. Znajdowało się dokładnie w miejscu nowego tunelu.
Perony.
Perony powstały na przełomie XX i XXI wieku w ramach przebudowy linii kolejowej Warszawa Rembertów – Siedlce – Terespol. Mają standardową wysokość (wysokie), są wykończone elementami betonowymi i posiadają wiaty przystankowe.
Stacja towarowa.
Na wschód od dworca kolejowego znajduje się część towarowa stacji wykorzystywana do wyładunku kruszyw.
Układ torów.
Stacja posiada 8 torów głównych na linii kolejowej nr 2 (magistrali Warszawa – Terespol), a także liczne tory boczne (m.in. do ZNTK).
Najbliższe obiekty infrastruktury kolejowej.
Najbliższymi obiektami kolejowymi, nie wchodzącymi bezpośrednio w skład stacji są:
ZNTK „Mińsk Mazowiecki” S.A..
Jest to firma należąca do grupy Pesa. Zajmuje się naprawą i modernizacją elektrycznych pojazdów szynowych. W ostatnich latach jej klientami byli najbardziej znaczący na polskim rynku przewoźnicy kolejowi: PKP Intercity, Polregio, Koleje Mazowieckie.
Posterunek odgałęźny Stojadła.
Stojadła to posterunek odgałęźny na linii kolejowej nr 2, obsługujący łącznicę nr 521. Znajduje się na pograniczu Stojadeł i Mińska Mazowieckiego, na zachód od stacji. Sterowany zdalnie, pozwala ominąć stację Mińsk Mazowiecki pociągom jadącym trasą Warszawa – Stacja Sulejówek Miłosna – Stacja Grzebowilk – Stacja Pilawa.
Posterunek odgałęźny Mińsk Mazowiecki R101.
Mińsk Mazowiecki R101 to posterunek odgałęźny na linii kolejowej nr 13, obsługujący łącznice nr 521 i 522. Znajduje się na Kędzieraku, na południowy zachód od stacji. Pozwala zjechać z linii kolejowej nr 13 pociągom jadącym od stacji Pilawa i Grzebowilk na linię kolejową nr 2 w obu kierunkach (na stacje Sulejówek Miłosna lub Mińsk Mazowiecki).
Mińsk Mazowiecki Anielina.
Mińsk Mazowiecki Anielina to przystanek osobowy na linii kolejowej nr 2. Znajduje się na Anielinie, na wschód od stacji.

</doc>
<doc id="459191" url="https://pl.wikipedia.org/wiki?curid=459191" title="Dimitrij Wasiliew">
Dimitrij Wasiliew



</doc>
<doc id="459195" url="https://pl.wikipedia.org/wiki?curid=459195" title="ERCP">
ERCP



</doc>
<doc id="459203" url="https://pl.wikipedia.org/wiki?curid=459203" title="Chromosom Philadelphia">
Chromosom Philadelphia

Chromosom Philadelphia, chromosom Filadelfia, chromosom Ph – chromosom odkryty i opisany w 1960 roku przez Petera Nowella z Uniwersytetu Pensylwanii oraz Davida Hungerforda z Instytutu Badań nad Rakiem ("Institute for Cancer Research") w Filadelfii.
W 1973 roku Janet D. Rowley z Uniwersytetu Chicagowskiego udowodniła, że translokacja między chromosomami 9 i 22 (codice_1) stanowi przyczynę powstania tej anomalii.
Chromosom Philadelphia występuje w ponad 95% przewlekłych białaczek szpikowych. Spotyka się go również w ostrych białaczkach limfoblastycznych (25%–30% u dorosłych, około 6% u dzieci), niekiedy również w ostrych białaczkach szpikowych (w poniżej 1% przypadków). Wystąpienie chromosomu Ph w ostrej białaczce limfoblastycznej rokuje znacznie gorzej niż ostra białaczka limfoblastyczna bez tej translokacji. Brak chromosomu Ph w przewlekłej białaczce szpikowej skutkuje znacznie gorszym rokowaniem.
Defekt molekularny polegający na translokacji (przeniesienie fragmentu jednego chromosomu na drugi) codice_1, powoduje powstanie genu fuzyjnego "BCR-Abl". Fragment "BCR" (ang. "breakpoint cluster region"), znajdujący się na chromosomie 22 w rejonie q11, zostaje połączony z genem "Abl" znajdującym się na chromosomie 9 w rejonie q34. Gen "Abl" jest protoonkogenem kodującym białko cytoplazmatyczne i jądrowe z rodziny kinaz tyrozynowych, które jest odpowiedzialne za różnicowanie, podział, adhezję i odpowiedź na uszkodzenia komórek. W warunkach normalnych ekspresja tego genu, a zatem produkcja białka, podlega ścisłej regulacji. Po połączeniu z fragmentem "BCR" powstały gen znajduje się ciągle w pozycji włączonej (staje się onkogenem) i wymyka się spod kontroli komórki. Produkowane nowe białko o masie cząsteczkowej 210 kDa lub 185 kDa przyczynia się do wzrostu częstotliwości podziałów komórkowych. Dodatkowo blokując naprawę DNA, powoduje szybkie gromadzenie się mutacji w nowych pokoleniach komórek. Wzmożona produkcja białka BCR-Abl upośledza również zdolność komórek do apoptozy oraz do interakcji i adhezji do podścieliska. Wszystko to prowadzi do wzrostu masy nowotworu i w konsekwencji doprowadza do przełomu blastycznego, który nieleczony kończy się śmiercią pacjenta.
W późnych latach 90. opracowano lek, który blokuje działanie powstałej kinazy tyrozynowej: imatynib (w Polsce dostępny pod nazwą handlową "Glivec"). Jego podawanie prowadzi do zahamowania rozwoju nowotworu, pozwalając uzyskać całkowitą remisję. Nie doprowadza on jednak do całkowitego wyleczenia. Obecnie kolejne firmy farmaceutyczne wprowadzają na rynek konkurencyjne preparaty blokujące kinazę BCR-Abl w innym mechanizmie (na przykład dasatynib).

</doc>
<doc id="459205" url="https://pl.wikipedia.org/wiki?curid=459205" title="Marian Kantor">
Marian Kantor

Marian Leon Kantor-Mirski, ps. „Mirski” (ur. 22 czerwca 1884 w Hohenbach, zm. 1 kwietnia 1942 w Auschwitz-Birkenau) – polski nauczyciel, urzędnik, legionista, publicysta, badacz historii Zagłębia Dąbrowskiego, społecznik, ojciec Tadeusza Kantora, kapitan administracji Wojska Polskiego.
Życiorys.
Po ukończeniu seminarium nauczycielskiego w Tarnowie był nauczycielem w rodzinnej Małopolsce. Podczas I wojny światowej walczył w Legionach Polskich, działał w Polskiej Organizacji Wojskowej pod pseudonimem „Mirski”, brał udział w powstaniach śląskich i służbę zakończył w stopniu kapitana administracji ze starszeństwem z 1 czerwca 1919.
W 1921 otrzymał Krzyż Walecznych.
Organizował na Górnym Śląsku polskie szkolnictwo i oświatę, mieszkając m.in. w Rudzie. Zdymisjonowany w 1926, przeniósł się do Małopolski Zachodniej – na teren Zagłębia Dąbrowskiego, które jako Małopolanin odkrył i ukochał, stając się jego szczególnym kronikarzem. Zamieszkał w Sosnowcu (1928-1938). Od maja 1928 pracował w Powiatowej Kasie Chorych w Sosnowcu i rozpoczął współpracę z „Kurierem Zagłębia”. W 1929 opublikował pierwszą pracę o Włodowicach. W 1931 r. pełnił funkcję naczelnego redaktora tygodnika Towarzystwa Artystyczno-Literackiego „Gontyna”. W latach 1931-1932 opublikował cykl zeszytów "Z przeszłości Zagłębia Dąbrowskiego i okolicy". Cykl "Ziemia Zawierciańska" wydawał w latach 1932-1935, "Ziemia Olkuska w przeszłości" w 1936 roku. Był autorem m.in. prac: "Lud Zagłębia Dąbrowskiego", "Sławetny cech szewski królewskiego i wolnego miasta Będzina w w. XVI-XVIII"; część jego prac pozostała w rękopisie, także z przyczyn finansowych. Próbował bez powodzenia wydawać tygodnik „Wędrowiec”.
W 1934 roku wydał wspomnienia legionowe "Od Rarańczy do Kaniowa". Druga połowa lat trzydziestych to narastające kłopoty finansowe, niezrozumienie – i w końcu powrót w głąb Małopolski, gdzie zdawał się czuć pewniejszy. Mieszkał w Krakowie i Tarnowie. Tam został aresztowany przez Niemców i wywieziony do niemieckiego obozu koncentracyjnego Auschwitz-Birkenau, gdzie trafił 20 lutego 1942 i poniósł śmierć 18 marca 1942 lub 1 kwietnia 1942.

</doc>
<doc id="459207" url="https://pl.wikipedia.org/wiki?curid=459207" title="Ustrój polityczny Monako">
Ustrój polityczny Monako

Księstwo Monako jest monarchią konstytucyjną. Stan taki rozpoczął się w 1911 roku, kiedy to przyjęto konstytucję tego państwa. Na jej mocy książę zachował pozycję głowy państwa, ale szereg uprawnień przeszło w ręce innych ciał i instytucji.
Książę.
Książę jest samodzielnym władcą i głową państwa. Jak dotychczas, wszyscy książęta Monako pochodzili z dynastii Grimaldi. Od 2005 r. księciem jest Albert II.
Monako jest - obok Liechtensteinu - jednym z dwu ostatnich krajów europejskich, w których monarcha wciąż odgrywa aktywną rolę w polityce i posiada poważne uprawnienia władcze. Książę reprezentuje państwo w kontaktach międzynarodowych. Każda zmiana konstytucji wymaga zatwierdzenia zarówno przez księcia, jak i Radę Narodową.
Władza ustawodawcza jest dzielona pomiędzy księciem i Radą Narodową. Władca wnosi projekty ustaw, a Rada przyjmuje je lub odrzuca w drodze głosowania. Władza wykonawcza spoczywa niemal całkowicie w rękach księcia - Minister Stanu i Rada Rządowa są bezpośrednio odpowiedzialni przed księciem za kierunek podejmowanych działań. Również władza sądownicza jest częściowo zależna od księcia - sądy wydają wyroki w jego imieniu.
Książę posiada także prawo łaski, nadaje ponadto ordery, tytuły i odznaczenia.
Rada Rządowa.
Rada jest ciałem wspierającym księcia Monako w rządzeniu. Składa się z sześciu członków. Przewodniczącym Rady jest "Minister Stanu", posiadający podobną pozycję jak we Francji premier, będący tak naprawdę "pierwszym pomiędzy równymi" ("primus inter pares"). W skład rady wchodzi także pięciu radców:
Rada obraduje nad projektami ustaw i innych aktów prawnych wnoszonych księciu przez poszczególne instytucje rządowe, osobne propozycjami legislacyjnymi księcia, dekretami ministerialnymi Ministra Stanu itp.
Rada Narodowa.
Rada Narodowa jest parlamentem Księstwa Monako. Składa się z jednej izby (unikameralizm). W jej skład wchodzi 24 członków, wybieranych w wyborach powszechnych na kadencję trwającą 5 lat. Książę może rozwiązać parlament w każdym momencie, co implikuje nowe wybory, które muszą odbyć się w przeciągu 3 miesięcy.
Rada spotyka się co najmniej dwa razy na rok, w celu głosowania nad projektem budżetu i projektami aktów prawnych wniesionymi przez rząd księcia. Ordynanse (akty wykonawcze) muszą zostać zatwierdzone przez księcia w ciągu 18 dni. W razie ich niepodpisania, jeśli w ciągu następnych 10 dni monarcha nie wyrazi swojego sprzeciwu, stają się one ogólnie obowiązujące.
Partie polityczne.
Partie polityczne w Księstwie Monako:
Rada Koronna.
Ciało administracyjne składające się z 7 członków, zbierające się przynajmniej dwa razy do roku w celu doradzania księciu przy podejmowaniu decyzji w ważnych wewnętrznych i międzynarodowych kwestiach. Książę powołuje przewodniczącego rady i trzech innych członków, pozostała trójka wybierana jest przez monarchę spośród kandydatów wysuniętych przez Radę Narodową.
Książę musi skonsultować się z Radą Koronną przed podpisaniem umów międzynarodowych, rozwiązaniem Rady Narodowej, przyznaniem obywatelstwa i innymi ważnymi decyzjami.
Sądownictwo.
Sądy w Monako obsadzane są przez księcia. Podobnie jest z Sądem Najwyższym ("Tribunal Supreme"), w którym sędziów mianuje monarcha, część spośród kandydatów przedstawionych mu przez Radę Narodową.
Państwo-miasto.
Z powodu tego, iż Księstwo Monako jest jednocześnie państwem i miastem, równolegle z instytucjami państwowymi, funkcjonują instytucje miejskie, o podobnych kompetencjach i zakresie działań. Przykładem tutaj może być Rada Komunalna - ciało odpowiedzialne za administrowanie czterema dzielnicami miasta. Składa się z 15 członków, wybieranych w wyborach powszechnych na 4 lata i burmistrza, wybieranego przez tę piętnastkę. Rada zbiera się co 3 miesiące.

</doc>
<doc id="459209" url="https://pl.wikipedia.org/wiki?curid=459209" title="PKP Polskie Linie Kolejowe">
PKP Polskie Linie Kolejowe

PKP Polskie Linie Kolejowe S.A., w skrócie PKP PLK – spółka odpowiadająca za zarządzanie państwową siecią linii kolejowych w Polsce liczącą ponad 19 tys. kilometrów oraz odpowiedzialna za zarządzanie i synchronizację ruchu ok. 6,5 tys. pociągów pasażerskich i towarowych należących do 74 licencjonowanych przewoźników. Spółka odpowiada również za opracowywanie i aktualizowanie rozkładu jazdy pociągów w skali całego kraju.
Historia.
Spółka powstała w 2001 r. na bazie Dyrekcji Infrastruktury Kolejowej PKP.
Europejska Agencja Kolejowa w raporcie z 2011 r. wskazała Polskę jako kraj o wysokiej liczbie incydentów i wypadków kolejowych. W 2012 NIK negatywnie oceniła stan infrastruktury kolejowej zarządzanej przez PLK. Po doniesieniach mediów o przypadkach niegospodarności oraz korupcji wszczęte zostały kontrole w departamencie informatyki PLK.
PKP Polskie Linie Kolejowe przeszkoliły w 2014 roku 15 tysięcy dyżurnych ruchu oraz nastawniczych, a na stanowiskach związanych z bezpieczeństwem zatrudniono w PLK 1000 nowych osób. Jesienią 2015 uruchomiony zostanie symulator do szkoleń dyżurnych i nastawniczych. PLK zapewnia też profesjonalne wsparcie psychologiczne pracownikom, którzy uczestniczyli bądź usuwali skutki zdarzeń. Według informacji „Dziennika Gazeta Prawna” w lipcu 2010 roku rząd Donalda Tuska podjął decyzję o wykupieniu akcji PKP PLK przez Skarb Państwa od spółki PKP SA.
Spółka radykalnie, o ponad połowę, zmniejszyła liczbę miejsc, w których stosowana jest jazda na tzw. sygnał zastępczy. Na koniec 2013 na sieci PLK występowało około 80 takich lokalizacji. Na koniec 2014 takich miejsc było 48.
Planowane działania w zakresie bezpieczeństwa na 2015 r. to m.in. wykorzystanie symulatora do szkoleń dyżurnych, wyposażanie dróżników na wybranych przejazdach w urządzenia radio–STOP i system informujący o ruchu pociągów, planowanie inwestycji i remontów na liniach kolejowych z priorytetem bezpieczeństwa (wzory działań, nadzór, kontrola) oraz modernizacja posterunków ruchu i urządzeń sterowania ruchem kolejowym.
W latach 2007–2015 spółka wyremontowała 7860 km torów, 2300 mostów i wiaduktów oraz 750 peronów. W latach 2001–2019 sieć kolejowa zarządzana przez PKP PLK uległa skróceniu o 12,5% (z 21173 km do 18513 km).
11 kwietnia 2018 spółka ogłosiła kupno będącego w stanie upadłości Przedsiębiorstwa Napraw Infrastruktury.
19 lutego 2019 roku rząd Mateusza Morawieckiego przyjął uchwałę zmieniająca uchwałę w sprawie ustanowienia Krajowego Programu Kolejowego do 2023 roku, która przewiduje m.in. o dokapitalizowaniu spółki PKP PLK kwotą w wysokość 1,8 mld zł i wykup akcji przez Skarb Państwa od PKP SA. 17 sierpnia 2022 roku w siedzibie PKP SA podpisano umowę o utworzeniu holdingu Grupy PKP w skład, której nie wejdzie spółka PKP Polskie Linie Kolejowe SA. 8 sierpnia 2022 spółka złożyła wniosek do Urzędu Ochrony Konkurencji i Konsumenta (UOKIK) o zgodę na przejęcie spółki PKP Telkol Sp. z o.o. od PKP SA poprzez objęcie wszystkich udziałów w kapitale zakładowym. 
Działalność.
Głównym źródłem dochodów Spółki są opłaty za dostęp do infrastruktury pobierane od przewoźników według cennika zatwierdzanego przez Urząd Transportu Kolejowego. Działalność eksploatacyjną wykonują jednostki terenowe, czyli zakłady linii kolejowych, których zadaniem jest prowadzenie ruchu kolejowego oraz nadzór nad utrzymaniem w stałej sprawności linii kolejowych.
PKP Polskie Linie Kolejowe są członkiem wielu organizacji krajowych i międzynarodowych, m.in. Związku Pracodawców Kolejowych, Stowarzyszenia Europejskich Zarządców Infrastruktury Kolejowej oraz stowarzyszenia RailNetEurope.
Stawki dostępu do torów.
PKP Polskie Linie Kolejowe mają monopol na zarządzanie głównymi liniami w Polsce (brak konkurencji prywatnej), a tym samym ustalają stawki dla praktycznie całego transportu kolejowego w kraju zgodnie z Ustawą o transporcie kolejowym z dnia 28 marca 2003 r. W 2013 r. Europejski Trybunał Sprawiedliwości uznał, że stosowany przez PKP Polskie Linie Kolejowe sposób nie jest ustalony w oparciu o koszty, które wynikają bezpośrednio z udostępnienia infrastruktury, a kalkulacja opłat uwzględnia koszty, które nie mogą być uznane za bezpośrednio ponoszone jako rezultat wykonywania przewozów pociągami. W rezultacie powyższego na kolejne 4 lata zapowiedziano nowe stawki, zmniejszone o ok. 20 proc. w stosunku do wcześniej obowiązujących.
Fundusze i programy UE.
Spółka prowadzi, przy współudziale środków Unii Europejskiej, działalność inwestycyjną będącą szeroko pojętym programem modernizacji linii kolejowych, którego głównym celem jest dążenie do zintegrowania polskiego transportu kolejowego z systemem Unii Europejskiej, zarówno w aspekcie standardów technicznych, jak i interoperacyjności linii kolejowych. Prowadzone przez PKP Polskie Linie Kolejowe modernizacje bezpośrednio przyczyniają się do zwiększenia komfortu jazdy dla pasażerów, polepszenia bezpieczeństwa ruchu pociągów oraz skrócenia czasu podróży.
Fundusze i Programy Unijne wykorzystywane przez PKP Polskie Linie Kolejowe
Struktura własnościowa spółki.
Właścicielem pakietu większościowego spółki (82,04%) jest bezpośrednio Skarb Państwa, natomiast pozostałe 17,96% jest własnością spółki PKP.
Siedziba.
Siedzibą kierownictwa spółki jest kompleks budynków dawnej – przed wojną – Dyrekcji [Okręgowej] Kolei Państwowych, zaś po wojnie – Centralnej Dyrekcji Okręgowej Kolei Państwowych, zlokalizowany przy ul. Targowej 74, róg al. „Solidarności” i ul. Wileńskiej, położony naprzeciwko dworca PKP Warszawa Wileńska.

</doc>
<doc id="459210" url="https://pl.wikipedia.org/wiki?curid=459210" title="Polskie Linie Kolejowe">
Polskie Linie Kolejowe



</doc>
<doc id="459213" url="https://pl.wikipedia.org/wiki?curid=459213" title="Pszonak">
Pszonak

Pszonak ("Erysimum" L.) – rodzaj roślin z rodziny kapustowatych obejmujący co najmniej 271 gatunków roślin zasiedlających strefę umiarkowaną i ciepłą półkuli północnej. Występują głównie w Europie i Azji, tylko kilka gatunków rośnie dziko w Ameryce Północnej. W naturze spotykane zwykle na obszarach suchych i skalistych. Nazwa rodzaju pochodzi od greckiego "eryso" – uwalniać od czegoś, w tym wypadku choroby i ma związek ze zastosowaniami leczniczymi niektórych gatunków już w czasach starożytnych. Niektóre gatunki, zwłaszcza lak pospolity ("Erysimum cheiri", syn. "Cheiranthus cheiri"), są szeroko rozpowszechnione w uprawie. Walorem są barwne i pachnące, choć u laku pozbawione nektaru kwiaty.
Rozmieszczenie geograficzne.
Rośliny z tego rodzaju są szeroko rozpowszechnione na półkuli północnej, przy czym największe zróżnicowanie rodzaj osiąga w Europie i Azji. Z Europy podawanych jest co najmniej 38 gatunków. Na kontynencie północnoamerykańskim rośnie 19 gatunków. Osiem gatunków rośnie w północnej Afryce i w Makaronezji. Jako rośliny zawleczone pszonaki występują też w Australii i Ameryce Południowej. W granicach Polski naturalnie występuje w zależności od ujęcia systematycznego od trzech do pięciu gatunków rodzimych, kilka innych przejściowo lub trwale dziczeje.
Wymieniane z polskiej flory pszonak pieniński "Erysimum pieninicum" i pszonak Wahlenberga "Erysimum wahlenbergii" uznawane są w bazach taksonomicznych za tożsame z pszonakiem węgierskim "Erysimum hungaricum" , z kolei pszonak jastrzębcolistny "Erysimum hieraciifolium" utożsamiany jest z pszonakiem pannońskim "Erysimum odoratum".
Biologia.
Większość gatunków to rośliny dwuletnie, choć zdarzają się rośliny jednoroczne lub byliny, a nawet krzewy. Rośliny obcopylne, zapylane przez owady, zwłaszcza pszczoły. Większość gatunków jest trująca.
Systematyka.
Należy do rodziny kapustowatych ("Brassicaceae"), rzędu kapustowców ("Brassicales"), kladu różowych (rosids) w obrębie okrytonasiennych ("Magnoliophyta").
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa ukęślowe ("Dilleniidae" Takht. ex Reveal &amp; Tahkt.), nadrząd "Capparanae" Reveal, rząd kaparowce ("Capparales" Hutch.), podrząd "Capparineae" Engl., rodzina kapustowate ("Brassicaceae" Burnett), plemię "Erysimeae" Dumort., podplemię "Erysiminae" Prantl in Engl. &amp; Prantl, rodzaj pszonak ("Erysimum" L.).

</doc>
<doc id="459214" url="https://pl.wikipedia.org/wiki?curid=459214" title="Rezerwat przyrody Jaźwiny">
Rezerwat przyrody Jaźwiny

Rezerwat przyrody Jaźwiny – leśny rezerwat przyrody położony w pobliżu wsi Błota w gminie Brąszewice (powiat sieradzki, województwo łódzkie).
Obejmuje zbocze piaszczystej wydmy wraz z zagłębieniem u stóp tej wydmy (skąd wypływa źródełko). Został utworzony w 1963 r. Zajmuje powierzchnię 3,86 ha (akt powołujący podawał 3,81 ha).
Celem ochrony jest „zachowanie ze względów naukowych i dydaktycznych boru wilgotnego z udziałem świerka i jodły naturalnego pochodzenia”.
Nazwa wywodzi się od słowa jaźwiec, którym to mianem nazywano niegdyś borsuka. Rośnie tu stary bór jodłowo-świerkowy z bogatym kobiercem mchów. Zbocze wydmy porasta bór sosnowy. Rosną tu także dęby. Niektóre jodły osiągają wysokość 37 m i obwód 3 m. W pobliżu rezerwatu, w uroczysku Błota (od strony wsi Salamony) rosną okazy długosza królewskiego – największej, rzadkiej i chronionej paproci krajowej.
Według obowiązującego planu ochrony ustanowionego w 2011 roku, obszar rezerwatu objęty jest ochroną ścisłą.
Podstawa prawna.
Założenie rezerwatu:
Zmiany statusu rezerwatu:

</doc>
<doc id="459215" url="https://pl.wikipedia.org/wiki?curid=459215" title="Krzyż Matki">
Krzyż Matki

Krzyż Honorowy Niemieckiej Matki (niem. "Ehrenkreuz der Deutschen Mutter"), nazwa skr.: Krzyż Matki ("Mutterkreuz") – niemieckie odznaczenie w formie krzyża ustanowione przez Adolfa Hitlera 16 grudnia 1938 w drodze rozporządzenia.
Przyznawany był wielodzietnym matkom w trzech klasach, wykonanych w metalu odpowiednim dla danej klasy:
Odznaczenie, wzorowane na krzyżu teutońskim (krzyżackim), miało wymiary 35,37 × 46,84 mm i ważyło 14,6 g.
Nadawano je w ramach tzw. „Wojny urodzeń” ("Geburtenkrieg"). Otrzymać go mogły tylko określone kobiety (spełniające m.in. kryteria rasowe). Z góry wykluczone były matki "aspołeczne", jak również "rasowo" lub "umysłowo małowartościowe".
Każda posiadaczka Krzyża Matki miała prawo do publicznego pozdrowienia (tzw. salutu rzymskiego) od członków Hitlerjugend, preferencyjnego traktowania w urzędach i pierwszeństwa przy zajmowaniu miejsc w transporcie publicznym.Z drugiej strony, ludność prześmiewczo nazywała to odznaczenie „orderem króliczym”.
Łącznie przyznano ponad 5,5 mln krzyży.

</doc>
<doc id="459216" url="https://pl.wikipedia.org/wiki?curid=459216" title="Réseau ferré de France">
Réseau ferré de France

RFF, Réseau ferré de France (z fr. Sieć Kolei Francuskich) – francuskie przedsiębiorstwo publiczne, zarządzające krajową infrastrukturą kolejową.
Utworzone w roku 1997 przedsiębiorstwo jest właścicielem 1 080 km² terenów, na których znajdują się tory kolejowe, za których utrzymanie i rozbudowę jest odpowiedzialne. W 2009 roku sieć kolejowa liczyła 29 273 km torów, z czego 15 687 km było zelektryfikowanych a 1884 km stanowiły linie dużych prędkości (LGV). Przed utworzeniem RFF zajmował się tym francuski przewoźnik narodowy SNCF za pośrednictwem swojej sekcji eksploatacji. 
Rząd Francji utworzył RFF z kilku powodów:
Jako zarządca sieci kolejowej, RFF udostępnia na zasadach komercyjnych szlaki kolejowe przewoźnikom, co w przyszłości ma umożliwić finansowanie utrzymania i rozbudowy sieci kolejowej. W chwili obecnej wyłącznym klientem RFF jest SNCF (z kilkoma nieznacznymi wyjątkami).
Utworzenie RFF jako przedsiębiorstwa niezależnego od SNCF w sensie prawnym, ma pozwolić na otwarcie francuskiego rynku kolejowego dla innych przewoźników, krajowych lub zagranicznych, i umożliwić konkurencję na tym rynku. Pierwszym przedsiębiorstwem prywatnym we Francji, które wystąpiło o licencję na przewozy kolejowe i otrzymało ją, jest Europorte 2, filia firmy Eurotunel. Rynek przewozów towarowych we Francji jest teoretycznie otwarty od 15 marca 2003, podczas gdy konkurencja na rynku przewozów pasażerskich nie istnieje.
Szczególną cechą francuskiego systemu kolejowego jest fakt, że RFF, choć jest teoretycznie właścicielem i zarządcą infrastruktury kolejowej, to jednak całość prac związana z prowadzeniem ruchu pociągów i utrzymaniem infrastruktury jest wykonywana przez SNCF, na podstawie porozumienia między tymi przedsiębiorstwami. W roku 2003 SNCF otrzymała od RFF 2,6 mld EUR z tego tytułu. Wynika to z faktu, że RFF nie posiada odpowiedniego zaplecza do tego typu prac i liczy jedynie ok. 500 pracowników.

</doc>
<doc id="459217" url="https://pl.wikipedia.org/wiki?curid=459217" title="DNSsec">
DNSsec



</doc>
<doc id="459219" url="https://pl.wikipedia.org/wiki?curid=459219" title="Everton Liverpool">
Everton Liverpool



</doc>
<doc id="459220" url="https://pl.wikipedia.org/wiki?curid=459220" title="Proces łucki">
Proces łucki

Proces łucki – proces sądowy w Łucku w 1934, w wyniku którego skazano działaczy Komunistycznej Partii Zachodniej Ukrainy za zdradę stanu na rzecz ZSRR.
Geneza procesu.
W listopadzie 1930 policja aresztowała na Wołyniu Iwana Kozaka, instruktora Komitetu Centralnego Komunistycznej Partii Zachodniej Ukrainy, który podjął współpracę z policją zostając prowokatorem, dzięki któremu aresztowano szereg działaczy KPZU, m.in. Mikołaja Pawłyka (sekretarza KPZU) czy Ozjasza Szechtera (szefa Wydziału Zawodowego KC KPZU). Dysponował on obszerną wiedzą na temat działalności partii. Po aresztowaniu Iwan Kozak podjął współpracę z policją, gdyż, jak przyznał, od jakiegoś czasu nie podzielał postulatów głoszonych przez komunistów. W sporządzonym na potrzeby śledztwa raporcie Kozak opisał działalność KPZU. Podał w nim szczegóły kampanii propagandowych, informację dotyczące infiltracji działających w Polsce partii i organizacji społeczno-politycznych. Napisał także o składowaniu przez komunistów broni, która miała zostać wykorzystana w trakcie zbrojnej akcji przeciwko Polsce. Kozak odegrał także bardzo istotną rolę przy aresztowaniu działaczy komunistycznych. Organa ścigania wykorzystały go, jako prowokatora. Zatrzymani byli przetrzymywani w Urzędzie Śledczym w Łucku, gdzie składali zeznania. W czasie śledztwa zginął także jeden z zatrzymanych, Stefan Bojko (policja utrzymywała, iż podczas konwojowania skoczył z mostu i się utopił).
Przebieg procesu.
W lipcu 1933 przedstawiono akt oskarżenia, w którym obwiniono 57 osób o „wejście w porozumienie z innymi osobami w celu pozbawienia państwa polskiego niepodległego bytu lub oderwania części jego obszaru” (art. 97 § 1 w związku z art. 93 § 1 ówczesnego kodeksu karnego). Proces rozpoczął się w lutym 1934. Rozprawie przewodniczył wiceprezes Sądu Okręgowego w Łucku, Nowakowski, a obronę koordynował Teodor Duracz, radca w poselstwie ZSRR w Warszawie. Dokumenty sądowe ze śledztwa archiwizowała na potrzeby partii komunistycznej partnerka jednego z oskarżonych i skazanych za zdradę stanu na rzecz ZSRS - Ozjasza Szechtera - matka Adama Michnika – Helena Michnik. Proces odbił się szerokim echem w prasie II Rzeczypospolitej. Sąd nie rozstrzygnął czy oskarżeni byli bici, jednak uznał, iż nie zmieniłoby to faktu, że dowody rzeczowe potwierdziły prowadzenie przez 45 obwinionych działalności na szkodę państwa polskiego. W wyroku, który zapadł 14 kwietnia 1934, postanowiono o karach od 3 do 8 lat pozbawienia wolności. Na 8 lat skazano 14 oskarżonych: Pawłyka, Szechtera, Stolarczyka, Kupranyca, Stupa, Galińskiego, Kowala, Kuszko, Branowitzera, Durdełłę, Jaworskiego, Oleksiuka i Habermana. 13 oskarżonych sąd skazał na 7 lat, 10 oskarżonych na 6 lat.
Po procesie.
W 1936 na mocy amnestii większość skazanych zwolniono przedterminowo. Osoby te powróciły do działalności komunistycznej, jednak niektórzy z nich zostali usunięci z partii bądź zawieszeni z uwagi na zbyt daleko posuniętą, w ocenie KPZU, współpracę z Policją Państwową podczas śledztwa.
Spór wokół Szechtera.
W wydanej przez IPN książce "Marzec 1968 w dokumentach MSW" (pod red. Piotra Gontarczyka) pojawiła się informacja, że w związku z tym procesem „aresztowany i skazany za szpiegostwo na rzecz ZSRR (1934)” został Ozjasz Szechter, ojciec Adama Michnika. IPN odmówił sprostowania tej nieprawdziwej zdaniem Michnika informacji, za co został pozwany, z żądaniem „opublikowania sprostowania i przeproszenie za nieprawdziwą wiadomość". 20 listopada 2009 zapadł prawomocny wyrok, w którym sąd nakazał IPN-owi przeprosić Adama Michnika za podanie nieprawdziwych informacji o jego ojcu. IPN przeprosił za nazwanie Ozjasza Szechtera szpiegiem na swojej stronie internetowej i w gazecie „Rzeczpospolita”.

</doc>
<doc id="459222" url="https://pl.wikipedia.org/wiki?curid=459222" title="Biegi narciarskie na Zimowych Igrzyskach Olimpijskich 1932">
Biegi narciarskie na Zimowych Igrzyskach Olimpijskich 1932

Konkurencje biegów narciarskich podczas Zimowych Igrzysk Olimpijskich w 1932 roku zostały przeprowadzone w dniach 12 - 15 lutego w Lake Placid. W ramach igrzysk zawodnicy walczyli w dwóch konkurencjach indywidualnych: biegach na 18 km i 50 km. O medale igrzysk olimpijskich biegacze narciarscy rywalizowali po raz trzeci w historii.
Organizatorzy zmagali się z brakiem śniegu. Zamiast 50-kilometrowej trasy przygotowano więc pętlę o połowę krótszą, którą zawodnicy pokonywali dwukrotnie.
Najmłodszym zawodnikiem startującym w konkurencjach narciarstwa biegowego był Polak, Stanisław Marusarz, który w chwili rozpoczęcia igrzysk liczył 18 lat i 237 dni.
Mężczyźni.
18 km.
Data: 10.02.1932
50 km.
Data: 13.02.1932

</doc>
<doc id="459226" url="https://pl.wikipedia.org/wiki?curid=459226" title="Jaźwiec">
Jaźwiec



</doc>
<doc id="459228" url="https://pl.wikipedia.org/wiki?curid=459228" title="Flaga stanowa Oklahomy">
Flaga stanowa Oklahomy

Błękit na fladze stanowej Oklahomy oznacza lojalność wobec władz federalnych i ich nadrzędność. Tarcza indiańska jest symbolem ochrony, a skrzyżowane na niej kalumet (fajka pokoju) z gałązką oliwną wyrażają dążenie do pokoju.
Przyjęta 9 maja 1941 roku. Proporcje nieustalone.

</doc>
<doc id="459231" url="https://pl.wikipedia.org/wiki?curid=459231" title="Kowale (Wrocław)">
Kowale (Wrocław)

Kowale – osiedle we Wrocławiu, w jego północno-wschodniej części, na obszarze dawnej dzielnicy Psie Pole. Graniczy ze Swojczycami (na południowym wschodzie), Zalesiem i Zaciszem (na południu), Sołtysowicami (na północnym zachodzie) i osiedlem Psie Pole (na północy).
Nazwa.
Nazwa miejscowości wywodzi się od polskiego terminu oznaczającego zawód kowala. Heinrich Adamy w swoim dziele o nazwach miejscowych na Śląsku wydanym w 1888 roku we Wrocławiu wymienia jako pierwotną, zanotowaną nazwę miejscowości polską formę "Kowalowice" podając jej znaczenie "Schmiededorf" czyli "Wieś kowali".
Jest to jedna z najstarszych wsi w okolicy. Została wymieniona w staropolskiej, zlatynizowanej formie "Kovalovo" w łacińskim dokumencie wydanym 10 sierpnia 1201 roku przez kancelarię papieża Innocentego III wydanym w Segni wśród innych posiadłości klasztoru św. Wincentego. Kolejno używano nazw:
Historia.
Położone pomiędzy rzeką Widawą a odrzańskim sztucznym (przekopanym w latach 1912-17) Kanałem Żeglugowym. Wieś w 1922 r. otrzymała połączenie kolejowe a w 1928 r. została włączona w granice miasta wraz z sąsiadującymi osiedlami. Zabudowa mocno zróżnicowana pod względem architektury, w większości jednorodzinna, częściowo wiejsko-podmiejska zabudowa budynków dwu- lub kilkurodzinnych.
Po wojnie w części Kowal pojawiła się zabudowa willowa. Osiedle zamieszkuje około 2,2 tys. mieszkańców. 
Głównymi ulicami osiedla są: wytyczona w 1929 po przyłączeniu Kowal do Wrocławia ulica Kowalska, łącząca Sołtysowice ze Swojczycami, oraz ulice Krzywoustego, Brücknera i Kwidzyńska. W zachodniej części znajdują się liczne bloki i kamienice, liczne z nich powstały pod koniec lat 90., lub są dopiero budowane (np. bloki przy Boya-Żeleńskiego i Krzywoustego). W części środkowej są duże połacie ogródków działkowych. Część wschodnia to liczne domy jednorodzinne oraz zakłady przemysłowe (m.in. nad Kanałem Żeglugowym znajdują się tereny przemysłowe, w tym firm "Viscoplast", "Polifarb", "Police", Wrocławskiej Stoczni Rzecznej). Również we wschodniej części Kowal mieści się także stacja kolejowa Wrocław-Kowale. Przez pewien czas tuż po wojnie osiedle Kowale nosiło nazwę Mirowiec, obecnie jednak mianem Mirowiec określa się część Kowal, położoną w kwartale ulic Brücknera, Olsztyńskiej, Kowalskiej i Krzywoustego (w pobliżu stacji kolejowej Wrocław-Sołtysowice i Centrum Handlowego "Korona").

</doc>
<doc id="459232" url="https://pl.wikipedia.org/wiki?curid=459232" title="RFF">
RFF



</doc>
<doc id="459233" url="https://pl.wikipedia.org/wiki?curid=459233" title="Muzyka absolutna">
Muzyka absolutna

Muzyka absolutna – (absolutna muzyka) z łaciny "absolutus", czyli niezależny. Określenie muzyki pozbawionej treści pozamuzycznej, w przeciwieństwie do muzyki programowej.
Idea muzyki absolutnej została wyartykułowana po raz pierwszy w traktacie Eduarda Hanslicka "O pięknie w muzyce" (1854), a jednoznacznie wyłożona w jego drugim wydaniu z 1858 r., z którego Hanslick wykreślił idee wywiedzione z dotychczas dominującej w estetyce muzyki filozofii idealistycznej. Ponieważ powstało w pewnej mierze w opozycji wobec dotychczasowej myśli o muzyce, pojęcie muzyki absolutnej nie powinno być używane w odniesieniu do twórczości sprzed II połowy XIX w., w odniesieniu do której jest ono anachroniczne i błędne.

</doc>
<doc id="459236" url="https://pl.wikipedia.org/wiki?curid=459236" title="A battuta">
A battuta

A battuta – z "wł." w dosłownym tłumaczeniu znaczy: według pałeczki dyrygenta. 
Określenie używane jest w partyturze, narzuca dyrygentowi ścisłe przestrzeganie podanego przez kompozytora rytmu i oznaczenia tempa. Występuje jako określenie powrotu do wcześniejszych oznaczeń szczególnie po "ad libitum" oraz "rubato".

</doc>
<doc id="459243" url="https://pl.wikipedia.org/wiki?curid=459243" title="Agréments">
Agréments

Agréments (z fr. ozdoby) – drobne ozdobniki melodyczne, wypełniające dłuższe nuty drobnymi, zdobiącymi wartościami rytmicznymi. Występowały w muzyce francuskiej w XVII i XVIII wieku. Zapisywane były za pomocą specjalnych znaków graficznych. Często były przez kompozytorów zbierane w tabelach, w których przedstawiali ich realizację. Zdarzało się, że różni twórcy tym samym znakom przypisywali różną interpretację.
Ten typ zdobienia rozpowszechnił się w całej muzyce europejskiej.

</doc>
<doc id="459244" url="https://pl.wikipedia.org/wiki?curid=459244" title="Szczepany">
Szczepany

2 miejscowości w Polsce:

</doc>
<doc id="459246" url="https://pl.wikipedia.org/wiki?curid=459246" title="Szczepany (województwo łódzkie)">
Szczepany (województwo łódzkie)

Szczepany – wieś w Polsce położona w województwie łódzkim, w powiecie pajęczańskim, w gminie Działoszyn.
W latach 1975–1998 miejscowość należała administracyjnie do województwa sieradzkiego.
W skład sołectwa Szczepany wchodzą następujące wsie: Szczepany, Draby, Kiedosy i Tasarze oraz przysiółki: Młynki, Bugaj i Kuźnica.

</doc>
<doc id="459251" url="https://pl.wikipedia.org/wiki?curid=459251" title="Guess Why">
Guess Why

Guess Why – rockowy zespół założony we wrześniu 1993 r. w Buku koło Poznania przez Przemysława ‘Perłę’ Wejmanna (gitara, głos, teksty) oraz Romana ‘Kostka’ Kostrzewskiego (perkusja), grających jednocześnie w metalowej grupie Repostor. Po paru dniach skład nowo powstałej grupy uzupełnili basista Paweł ‘Paulus’ Czubek z zespołu Delirium Tremens oraz Piotr ‘Piciu’ Przybylski (klawisze, chórki).
Historia.
Pierwsze dwa lata działalności to liczne próby i wiele koncertów u boku różnych zespołów na terenie całego kraju. Pierwsze zetknięcia za sceną przeplatały się z poszukiwaniami muzycznymi na próbach. Zarzucono wszelkie sztywno narzucone bariery i ograniczenia metalowo-punkowe, jakie dominowały w innych zespołach, poszukując nowych form wyrazu.
W październiku 1995 r. grupa wystąpiła w Hanowerze na festiwalu Rock For Jobs. Zaraz po powrocie zespół zagrał w kraju cykl koncertów, wspierając zespół Apatia.
W listopadzie 1995 ukazała się debiutancka kaseta Gift, wydana przez wytwórnię Mami Tapes z Poznania. W maju 1996 Guess Why zajął pierwsze miejsce na ogólnopolskim Rock Spring Festival w Nowej Soli. W ciągu następnego roku grupa angażowała się w dalsze koncertowanie w całej Polsce, m.in. ze Sweet Noise.
W lutym 1997 Guess Why otrzymał wsparcie od domu kultury w Opalenicy, gdzie zaczął odbywać próby i działać przy Agencji Artystycznej Taklamakan.
We wrześniu 1997 zespół został zakwalifikowany do występu w ramach ogólnoeuropejskiego festiwalu European Rock Prize – Ateny '97 (Grecja). Grupa znalazła się w gronie 10 zespołów wybranych z 480 kaset nadesłanych z całej Europy. Występ zespołu, który odbył się w amfiteatr ze Lycabettus Theatre przy pełnej widowni – 5000 osób stanowił jednocześnie support dla gwiazdy wieczoru – All Star Band (m.in. Mick Taylor – ex The Rolling Stones, Alvin Lee, Snowhy White, John Mayal, Jeff Allen), a sam wyjazd był dużą motywacją do dalszego działania.
W listopadzie 1997, podczas corocznego Festiwalu Rock &amp; Rollaa w Szczecinie, Guess Why wygrał jedną z głównych nagród – darmową sesję nagraniową w szczecińskim studiu Cosmos. Drugim listopadowym osiągnięciem było zajęcie II miejsca na festiwalu Wolna Scena Rocka w Krakowie.
W czerwcu 1998, zespół wziął udział w trasie Varran Z Comodo Tour '98 jako support dla grupy Acid Drinkers. Pozostała część roku minęła na przygotowaniach do nagrania debiutanckiego albumu.
W październiku 1998 Perła (gitara, wokal) dołączył do Acid Drinkers, zastępując Litzę (który zdecydował się odejść z zespołu), nie miało to jednak negatywnego wpływu na działalność Guess Why, wręcz odwrotnie, nagle dużo ludzi zwróciło na niego uwagę.
Przełom stycznia i lutego 1999 minął na nagrywaniu debiutanckiego albumu, zatytułowanego Coffee Time, wydanego przez Metal Mind Productions. Został on nagrany w sali prób Taklamakanu oraz w Larronerma Recording Institute w Poznaniu, pod okiem Jacka Chraplaka i wydany w marcu 1999 roku.
W ciągu następnych dwóch lat zespół skupił się na tworzeniu nowego materiału. Oprócz regularnych prób odbyło się kilka koncertów z udziałem Guess Why.
Pomiędzy kwietniem a sierpniem 2001 roku zespół nagrał swój drugi krążek zatytułowany "Road to the Horizon". Oficjalna premiera przypadła na 30 X 2001 roku. Wydawcą ponownie została firma Metal Mind Records. Rejestracji dokonano: w kinie Wielkopolanin w Buku, w sali prób opalenickiego Taklamakanu oraz w Studio L.R.I. w Poznaniu. Realizatorem i producentem był Jacek Chraplak oraz sam zespół. W międzyczasie do grupy osób działających pod szyldem GW dołączył Jacek Miłaszewski – realizator dźwięku oraz „łącznik” zespołu z internetem, nieoficjalnie przyjaciel wspierający psychicznie muzyków. Kilka miesięcy później Tako przyczynił się do spotkania Guess Why z Maciejem Makowiczem, który wkrótce został menadżerem zespołu. W lutym 2002 płyta "Road To The Horizon" została nagrodzona przez czytelników CGM 30TON tytułem płyty roku 2001 w kategorii „hard&amp;heavy”. W kwietniu 2002 roku zespół odebrał statuetkę Fryderyka w kategorii „heavy metal”, co było dowodem uznania tej płyty również przez branżę muzyczną. W latach 2002–2003 zespół zagrał kilkadziesiąt koncertów w całej Polsce, na których został bardzo ciepło przyjęty przez publiczność.
Rok 2004 zostaje niemal w całości poświęcony na przygotowanie i nagranie nowego materiału na trzecią płytę zatytułowaną "The plan of escape". Płyta zostaje zarejestrowana w Studio Taklamakan w Opalenicy. Realizatorem nagrań i producentem muzycznym płyty był Przemysław „Perła” Wejmann, a materiał miksował razem z Jackiem Miłaszewskim. Na krążku znalazło się 11 premierowych utworów. Na płycie pojawiło się dwóch gości: Grzegorz „Guzik” Guziński znany przede wszystkim z zespołów Flapjack i Homosapiens oraz Mariusz „Gobas” Szypura (Silver Rocket i ex Happy Pills).
Zawartość muzyczna znacznie różni się od dotychczasowych dokonań grupy, aczkolwiek zmiany nie są bardzo radykalne. Na płycie pojawiło się dużo więcej melodii, śpiewanych wokali i rytmów bardziej przystępnych niż poprzednio. Brzmienie całości jest surowsze i cięższe.
Album ukazał się 29 listopada 2004 r. nakładem Metal Mind Records.
13 września 2007 roku zespół Guess Why oficjalnie zawiesił działalność.

</doc>
<doc id="459252" url="https://pl.wikipedia.org/wiki?curid=459252" title="Agnus Dei">
Agnus Dei



</doc>
<doc id="459253" url="https://pl.wikipedia.org/wiki?curid=459253" title="Alpy Nadmorskie (departament)">
Alpy Nadmorskie (departament)

Alpy Nadmorskie (fr. "Alpes-Maritimes") – francuski departament, położony w regionie Prowansja-Alpy-Lazurowe Wybrzeże. Utworzony został podczas rewolucji francuskiej 4 marca 1790, a w obecnej formie istnieje od 14 lipca 1860. Departament oznaczony jest liczbą 06.
Według danych na rok 2015 liczba zamieszkującej departament ludności wynosi 1 082 440 os. (252 os./km²); powierzchnia departamentu to 4299 km². Prefekturą departamentu Alpy Nadmorskie jest miasto Nicea.
Przewodniczącym rady departamentu od września 2017 jest Charles-Ange Ginésy z partii republikańskiej, a prefektem od 2016 Georges-François Leclerc. 
Podział administracyjny.
Departament dzieli się na dwa okręgi: Grasse i Nicea. Przed reformą administracyjną z 2015 w skład departamentu wchodziły 52 kantony (19 w okręgu Grasse i 33 w okręgu Nicea), od tego roku liczba kantonów zmniejszyła się do 27. Liczba gmin wynosi 163 (62 w okręgu Grasse i 101 w okręgu Nicea).

</doc>
<doc id="459255" url="https://pl.wikipedia.org/wiki?curid=459255" title="Wojsławice (Chlewo)">
Wojsławice (Chlewo)

Wojsławice – część wsi Chlewo w Polsce położona w województwie łódzkim, w powiecie sieradzkim, w gminie Goszczanów, w sołectwie Chlewo.
W latach 1975–1998 Wojsławice administracyjnie należały do województwa sieradzkiego.
Urodził się tu Antoni Bolesław Brochwicz-Lewiński (1902–1990) – podpułkownik Wojska Polskiego.

</doc>
<doc id="459257" url="https://pl.wikipedia.org/wiki?curid=459257" title="Biała tragedia">
Biała tragedia

Biała tragedia – gatunek dramatyczny stworzony przez Norwida w związku z jego sztuką pt. "Pierścień wielkiej damy", którą napisał w 1872.
Wiązała w sobie konwencje tragedii i komedii. Tragedia to odczucia głównego bohatera, zarysowane w wypowiedziach o charakterze pesymistycznej, patetycznej, pisane białym wierszem. Biała tragedia miała być pełna niedopowiedzeń i aluzji, które pełniły funkcję symboliczną w utworze.
Komedia zaś to zwroty akcji, intrygi, zaskoczenie.
Przymiotnik „biała” oznacza sztukę dramatyczną pozbawioną scen krwawych i tych kończących się śmiercią głównych bohaterów dzieła. Pod tym względem miała być przeciwieństwem tragedii szekspirowskiej. Łączy w sobie także elementy ironii romantycznej.

</doc>
<doc id="459262" url="https://pl.wikipedia.org/wiki?curid=459262" title="Łyżwiarstwo szybkie na Zimowych Igrzyskach Olimpijskich 1932">
Łyżwiarstwo szybkie na Zimowych Igrzyskach Olimpijskich 1932

Zawody w łyżwiarstwie szybkim na Zimowych Igrzyskach Olimpijskich 1932 odbywały się w dniach 4 – 8 lutego 1932 roku. O medale rywalizowali wyłącznie mężczyźni. Zawodnicy walczyli w czterech konkurencjach: na 500 m, 1500 m, 5000 m, 10 000 m. Łącznie rozdanych zostało po cztery komplety medali. Po raz pierwszy w ramach dyscypliny pokazowej zaprezentowały się kobiety na dystansach: 500 m, 1000 m i 1500 m. Zawody odbywały się na torze James B. Sheffield Olympic Skating Rink.
Mężczyźni.
500 m.
Data: 4 lutego 1932
1500 m.
Data: 5 lutego 1932
5000 m.
Data: 4 lutego 1932
10 000 m.
Data: 8 lutego 1932
Kobiety (dyscyplina pokazowa).
500 m.
Data: 9 lutego 1932
1000 m.
Data: 9 lutego 1932
1500 m.
Data: 10 lutego 1932

</doc>
<doc id="459266" url="https://pl.wikipedia.org/wiki?curid=459266" title="Zenzo Shimidzu">
Zenzo Shimidzu



</doc>
<doc id="459267" url="https://pl.wikipedia.org/wiki?curid=459267" title="Ichiya Kumagai">
Ichiya Kumagai



</doc>
<doc id="459268" url="https://pl.wikipedia.org/wiki?curid=459268" title="Łyżwiarstwo figurowe na Zimowych Igrzyskach Olimpijskich 1932">
Łyżwiarstwo figurowe na Zimowych Igrzyskach Olimpijskich 1932

Łyżwiarstwo figurowe na Zimowych Igrzyskach Olimpijskich 1932 – jedna z dyscyplin rozgrywanych podczas igrzysk w dniach 8–10 lutego 1932 w Lake Placid, w Stanach Zjednoczonych. Zawody odbyły się w trzech konkurencjach: solistów, solistek, par sportowych.

</doc>
<doc id="459270" url="https://pl.wikipedia.org/wiki?curid=459270" title="Maksym Sandowycz">
Maksym Sandowycz



</doc>
<doc id="459273" url="https://pl.wikipedia.org/wiki?curid=459273" title="Aron Guriewicz">
Aron Guriewicz

Aron Jakowlewicz Guriewicz (ros. "Арон Яковлевич Гуревич", ur. 12 maja 1924 w Moskwie, zm. 5 sierpnia 2006 tamże) – rosyjski historyk mediewista.
Był wykładowcą w Rosyjskiej Akademii Nauk, wybitnym specjalistą od średniowiecza europejskiego w ogóle i skandynawskiego w szczególności, a także od historii kultury. Najbardziej interesowało go antropologiczno-kulturowe i psychologiczne podejście do historii, co oznacza, że starał się odtworzyć system myślenia, system kategorii, w jakich minione epoki i ich przedstawiciele odbierali rzeczywistość. Jego bodaj najsłynniejszą pracą są "Kategorie kultury średniowiecznej". Słynny francuski historyk Jacques Le Goff zaprosił go do redagowanej przez siebie serii wydawniczej "Tworzenie Europy".
23 września 1996 Uniwersytet im. Adama Mickiewicza w Poznaniu przyznał mu tytuł "doktora honoris causa".
Pochowany na Cmentarzu Wostriakowskim w Moskwie.

</doc>
<doc id="459279" url="https://pl.wikipedia.org/wiki?curid=459279" title="Tendencja ciśnienia (meteorologia)">
Tendencja ciśnienia (meteorologia)

Tendencja ciśnienia atmosferycznego to zmiana ciśnienia w czasie. Na mapach synoptycznych nanosi się tendencję ciśnienia graficznie. Wartość tendencji ciśnienia (pp) opisuje się na mapie synoptycznej (model stacji synoptycznej) w hPa za ostatnie 6 godzin z dokładnością do 0.1 hPa (przecinki są pominięte, + oznacza wzrost ciśnienia, - oznacza spadek ciśnienia) w postaci strzałki składającej się z dwóch prostych. Pierwsza prosta (lewa) stanowi jaka była tendencja od 6 do 3 godzin temu, druga (prawa) jaka w ciągu ostatnich 3. Tendencja spadkowa oznaczana jest wówczas, kiedy ciśnienie spadnie o co najmniej 2 hPa w ciągu 3 godzin, a tendencja wzrostowa odwrotnie: gdy ciśnienie wzrośnie o co najmniej 2 hPa w ciągu 3 godzin.
Zobacz też.
Mapa synoptyczna

</doc>
<doc id="459280" url="https://pl.wikipedia.org/wiki?curid=459280" title="Czesław Fiołek">
Czesław Fiołek

Czesław Fiołek (ur. 19 lipca 1953 w Knurowie) – polski plastyk, wiceprezes Związku Polskich Artystów Plastyków.
Ukończył Państwową Wyższą Szkołę Sztuk Plastycznych we Wrocławiu w 1977, na Wydziale Projektowania Plastycznego. Praca dyplomowa – Sygnalizacja wizualna w kopalniach węgla kamiennego. Projekt sygnalizatora działającego na trakcji kolei podziemnej, zbudowanego na zasadzie światłowodu. Odznaczony odznaką "Zasłużony Działacz Kultury" przez Ministra Kultury.
Obecnie kierownik Katedry Sztuk Projektowych w Gliwickiej Wyższej Szkole Przedsiębiorczości.

</doc>
<doc id="459286" url="https://pl.wikipedia.org/wiki?curid=459286" title="Rząd Polski">
Rząd Polski



</doc>
<doc id="459288" url="https://pl.wikipedia.org/wiki?curid=459288" title="André Brink">
André Brink

André Philippus Brink (ur. 29 maja 1935 we Vrede, zm. 6 lutego 2015) – południowoafrykański powieściopisarz, tłumacz, dramaturg i eseista. Tworzył w języku afrikaans oraz po angielsku. Był emerytowanym wykładowcą języka angielskiego na uniwersytecie w Kapsztadzie.
Życiorys.
W latach 60. XX wieku był, wraz z Breytenem Breytenbachem, jedną z czołowych postaci literackiego ruchu znanego pod nazwą "Die Sestigers". Pisarze z nim związani promowali użycie języka afrikaans jako narzędzia krytyki rządów apartheidu oraz dążyli do wprowadzenia w literaturze afrikaans trendów obecnych we współczesnej literaturze angielskiej i francuskiej. Jego powieść "Kennis van die aand" (1973) była pierwszą książką w afrikaans zakazaną przez rząd południowoafrykański. Najbardziej znanym jego utworem jest powieść pt. "Sucha biała pora" z 1979, sfilmowana w 1989 roku (role m.in. Donalda Sutherlanda i Marlona Brando).
Początkowo twórczość André Brinka miała charakter antyapartheidowy, jego nowsze dzieła określane są mianem postkolonialnych.
Brink był dwukrotnie nominowany do Nagrody Bookera w 1976 i 1978 roku. W 1980 roku został laureatem nagrody Martin Luther King Memorial Prize.
Najnowsza powieść Brinka, która ukazała się w języku polskim to "Tamta strona ciszy" (2002, 2005). W przygotowaniu: "Zanim zapomnę" (2004, 2007).
Brink żył i tworzył w Kapsztadzie. W roku 2006 poślubił Karinę Magdalenę Szczurek, z pochodzenia Polkę.

</doc>
<doc id="459289" url="https://pl.wikipedia.org/wiki?curid=459289" title="Andre Brink">
Andre Brink



</doc>
<doc id="459292" url="https://pl.wikipedia.org/wiki?curid=459292" title="Zamek Leśna">
Zamek Leśna

Zamek Leśna – zamek w Sudetach Środkowych w południowej części Gór Stołowych w pobliżu wzniesienia Szczytnik w województwie dolnośląskim. Obiekt obecnie dostępny jest dla zwiedzających.
Położenie.
Zamek został wkomponowany w skały na krawędzi skalnej nad Szczytną, na Szczytniku (589 m n.p.m.), najwyższej kulminacji niewielkiego płaskiego stoliwa, stanowiącego południowo-wschodni skraj Gór Stołowych, i podciętego malowniczymi urwiskami skalnymi z Orlimi Skałkami od strony południowo-zachodniej. Przy zamku znajduje się punkt widokowy, skąd roztacza się panorama na Obniżenie Dusznickie, gdzie położona jest Szczytna. W pobliżu zamku znajduje się kamienna droga krzyżowa wyróżniająca się oryginalnymi płaskorzeźbami z piaskowca osadzonymi w naturalnych skałach.
Historia.
Data powstania zamku to lata 1831–1837, kiedy właściciel Szczytnej, major i hrabia Leopold von Hochberg wybudował swoją rezydencję niedaleko miejsca, w którym pod koniec XVIII w. Prusacy wybudowali Fort na Szczytniku, niewielki fort, częściowo rozebrany w 1807 roku. Zamek w obecnym kształcie stoi od niedawna. Zachodnia, najstarsza jego część zbudowana była w latach 30. XIX wieku. Niekiedy bezpodstawnie przypisuje się projekt obiektu wybitnemu pruskiemu architektowi Karolowi Fryderykowi Schinklowi. Budowla została wzniesiona jako rezydencja magnacka.
Po śmierci hrabiego w 1843 zamek stał się własnością jego siostry, która jednak szybko go sprzedała. Później posiadacze zmieniali się często, aż w 1860 kupili go bracia Rohrbachowie, właściciele huty szkła w Batorowie. Córka jednego z nich, Helena Klein wraz z mężem przeprowadziła remont, podczas którego dobudowano kaplicę. 
Następnie właścicielami byli Misjonarze Świętej Rodziny. Rozbudowali oni zamek i kaplicę oraz rozpoczęli budowę Kalwarii, której nie dokończyli ze względu na wojnę. W latach 50. zamek został przejęty przez państwo i zamieniony w dom pomocy społecznej dla niepełnosprawnych intelektualnie mężczyzn. W 2006 orzeczeniem Komisji Majątkowej przy MSWiA oddano zamek Domowi Zakonnemu Misjonarzy Świętej Rodziny. Decyzja Komisji została zaskarżona przez powiat kłodzki na drodze postępowania sądowego. W styczniu 2020 nastąpiła likwidacja miejscowego domu pomocy społecznej, a obiekt udostępniono do zwiedzania.
Architektura.
Zamek, zbudowany na wzór średniowiecznego zamku obronnego, reprezentuje styl neogotycki. Jest to czworoboczna, trzykondygnacyjna budowla na planie prostokąta z czterema narożnymi wieżami. Jedna z wież ma kształt cylindra, pozostałe są czworoboczne. Zamek otacza sucha fosa oraz mur obronny, na którym w przeszłości stały armaty. We wnętrzu znajduje się sala rycerska oraz kaplica MB Królowej Pokoju z unikalnym zabytkiem, jakim są rury wykonane ze stopu spiżowego, pełniące rolę dzwonka. Chociaż zamek wiernie odzwierciedla budowlę o średniowiecznej architekturze, to jednak wybudowany został niedawno, bo w latach 30. XIX wieku.
Szlaki turystyczne.
 droga Szklary-Samborowice – Jagielno – Przeworno – Gromnik – Biały Kościół – Żelowice – Ostra Góra – Niemcza – Gilów – Piława Dolna – Góra Parkowa – Bielawa – Kalenica – Nowa Ruda – Przełęcz pod Krępcem – Sarny – Tłumaczów – Radków – Skalne Wrota – Pasterka – Przełęcz między Szczelińcami – Karłów – Lisia Przełęcz – Białe Skały – Skalne Grzyby – Batorówek – Batorów – Skała Józefa – Duszniki-Zdrój – Schronisko PTTK „Pod Muflonem” – Szczytna – Zamek Leśna – Polanica-Zdrój – Przełęcz Sokołowska – Łomnicka Równia – Huta – Bystrzyca Kłodzka – Igliczna – Międzygórze – Przełęcz Puchacza

</doc>
<doc id="459301" url="https://pl.wikipedia.org/wiki?curid=459301" title="Clint Jones">
Clint Jones

Clint Jones (ur. 5 października 1984 w Monroe) – amerykański skoczek narciarski, dwukrotny olimpijczyk (2002 i 2006), drugi zawodnik Letniego Grand Prix 2002.
Przebieg kariery.
Zaczął jeździć na nartach w wieku 2 lat, a skakać na nich 3 lata później, idąc śladami starszego o 5 lat brata Robbiego. Jest najmłodszym mistrzem Stanów Zjednoczonych w historii. Zadebiutował w reprezentacji USA w 1999, mając 15 lat, a rok później po raz pierwszy wziął udział w zawodach Pucharu Świata w Iron Mountain.
Pierwsze punkty w zawodach Pucharu Świata zdobył podczas konkursu w Kuopio 23 listopada 2001, gdzie zajął 9. miejsce. Podczas zawodów Letniego Grand Prix 2002 osiągnął swój życiowy sukces, kończąc rozgrywany w sierpniu i wrześniu cykl na 2. pozycji.
Podczas mistrzostw świata w lotach w 2004 zajął 22. miejsce. W sezonie 2004/2005 został sklasyfikowany na 67. pozycji z dorobkiem 15. punktów.
W 2003 w Planicy skoczył 200 metrów, co było jego rekordem życiowym.
W 2007 zakończył karierę. Później zajął się trenowaniem skoczków. Obecnie jest trenerem kadry narodowej USA w skokach.

</doc>
<doc id="459305" url="https://pl.wikipedia.org/wiki?curid=459305" title="Edward Szymański (poeta)">
Edward Szymański (poeta)

Edward Szymański (ur. 9 września 1907 w Warszawie, zm. 15 grudnia 1943 w Auschwitz-Birkenau) – lewicowy poeta i dziennikarz związany z warszawską Wolą, satyryk, działacz PPS.
Życiorys.
Studiował polonistykę na Uniwersytecie Warszawskim. W różnych okresach życia pracował na poczcie oraz był robotnikiem i nauczycielem. Działał w PPS, a tematyce robotniczej oraz socjalistycznej poświęcił wiele utworów. Angażował się w działalność antyfaszystowską. Działał w Związku Transportowców oraz w Związku Drukarzy. Był działaczem Czerwonego Harcerstwa TUR, ZNMS „Życie” i Towarzystwa Uniwersytetów Robotniczych.
Po wybuchu II wojny światowej próbował przedostać się na wschód. Miał wypadek samochodowy, wskutek którego przechodził trepanację czaszki. Razem z rodziną przeniósł się do domu na pograniczu wsi Drgicz i Stoczek. Udzielał tam schronienia poszukiwanym przez Niemców działaczom konspiracyjnym. Ukrywał się w wioskach podlaskich od 1942 roku. Po aresztowaniu przez gestapo był przetrzymywany w więzieniu na Pawiaku przez ok. 3 miesiące. Zginął 15 grudnia 1943 w niemieckim obozie koncentracyjnym Auschwitz-Birkenau.
Życie prywatne.
Miał dwie żony. Pierwszą była Maria, z domu Patryn (Szymański posługiwał się pseudonimem Marian Patryn), która zmarła. Drugą była Natalia z domu Ładosz, z którą miał dwoje dzieci, syna Łukasza i córkę Ewę.
Twórczość.
Tworzył różne gatunki literackie, wśród nich: poezje, satyry, fraszki, piosenki i nowele. Pisał również inscenizacje, recenzje i zajmował się publicystyką. Tworzył utwory dla dzieci. Przetłumaczył z łaciny poemat Lukrecjusza "O naturze wszechrzeczy" (łac. "De rerum natura"). Posługiwał się pseudonimem Marian Patryn.
W latach 1932–1933 współredagował tygodnik „Płomienie”, a w latach 1932–1935 redagował „Przegląd Futrzany i Kuśnierski”. Współredagował tygodnik dla dzieci i młodzieży „Płomyk” oraz inne czasopisma wydawane przez Związek Nauczycielstwa Polskiego.
Odznaczenia.
W 1946, decyzją Krajowej Rady Narodowej, został pośmiertnie odznaczony Krzyżem Grunwaldu II klasy.
Upamiętnienie.
Jest patronem:
Jego imieniem nazwano park na Woli w Warszawie; w parku znajduje się także jego popiersie. Jego imieniem nazwano ulice w Łodzi i Warszawie.

</doc>
<doc id="459309" url="https://pl.wikipedia.org/wiki?curid=459309" title="Denis Kornilov">
Denis Kornilov



</doc>
<doc id="459313" url="https://pl.wikipedia.org/wiki?curid=459313" title="Dienis Korniłow">
Dienis Korniłow

Dienis Aleksandrowicz Korniłow (ros. Денис Александрович Корнилов; ur. 17 sierpnia 1986 w Gorkim) – rosyjski skoczek narciarski.
Pierwsze punkty w konkursie Pucharu Świata zdobył podczas swojego debiutu na zawodach tej rangi na skoczni w Engelbergu w 2003, gdzie zajął 18. miejsce.
W sezonie 2004/2005 wystąpił na mistrzostwach świata w Oberstdorfie, gdzie indywidualnie zajął 26. miejsce na dużej skoczni.
Sezon 2004/2005 zakończył w klasyfikacji łącznej Pucharu Świata na 56. miejscu z dorobkiem 23 punktów.
Jego rekord życiowy to 232 metry, które osiągnął podczas anulowanej serii konkursowej Mistrzostw Świata w Lotach Narciarskich 2012 na skoczni Vikersundbakken w dniu 24 lutego 2012.
Na igrzyskach olimpijskich w Pjongczangu (2018) wystąpił jako reprezentant ekipy sportowców olimpijskich z Rosji.

</doc>
<doc id="459315" url="https://pl.wikipedia.org/wiki?curid=459315" title="Butyrki">
Butyrki

Butyrki (ros. Бутырская тюрьма) – więzienie przejściowe i śledcze w Moskwie, służące także do przetrzymywania więźniów politycznych. Drugie obok Łubianki, znane moskiewskie miejsce kaźni w okresie stalinowskim.
Powstało jeszcze w XVII wieku jako jedno z najcięższych więzień państwa rosyjskiego. Po upadku powstania styczniowego Rosjanie więzili tu tysiące polskich powstańców. Na przełomie wieku XIX i XX przewijało się przez nie rocznie 25–35 tys. ludzi.
W ZSRR było to jedno z najcięższych więzień śledczych. Przetrzymywano w nim m.in. ofiary „procesu szesnastu”. 24 grudnia 1946 został tam prawdopodobnie zamordowany gen. Leopold Okulicki „Niedźwiadek”, ostatni komendant główny AK. Przebywał tam również i prawdopodobnie 22 października 1946 został zamordowany Stanisław Jasiukowicz „Opolski”, członek władz Polskiego Państwa Podziemnego.
Więźniowie.
Martyrologia Polaków osadzanych, więzionych i mordowanych w więzieniu na Butyrkach została, po 1990 r., upamiętnione na Grobie Nieznanego Żołnierza w Warszawie napisem na jednej z tablic, „ŁUBIANKA – BUTYRKI 1939 – 1945”.

</doc>
<doc id="459317" url="https://pl.wikipedia.org/wiki?curid=459317" title="Cresovia">
Cresovia

Korporacja Cresovia (Cresovia Vilnensis, zob. także Cresovia Leopoliensis) powstała w Wilnie w 1926 roku (jako datę starszeństwa w ZPK!A przyjęto datę 28 czerwca 1927 r.). "Córka korporacyjna" K!Polonia.
Barwy: bordowa, seledynowa, złota
Herb: w tarczy trójdzielnej w skos w polu górnym, bordowym cyrkiel korporacji, pole środkowe seledynowe, w polu dolnym – złotym – sylwetka niedźwiedzia.
Dewiza: "W szczęściu wszystkiego są wszystkich cele"
Wśród znanych filistrów h.c. znaleźli się m.in.:
Władysław Bandurski 1865-1932 – biskup sufragan archidiecezji lwowskiej, biskup polowy wojsk Litwy Środkowej,
Franciszek Bossowski – profesor prawa Uniwersytetu Stefana Batorego w Wilnie,
Jerzy Dąmbrowski "Łupaszka" – kawalerzysta, zagończyk, podpułkownik, bohater wojny 1920 r.,
Władysław Dziewulski 1878-1962 – rektor Uniwersytetu Stefana Batorego w Wilnie, współzałożyciel Uniwersytetu Mikołaja Kopernika w Toruniu,
Stefan Ehrenkreutz 1880-1945 – historyk prawa, senator (1930-1939), ostatni rektor Uniwersytetu Stefana Batorego w Wilnie,
Józef Gallot – wiceminister komunikacji
Bronisław Rydzewski – senator BBWR
Linki zewnętrzne.
Strona internetowa o korporacji

</doc>
<doc id="459321" url="https://pl.wikipedia.org/wiki?curid=459321" title="Stacja meteorologiczna (legenda)">
Stacja meteorologiczna (legenda)

Stacja meteorologiczna (standardowy model stacji meteorologicznej) – graficzne przedstawienie pomiarów ze stacji meteorologicznej umieszczane na mapach pogody, morskich faksymilowych ostrzeżeniach meteorologicznych itp.
Stacja meteorologiczna ilustruje pomiary wykonywane przez fizyczne stacje meteorologiczne a także wyniki z modeli numerycznych, opisane w postaci graficznej i numerycznej na mapach synoptycznych. Pod koniec 20 wieku wyniki były nanoszone ręcznie. Obecnie (2006) coraz częściej model stacji jest drukowany na mapie komputerowo. Należy zwrócić uwagę na jednostki temperatury, widzialności i podstawy chmur, które mogą się zmieniać w różnych krajach (w USA nadal używana jest temperatura w °F i widzialność w milach). Wielokrotnie na mapach synoptycznych naniesiony jest uproszczony model stacji. Jest tak dla stacji automatycznych, w których nie ma pomiaru elementów pewnych pogodowych, a czasami także dla stacji opisywanych wynikami prognoz numerycznych. Dane meteorologiczne używane na mapach synoptycznych zbierane są przez światową sieć meteorologiczną za pomocą depesz, m.in. SYNOP, METAR i inne. 

</doc>
<doc id="459323" url="https://pl.wikipedia.org/wiki?curid=459323" title="Anna Pawełczyńska">
Anna Pawełczyńska

Anna Pawełczyńska (ur. 20 kwietnia 1922, zm. 21 czerwca 2014) – polska socjolożka kultury, profesor nauk humanistycznych. W czasie II wojny światowej w Armii Krajowej. Była więziona w Auschwitz-Birkenau.
II wojna światowa.
W konspiracji od jesieni 1939, w kwietniu 1940 wstąpiła do ZWZ, potem do AK. W 1941 rozpoczęła studia prawnicze na podziemnym Uniwersytecie Warszawskim.
Aresztowana w sierpniu 1942, uwięziona 9 miesięcy na Pawiaku, od maja 1943 do października 1944 w niemieckim obozie koncentracyjnym Auschwitz-Birkenau (wytatuowany na ręku numer 44 764), gdzie uczestniczyła w konspiracji obozowej w grupie Oświęcim; następnie wywieziona do obozu koncentracyjnego we Flossenbürgu w Niemczech. Przeżyła dywanowe bombardowania Drezna. W kwietniu 1945 uciekła z transportu więźniów, w maju–czerwcu 1945 współorganizowała polski Komitet Pomocy Wracającym do Kraju w Koenigstein pod Dreznem. W czerwcu 1945 powróciła do Polski.
Działalność w PRL.
Po wojnie studiowała socjologię (1945–1949, stopień mgr w 1950) pod kierunkiem prof. Stanisława Ossowskiego i prof. Jana Bystronia. W tym czasie pełniła funkcję społecznego kuratora sądowego przy Sądzie dla nieletnich w Warszawie. Od 1953 współpracowała z zespołem prof. Stanisława Batawii w dziedzinie przestępczości nieletnich. W 1960 obroniła na UW pracę doktorską (dyplom w 1962, praca pt. „Przestępczość grup nieletnich”, opublikowana w KiW 1964), w 1966 pracę habilitacyjną pt. „Dynamika przemian kulturowych na wsi. Metoda badania głównej tendencji” (wydana w PWN w 1966, dyplom wydano w 1972).
W 1956 trzymiesięczne stypendium w instytutach badawczych we Francji (Paryż). W październiku 1957 została współzałożycielką i pierwszym dyrektorem Ośrodka Badania Opinii Publicznej przy Komitecie ds. Radia i Telewizji (do marca 1965). We współpracy ze Stefanem Nowakiem stworzyła na UW system badawczy opinii publicznej, oparty na sieci ankieterów społecznych. Prowadziła z nim słynne badanie „Studenci Warszawy”. Jednocześnie pracowała naukowo w Katedrze Socjologii u prof. Ossowskiego na UW, zajmując się metodami i technikami badań empirycznych (1957–1961 starszy asystent). Od 1955 roku członek Klubu Krzywego Koła, forum dyskusyjnego inteligencji warszawskiej.
Od października 1965 adiunkt w Pracowni Badania Kultury Współczesnej przy Instytucie Badań Literackich PAN pod kierunkiem prof. Stefana Żółkiewskiego, od kwietnia 1969 adiunkt w Zespole Prognoz Społecznych IFiS PAN. Od 1972 docent. Autorka i współautorka ponad 25 książek i opracowań, stu kilkudziesięciu artykułów naukowych. Wypromowała 4 doktorów. Od stycznia 1980 profesor nadzwyczajny.
W styczniu 1976 roku podpisała list protestacyjny do Komisji Nadzwyczajnej Sejmu PRL przeciwko zmianom w Konstytucji Polskiej Rzeczypospolitej Ludowej. W końcu lat 70. członek konwersatorium Doświadczenie i Przyszłość. Na emeryturze od 1980, od 1 września 1980 współinicjatorka z Anną Sucheni-Grabowską i Zofią Skórzyńską jednego z nurtów warszawskiego ruchu oświaty i wychowania, który wszedł do NSZZPNTiO, a potem do NSZZ „Solidarność”.
W latach 1992–1996 przewodnicząca Rady Nadzorczej Fundacji Polsko-Niemieckie Pojednanie.
W 1973 napisała pracę "Wartości a przemoc" będącą „próbą ujęcia socjologicznego problematyki obozów koncentracyjnych w oparciu o tzw. obserwację uczestniczącą”, nagrodzoną przez Polskie Towarzystwo Socjologiczne oraz Nagrodą „Polityki” (1974).
Konserwatywna krytyka III RP.
W 2004 wydała książkę "Głowy hydry". Idee, które sformułowała Pawełczyńska, stały się potem ważnym elementem programu politycznego polskich konserwatystów. Według niej Polakom zagraża nowy rodzaj totalitaryzmu wymierzonego w tradycję oraz rodzinę. Zdaniem Pawełczyńskiej, liberalizm w sposobie działania na ludzką świadomość stanowi kontynuację totalitaryzmu komunistycznego.
Krytykuje „samowolę jednostki” jaka jej zdaniem panuje we współczesnych społeczeństwach. Odrzuca też zasadę poprawności politycznej oraz tolerancji. Zgodnie z jej słowami „Dzisiejsza pseudotolerancja polega na zaprzeczaniu faktycznym różnicom, które między ludźmi istnieją i których nie zniwelują żadne ideologie”.
Zdaniem Pawełczyńskiej hasło tolerancji zostało w 1989 wykorzystane, aby uniknąć dekomunizacji. Odrzuca tym samym ideę „grubej kreski” oraz porozumień Okrągłego Stołu.
Według Pawełczyńskiej współczesną elitą stali się ludzie wywodzący się z komunistycznego reżimu i dlatego nazywa ich „lumpenelitami”. Do tych „lumpenelit” Pawełczyńska zalicza niektórych przedstawicieli polskiego środowiska finansowego oraz polityków. Zgodnie z jej słowami w Polsce można mówić o kapitalizmie partyjno-mafijnym mającym tendencje totalitarne, co oznacza odrzucenie dorobku polskiej przedsiębiorczości wyzwolonej w 1989 przez plan Balcerowicza. Jej zdaniem polski kapitalizm był pozbawiony moralności. Pawełczyńska widzi wiele niebezpieczeństw, które zagrażają współczesnej Polsce i rysowany przez nią obraz jest w dużej mierze pesymistyczny.
Krytyka liberalna.
Idee głoszone przez Pawełczyńską nie są popularne ani akceptowane przez większość socjologów. Łączenie liberalizmu ceniącego wolność z totalitaryzmem, który ją odrzucał, nie zostało powszechnie przyjęte mimo że jest ono w istocie doktryną religii katolickiej potępiającej zupełnie całkowitą wolność człowieka w osiągnięciu komfortu życia i bogactwo osiągane w wolnym kapitalizmie jako zniewolenie od kultu pieniądza. Pawełczyńska w istocie nie potępia liberalizmu samego w sobie a raczej jego zniekształcenia poprzez wpływ na niego lewicy i ideologii komunistycznej. Pisze np. o zniekształconym liberalizmie: "Obecny totalitaryzm liberalny jest owocem "miękkiej wersji komunizmu", czyli pewnych elementów ideologii komunistycznej wymieszanych z elementami doktryny liberalnej". Wielu komentatorów życia politycznego nie zgadza się z tezami zagrożeń podnoszonych w książce Pawełczyńskiej. Zdaniem przedstawicieli bardziej liberalnych mediów mimo pewnych zagrożeń wolność stała się w Polsce podstawą rozwoju. Według niektórych dziennikarzy gospodarka osiągnęła już pewien poziom dający nadzieje na poprawę statusu materialnego Polaków. Wysokie bezrobocie miało narosnąć z powodu zbytniej ingerencji państwa w życie społeczne (np. złego prawa pracy). Polski kapitalizm krytykowany przez Pawełczyńską, zdaniem wielu ekonomistów może lepiej uleczyć problemy społeczne niż walka z elitami finansowymi.
Odznaczenia.
W okresie PRL została odznaczona Krzyżem Kawalerskim Orderu Odrodzenia Polski. W 2007, za "wybitne zasługi dla niepodległości Rzeczypospolitej Polskiej, za działalność na rzecz przemian demokratycznych, za osiągnięcia w podejmowanej z pożytkiem dla kraju pracy zawodowej i działalności społecznej", prezydent Lech Kaczyński odznaczył ją Krzyżem Komandorskim z Gwiazdą tego orderu.

</doc>
<doc id="459330" url="https://pl.wikipedia.org/wiki?curid=459330" title="Lepiężnik różowy">
Lepiężnik różowy

Lepiężnik różowy ("Petasites hybridus") – gatunek rośliny z rodziny astrowatych. Występuje w całej niemal Europie (bez Skandynawii) oraz w Turcji, na Kaukazie, Zakaukaziu i w Dagestanie. W Polsce jest pospolity na całym obszarze, ale szczególnie często spotykany jest w pasmie Karpat.
Biologia i ekologia.
Zasiedla bardzo różnorodne środowiska. Najbujniej i najobficiej jednak rozwija się w wilgotnych zaroślach nadrzecznych, nad brzegami potoków, w rowach, wąwozach. W niektórych miejscach tworzy duże, jednogatunkowe skupiska. Lubi gleby próchniczne, okresowo podmakające. Jest hemikryptofitem i wskaźnikiem dobrze natlenionych wód. Jest rośliną charakterystyczną dla Ass. "Phalarido-Petasitetum hybridi".

</doc>
<doc id="459331" url="https://pl.wikipedia.org/wiki?curid=459331" title="Hemikryptofit">
Hemikryptofit



</doc>
<doc id="459332" url="https://pl.wikipedia.org/wiki?curid=459332" title="Cyklogeneza">
Cyklogeneza

Cyklogeneza – procesy prowadzące do powstania niżu barycznego. Czynnikami wpływającymi na cyklogenezę mogą być: ukształtowanie powierzchni, wilgotność powietrza i powstawanie kontrastów termicznych pod wpływem adwekcji ciepłego lub chłodnego powietrza z innych obszarów.

</doc>
<doc id="459335" url="https://pl.wikipedia.org/wiki?curid=459335" title="Polityka historyczna">
Polityka historyczna

Polityka historyczna () lub polityka pamięci – kształtowanie świadomości historycznej oraz wzmocnienie publicznego dyskursu o przeszłości.
Geneza pojęcia.
Polityka historyczna wynika z potrzeby mitologizacji przeszłości w celu tworzenia dziedzictwa kulturowego danego narodu. Pojęcie polityki historycznej wywodzi się z Niemiec, gdzie pojawiło się w latach 1980. i zajmowało się wpływem historii na politykę tego kraju. Wraz z początkiem lat 1990. debata publiczna na temat wydarzeń z historii zaczęła mieć coraz większe znaczenie: Wraz ze zjednoczeniem Niemiec stary podział na zachodnioniemiecką i wschodnioniemiecką politykę historyczną stracił rację bytu (…) w kontekście niemieckim pojęcie to nie ma – w przeciwieństwie do dyskursu politycznego polskiego – konotacji konserwatywnych.
Narzędzia polityki historycznej.
Narzędziami polityki historycznej są finansowane przez państwo: badania naukowe, edukacja i wychowanie, instytucje wyspecjalizowane (jak muzea, izby pamięci, instytuty lub centra), organizacja czasu (kalendarz świąt państwowych), topografia pamięci, wykorzystanie mediów masowych i wymiar sprawiedliwości, szczególnie podczas tranzycji politycznej, etykietowanie bohaterów oraz wykorzystywanie narratorów o odmiennym autorytecie (np. naukowców i świadków wydarzeń) w artykułach historycznych.
Polityka historyczna wpływa na naturę i nazwy pomników i muzeów, ulic, placów, miast i całych krajów, patronów placówek oświatowych i innych instytucji publicznych, osoby odznaczone orderami i medalami za zasługi, instytucje świadomości historycznej wspólnoty, a także wspierane przez państwo i samorządy badania naukowe, działania kulturalne i edukacyjno-wychowawcze.
Zagadnienie polityki historycznej w Polsce.
Także po okresie PRL, kiedy to wdrażano stosowną historiografię, pojęcie polityki historycznej niejednokrotnie wzbudza w Polsce negatywne emocje. Politykę historyczną oskarża się bowiem o manipulację i wybiórcze traktowanie faktów historycznych.
Od 1999 roku funkcjonuje Instytut Pamięci Narodowej, oraz Ministerstwo Kultury i Dziedzictwa Narodowego, zaś od 2020 Instytut Dziedzictwa Myśli Narodowej im. Romana Dmowskiego i Ignacego Jana Paderewskiego, których celem jest między innymi „realizacja polityki pamięci w zakresie historii i dziedzictwa Polski”.
Definicje polskiej polityki historycznej często uwzględniają ideologię:
W 2015 roku ogłoszono rozpoczęcie prac nad "Strategią Polskiej Polityki Historycznej, a" Prezydent RP Andrzej Duda stwierdził, że „prowadzenie polityki historycznej to jedno z najważniejszych działań prezydenta”.
Polityka historyczna na świecie.
Gwatemala.
Uchwalono tam ustawę i wdrożono projekt z Komisją Gwatemalskiego Oświecenia Historycznego (), która chroni pamięć masakr ​​w latach 1960-1996, gdy zamordowano około 200 000 osób a zaginęło 45 000 osób. 
Równolegle w 1995 roku rozpoczęto wspierany przez KRK niezależny Projekt Odzyskiwania Pamięci Historycznej (REMHI, ), który zgromadził prawie 6000 zeznań o okrucieństwach popełnionych podczas ponad trzech dekad wojny domowej.
Dwa dni po ogłoszeniu w kwietniu 1998 roku raportu REMHI o takim odzyskaniu narodowej pamięci historycznej: "Nigdy więcej w Gwatemali!" () o ofiarach tej wojny domowej, w którym w 80 procentach zbrodnie te przypisano Armii Gwatemalskiej i nazywając ją też holokaustem (), jej współautor biskup został zaatakowany w garażu i pobity na śmierć przez trzech oficerów Armii Gwatemalskiej.
Rosja.
Zakaz Rehabilitacji Nazizmu to rosyjska ustawa o pamięci historycznej z 2014 roku, znana również jako Prawo Jarowej, od nazwiska rosyjskiej polityk Iriny Anatolijewnej Jarowej ("Ири́на Анато́льевна Ярова́я"), która odegrała kluczową rolę w jej uchwaleniu.
Turcja.
Artykuł 301 tureckiego kodeksu karnego zakazuje obrażania Turcji, narodu tureckiego, tureckich instytucji rządowych lub tureckich bohaterów narodowych, takich jak Mustafa Kemal Atatürk.
Węgry.
Po 1989 roku Węgrzy też stworzyli własną historiografię o zbiorowym cierpieniu podczas i po II wojnie światowej. Od lat 2000. w wielu węgierskich wsiach na Zakarpaciu znajdują się pomniki ofiar powojennych represji, często przerobione z tryumfalnych pomników postawionych w okresie Węgierskiej Republiki Ludowej (1949–1989). 

</doc>
<doc id="459337" url="https://pl.wikipedia.org/wiki?curid=459337" title="Jasnota biała">
Jasnota biała

Jasnota biała ("Lamium album" L.) – gatunek rośliny wieloletniej należący do rodziny jasnotowatych (dawniej nazywanej rodziną wargowych). Kształtem liści, ulistnieniem i ogólnym wyglądem roślina przypomina pokrzywę, stąd też pochodzą jej ludowe nazwy: biała pokrzywka lub głucha pokrzywa, martwa pokrzywa. 
Rozmieszczenie geograficzne.
Występuje w całej Europie oraz na znacznych obszarach Azji o klimacie umiarkowanym, ale także cieplejszym (Indie, Nepal, Pakistan). W Polsce jest pospolita, zarówno na niżu, jak i w niższych partiach gór i we florze Polski jest archeofitem.
Biologia i ekologia.
Bylina, hemikryptofit. Kwitnie od kwietnia do września i jest rośliną miododajną. Pręciki i słupek dojrzewają równocześnie. Zapylana jest przez błonkówki. Rośnie na przydrożach, rumowiskach, w zaroślach, w rowach. Zwykle tworzy skupienia. W klasyfikacji zbiorowisk roślinnych gatunek charakterystyczny dla O. "Artemisetalia", All. "Aegopodion podagrariae" .
Obecność w kulturze.
Okaz jasnoty białej, bardzo wiernie odwzorowany, występuje w tle malarskim jednej ze scen ołtarza Wita Stwosza w Kościele Mariackim w Krakowie.

</doc>
<doc id="459339" url="https://pl.wikipedia.org/wiki?curid=459339" title="Leszek Wolski">
Leszek Wolski

Leszek Wolski (ur. 10 kwietnia 1953 w Szczecinie) – polski piłkarz, występował na pozycji lewego ofensywnego pomocnika. Wychowanek i były zawodnik Pogoni Szczecin; zięć innej legendy Pogoni – Mariana Kielca.
Z "Portowcami" związany był przez niemal całą swoją karierę piłkarską: od 1965 do 1987 (z przerwą w sezonie (1982/1983). W klubie przeszedł przez wszystkie szczeble rozwoju – od trampkarza młodszego, przez drużynę trampkarzy starszych (1966-1968), zespół juniorów (1968-1971) i rezerwy. W pierwszym składzie zadebiutował jeszcze jako junior 8 sierpnia 1971 w meczu z Odrą w Opolu (0-1).
Do roku 1987 w barwach Pogoni rozegrał łącznie 905 spotkań, z tego 348 meczów o mistrzostwo I i 52 o mistrzostwo II ligi (jest niepokonanym rekordzistą ilości występów w granatowo-bordowych barwach), w których zdobył 102 bramki.

</doc>
<doc id="459347" url="https://pl.wikipedia.org/wiki?curid=459347" title="Higashiyama">
Higashiyama

 − 113. cesarz Japonii, panował w latach 1687–1709. Jego własnym imieniem było Asahito (jap. 朝仁).
Życiorys.
Asahito urodził się 21 października 1675 jako piąty syn cesarza Reigena. Po abdykacji ojca w 1687 został intronizowany na 113. cesarza i przyjął cesarskie imię Higashiyama (Higashiyama znaczy po japońsku dosłownie "wschodnia góra"). Według tradycji, 16. dnia 11. miesiąca roku 1687 Higashiyama dokonał obrzędów Daijōsai (ofiara z ryżu składana przez nowego cesarza po intronizacji).
Początkowo w imieniu Higashiyamy wszystkie decyzje podejmował jego ojciec, cesarz Reigen, co wywoływało olbrzymie tarcia i zastój w relacjach między siogunami Tokugawa a dworem cesarskim. Później jednak, kiedy Higashiyama dorósł, zmieniło się to, a łagodny i szlachetny charakter Higashiyamy sprawił, że tempo negocjacji z siogunami wzrosło. Po krótkim czasie dwór cesarski posiadał już większą władzę niż przedtem i wszystko był na dobrej drodze, aby cesarze odzyskali dawną władzę i autorytet. Odbudowane lub odrestaurowane zostały także wszystkie cesarskie mauzolea i wiele budynków należących do cesarzy lub mających z nimi związek.
27 lipca 1709 34-letni Higashiyama abdykował ze względu na swoje kłopoty ze zdrowiem. Intronizowany został Nakamikado, syn Higashiyamy, jednak był on za młody i znów władzę odzyskał cesarz Reigen.
Higashiyama zmarł pół roku po abdykacji, 16 stycznia 1710 w wieku 35 lat. Był chory na czarną ospę.
Genealogia.
"(UWAGA! Przy tym drzewie genealogicznym nie uwzględniono córek cesarza Higashiyamy!)"

</doc>
<doc id="459351" url="https://pl.wikipedia.org/wiki?curid=459351" title="Carl Gottlieb Ehler">
Carl Gottlieb Ehler

Carl Gottlieb Ehler (ur. 8 września 1685 w Gdańsku, zm. 22 listopada 1753, tamże) – burmistrz Gdańska i matematyk.
Życiorys.
Urodził się jako syn rajcy Carla Ehlera i jego żony Konstancji, córki burmistrza Nicolausa von Bodecka. W 1713 ożenił się z Anną Florentyną Frankenberger. Jego siostra, Adelgunda Konkordia, wyszła w 1708 za sekretarza Rady Miejskiej, późniejszego burmistrza i burgrabiego Johanna Wahla.
Wykształcenie zdobywał w Gdańsku (1700), Królewcu (1705), Frankfurcie n. Odrą (1706) i Lejdzie (1707). W 1720 był jednym z założycieli "Societas Litteraria cuius symbolum virtutis et scientiarum incrementa", najstarszego towarzystwa naukowego na ziemiach polskich. Dzięki niemu środowisko gdańskich uczonych nawiązało kontakty z Akademią Nauk w Petersburgu.
W latach 1735–1742, występując jako pośrednik gdańskiego profesora matematyki Heinricha Kühna, prowadził korespondencję ze słynnym matematykiem Leonhardem Eulerem na temat zagadnienia mostów królewieckich.
Od 1711 pracował w Radzie Miejskiej Gdańska, początkowo jako sekretarz, od 1722 ławnik, w 1727 został rajcą, w 1730 sędzią, a od 1740 do śmierci był jednym z czterech burmistrzów. W latach 1737 i 1743 piastował ponadto stanowisko burgrabiego królewskiego w Gdańsku.
W czasie wojny o sukcesję polską w latach 1733–34 i oblężenia Gdańska przez wojska rosyjskie i saskie, wraz ze swoim szwagrem Johannem Wahlem był delegatem Rady Miejskiej, dokonującym uzgodnień z królem Stanisławem Leszczyńskim odnośnie do obrony miasta. Po kapitulacji, brał udział w sześcioosobowej delegacji gdańskich ordynków pod przewodnictwem Wahla, wysłanej w sierpniu 1734 do Petersburga w celu przebłagania carycy Anny i obniżenia narzuconej miastu kwoty "odszkodowania" w wysokości miliona talarów. Wielomiesięczne zabiegi pozostały bez rezultatów i w czerwcu 1735 delegacja powróciła do Gdańska z niczym. Pozytywnym rezultatem tej podróży było jednak, wspomniane wyżej, nawiązanie przez Ehlera kontaktów ze środowiskiem petersburskich uczonych.
W 1749 jako burmistrz wydał w sprawie bójki ulicznej wyrok, który został następnie podważony przez króla Augusta III, na skutek czego Ehler musiał jednemu z podsądnych wypłacić odszkodowanie w wysokości 439 fl.
Po śmierci pochowany w kościele Mariackim w Gdańsku.

</doc>
<doc id="459352" url="https://pl.wikipedia.org/wiki?curid=459352" title="Urządzanie lasu">
Urządzanie lasu

Urządzanie lasu – nauka zajmująca się organizacją przebiegu produkcji w gospodarstwie leśnym oraz opracowaniem takich jej form, które zapewniają stały wzrost produktywności i użyteczności społecznej lasów. Urządzanie lasu opiera się na przyrodniczych i ekonomicznych właściwościach produkcji leśnej- łącząc osiągnięcia i wiedzę hodowli lasu, ochrony i użytkowania lasu, geodezji leśnej i łowiectwa, służy doskonaleniu techniki organizowania produkcji w okresach zazwyczaj dziesięcioletnich i ujmuje ją syntetycznie dla każdego nadleśnictwa raz na dziesięć lat w projekcie wszystkich czynności gospodarczych, zwanych planem urządzenia lasu (PUL).
Do głównych celów i zadań urządzania lasu należą:
W Polsce urządzaniem lasu zajmuje się państwowe przedsiębiorstwo – Biuro Urządzania Lasu i Geodezji Leśnej (BULiGL), z siedzibą w Sękocinie Starym, wraz z 12 oddziałami terenowymi (Białystok, Brzeg, Gdynia, Gorzów Wielkopolski, Kraków, Lublin, Olsztyn, Poznań, Przemyśl, Radom, Szczecinek, Warszawa) oraz przedsiębiorstwa prywatne.

</doc>
<doc id="459355" url="https://pl.wikipedia.org/wiki?curid=459355" title="Adam Kensy">
Adam Kensy

Adam Kensy (ur. 18 listopada 1956 w Białośliwiu) – polski piłkarz występujący na pozycji pomocnika. Posiada również obywatelstwo austriackie.
Wychowanek klubu Czarni Nakło. Następnie występował w Zachemie Bydgoszcz. W styczniu 1975 pozyskany został do szczecińskiej Pogoni.
Swój I-ligowy debiut zaliczył 9 marca 1975 w meczu z Legią w Warszawie. Reprezentował Pogoń do końca 1986 r. z przerwą w sezonach 1979/1980 i 1980/1981 na odbycie zasadniczej służby wojskowej – grał wówczas w Zawiszy Bydgoszcz.
W granatowo-bordowych barwach wystąpił łącznie w 334 meczach, zdobywając 35 bramek w meczach o mistrzostwo I ligi. Ponadto pełnił funkcję kapitana drużyny ze Szczecina. W 1983 r. w plebiscycie „Kuriera Szczecińskiego” został wybrany najpopularniejszym sportowcem ziemi szczecińskiej.
W 1986 r. przeniósł się do Austrii, by do października 1989 r. występować w zespole LASK Linz.
Na futbolowe boisko w roli zawodnika (podobnie, jak uczynili to wcześniej inni popularni niegdyś zawodnicy Pogoni Zenon Kasztelan, Mariusz Kuras, Zbigniew Kozłowski i Andrzej Rycak) powrócił na jeden występ w meczu w barwach Pogoni Szczecin Nowej – klubu założonego przez kibiców szczecińskiej Pogoni. B-klasowe spotkanie rozegrane zostało w Szczecinie 17 czerwca 2007, a przeciwnikiem szczecińskiej drużyny był Bałtyk Międzywodzie.
Reprezentacja Polski.
Adam Kensy bywał powoływany do narodowej kadry juniorów, kadry olimpijskiej, a także trzykrotnie reprezentował barwy narodowe w kadrze A w 1983, za kadencji Antoniego Piechniczka.

</doc>
<doc id="459360" url="https://pl.wikipedia.org/wiki?curid=459360" title="Oporność">
Oporność



</doc>
<doc id="459362" url="https://pl.wikipedia.org/wiki?curid=459362" title="René Pottier">
René Pottier

René Pottier (ur. 5 czerwca 1879 w Móret-sur-Loing; zm. 25 stycznia 1907 w Levallois-Perret) – francuski kolarz szosowy.
Zaliczał się do najlepszych specjalistów od jazdy w górach w Tour de France. Na szczycie Ballon d’Alsace w Wogezach postawiono mu pomnik. Na swoim zwycięskim Tourze w 1906 roku wygrał 5 etapów, z czego aż 4 z rzędu.
W styczniu 1907, zaledwie pół roku po swoim zwycięstwie popełnił samobójstwo z powodu zdrady małżeńskiej, której dopuściła się jego żona.

</doc>
<doc id="459363" url="https://pl.wikipedia.org/wiki?curid=459363" title="Run-D.M.C.">
Run-D.M.C.

Run-D.M.C. – amerykański zespół hip-hopowy powstały w 1981 roku w Nowym Jorku. W 2009 roku jako druga grupa hip-hopowa została włączona w poczet Rock and Roll Hall of Fame.
Historia grupy.
Trzech afroamerykańskich przyjaciół założyło grupę zaraz po ukończeniu katolickiej szkoły średniej St Pascal, gdzie Run i D.M.C. poznali Jam Master Jaya.
Wydany w 1983 roku pierwszy singel tria "It’s Like That"/ "Sucker M.C.'s" był zupełnie niepodobny do muzyki rap nagrywanej w tym czasie. Singel został okrzyknięty pierwszym nagraniem „nowej szkoły” hip-hop. Jego oryginalność polegała nie tylko na użyciu mocnych bębnów i śmiałości tekstu, ale również na niespotykanej dotąd technice rymowania: Run kończył linijki zaczynane przez D.M.C. i na odwrót.
Gdy w 1985 roku ukazał się drugi album grupy pt. "King of Rock", grupa stała się najbardziej znanym i wpływowym zespołem hip-hopowym w Ameryce. Jak sam tytuł albumu wskazuje, w utworach słychać ciężkie rockowe gitary. Następną płytę, „Raising Hell”, poprzedził singel „Walk This Way” – cover utworu Aerosmith. Członkowie Aerosmith, Steven Tyler i Joe Perry wzięli udział w nagraniu, a piosenka stała się największym hitem Run-D.M.C., nie tylko wśród fanów hip-hopu, ale również wśród miłośników rocka.
Jam Master Jay został zastrzelony 30 października 2002, Run jest obecnie pastorem.

</doc>
<doc id="459366" url="https://pl.wikipedia.org/wiki?curid=459366" title="Odile Defraye">
Odile Defraye

Odile Defraye (ur. 14 lipca 1888 w Roeselare; zm. 21 sierpnia 1965 w Wavre) – belgijski kolarz szosowy. Jako pierwszy Belg wygrał Tour de France w 1912 roku. W 1913 wygrał również w klasyku Mediolan-San Remo.
W latach 1909, 1913, 1914, 1919, 1920 i 1924 startował również w Tour de France, za każdym razem rezygnując z jazdy przed ukończeniem wyścigu.

</doc>
<doc id="459368" url="https://pl.wikipedia.org/wiki?curid=459368" title="Winona Ryder">
Winona Ryder

Winona Ryder, właśc. Winona Laura Horowitz (ur. 29 października 1971 w mieście Winona) – amerykańska aktorka filmowa.
Wystąpiła w filmach reżyserów, takich jak Martin Scorsese, Francis Ford Coppola, Jim Jarmusch czy Tim Burton.
Życiorys.
Urodziła się w Winonie w stanie Minnesota, a od 1978 wychowywała się w komunie hippisów w Karolinie Północnej. Jej ojciec był pisarzem i wydawcą, a matka – propagatorką buddyzmu i pisarką, a także bliską przyjaciółką Allena Ginsberga. Winona swoje pochodzenie określa jako żydowskie, gdyż dziadkowie ze strony jej ojca byli żydowskimi imigrantami z Rosji. Ojcem chrzestnym Winony został Timothy Leary. W 1981 przeniosła się z rodziną do Petalumy w Kalifornii, gdzie uczęszczała do prywatnej szkoły i uczyła się aktorstwa w "American Conservatory Theatre".
Pozycję zawodową ugruntowała sobie na przełomie lat 80. i 90. rolami w filmach: "Śmiertelne zauroczenie", "Syreny" i "Edward Nożycoręki". W 1994 za rolę w filmie "Wiek niewinności" Martina Scorsese zdobyła Złoty Glob dla najlepszej aktorki drugoplanowej oraz nominację do Oscara w tej samej kategorii. Rok później była nominowana do Oscara dla najlepszej aktorki pierwszoplanowej za rolę w "Małych kobietkach". Występ w filmie poświęciła morderstwu Polly Klaas.
W 1998 zasiadała w jury konkursu głównego na 51. MFF w Cannes. W 1999 zagrała główną rolę w "Przerwanej lekcji muzyki" (1999), filmie opowiadającym historię chorej umysłowo Susanny Kaysen, opartym na jej wspomnieniach zawartych w powieści o tym samym tytule.
Od 2016 roku gra rolę Joyce Byers w serialu Netfliksa "Stranger Things", za którą była nominowana m.in. do Złotego Globu.
Życie prywatne.
W latach 90. była związana z aktorem Mattem Damonem. Ponadto przez trzy lata była związana z aktorem Johnnym Deppem.

</doc>
<doc id="459371" url="https://pl.wikipedia.org/wiki?curid=459371" title="Léon Scieur">
Léon Scieur

Léon Scieur (ur. 19 marca 1888 w Florennes; zm. 7 października 1969 tamże) − belgijski kolarz szosowy.
Był kolarskim wychowankiem innego Belga, również zwycięzcy Tour de France - Firmina Lambota.

</doc>
<doc id="459374" url="https://pl.wikipedia.org/wiki?curid=459374" title="Hiroshi Isoyama">
Hiroshi Isoyama

 – Japończyk, nauczyciel aikido (8. dan).
Isoyama rozpoczął treningi aikido w wieku 12 lat. Przez 20 lat był uchideshi o-sensei'a Morihei Ueshiby. W latach 1970–1974 szkolił na Hokkaido amerykańskich żołnierzy z jednostek desantowych.
Po śmierci Saito Morihiro shihan Isoyama objął obowiązki nauczyciela w Iwama Dojo Aikikai Hombu. Jest również przewodniczącym All Japan Aikido Federation.
Shihan Isoyama sześciokrotnie odwiedził Polskę: w 2005 (Warszawa), 2006 (Poznań), 2007 (Poznań), 2008 (Poznań), 2009 (Poznań) oraz 2010 (Poznań).

</doc>
<doc id="459375" url="https://pl.wikipedia.org/wiki?curid=459375" title="Fritz Fischer">
Fritz Fischer



</doc>
<doc id="459379" url="https://pl.wikipedia.org/wiki?curid=459379" title="Wydział Historii Drogownictwa w Szczucinie">
Wydział Historii Drogownictwa w Szczucinie



</doc>
<doc id="459382" url="https://pl.wikipedia.org/wiki?curid=459382" title="Wyższa Szkoła Bezpieczeństwa w Przemyślu">
Wyższa Szkoła Bezpieczeństwa w Przemyślu

Wyższa Szkoła Bezpieczeństwa w Przemyślu – niepubliczna uczelnia w Przemyślu, powstała w wyniku decyzji Ministra Edukacji Narodowej Nr DSW-3-0145-378/EKO/2001 i widniejąca w wykazie uczelni niepublicznych MNiSW pod numerem 208.
WSG kształci studentów na następujących kierunkach:

</doc>
<doc id="459383" url="https://pl.wikipedia.org/wiki?curid=459383" title="Winsor Harmon">
Winsor Harmon

Winsor Dewey Harmon III (ur. 22 listopada 1963 w Crowley, w stanie Luizjana) – amerykański aktor telewizyjny, producent filmowy i wokalista, znany przede wszystkim jako Thorne Forrester z opery mydlanej CBS "Moda na sukces".
Życiorys.
Wczesne lata.
Urodził się dokładnie w tej samej minucie, gdy zastrzelony został prezydent USA J.F. Kennedy. Dorastał w Rockwall, w stanie Teksas, gdzie ukończył Rockwall High School w 1982. Uczęszczał potem na Texas A&amp;M (Agricultural and Mechanical University), gdzie otrzymał stypendium piłkarskie. Nie zamierzał być aktorem. Odnosił sukcesy jako futbolista i fotomodel. A jego wielką pasją stała się muzyka country.
Kariera.
Rozpoczął pracę modela z Ford Modeling Agency, pracując dla Donny Karan, Hugo Bossa, Armaniego i Calvina Kleina. Reklamował w Europie papierosy "Marlboro". Później trafił na szklany ekran jako Del Henry w operze mydlanej ABC "Wszystkie moje dzieci" ("All My Children", 1994-95). W 1996 roku przyjął rolę Thorne’a Forrestera, upartego młodszego syna Erica i Stephanie, bohatera opery mydlanej CBS "Moda na sukces", zastępując tym samym Jeffa Trachtę, który wybrał karierę teatralną. Ta serialowa postać zapewniła mu sławę i nominowana była w roku 2005 do nagrody Soap Opera Digest.
13 sierpnia 2002 roku na rynku muzycznym ukazała się jego album „Stars of Texas” z dwunastoma piosenkami nagranymi w stylu country.
Życie prywatne.
W latach 1996–98 był w związku małżeńskim z Candice, z którą ma córkę Jade (ur. 1985). 18 lipca 2001 ożenił się po raz drugi z Deanną Eve Lindstrom, matką Augusta z poprzedniego związku. Mają syna Winsora Harmona IV (ur. 10 maja 2003). Jednak w 2010 doszło do rozwodu. Spotykał się z modelką Ashley Heather Scott (2012).
Był jednym z pierwszych, którzy wiedzieli, że Mark Consuelos i Kelly Ripa potajemnie wzięli ślub w Las Vegas.

</doc>
<doc id="459388" url="https://pl.wikipedia.org/wiki?curid=459388" title="Wyższa Szkoła Informatyki i Zarządzania w Przemyślu">
Wyższa Szkoła Informatyki i Zarządzania w Przemyślu

Wyższa Szkoła Informatyki i Zarządzania w Przemyślu – niepaństwowa uczelnia w Przemyślu, jest wpisana do rejestru uczelni wyższych niepaństwowych pod Nr. (258 wsz) Ministerstwa Edukacji Narodowej i Sportu.
Wydziały i kształcenie.
WSIiZ kształci studentów na kierunku:
specjalność:
Decyzją Ministra Nauki i Szkolnictwa Wyższego z dnia 8 kwietnia 2008 r. zawieszono uprawnienia uczelni do prowadzenia kształcenia w zakresie informatyki
Decyzją z sierpnia 2009 Minister Nauki i Szkolnictwa Wyższego przywrócił uprawnienia do prowadzenia kierunku INFORMATYKI.
Aktualnie Uczelnia posiada uprawnienia do prowadzenia 3 kierunków.
Jednym z rektorów uczelni był dr hab. inż. Marek Gosztyła.

</doc>
<doc id="459396" url="https://pl.wikipedia.org/wiki?curid=459396" title="Tasarze">
Tasarze

Tasarze – przysiółek wsi Kiedosy w Polsce położony w województwie łódzkim, w powiecie pajęczańskim, w gminie Działoszyn.
W latach 1975–1998 przysiółek należał administracyjnie do województwa sieradzkiego.

</doc>
<doc id="459397" url="https://pl.wikipedia.org/wiki?curid=459397" title="Draby">
Draby

Draby – wieś w Polsce położona w województwie łódzkim, w powiecie pajęczańskim, w gminie Działoszyn, w sołectwie Draby.
W latach 1975–1998 miejscowość należała administracyjnie do województwa sieradzkiego.
We wsi położonej w sąsiedztwie południowych granic Załęczańskiego Parku Krajobrazowego znajduje się pomnik przyrody – jaskinia odkryta przez geologa z Uniwersytetu Wrocławskiego, Adama Szynkiewicza, który na cześć swojej żony nazwał ją imieniem „Ewa”. Jaskinia Ewy jest własnością prywatną rodziny Drabów (Draby nr 15) i możliwe jest wejście do niej. Długość korytarzy wynosi ok. 40 m, a głębokość ok. 8 m.

</doc>
<doc id="459398" url="https://pl.wikipedia.org/wiki?curid=459398" title="Seminarium Duchowne w Przemyślu">
Seminarium Duchowne w Przemyślu



</doc>
<doc id="459399" url="https://pl.wikipedia.org/wiki?curid=459399" title="Herb Konstancina-Jeziorny">
Herb Konstancina-Jeziorny

Herb Konstancina-Jeziorny – jeden z symboli miasta Konstancin-Jeziorna i gminy Konstancin-Jeziorna w postaci herbu.
Wygląd i symbolika.
Herb przedstawia na białej tarczy dąb (brązowy pień, zielona korona), nad falami symbolizującymi Jeziorkę, rzekę nad którą leży miasto.
Rzeka ma związek z produkcją papieru w Jeziornie, zapoczątkowaną wraz z powstaniem pierwszego wodnego młyna papierniczego.
Historia.
Projekt herbu stworzył w 1991 Julian Henisz, polski artysta malarz i grafik&lt;ref name="PN/HBBWS"&gt;&lt;/ref&gt;. Inspiracją dla Henisza był herb arystokratycznej rodziny Dąmbskich, zamieszkującej te tereny, widoczny na fasadzie budynku przy ul. Piłsudskiego zbudowanego w 1902 przez hrabinę Dąmbską, niedaleko Parku Zdrojowego. W rzeczywistości jest to herb rodu Godziemba a przedstawione na nim drzewo to "sosna barwy naturalnej, o trzech konarach i pięciu korzeniach", nie zaś dąb.
W 2018 roku herb został negatywnie zaopiniowany przez komisję heraldyczną przy MSWiA.

</doc>
<doc id="459409" url="https://pl.wikipedia.org/wiki?curid=459409" title="August Šenoa">
August Šenoa

August Šenoa (ur. 14 listopada 1838, zm. 13 grudnia 1881) – chorwacki pisarz i poeta, krytyk literacki, felietonista, tłumacz i wydawca, jeden z najwybitniejszych twórców dziewiętnastowiecznej literatury chorwackiej.
Życiorys.
Šenoa urodził się w Zagrzebiu w rodzinie o czesko-niemieckich korzeniach, stąd też jego nazwisko zapisywane było początkowo jako Schönoa. Studiował prawo w Pradze i Zagrzebiu, pisując jednocześnie reportaże dla zagrzebskiego czasopisma „Pozor”. W późniejszym czasie mieszkał przez pewien czas w Wiedniu, lecz powrócił do Zagrzebia w 1866 r., gdzie w latach 1874-1881 wydawał czasopismo literackie „Vijenac” (Wieniec). Zmarł w Zagrzebiu mając 43 lata.
Twórczość.
Šenoa jest jednym z najwybitniejszych i jednym z najpłodniejszych twórców dziewiętnastowiecznej literatury chorwackiej. Czasem jest także uważany za właściwego twórcę współczesnej literatury chorwackiej: wprowadził bowiem szereg gatunków literackich, dotychczas w tej literaturze niereprezentowanych. Augusta Šenoa jest autorem autorem pierwszej powieści chorwackiej, w dziedzinie powieściopisarstwa osiągnął także największe sukcesy.
We własnym programie literackim, który sformułował w krytyczno-polemicznym tekście "Nasza literatura" (1865), głównym obiektem swego zainteresowania nazwał historyczną przeszłość narodu. W mniejszym stopniu była nią także współczesność. Šenoa napisał pięć powieści historycznych:
Pisarz ten dał także początek chorwackiemu felietonowi, tworząc z niego pełnoprawny gatunek literacki. W serii felietonów, zamieszczanych na łamach czasopism Pozor (1866-1867), oraz Vijenac (1877, 1879-1880) stosując styl wyrazisty, niepozbawiony humoru i satyry, krytykował negatywne zjawiska współczesności. Jego felietony stał się następnie wyznacznikiem poziomu dla następnych pokoleń twórców.
Działalności tego pisarza przypisuje się także dużą rolę przy formowaniu i utrwalaniu chorwackiego standardu językowego.
Šenoa tłumaczył z niemieckiego, francuskiego, czeskiego i angielskiego.
W przekładzie na język polski ukazały się powieści: "Bunt chłopów" (chorw. "Seljačka buna") w przekładzie S. Artowskiego (Warszawa 1952) i "Córka złotnika" (chorw. "Zlatarovo zlato") w przekładzie Danieli Zdybickiej (Kraków 1978).

</doc>
<doc id="459410" url="https://pl.wikipedia.org/wiki?curid=459410" title="Finn Alnæs">
Finn Alnæs

Finn Alnæs (ur. 20 stycznia 1932 w Bærum, zm. 3 listopada 1991 w Lillehammer) - norweski pisarz i dziennikarz. Uczęszczał do prywatnego gimnazjum Theodora Haagaasa, następnie studiował dramat w Wielkiej Brytanii. W 1963 zadebiutował powieścią "Koloss". W powieściach swoich poruszał tematykę współczesną, koncentrując się często na problemie wypierania wartości duchowych przez materialne. Pisał również eseje dotyczące literatury, teatru oraz zagadnień społecznych.
Alnæs był dwa razy nominowany do Nagrody Literackiej Rady Nordyckiej, w 1964 za "Koloss" oraz w 1969 za "Gemini". W 1993 "Koloss" został sfilmowany przez Witolda Leszczyńskiego.
Przekłady.
Na język polski zostały przetłumaczone dwie powieści Alnæsa: "Kolos. Zapiski Bragego Bragessona", w przekładzie J. Giebułtowicz, Warszawa 1967 oraz "Musica" w przekładzie A. Marciniakówny, Warszawa 1989.

</doc>
<doc id="459411" url="https://pl.wikipedia.org/wiki?curid=459411" title="Finn Alnaes">
Finn Alnaes



</doc>
<doc id="459421" url="https://pl.wikipedia.org/wiki?curid=459421" title="Dom Robotniczy">
Dom Robotniczy

Dom Robotniczy - budynek w centrum Przemyśla wybudowany w latach 1911-1913. Inicjatorem budowy był Herman Liberman, który został jego dyrektorem. Fundusze na budowę pochodziły ze składek Partii Socjalistyczno-Demokratycznej. Pierwszy w Galicji ośrodek kultury robotniczej. Projekt budynku wykonał w 1907 r. Henryk Zaremba, architekt lwowski. Pracami budowlanymi kierowali inż. Stanisław Majerski i Antoni Malinowski.
Gmach miał pełnić funkcję społeczno-kulturalną. Dużą powierzchnię budynku zajmowała sala widowiskowa, której dwukondygnacyjne wnętrze z galeriami zdobiły rzeźby dłuta Zygmunta Kurczyńskiego ze Lwowa oraz malowana kurtyna pędzla Feliksa Wygrzywalskiego. 
W latach powojennych przeprowadzono modernizację sali widowiskowej, zgodnie z modą na unowocześnianie wnętrz pozbawiono ją oryginalnego wystroju – ozdób rzeźbiarskich i kurtyny. 
W 1999 r., w związku z adaptacją skrzydła południowego na potrzeby Wyższej Szkoły Prawa i Administracji, dokonano szeregu zmian we wnętrzu budynku, w tym podziału sali widowiskowej na trzy kondygnacje. 
Ukształtowanie bryły i skromny wystrój elewacji gmachu wywodzą się z nurtu architektury modernistycznej.
Obecnie w budynku mieści się najstarsza w województwie podkarpackim niepubliczna szkoła wyższa założona w 1995 roku - Wyższa Szkoła Prawa i Administracji w Przemyślu.

</doc>
<doc id="459429" url="https://pl.wikipedia.org/wiki?curid=459429" title="Filadelfia (film)">
Filadelfia (film)

Filadelfia (ang. "Philadelphia") – amerykański dramat filmowy z 1993 roku w reżyserii Jonathana Demmego, opowiadający o dyskryminacji chorych na AIDS.
Był to zarazem jeden z pierwszych, jak i najważniejszych filmów poruszających problem AIDS. Doceniony przez widzów i krytykę, film uhonorowany został wieloma nagrodami, m.in. statuetką Oscara dla Toma Hanksa – odtwórcy głównej roli, oraz dla Bruce’a Springsteena za utwór otwierający film pt. „Streets of Philadelphia”.
Fabuła.
Andrew Beckett (Tom Hanks) pracuje w renomowanej kancelarii prawniczej w Filadelfii. Jest szanowany i doceniany w firmie przez współpracowników, jak i przełożonych. Pewnego razu przełożeni dowiadują się, że jest chory na AIDS. Przedtem jedynie najbliższa rodzina wiedziała, że żył w szczęśliwym związku z Miguelem (Antonio Banderas), a choroba jest tragiczną konsekwencją zdrady, jakiej dopuścił się w przeszłości. Pod absurdalnym pretekstem zaniedbywania obowiązków zwierzchnicy natychmiast pozbawiają podwładnego posady. Ten, rozgoryczony postępowaniem pracodawców, postanawia dochodzić swoich praw w sądzie. Jego adwokatem zostaje czarnoskóry Joe Miller (Denzel Washington). Andrew i Joe walczą o wysokie odszkodowanie.

</doc>
<doc id="459431" url="https://pl.wikipedia.org/wiki?curid=459431" title="Wyższe Seminarium Duchowne w Przemyślu">
Wyższe Seminarium Duchowne w Przemyślu

Wyższe Seminarium Duchowne w Przemyślu – katolicka uczelnia wyższa archidiecezji przemyskiej.
Historia.
W 1561 roku uchwałą prowincjonalnego synodu polskiego polecono, aby biskupi zakładali seminaria duchowne w swych diecezjach. 15 lipca 1563 roku biskupi zgromadzeni na XXIII sesji Soboru Trydenckiego podjęli uchwałę o zakładaniu diecezjalnych seminariów diecezjalnych w całym kościele katolickim. W diecezji przemyskiej brakowało kapłanów, dlatego w 1596 roku bp Wawrzyniec Goślicki interweniował na Sejmie Warszawskim, dlatego na jego prośbę i za zgodą sejmu i senatu, król Zygmunt III Waza wcielił probostwo w Lubaczowie do dóbr biskupich w Przemyślu. Z dochodów z tego probostwa zamierzał biskup założyć i utrzymywać seminarium. Kolejni biskupi: bp Stanisław Sieciński, bp Jan Wężyk, bp Achacy Grochowski, bp Adam Nadworski, bp Henryk Firlej, bp Andrzej Szołdrski, bp Piotr Gembicki, bp Aleksander Trzebieński, bp Paweł Piasecki, bp Jan Zamojski i bp Andrzej Trzebicki z powodu krótkich rządów nie zdołali zrealizować tego zamiaru. Dopiero bp Stanisław Sarnowski poczynił poważne przygotowania w celu założenia seminarium, ale został przeniesiony do Włocławka. Bp Jan Stanisław Zbąski doprowadził do erekcji seminarium, a kierownictwo powierzył księżom misjonarzom Wincentego a Paulo, którzy kierowali większością seminariów w Polsce. Na uposażenie kierowników przeznaczono probostwo Samborskie. W 1685 roku decyzją sejmu dokonano inkorporacji probostwa samborskiego do seminarium, dlatego prefekt seminarium był również prepozytem Samborskim. W 1680 roku biskup złożył projekt erekcji seminarium kapitule katedralnej. 26 czerwca 1684 roku kapituła katedralna wyraziła zgodę na erekcję seminarium. Pierwszymi prepozytami i prefektami byli ks. Jan de Malet Fondelin i ks. Jan Antoni Fabri (1686–1687), ale kapituła katedralna zwlekała z decyzją o erekcji seminarium.
Seminarium zostało erygowane 6 lutego 1687 roku przez biskupa Jana Stanisława Zbąskiego. W 1688 roku został wybudowany piętrowy budynek seminaryjny. 4 maja 1689 roku sufragan bp Jan Dębski położył kamień węgielny pod budowę kaplicy seminaryjnej pw. św. Karola Boromeusza, którą poświęcił ją w 1696 roku rektor ks. Jan Treter. W latach 1724–1734 bp Aleksander Antoni Fredro rozpoczął budowę drugiego piętra, a ukończył w latach 1742–1659 bp Wacław Hieronim Sierakowski.
Dekretem reformacyjnym z 3 maja 1744 roku bp Wacław Hieronim Sierakowski, nakazał 2-letni czas nauki, a w 1760 roku utworzył drugie seminarium w Brzozowie, również powierzone księżom misjonarzom. Od 1776 roku władze austriackie rozpoczęły wydawać państwowe przepisy regulujące jakość studiów i określające warunki święceń, mające na celu uzyskanie wysokiego poziomu wykształcenia duchownego. W 1782 roku rząd austriacki skasował księży misjonarzy, a także zarządzono 4-letnie studia teologiczne. Na mocy dekretu cesarskiego z 30 marca 1783 roku zniesione zostały seminaria diecezjalne w Przemyślu, Brzozowie i Zamościu. 1 listopada 1783 roku zostało utworzone Seminarium Generalnego we Lwowie, a warunkiem przyjęcia było odbycie studiów humanistycznych (szkoła średnia) oraz studiów filozoficznych.
20 maja 1790 roku dekretem cesarza Leopolda II, zezwolono na ponowne otwarcie seminariów diecezjalnych, ale z powodu braku możliwości otwarcia Seminarium Diecezjalnego w Przemyślu, alumni nadal korzystali z Seminarium Generalnego we Lwowie do 1819 roku. Staraniem biskupa Antoniego Gołaszewskiego po skompletowaniu kadry profesorskiej, 4 listopada 1819 roku otwarto w Przemyślu 2-letnie Studium Filozoficzne, a 25 listopada 1819 roku reaktywowano Seminarium Duchowne z równoczesnym otwarciem 4-letniego Studium Teologicznego. Dekretem cesarza Franciszka Józefa I z 25 kwietnia 1850 roku uchylono ustawy Józefińskie, a po konkordacie austriackim z 1855 roku seminaria duchowne i instytuty teologiczne zostały całkowicie podporządkowane władzy biskupów. W 1856 roku konferencji episkopatu austriackiego ustalono szczegółowy program studiów teologicznych.
W 1843 roku przystąpiono do remontu i przebudowy budynku seminaryjnego oraz dalszej rozbudowy, którą ukończono w 1846 roku. W latach 1897–1899 z pomocą funduszu religijnego z Ministerstwa Kultury dobudowano trzy skrzydła budynku seminaryjnego. W latach 1909–1911 dokonano kolejnej rozbudowy z dotacji Ministerstwa Skarbu.
W latach 1914–1915 seminarium zamknięto, a budynek zamieniono na szpital wojskowy. Budynek został zdewastowany, a wyposażenie, kaplica i biblioteka zostały rozgrabione. Podczas II wojny światowej bp Franciszek Barda przeniósł seminarium do willi „Anatolówka” w Brzozowie, które w 1946 roku powróciło do Przemyśla. Z powodu znacznego wzrostu powołań konieczna stała się dalsza rozbudowa i w 1984 roku rozpoczęto budowę gmachu dydaktycznego, który w 1988 roku poświęcił bp Ignacy Tokarczuk w 300-lecie istnienia seminarium.
Absolwenci.
Seminarium to ukończyło wielu kapłanów. Należą do nich również święci i błogosławieni oraz słudzy Boży:

</doc>
<doc id="459433" url="https://pl.wikipedia.org/wiki?curid=459433" title="Stanisław Jasiukowicz">
Stanisław Jasiukowicz

Stanisław Jasiukowicz, ps. „Opolski” (ur. w Petersburgu, zm. 22 października 1946 w Moskwie (w więzieniu Butyrki)) – polski polityk i ekonomista, wiceprezes Stronnictwa Narodowego, poseł na Sejm Ustawodawczy oraz I, II i III kadencji w II RP z ramienia Związku Ludowo-Narodowego oraz Stronnictwa Narodowego. Jeden z czołowych polityków Narodowej Demokracji.
Życiorys.
Ukończył gimnazjum w Jekaterynosławiu. Studiował inżynierię lądową w Instytucie Technologicznym w Petersburgu oraz prawo. W 1911 roku, w Monachium obronił doktorat z ekonomii politycznej. W czasie studiów należał do tajnej organizacji patriotycznej Związku Młodzieży Polskiej „Zet”. Od 1911 był członkiem Stronnictwa Narodowo-Demokratycznego, a od 1917 Ligi Narodowej. Po śmierci ojca w 1913 roku wszedł do zarządu Zakładów Dnieprowskich. Podczas I wojny światowej członek Centralnego Komitetu Obywatelskiego w Rosji na okręg północny w Petersburgu. Od 1916 współredaktor i prawdopodobnie wydawca tamtejszej „Myśli Narodowej”. Pisywał również artykuły do Przeglądu Wszechpolskiego.
W 1918 wrócił do niepodległej Polski i osiadł w majątku ojca w Chodowie. Był członkiem Rady Przybocznej przy staroście kutnowskim. Politycznie działał w Narodowym Zjednoczeniu Ludowym, a od 1920 w Związku Ludowo-Narodowym. Następnie był członkiem władz Stronnictwa Narodowego. W latach 1928–1937 członek Zarządu Głównego, od 1928 również Komitetu Politycznego, a od 1935 członek Komitetu Głównego Stronnictwa. Był jednym z trzech wiceprezesów SN i skarbnikiem Zarządu Głównego. W latach 1920–1922 był posłem na Sejm Ustawodawczy (wszedł w miejsce Teofila Wojdy). W I kadencji Sejmu był zastępcą posła, ale w 1925 roku uzyskał mandat w miejsce zmarłego Zygmunta Seydy. Następnie był posłem II i III kadencji. Pełnił funkcję wiceprezesa parlamentarnego Klubu Narodowego. Pracował w komisjach: administracyjnej, prawniczej, skarbowej, wojskowej, komunikacji (wiceprzewodniczący), przemysłowo-handlowej i budżetowej.
W czasie wojny czynny w konspiracji narodowej. W 1943 jako jeden z trzech zastępców Delegata Rządu na Kraj wszedł w skład Delegatury Rządu na Kraj. W lipcu 1944 został ministrem. Wszedł do Krajowej Rady Ministrów (istniejącej od 26 lipca 1944). Nadzorował departamenty: Finansów, Rolnictwa, Przemysłu i Handlu, nadzorował kontrolę państwową i politykę zagraniczną. W marcu 1945 został aresztowany przez NKWD wraz z 15 innymi przywódcami Polskiego Państwa Podziemnego. Bezprawnie sądzony w Moskwie w procesie szesnastu, został 21 czerwca 1945 skazany na 5 lat więzienia. Zmarł na serce w szpitalu więziennym na Butyrkach.
Rodzina.
Był synem Ignacego Jasiukowicza – twórcy i dyrektora Towarzystwa Zakładów Dnieprowskich w Jekaterynosławiu i Bronisławy z Łabuńskich. Ożenił się w 1919 roku z Marią z Byszewskich (zm. 1987), ps. „Halina” – komendantką sanitariatu Wojskowej Służby Kobiet Okręgu Warszawa AK, z którą miał syna Andrzeja (1920–1989) – delegata rządu RP na uchodźstwie na obszar Południowej Afryki i córki: Hannę i Marię.
Odznaczenie.
Pośmiertnie, postanowieniem prezydenta Lecha Kaczyńskiego z 11 listopada 2006, „za wybitne zasługi dla niepodległości Rzeczypospolitej Polskiej, za działalność na rzecz przemian demokratycznych w kraju, za upowszechnianie wiedzy o dziejach Narodu Polskiego” został odznaczony Krzyżem Wielkim Orderu Odrodzenia Polski.

</doc>
<doc id="459435" url="https://pl.wikipedia.org/wiki?curid=459435" title="Port Huron">
Port Huron

Port Huron – miasto i port w Stanach Zjednoczonych, w stanie Michigan, w hrabstwie St. Clair County. Liczy 28 749 mieszkańców (2019). Leży u wyjścia rzeki St. Clair z jeziora Huron, od wschodu sąsiadujące z kanadyjskim miastem Sarnia w prowincji Ontario. Jest nazywane „morską stolicą Wielkich Jezior”.
Historia.
Początki Port Huron sięgają roku 1814, kiedy na południowym krańcu jeziora Huron powstał Fort Gratiot. W 1825 wybudowano tu pierwszą latarnię w Michigan – stojącą do dzisiaj Fort Gratiot Lighthouse. W latach pięćdziesiątych XIX wieku nastąpił szybki rozwój miasta, będącego głównym portem na jeziorze Huron. Owocem tego było nadanie praw miejskich w 1857. W 1871 Sąd Najwyższy USA wybrał Port Huron na siedzibę hrabstwa St. Clair.
W Port Huron dzieciństwo spędził i dokonał pierwszych wynalazków Thomas Alva Edison.
Współczesność.
Obecnie jest to miasto o charakterze głównie wypoczynkowym i turystycznym, o czym decydują liczne porty jachtowe i plaże. Jest też jednym z popularniejszych miejsc obserwowania statków pływających po Wielkich Jeziorach. Do głównych atrakcji turystycznych miasta należą:
W mieście rozwinął się przemysł samochodowy, cementowy oraz maszynowy.

</doc>
<doc id="459440" url="https://pl.wikipedia.org/wiki?curid=459440" title="Edward Gorazdowski">
Edward Gorazdowski

Edward Gorazdowski (ur. 1843 w Warszawie, zm. 15 listopada 1901 tamże) – drzeworytnik warszawski, jeden z najwybitniejszych i najpłodniejszych polskich ksylografów.
Życiorys.
Pierwsze prace Gorazdowskiego pojawiły się w roku 1863 w „Tygodniku Ilustrowanym”; w tym czasie kierownikiem artystycznym czasopisma był Juliusz Kossak. Początkowo rytował wyłącznie krajobrazy i architekturę miast, z czasem powierzano mu reprodukowanie rysunków Michała Andriollego, Aleksandra Gierymskiego, Juliusza Kossaka, Ksawerego Pillatiego, Władysława Podkowińskiego, Feliksa Sypniewskiego, Władysława Szernera, Stanisława Witkiewicza i wielu innych. W 1873 roku, mając już za sobą poważny dorobek artystyczny, przeszedł do „Kłosów”. Po zamknięciu pisma w 1890 wrócił do „Tygodnika Ilustrowanego”. Wielokrotnie nagradzany w Polsce i za granicą, Gorazdowski należał do jednych z najlepszych drzeworytników swoich czasów. Poza czasopismami ilustrował także książki, w tym "Meira Ezofowicza" Elizy Orzeszkowej, "Starą baśń" Józefa Kraszewskiego, czy "Na przełęczy" Stanisława Witkiewicza.
Linki zewnętrzne.
Grafiki E. Gorazdowskiego w zbiorach Biblioteki Narodowej – wersja cyfrowa na Polona.pl

</doc>
<doc id="459447" url="https://pl.wikipedia.org/wiki?curid=459447" title="Opona samochodowa">
Opona samochodowa



</doc>
<doc id="459448" url="https://pl.wikipedia.org/wiki?curid=459448" title="Kazimierz Jany">
Kazimierz Jany

Kazimierz Jany (ur. 1827 w Kaliszu, zm. 15 lutego 1863) – ksiądz katolicki.
Wykształcenie elementarne pobierał u oo. franciszkanów w rodzinnym mieście. 15 sierpnia 1839 rozpoczął naukę w szkole powiatowej, po której ukończeniu wstąpił do Seminarium we Włocławku. Święcenia kapłańskie w 1850 r. Od 7 maja 1850 r. do 1 lipca 1851 był wikarym w Iwanowicach, potem w Węglewicach. W czasie powstania styczniowego był kapelanem w partii Makarego Drohomireckiego. Poległ 15 lutego 1863 w czasie bitwy w lasach lipnieńskich k. Złoczewa udzielając rannym sakramentów.

</doc>
<doc id="459449" url="https://pl.wikipedia.org/wiki?curid=459449" title="Rekrut (film)">
Rekrut (film)

Rekrut ("The Recruit") – amerykański thriller z roku 2003.
Fabuła.
James Clayton jest absolwentem Massachusetts Institute of Technology, rozpoczyna właśnie swoją pracę dla CIA. Jego inteligencja i błyskotliwość przyciągają uwagę Waltera Burke’a doświadczonego agenta i instruktora, który pomaga młodemu rekrutowi w serii trudnych szkoleń i wspinaczce po szczeblach kariery. Podczas szkolenia zakochuje się w pięknej Layli, podobnie jak on kandydatce na agenta. Jamesa niepokoją jedynie jego stosunki z opiekunem, które bardziej przypominają zabawę w kotka i myszkę. Szansa na szybki awans pojawia się, gdy Clayton otrzymuje zadanie zdemaskowania szpiega, który wniknął do CIA. James szybko przekonuje się, że stare maksymy CIA – "nikomu nie ufaj" i "nic nie jest takie, jakim się wydaje" wciąż są aktualne.

</doc>
<doc id="459455" url="https://pl.wikipedia.org/wiki?curid=459455" title="Dżem w Operze cz. 1 i 2">
Dżem w Operze cz. 1 i 2

Dżem w Operze cz. 1 i 2 – koncertowy album grupy Dżem.
Nagrania dokonano podczas koncertów zespołu Dżem w Operze Śląskiej w Bytomiu w dniach 22 i 23 lutego 1998. Realizacja dźwięku – Piotr Brzeziński przy współpracy Alka Galasa.

</doc>
<doc id="459456" url="https://pl.wikipedia.org/wiki?curid=459456" title="Karolina Brzozowska">
Karolina Brzozowska



</doc>
<doc id="459462" url="https://pl.wikipedia.org/wiki?curid=459462" title="Parantrop">
Parantrop

Parantrop ("Paranthropus", prawie człowiek) – masywne australopiteki sklasyfikowane jako archaiczny typ człowiekowatych. Prawdopodobnie stanowiły boczną gałąź, nie prowadzącą do linii "Homo". Pomimo że miały większą twarz, szczęki i zęby, ich mózg i ciało były tylko nieznacznie większe od pozostałych australopiteków. Były przystosowane do spożywania twardej żywności roślinnej.
Szczątki parantropa zostały po raz pierwszy odkryte na terenie Republiki Południowoafrykańskiej. Cechował je wzrost około 170 centymetrów. Pojemność czaszki, zwieńczonej grzebieniem strzałkowym, wynosiła około 650 cm3.
W obrębie rodzaju "Paranthropus" wyróżnia się 3 gatunki:

</doc>
<doc id="459463" url="https://pl.wikipedia.org/wiki?curid=459463" title="Izabela Brzozowska">
Izabela Brzozowska



</doc>
<doc id="459464" url="https://pl.wikipedia.org/wiki?curid=459464" title="Objaw Chvostka">
Objaw Chvostka

Objaw Chvostka (ang. Chvostek sign, Chvostek tremor) – gwałtowne skurcze mięśni mimicznych twarzy, unerwionych przez nerw twarzowy po uderzeniu młoteczkiem neurologicznym w brzeg mięśnia żwacza. Jeden z objawów tężyczkowych, czyli związanych z funkcją przytarczyc. Nazwa objawu pochodzi od nazwiska austriackiego lekarza Františka Chvostka, który opisał go w 1876 roku.
W dermatologii, objaw Chvostka określa się jako kobiecy typ owłosienia łonowego u mężczyzn w przebiegu marskości lub raka wątrobowokomórkowego.

</doc>
<doc id="459465" url="https://pl.wikipedia.org/wiki?curid=459465" title="Lepiej być nie może">
Lepiej być nie może

Lepiej być nie może (tytuł oryg. "As Good as It Gets") – amerykańska komedia filmowa z roku 1997 z Jackiem Nicholsonem i Helen Hunt w rolach głównych. Oboje dostali za role w tym filmie Oscara.
Opis fabuły.
Nowojorczyk Melvin Udall (Jack Nicholson) jest autorem popularnych powieści, dotkniętym "zespołem obsesyjno-kompulsyjnym". W jego świecie nie ma miejsca dla innych. Melvin z upodobaniem obraża, rani i poniża przypadkowych ludzi oraz wszystkich tych, którzy nieopatrznie weszli mu w drogę. Jedyną osobą, która może z nim dłużej wytrzymać jest Carol Connelly (Helen Hunt), kelnerka z baru, w którym ekscentryczny pisarz jada śniadania. Carol mieszka z matką i samotnie wychowuje kilkuletniego syna, ciężko chorego na astmę. Gdy kobieta rezygnuje z pracy, aby opiekować się chorym synem, Melvin nie może znieść tego, że jest obsługiwany przez inną kelnerkę. Sprowadza do Carol i jej synka lekarza, który porządnie bada chłopca i przepisuje mu odpowiednie leki. Chłopiec, po zastosowaniu leków, czuje się dobrze i nie wymaga stałej opieki matki, Carol może wrócić do pracy, z czego Melvin jest niezmiernie zadowolony. Jednym z sąsiadów Melvina jest malarz Simon Bishop, który nie kryje, że jest homoseksualny. Pewnego dnia Simon trafia do szpitala, ciężko pobity przez włamywaczy nasłanych przez jednego z jego modeli. Agent Simona, Frank Sachs, zmusza Melvina, by przejął opiekę nad jego psem o imieniu Verdell. Jest to niezwykłe wyzwanie dla pisarza, który będzie musiał mieszkać "z kimś" pod jednym dachem.

</doc>
<doc id="459466" url="https://pl.wikipedia.org/wiki?curid=459466" title="Ekologizm">
Ekologizm

Ekologizm – kierunek filozoficzny ukształtowany w drugiej połowie XX wieku. Stanowi rozwinięcie humanizmu o nowe przyrodnicze sumienie człowieka. Zajmuje się problemami ochrony środowiska oraz miejscem człowieka w świecie przyrody. Bada wzajemne zależności między człowiekiem a przyrodą oraz ich wpływ na jakości życia ludzi. Zajmuje się też perspektywą przeżycia populacji ludzi.

</doc>
<doc id="459468" url="https://pl.wikipedia.org/wiki?curid=459468" title="František Chvostek">
František Chvostek

František Chvostek ("Franz Chvostek", ur. 21 maja 1835 w Místku na Morawach, zm. 16 listopada 1884 w Wiedniu) – austriacki lekarz internista, opisał zjawisko nazwane potem objawem Chvostka. Ojciec Franza Chvostka młodszego (1864–1944).
Życiorys.
František Chvostek studiował na Akademii Medyko-Chirurgicznej ("Militärärzteakademie") w Wiedniu, ukończył studia w 1861, do 1863 roku jako lekarz wojskowy w 1. Szpitalu Garnizonowym w Wiedniu ("Garnisonsspital Nr. 1"). Od 1863 do 1867 roku asystent Adalberta Ducheka, od 1868 do 1871 wykładał elektroterapię na Akademii. W 1871 przejął Klinikę Ducheka i prowadził ją do zamknięcia Akademii w 1874 roku. Po 1874 roku kierował oddziałem chorób wewnętrznych w 1. Szpitalu Garnizonowym. Był stałym członkiem "Militär-Sanitäts-Comités". Zmarł 16 listopada 1884 roku.

</doc>
<doc id="459469" url="https://pl.wikipedia.org/wiki?curid=459469" title="Jasnota">
Jasnota

Jasnota ("Lamium" L.) – rodzaj roślin należących do rodziny jasnotowatych. Należy do niego w zależności od ujęcia, w tym statusu taksonów mieszańcowych, od 16 do 30, 40 a nawet 50 gatunków. Rośliny te występują w strefie klimatu umiarkowanego w Europie, Azji i północnej Afryce. Poza Starym Światem niektóre gatunki zostały introdukowane na obszary o podobnym klimacie i na tereny górskie. Centrum zróżnicowania jest Azja Mniejsza. W Polsce gatunkami rodzimymi są tylko: jasnota plamista "L. maculatum" i jasnota gajowiec (gajowiec żółty) "L. galeobdolon". Poza tym zadomowionymi antropofitami są trzy inne gatunki (jasnota biała "L. album", jasnota purpurowa "L. purpureum" i jasnota różowa "L. amplexicaule"). W randze gatunków (jasnota mieszańcowa "L. incisum" i jasnota pośrednia "L. moluccellifolium") podano z flory Polski taksony, które bywają klasyfikowane jako odmiany jasnoty purpurowej, choć potwierdzono także ich mieszańcową genezę, wskazującą na status odrębnych gatunków.
Rośliny te zasiedlają widne lasy, tereny skaliste, niektóre rosną jako chwasty w uprawach. Kultywary jasnoty plamistej i gajowca żółtego uprawiane są jako rośliny ozdobne. Rzadziej uprawia się inne gatunki: jasnotę wielkokwiatową i gargańską.
Systematyka.
"Galeobdolon" Adans., "Lamiastrum" Heist. ex Fabr., "Matsumurella" Makino, "Wiedemannia" Fisch. &amp; C. A. Mey.
Rodzaj "Lamium" jest typowy dla rodziny jasnotowatych "Lamiaceae" i podrodziny "Lamioideae". W obrębie podrodziny klasyfikowany jest do plemienia "Lamieae" obejmującego grupę taksonów składających się na rodzaj "Lamium" "sensu lato" tj. w różnych ujęciach włączanych lub wyodrębnianych z niego: "Lamiastrum" Heist. ex Fabr., "Wiedemannia" Fisch.
&amp; C.A. Mey., "Stachyopsis" Popov &amp; Vved. i "Eriophyton" Benth.

</doc>
<doc id="459470" url="https://pl.wikipedia.org/wiki?curid=459470" title="Polonez">
Polonez



</doc>
<doc id="459471" url="https://pl.wikipedia.org/wiki?curid=459471" title="Halowe Mistrzostwa Świata w Lekkoatletyce 2003">
Halowe Mistrzostwa Świata w Lekkoatletyce 2003

9. Halowe Mistrzostwa Świata w Lekkoatletyce – zawody lekkoatletyczne, które odbyły się między 14 i 16 marca 2003 w National Indoor Arena w Birmingham.
W biegu rozstawnym 4 × 400 metrów mężczyzn pierwsi linię mety przekroczyli Amerykanie, jednak w 2009 roku odebrano im medal co spowodowało przesunięcia w klasyfikacji.

</doc>
<doc id="459473" url="https://pl.wikipedia.org/wiki?curid=459473" title="Ireneusz Wierzejewski">
Ireneusz Wierzejewski

Ireneusz Wierzejewski (ur. 23 marca 1881 w Kozłowie, zm. 8 marca 1930 w Warszawie) – polski ortopeda, profesor Uniwersytetu Poznańskiego, polityk, senator II kadencji w II RP, generał brygady Wojska Polskiego.
Życiorys.
Urodził się 23 marca 1881 w Kozłowie, w rodzinie Władysława, nadleśniczego, i Marii z Mojzykiewiczów. Uczęszczał do szkoły powszechnej w Buku. Ukończył Gimnazjum Bergera w Poznaniu i zdał maturę, następnie przez rok pracował w fabryce Cegielskiego. Począwszy od 1903 studiował medycynę w Gryfii, Berlinie, Würzburgu oraz Monachium. Przez cały okres studiów działał w organizacjach filaretów. Dyplom otrzymał w 1908 na Uniwersytecie Ludwika i Maksymiliana w Monachium. Początkowo pracował w sanatoriach, a następnie klinice chirurgii i ortopedii w Monachium. W 1909 został asystentem w Berlińsko-Brandenburskim Zakładzie Leczniczo-Wychowawczym dla Kalek w Berlinie. W 1910 uzyskał w Lipsku tytuł doktora za pracę "O wrodzonym ubytku kości łokciowej". W 1911 przeniósł się do Poznania, gdzie objął stanowisko dyrektora i naczelnego lekarza w powstającym Poznańskim Zakładzie Ortopedycznym im. Gąsiorowskich, pierwszym szpitalu ortopedycznym na ziemiach polskich. Zakład ostatecznie otwarto w 1913.
Gdy wybuchła I wojna światowa, niemieckie ministerstwo obrony mianowało Wierzejewskiego doradczym ortopedą przy V Korpusie. Piastując to stanowisko, kierował szpitalem, specjalizując się w leczeniu amputacji i urazów szczękowych. Sam Wierzejewski specjalizował się natomiast w leczeniu postrzałowych uszkodzeń nerwów obwodowych zostając światowym autorytetem w tej dziedzinie.
Począwszy od listopada 1918 stał na czele lekarsko-wojskowej organizacji związanej z Polską Organizacją Wojskową zaboru pruskiego. W tym okresie kierował również założonym przez siebie Towarzystwem Czerwonego Krzyża w Poznaniu. W 1918 zapobiegł ewakuacji z Poznania zapasów medycznych w głąb Rzeszy. W momencie wybuchu powstania wielkopolskiego stanął na czele akcji pomocy medycznej w Poznaniu. W późniejszym okresie Komisariat NRL mianował go naczelnym lekarzem armii wielkopolskiej, a 8 maja 1919 awansował go do stopnia generała podporucznika. Podczas powstania odpowiadał za organizację korpusu sanitarnego.
1 kwietnia 1920 został szefem sanitarnym 1 Armii. Na tym stanowisku 29 maja 1920 został zatwierdzony w stopniu pułkownika ze starszeństwem z 1 kwietnia 1920 w Korpusie Lekarskim, w grupie żołnierzy byłej armii niemieckiej. 23 września 1920 Minister Spraw Wojskowych, generał porucznik Kazimierz Sosnkowski zezwolił mu korzystać z tytułu generała podporucznika lekarza. 9 października 1920 został wyznaczony na stanowisko inspektora sanitarnego Dowództwa Okręgu Generalnego „Poznań” i „Pomorze”. W 1923, w rezerwie, został zweryfikowany w stopniu generała brygady ze starszeństwem z 1 czerwca 1919 w korpusie generałów.
W 1921 Rada Wydziału Lekarskiego Uniwersytetu Poznańskiego zleciła doktorowi Wierzejewskiemu zorganizowanie pierwszej w kraju kliniki ortopedii. W 1922 Wierzejewski uzyskał habilitację, a w 1923 Uniwersytet Poznański mianował go profesorem nadzwyczajnym. W 1928 założył Polskie Towarzystwo Ortopedyczne i Traumatologiczne (PTOiTR) oraz współorganizował jego pierwszy zjazd w Poznaniu. Założył również, i był redaktorem naczelnym (do 1930) czasopisma "Chirurgia Narządów Ruchu i Ortopedia Polska" (zob. też sekcja PTOiTR w Adolf Wojciechowski). Był również członkiem założycielem Towarzystwa Chirurgów i Ortopedów Polski Zachodniej. Opublikował około 30 prac, oraz skonstruował aparat subluksacyjny do usuwania nadwichnięć w stawie kolanowym.
Na Uniwersytecie Poznańskim był pierwszym seniorem i kuratorem Korporacji Akademickiej Chrobria. Przez wiele lat był również prezesem Towarzystwa Śpiewaczego „Echo”. Założył także poradnię sportowo-lekarska, którą kierował do 1928.
Senator II kadencji wybrany w 1928 roku z województwa poznańskiego z Listy Narodowej Partii Robotniczej-Lewicy. W parlamencie należał do BBWR, stanął również na czele Komitetu Regionalnego Narodowo-Państwowego Bloku Współpracy z Rządem w Wielkopolsce, przewodniczył również Zarządowi Wojewódzkiemu Federacji Polskich Związków Obrony Ojczyzny, a także należał do sanacyjnego Związku Oficerów Rezerwy RP.
18 stycznia 1910 ożenił się Walentyną ze Ślążyków, z którą miał troje dzieci: Izabelę (ur. 1912), Jędrzeja (ur. 1914) i Janinę (ur. 1917).
Po śmierci pochowano go na cmentarzu Świętomarcińskim przy ul. Bukowskiej. Od 1962 spoczywa na Cmentarzu Zasłużonych Wielkopolan na Wzgórzu Świętego Wojciecha w Poznaniu.
Nazywany ojcem polskiej ortopedii, pozostawił po sobie wybitnych uczniów takich jak Franciszek Raszeja i Wiktor Dega, którzy kontynuowali jego dzieło.
Upamiętnienie.
Jego imię nosiło Wilkopolskie Centrum Ortopedii i Chirurgii Urazowej przy ul. Gąsiorowskich w Poznaniu.
Jest patronem ulic w Poznaniu (Junikowo) i w Opalenicy.

</doc>
<doc id="459476" url="https://pl.wikipedia.org/wiki?curid=459476" title="Heinävesi">
Heinävesi

Heinävesi – miasto i gmina w południowej Finlandii w regionie Sawonia Południowa w dawnej prowincji Finlandia Wschodnia.
Populacja wynosi 3195 osób , gęstość zaludnienia 2,42 osób/km², a powierzchnia 1319,58 km², z czego 289,62 km² stanowi woda.

</doc>
<doc id="459477" url="https://pl.wikipedia.org/wiki?curid=459477" title="Kamieńczyk (dopływ Kamiennej)">
Kamieńczyk (dopływ Kamiennej)

Kamieńczyk () – potok, prawostronny dopływ Kamiennej o długości 5,72 km.
Potok płynie w Sudetach w zachodniej części Karkonoszy. Jego źródła znajdują się na Hali Szrenickiej. W górnym biegu płynie na północ. Powyżej Szklarskiej Poręby, na wysokości 846 m n.p.m. tworzy wodospad. Poniżej wodospadu skręca na północny wschód. Uchodzi do Kamiennej w Szklarskiej Porębie. Jego lewym dopływem jest Wąski Potok, a prawymi dopływami są: Ciekotka, Świetlik i Złoty Potok.
Płynie po granicie i jego zwietrzelinie. Cały obszar zlewni Kamieńczyka porośnięty jest górnoreglowymi lasami świerkowymi, przy czym część z nich została w ostatnich latach zniszczona i wyrąbana.
Wzdłuż dolnego biegu potoku biegnie czarny szlak turystyczny ze Szklarskiej Poręby do wodospadu. Od wodospadu wzdłuż Kamieńczyka biegnie czerwony szlak ze Szklarskiej Poręby na Halę Szrenicką. 

</doc>
<doc id="459481" url="https://pl.wikipedia.org/wiki?curid=459481" title="Waszkowskie">
Waszkowskie

Waszkowskie – wieś w Polsce położona w województwie łódzkim, w powiecie sieradzkim, w gminie Burzenin, w sołectwie Jarocice.
W latach 1975–1998 miejscowość należała administracyjnie do województwa sieradzkiego.

</doc>
<doc id="459487" url="https://pl.wikipedia.org/wiki?curid=459487" title="Wielka Wyspa">
Wielka Wyspa

Wielka Wyspa – wyspa na Odrze we Wrocławiu. Obejmuje osiedla Bartoszowice, Biskupin, Dąbie, Sępolno, Szczytniki, Zacisze i Zalesie, stanowiąc wschodnią część dzielnicy Śródmieście. Za pomysłodawczynię nazwy uważa się prof. Wandę Kononowicz, która zaproponowała ją w grudniu 1980. Nazwa długo funkcjonowała nieoficjalnie, obecnie jest stosowana przez wrocławski Urząd Miasta.
Terytoria należące do wyspy (poza Zaciszem) leżały do XVI wieku na lewym brzegu Odry, na terenie międzyrzecza (między Odrą a Oławą), po czym w latach 1531–1555 przekopano obecne koryto rzeki. Wymienione wyżej osady znalazły się na prawym brzegu rzeki, oddzielone jedynie starorzeczami (Czarną Wodą - "Schwarzwasser"). Posiadają połączenie z lewym brzegiem oraz centrum Wrocławia poprzez mosty Zwierzyniecki i Szczytnicki. Wyspa w obecnej postaci powstała na skutek przekopania w latach 1912–1917 kanałów lateralnych: żeglugowego i przeciwpowodziowego, przez który prowadzą mosty: Jagiellońskie i Chrobrego. Dodatkowo most Bartoszowicki łączy wyspę z groblą pomiędzy kanałami.
Wyspa objęta jest ochroną indywidualną w formie zespołu przyrodniczo-krajobrazowego, w ramach Szczytnickiego Zespołu Przyrodniczo-Krajobrazowego.

</doc>
<doc id="459490" url="https://pl.wikipedia.org/wiki?curid=459490" title="Szklarka">
Szklarka

2 miejscowości w Polsce:

</doc>
<doc id="459492" url="https://pl.wikipedia.org/wiki?curid=459492" title="Szklarka (dopływ Kamiennej)">
Szklarka (dopływ Kamiennej)

Szklarka (niem. ) – potok, prawy dopływ Kamiennej o długości 6,78 km.
Potok płynie w Sudetach Zachodnich, w zachodniej części Karkonoszy. Wypływa na północnych zboczach Śmielca na wysokości 740 m n.p.m. z połączenia dwóch potoków - Górnej Szklarki i Niedźwiady. Przyjmuje wiele drobnych, bezimiennych potoków. W górnym biegu płynie na północ, by na wysokości Brzeźniaka skręcić na północny zachód. Opływa Łagodną i Bucznik, po czym skręca ponownie na północ, a później na północny wschód. Poniżej Szklarskiej Poręby tworzy wodospad. Uchodzi do Kamiennej w Szklarskiej Porębie Dolnej.
Poza kilkoma bezimiennymi, Szklarka przyjmuje 3 lewe dopływy: Bielnik, Płócznik oraz Szrenicki Potok. Wraz z dopływami odwadnia północne stoki Karkonoszy pomiędzy Śmielcem a Szrenicą. Płynie po granicie i jego zwietrzelinie. Zlewnia Szklarki porośnięta jest górnoreglowymi lasami świerkowymi. 
Nad Szklarką, poniżej wodospadu, znajduje się Schronisko PTTK „Kochanówka”. Wzdłuż górnego biegu Szklarki biegnie czarny szlak turystyczny z Jagniątkowa do schroniska PTTK „Pod Łabskim Szczytem”, wzdłuż dolnego niebieski szlak z Piechowic do schroniska „Pod Łabskim Szczytem”.

</doc>
<doc id="459494" url="https://pl.wikipedia.org/wiki?curid=459494" title="Chlorek ołowiu(II)">
Chlorek ołowiu(II)

Chlorek ołowiu(II), – nieorganiczny związek chemiczny, sól ołowiu na II stopniu utlenienia i kwasu solnego.
Otrzymywanie.
Związek ten można otrzymać w reakcji azotanu ołowiu(II) z kwasem solnym:
Można go również otrzymać w wyniku elektrolizy roztworu chlorku sodu z użyciem anody ołowianej.
Inną metodą jest reakcja PbO z gazowym HCl:
Proces przebiega ilościowo w temperaturze pokojowej, a po zakończeniu reakcji mieszaninę podgrzewa się w celu usunięcia powstałej wody.
Tlenek ołowiu(II) w wodnym roztworze NaCl przekształca się natomiast w tlenochlorek ołowiu(II) o składzie zależnym od stężenia roztworu:
Reakcja ta została wykorzystana do produkcji NaOH. Z tlenochlorków ołowiu(II) można odzyskać PbO w wyniku działania . Metoda ta znana jest jako "proces Scheelego" i została opracowana niezależnie przez Scheelego w roku 1773 i Bergmanna w roku 1775.
Chlorku ołowiu(II) nie można otrzymać poprzez roztwarzanie ołowiu w rozcieńczonym kwasie solnym, gdyż metal pokrywa się nierozpuszczalną warstwą produktu, uniemożliwiającą dalszą reakcję.
Właściwości.
Chlorek ołowiu(II) jest białym lub bezbarwnym ciałem stałym. Jest trudno rozpuszczalny w wodzie: roztwór nasycony w temperaturze pokojowej ma stężenie ok. 1%, a w 100 °C 3,4%. Krystalizuje w układzie rombowym, z rzadko spotykaną strukturą atomu centralnego otoczonego ligandami (atomami chloru) (jedyne inne związki o takiej budowie to α-fluorek ołowiu(II) i bromek ołowiu(II)). Rozpuszcza się w stężonym kwasie solnym z wytworzeniem kwasu tetrachloroołowiowego(II), , natomiast w wodzie hydrolizuje do soli zasadowej, Pb(OH)Cl. Jest związkiem światłoczułym, pod wpływem promieniowania UV rozkłada się z wydzieleniem wolnego ołowiu.

</doc>
<doc id="459495" url="https://pl.wikipedia.org/wiki?curid=459495" title="Redzeń Pierwszy">
Redzeń Pierwszy

Redzeń Pierwszy – wieś w Polsce położona w województwie łódzkim, w powiecie sieradzkim, w gminie Burzenin, w sołectwie Tyczyn.
W latach 1975–1998 miejscowość należała administracyjnie do województwa sieradzkiego.
Zobacz też: Redzeń Drugi

</doc>
<doc id="459496" url="https://pl.wikipedia.org/wiki?curid=459496" title="Redzeń I">
Redzeń I



</doc>
<doc id="459497" url="https://pl.wikipedia.org/wiki?curid=459497" title="Redzeń II">
Redzeń II



</doc>
<doc id="459501" url="https://pl.wikipedia.org/wiki?curid=459501" title="Kalendarium powstania warszawskiego">
Kalendarium powstania warszawskiego

Kalendarium powstania warszawskiego obejmuje dni od 30 lipca do 5 października 1944 roku, czyli okres trwania powstania warszawskiego (od 1 sierpnia do 3 października 1944 roku) wraz z dwoma dniami poprzedzającymi godzinę W oraz dwoma następującymi po kapitulacji. Przejście do haseł z informacjami o poszczególnych dniach umożliwia kalendarz umieszczony obok.

</doc>
<doc id="459502" url="https://pl.wikipedia.org/wiki?curid=459502" title="Pirokatechina">
Pirokatechina

Pirokatechina, "o"-dihydroksybenzen – organiczny związek chemiczny z grupy polifenoli, w którym dwie grupy hydroksylowe są przyłączone do pierścienia benzenowego w pozycji orto. Dobrze rozpuszcza się w wodzie, dając roztwory o odczynie kwaśnym. Ma własności redukujące.
Jest stosowana w fotografii jako wywoływacz, jako inhibitor reakcji rodnikowych, ponadto jako środek dezynfekcyjny oraz w analizie chemicznej.
Pirokatechina działa drażniąco na układ oddechowy i skórę. Przy zatruciu powoduje zawroty głowy, znużenie i w końcu śpiączkę. Wchłania się przez drogi oddechowe, po spożyciu i przez skórę.
Z pirokatechiny wywodzą się katecholaminy, ważne neuroprzekaźniki.

</doc>
<doc id="459512" url="https://pl.wikipedia.org/wiki?curid=459512" title="Nazwa literowa dźwięku">
Nazwa literowa dźwięku



</doc>
<doc id="459513" url="https://pl.wikipedia.org/wiki?curid=459513" title="Teleri">
Teleri



</doc>
<doc id="459514" url="https://pl.wikipedia.org/wiki?curid=459514" title="Śmigło ogonowe">
Śmigło ogonowe

Śmigło ogonowe – rodzaj śmigła zamontowanego w tylnej części statku powietrznego. W klasycznych śmigłowcach jednowirnikowych (układ Sikorskiego) "śmigło ogonowe" jest jednym z głównych elementów konstrukcji, odpowiedzialnym za przeciwdziałanie momentowi obrotowemu, pochodzącemu od głównego wirnika napędowego, jak również za sterowanie ruchem obrotowym śmigłowca wokół osi obrotu wirnika.
W śmigłowcach średnica "śmigła ogonowego" jest kilkukrotnie mniejsza od średnicy głównego wirnika napędowego, a jego skok (a więc i ciąg) jest sterowany oddzielnie w celu kompensacji i sterowania ruchem obrotowym całej maszyny. Wał "śmigła ogonowego" jest umieszczony poprzecznie do głównej osi symetrii śmigłowca.
W niektórych rozwiązaniach śmigłowców wykorzystuje się dwa główne wirniki napędowe obracające się w przeciwnych kierunkach. Wirniki te mogą być współosiowe (układ Kamowa), albo posiadać parę osi równoległych, zestawionych wzdłuż (układ Piaseckiego) lub w poprzek (układ Flettnera) helikoptera. W takim przypadku momenty obrotowe względem konstrukcji maszyny pochodzące od każdego z wirników znoszą się, wobec czego nie ma konieczności stosowania śmigła ogonowego.

</doc>
<doc id="459516" url="https://pl.wikipedia.org/wiki?curid=459516" title="Emil Morgiewicz">
Emil Morgiewicz

Emil Morgiewicz (ur. 25 lipca 1940 w Świrze, zm. 29 października 2017 w Warszawie) – polski działacz niepodległościowy w czasach PRL, jeden z twórców podziemnej organizacji Ruch. Jeden z redaktorów pierwszego pisma niezależnego „drugiego obiegu”, które zaczęło ukazywać się w PRL po upadku powojennej konspiracji.
Życiorys.
Syn Władysława i Weroniki. Ukończył prawo i dziennikarstwo na Uniwersytecie Warszawskim. Wiosną 1970 został aresztowany w przeddzień planowanego podpalenia Muzeum Lenina w Poroninie, skazany na cztery lata więzienia w procesie działaczy Ruchu (po siedem lat – otrzymali Andrzej Czuma i Stefan Niesiołowski). Po wyjściu na wolność napisał krytyczny raport o sytuacji w polskim więziennictwie, wysłany do Amnesty International. Został ponownie aresztowany pod zarzutem "przekazywania za granicę fałszywych informacji mogących zaszkodzić PRL". Tym razem siedział kilka tygodni. W 1975 wstąpił do AI.
Członek Komitetu Obrony Robotników (KOR). Jako członek KOR wziął udział w rozmowach na temat powołania komitetu reprezentującego wszystkie stronnictwa opozycyjne. Po przekształceniu KOR w Komitet Samoobrony Społecznej „KOR” był uczestnikiem ROPCiO.
Internowany po wprowadzeniu stanu wojennego 13 grudnia 1981 na pół roku w Białołęce. Od 1983 do 1990 na emigracji w RFN. W Monachium współpracował z Radiem Wolna Europa. Przez pewien czas związany m.in. z prowadzoną przez ks. Franciszka Blachnickiego Chrześcijańską Służbą Wyzwolenia Narodów. Po powrocie do Polski zatrudniony w Biurze Interwencji Kancelarii Senatu RP. Członek Stowarzyszenia Wolnego Słowa.
Spoczął na cmentarzu w Mrągowie.

</doc>
<doc id="459522" url="https://pl.wikipedia.org/wiki?curid=459522" title="Osiedle Zacisze">
Osiedle Zacisze



</doc>
<doc id="459528" url="https://pl.wikipedia.org/wiki?curid=459528" title="Xgl">
Xgl

Xgl – odgałęzienie serwera X, zapewniające akcelerację sprzętową poprzez OpenGL (za pośrednictwem biblioteki glitz). Xgl pozwala aplikacjom na wykorzystanie akceleracji sprzętowej karty graficznej, korzystającym z serwera X, OpenGL, XVideo oraz menadżera kompozycji (takich jak Beryl oraz Compiz), odciążając procesor główny.
Xgl został opracowany przez Davida Revemana. Kod źródłowy po raz pierwszy został udostępniony 2 stycznia 2006 roku.
Dzięki Xgl oraz menedżerowi okien i kompozycji takiemu jak Beryl lub Compiz można uzyskać wiele interesujących efektów, jak np. przełączanie pulpitów za pomocą graniastosłupa (najcz. sześcianu), walca, czy nawet kuli, „żelujące” okna, przezroczystość itp.
Xgl, kojarzony mocno z SUSE, wraz z jego nowym wydaniem – nie będzie domyślnie używanym komponentem do uzyskania efektów graficznych. AIGLX stało się (już w linii deweloperskiej) preferowanym rozwiązaniem.

</doc>
<doc id="459531" url="https://pl.wikipedia.org/wiki?curid=459531" title="Andrzej Gawroński (biskup krakowski)">
Andrzej Gawroński (biskup krakowski)

Andrzej Gawroński herbu Rawicz (ur. 30 listopada 1740 roku w Lubaszu, zm. 3 kwietnia 1813 roku w Krakowie) – biskup krakowski.
Życiorys.
W 1756 roku wstąpił do zakonu jezuitów w Krakowie. W latach 1759–1762 studiował filozofię w Kaliszu, następnie w latach 1762–1765 matematykę i astronomię w Poznaniu. Wiedzę uzupełniał studiując kolejno w Wiedniu matematykę i teologię w Rzymie.
W latach 1771–1773 był profesorem matematyki i kierownikiem obserwatorium astronomicznego w Poznaniu. Po kasacie w 1773 roku zakonu jezuitów w Akademii Krakowskiej uzyskał doktorat z filozofii, a od 1777 roku zatrudnienie znajdował na dworze króla Stanisława Augusta Poniatowskiego jako astronom, lektor i bibliotekarz królewski. W tym samym czasie był członkiem Towarzystwa do Ksiąg Elementarnych działającego w ramach Komisji Edukacji Narodowej. Andrzej Gawroński został współautorem podręczników i programów szkolnych. Jest również współtwórcą polskiej terminologii matematycznej.
W 1779 roku został mianowany kanonikiem kapituły krakowskiej. W 1781 roku został proboszczem sochaczewskim, a w 1784 roku koadiutorem jędrzejowskim. Był zwolennikiem Konstytucji 3 maja. Jako członek konfederacji targowickiej został w 1792 roku delegowany do zasiadania w Towarzystwie do Ksiąg Elementarnych. Z ramienia konfederacji targowickiej mianowany został w 1793 roku członkiem Komisji Edukacyjnej Koronnej. Okres insurekcji kościuszkowskiej spędził w Krakowie. Po śmierci biskupa krakowskiego Feliksa Turskiego od kwietnia 1800 roku administratorem diecezji krakowskiej został wybrany ks. Józef Olechowski, a cesarz austriacki Franciszek I 30 sierpnia 1803 roku mianował Andrzeja Gawrońskiego nowym biskupem krakowskim, nominację tę zatwierdził papież Pius VII 24 września 1804 roku. Nowy biskup oficjalnie objął rządy w Krakowie 18 grudnia 1804 roku, ale ingres do katedry odbył dopiero 27 kwietnia 1805 roku. Cesarz Austrii Franciszek I w zamian za utracony tytuł księcia siewierskiego zniesiony decyzją cesarską 5 września 1803 roku mianował biskupa Gawrońskiego tajnym radcą dworu z tytułem ekscelencji.
Gawroński musiał pogodzić się ze stratą części diecezji, gdyż papież Pius VII 13 czerwca 1805 roku erygował nową diecezję kielecką, wydzielając jej terytorium z diecezji krakowskiej. Jako biskup krakowski konsekrował w katedrze wawelskiej pierwszego biskupa kieleckiego, którym został ksiądz Wojciech Jan Górski. .
W 1808 roku przekazał zakonowi bazylianów cerkiew-kościół będący własnością zakonu norbertanek ze Zwierzyńca, a potrynitarski kościół św. Trójcy na Kazimierzu zakonowi bonifratrów. 
Gawroński popierał Hugona Kołłątaja w walce o autonomię Szkoły Głównej Koronnej (Akademii Krakowskiej), na której władze austriackie w 1805 roku wprowadziły język niemiecki jako wykładowy. Jako biskup został mianowany senatorem Księstwa Warszawskiego obecny był na Sejmie 1809 roku. Wierzył i ufał Napoleonowi, którego klęska w wyprawie moskiewskiej w 1812 roku spowodowała u niego depresję i załamanie zdrowotne. Na pogrzebie Gawrońskiego obecne były władze Akademii Krakowskiej i wojska księcia Poniatowskiego. Został pochowany w katedrze wawelskiej.

</doc>
<doc id="459532" url="https://pl.wikipedia.org/wiki?curid=459532" title="Andrzej Karwowski">
Andrzej Karwowski

Andrzej Karwowski herbu Pniejnia (ur. 30 września 1759, zm. 7 kwietnia 1837 w Warszawie) – generał major ziemiański wojsk polskich w czasie insurekcji kościuszkowskiej.
Życiorys.
Syn Stanisława, starosty augustowskiego i narewskiego, regenta bielskiego i Brygidy Bobrownickiej. 
W latach 1774–1779 uczył się w Szkole Rycerskiej. Następnie służył w 5 Regimencie Fizylierów, gdzie w 1780 został chorążym, w 1786 porucznikiem. W 1788 wziął dymisję z rangą kapitana.
Powołany został przez Kościuszkę na organizatora siły zbrojnej województwa podlaskiego. Z powodu jakobińskich przekonań popadł jednak w konflikt z miejscową zamożną szlachtą.
Na czele pospolitego ruszenia szlachty podlaskiej w 1794 rozpoczął ofensywę w kierunku Narwi na Prusy Wschodnie. 10 lipca 1794 rozbił w bitwie pod Kolnem armię pruską. 18 lipca został pobity przez Prusaków w bitwie pod Dębnikami. Jego oddział związał jednak duże siły pruskie i odciążył oblężenie Warszawy. Operował nad Narwią, blokując oskrzydlenie stolicy od północnego wschodu. W 1798 wstąpił do Legionów Dąbrowskiego we Włoszech. Brał jeszcze udział po stronie Napoleona w kampaniach 1813, 1814.
Odznaczony Orderem św. Stanisława w 1793 roku.
Spoczywa na cmentarzu Powązkowskim w Warszawie (kwatera 40-4-10).

</doc>
<doc id="459539" url="https://pl.wikipedia.org/wiki?curid=459539" title="Jerzy Wiśniewski (historyk)">
Jerzy Wiśniewski (historyk)

Jerzy Jan Wiśniewski (ur. 1 stycznia 1928 w Kołakach Kościelnych, zm. 30 października 1983 w Krakowie) – polski historyk, genealog, badacz dziejów osadnictwa w Polsce. Brat polskiego astronoma Wiesława Wiśniewskiego.
Życiorys.
W 1951 uzyskał na Uniwersytecie Poznańskim magisterium z historii. W 1953 roku związał się na stałe z Instytutem Historii Polskiej Akademii Nauk. Najpierw pracował w Zakładzie Historii Pomorza w Poznaniu, a od 1968 – w Pracowni Słownika Historyczno-Geograficznego Polski Średniowiecznej w Krakowie, od 1974 – kierownik i redaktor tej Pracowni. Był uczniem profesora Gerarda Labudy. Stopień naukowy doktora obronił w 1960 na podstawie pracy "Rozwój społeczno-gospodarczy Szczecina w latach 1713–1805". Habilitację uzyskał w 1965 na podstawie rozprawy "Dzieje osadnictwa w powiecie sejnenskim od XV do XIX wieku", a tytuł profesora nadzwyczajnego przyznano mu w 1974 roku. Redaktor Polskiego Słownika Biograficznego.
Pochowany jest na Cmentarzu Salwatorskim (kwatera SC11-E-9). Jego imieniem nazwano jedną z ulic w Krakowie w Dzielnicy VIII.
Praca naukowa.
Obok historii osadnictwa, zainteresowania naukowe Wiśniewskiego obejmowały też onomastykę.
Współpracował m.in. ze "Słownikiem starożytności słowiańskich", publikował na łamach pisma „Onomastica”.

</doc>
<doc id="459540" url="https://pl.wikipedia.org/wiki?curid=459540" title="Franciszek Łaźniński">
Franciszek Łaźniński

Franciszek Ksawery Łaźniński (ur. 1761 w Warszawie, zm. 3 sierpnia 1819 tamże) – paź króla Stanisława Augusta, następnie brygadier pod koniec wojny 1792 roku, wolnomularz.
Wychowywał się na dworze Stanisława Augusta, ukończył Szkołę Rycerską. Potem służył w kawalerii narodowej i szybko awansował.
Jako major był bohaterem wojny polsko-rosyjskiej 1792. Uhonorowany, za bitwę pod Zieleńcami, Krzyżem Kawalerskim Orderu Virtuti Militari i awansem na brygadiera.
Po kapitulacji targowickiej wcielony do wojska rosyjskiego. Dowodził 2 Brygadą Ukraińskiej Kawalerii Narodowej. Na wieść o wybuchu powstania kościuszkowskiego, wyprowadził pod koniec kwietnia Brygadę z Ukrainy na Wołoszczyznę i przez Galicję dostał się z nią do Polski, do wojsk powstańczych pod Połańcem. Za ten bezprecedensowy wyczyn 23 maja awansowany przez T. Kościuszkę na generała majora. Przestał dowodzić brygadą i został skierowany, m.in. do prowadzenia robót fortyfikacyjnych na Pradze. Czasowo komendant Pragi. Walczył w obronie stolicy przeciwko Prusakom.
Po upadku powstania działał w ekstremistycznych organizacjach emigracji polskiej we Francji przeciwko tworzeniu Legionów Polskich we Włoszech. Z przekonania był jakobinem.
Po ogłoszeniu amnestii przez cara Pawła wrócił do Warszawy, gdzie zmarł. Pochowany został na Cmentarzu Świętokrzyskim („na Koszykach”; księży Misjonarzy; św. Barbary).
Był członkiem Sądu Kryminalnego Wojskowego.

</doc>
<doc id="459541" url="https://pl.wikipedia.org/wiki?curid=459541" title="82 Syberyjski Pułk Piechoty">
82 Syberyjski Pułk Piechoty

82 Syberyjski Pułk Strzelców im. Tadeusza Kościuszki (82 pp) – oddział piechoty Wojska Polskiego.
Formowanie i walki.
10 lipca 1920 roku na pokładzie statku „Jarosław” przypłynęła do Gdańska ocalała część żołnierzy 1 pułku strzelców polskich im. Tadeusza Kościuszki z większością oficerów oraz część zesłańców z rodzinami. Następnego dnia „Odrębny baon 1 pułku strzelców” i Legia Oficerska została załadowana do pociągu. 3 lipca oba oddziały przybyły do Chełmna. Legia Oficerska i rodziny zostały zakwaterowane w Grupie. 10 lipca baon został skierowany na tereny plebiscytowe na Warmii i Mazurach, stając garnizonem w Działdowie i Lubawie. Dowództwo pozostało w Chełmnie.
Część batalionu pułku i część Legii Oficerskiej stała się ostatecznie kadrą 1 Syberyjskiego pułku piechoty, organizującego się przy 63 pułku piechoty w Toruniu. 16 lipca został wydany pierwszy rozkaz pułku.
13 sierpnia 1 Syberyjski pułk piechoty przybył nad Wkrę w okolice Borkowa, gdzie wszedł w skład 5 Armii. Od 22 sierpnia walczył z bolszewickimi oddziałami 4 Armii i 3 Korpusu Konnego Gaj-Chan. 
Okres międzywojenny.
22 sierpnia 1921 roku 1 Syberyjski pułk piechoty został przemianowany na 82 Syberyjski pułk piechoty. W październiku 1921 roku pułk został skierowany na miejsce postoju do Brześcia nad Bugiem, na teren Okręgu Korpusu Nr IX gdzie stacjonował do 1939 roku. 20 grudnia 1920 roku został włączony w skład Syberyjskiej Dywizji Piechoty, która później została przemianowana na 30 Dywizję Piechoty.
19 maja 1927 roku Minister Spraw Wojskowych marszałek Polski Józef Piłsudski ustalił i zatwierdził dzień 1 lipca, jako datę święta pułkowego.
Na podstawie rozkazu wykonawczego Ministerstwa Spraw Wojskowych do Departamentu Piechoty o wprowadzeniu organizacji piechoty na stopie pokojowej PS 10-50 z 1930 roku, w Wojsku Polskim wprowadzono trzy typy pułków piechoty. 82 pułk piechoty zaliczony został do typu I pułków piechoty (tzw. „normalnych”). W każdym roku otrzymywał około 610 rekrutów. Stan osobowy pułku wynosił 56 oficerów oraz 1500 podoficerów i szeregowców. W okresie zimowym posiadał batalion starszego rocznika, batalion szkolny i skadrowany, w okresie letnim zaś batalion starszego rocznika i dwa bataliony poborowych. W tym czasie wprowadzono też dodatkowo kompanię karabinów maszynowych. Stan pułku powiększył się o 4 oficerów, 13 podoficerów, 1200 szeregowców i 12 karabinów maszynowych.
31 grudnia 1937 roku Minister Spraw Wojskowych generał dywizji Tadeusz Kasprzycki nadał 82 pułkowi piechoty nazwę „82 Syberyjski Pułk Strzelców imienia Tadeusza Kościuszki”.
Udział w wojnie obronnej 1939.
W 1939 82 Syberyjski pułk strzelców w składzie 30 Dywizji Piechoty gen. Leopolda Cehaka miał przydział mobilizacyjny do Grupy Operacyjnej „Piotrków” w ramach Armii „Łódź”. Został zmobilizowany systemem alarmowym 23–27 marca 1939, a następnie przerzucony do Szczercowa, gdzie przygotowywał pozycje obronne nad rzeką Widawką.
Po zarządzeniu pogotowia marszowego (27 sierpnia 1939 i wymarszu nad Wartę (30 sierpnia 1939) pułk objął odcinek obrony od Kochlewa do Bobrownik.
1 września pułk nie brał udziału w walce – wszedł do niej następnego dnia w zajętym rejonie. Tego dnia 82 pp znalazł się pod silnym ostrzałem niemieckiej artylerii XI Korpusu, po którym niemiecka 19 DP przypuściła atak na jego pozycje. Po zaciętej walce Niemcy odrzucili broniącą się 2. kompanię strzelecką. Tu też na odcinku 82 pułku udało się im zrobić pierwszy wyłom. Przeciwuderzenie I batalionu pułku wyrzuciło Niemców za rzekę, przy czym na polu polegli dowódca I baonu major Zygmunt Rosiński i adiutant porucznik Leon Żaczek. Ok. 19:00 Niemcy przypuścili generalny atak i po zaciętej walce odrzucili I i II bat. 82 pp i zajęli rej. Bobrownik wraz z zakolem Warty, ponosząc przy tym duże straty. Ok. 22:00 pułk wraz z innymi oddziałami 30 DP rozpoczął przegrupowanie na główną pozycję obrony. Wojska niemieckie wyczerpane całodzienną walką i poniesionymi stratami nie przeszły do pościgu. W ciągu całego dnia 3 września i w nocy z 3/4 września Niemcy nie nawiązali styczności z pułkiem.
3 września wieczorem pułk obsadził swój odcinek na głównej pozycji obronnej na rz. Widawce pod Szczercowem.
4 i 5 września pułk i cała 30 DP toczyła pod Szczercowem zacięte walki z niemieckim XI Korpusem i utrzymał swoje pozycje.
5 września w czasie walk w rejonie Magdalenowa – Teofilowa – Żar pułk udanym kontrnatarciem odrzucił Niemców z zajętych wcześniej miejscowości.
7 września, obawiając się oskrzydlenia z odsłoniętych boków, 30 DP wycofała się do rejonu Woli Cyrusowej, a 82 pp został przesunięty w rejon Głowna nad rzeką Mroga. Po drodze część oddziałów dostała się do niewoli niemieckiej.
9 września 30 DP stanęła w lasach w rejonie Przyłęku. Stąd postanowiono przebijać się dalej przez wrogie oddziały. Siły dywizji liczyły wówczas 40% sił wyjściowych, tj. ok. 5000 żołnierzy. 82 pp obsadził zachodnią część lasów w rejonie Józefowa. Środkową i wschodnią część tego rejonu obsadziły pozostałe pułki piechoty. Generał Cehak wraz ze sztabem (punktem dowodzenia) zajęli odpowiednie pozycje w Przyłęku. Patrole zostały wysłane we wszystkich kierunkach. Miały one za zadanie odnaleźć i zlokalizować siły nieprzyjaciela. Okazało się, że Niemcy znajdowali się na przedpolach. Bardzo złe, alarmujące wręcz wiadomości przychodziły z rejonu Jeżowa i Słupi – stwierdzono tam wrogie oddziały zmotoryzowane. Postanowiono (pomimo przewagi liczebnej wroga) uderzyć na Niemców i otworzyć drogę na Skierniewice. O godzinie 10, 82 pp otrzymał rozkaz uderzenia w kierunku na folwark Krosnowa – Słupię – Julków – Suliszew i uchwycenia tam mostu na Rawce. W czasie przygotowania do uderzenia, o godz. 9.15 ruszyło niemieckie natarcie od strony Słupi w kierunku na Przyłęk Duży. Polskie przeciwnatarcie ruszyło o godz. 10.00 przy silnym wsparciu artylerii. O godz. 11.30 82 pp opanował folwark Krosnowa, a następnie w zażartym boju zajął Słupię. W natarciu zginęło 2 dowódców polskich batalionów: major Stefan Pękalski i major Kazimierz Klimczak. Strona niemiecka poniosła znaczne straty wycofując się w kierunku Modły i Przybyszyc. Pod Modłą część sprzętu zmechanizowanego 18 niemieckiej Dywizji Piechoty utknęła w bagnach powstałych po spuszczeniu wody ze stawów. 30 DP wyszła z okrążenia tracąc ok. 1400 żołnierzy, w tym 465 zabitych.
10–11 września pułk wraz z pozostałościami 30 DP został skierowany do Puszczy Mariańskiej. Gen. Cehak postanowił przegrupować nocą z 10 na 11 września swoją dywizję w rejon Mszczonowa i opanować miasto z zaskoczenia. Jej przegrupowanie rozpoczęło się po zmierzchu i po przejściu ok. 20 km 82 pp, jako jej czołowy oddział, zatrzymał się w rejonie miejscowości Rudki-Młyn, gdzie miał połączyć się ze strzelcami kaniowskimi. Tych jednak w tej okolicy nic było, gdyż w kierunku Mszczonowa przemieścili się innymi drogami kilka godzin wcześniej. 30 DP przebywała w osiągniętym rejonie 11 września, po czym, po przeanalizowaniu ogólnej sytuacji i własnych możliwości gen. Cehak ok. godziny 3.00 odwołał planowane natarcie na Mszczonów i nakazał powrót do Puszczy Mariańskiej, skąd miano przebijać się do stolicy przez Żyrardów.
13 września pułk znajdował się tak, jak i reszta dywizji w odwrocie na Modlin.
Po drodze część oddziałów dostała się do niewoli niemieckiej – pozostałe wraz z GO gen. Thommée przedostały się do Twierdzy Modlin, gdzie obsadziły odcinek „Twierdza”. Siły całej 30 DP wyglądały wówczas następująco: 1840 ludzi, 842 konie, 13 ciężkich karabinów maszynowych, 21 dział.
Żołnierze pułku i dywizji walczyli w obronie twierdzy do jej kapitulacji 29 września.
Batalion marszowy 82 pp pod dowództwem kpt. Wacława Radziszewskiego w składzie Zgrupowania „Brześć” walczył między innymi w obronie twierdzy brzeskiej.
Kawalerowie Virtuti Militari.
Po zakończeniu walk, były dowódca Armii „Łódź” – gen. dyw. Juliusz Rómmel w „Rozkazie pochwalnym dla 30 Dywizji Piechoty” nadał order Virtuti Militari IV klasy ppłk dypl. Antoniemu Chruścielowi, order Virtuti Militari IV klasy: mjr. Kazimierzowi Klimczakowi, mjr. Stefanowi Pękalskiemu, mjr. Zygmuntowi Rosińskiemu.
Ponadto dowódca armii do dyspozycji dowódcy 82 pułku piechoty przekazał 30 orderów Virtuti Militari V klasy dla żołnierzy pułku.
Symbole pułkowe.
Sztandar został ufundowany przez ludność powiatu Brześć. 16 lipca 1928 roku Prezydent RP Ignacy Mościcki zatwierdził wzór lewej strony płachty chorągwi 82 pułku piechoty. 1 lipca 1928 roku w Brześciu Prezydent RP wręczył pułkowi chorągiew ufundowaną przez ludność powiatu brzeskiego.
Według notatki muzeum WP: "po kapitulacji Modlina, sztandar został zakopany 28 września 1939 roku w Kazuniu między blokami mieszkalnymi dla podoficerów. Obecni przy zakopywaniu byli: kpt. Teodor Białobrzeski, gen. Chruściel (wówczas płk) i sierż. Nuszkiewicz." Poszukiwania kpt. Białobrzeskiego w miejscu wskazanym przez Nuszkiewicza nie dały rezultatu, a świadek wkrótce zmarł. Sztandar odnaleźli żołnierze 2 pułku saperów w okolicy mostu w Kazuniu. 1 lutego 1960 roku Gabinet Ministra Obrony Narodowej przekazał do zbiorów Muzeum WP płat z orłem od sztandaru 82 pp.
28 czerwca 1928 roku Minister Spraw Wojskowych marszałek Polski Józef Piłsudski zatwierdził wzór i regulamin odznaki pamiątkowej 82 pułku piechoty. Odznaka o średnicy 38 mm ma kształt okrągłej tarczy pokrytej ciemnozieloną emalią (nawiązanie do barwy dawnych mundurów strzelców) z numerem „1” i skrótem „SYB” wpisanym w koło z oksydowanego srebra z numerem i nazwą aktualną pułku „82 PUŁK PIECHOTY”. Odznaka oficerska jednoczęściowa tłoczona była w srebrze i emaliowana, żołnierska też jednoczęściowa, tłoczona w tombaku bez emalii. Autorem projektu odznaki był oficer pułku Tadeusz Tomasz Brąglewicz, a wykonawcą Wiktor Gontarczyk z Warszawy.
31 grudnia 1937 roku Minister Spraw Wojskowych generał dywizji Tadeusz Kasprzycki zarządził by żołnierze pułku na naramiennikach kurtek i płaszczy nosili inicjały patrona „TK”, zamiast dotychczasowych numerów „82”, a także by nosili na kołnierzach (łapkach) kurtek sukiennych oraz kołnierzach płaszczy (peleryn sukiennych) emblematy wyobrażające stylizowanego orła z literą „S” na tarczy białociemnozielonej.
Strzelcy syberyjscy.
Żołnierze 82 pułku piechoty - ofiary zbrodni katyńskiej.
"Biogramy ofiar zbrodni katyńskiej znajdują się między innymi w bazach udostępnionych przez Ministerstwo Kultury i Dziedzictwa Narodowego oraz Muzeum Katyńskie".

</doc>
<doc id="459543" url="https://pl.wikipedia.org/wiki?curid=459543" title="Polemika">
Polemika

Polemika - kontrowersyjna retoryka przeznaczona do wsparcia specyficznego stanowiska. Jest wykorzystywana do podważenia stanowiska strony przeciwnej.
W praktyce takie stanowisko jest nazywane polemiką, gdzie dochodzi do dyskusji na kontrowersyjne opinie. Osoba, która posługuje się polemiką w piśmie bądź wyraża się w taki sposób, nazywana jest polemistą. Słowo to pochodzi ze starogreckiego słowa πολεμικός ("polemikos") “wojowniczy”, “wrogi”, które zaś pochodzi od πόλεμος ("polemos") “wojna”.
Polemika często skupia się na kwestiach religii oraz polityki. Sam styl polemistyczny był powszechny w starożytnej Grecji. Polemika następnie stała się popularna w średniowieczu oraz we wczesnych latach epoki nowożytnej. 
Polemika była szczególnie popularna w kontynentalnej Europie gdzie prawa o zniesławienie były dużo mniej rygorystyczne niż obecnie.

</doc>
<doc id="459545" url="https://pl.wikipedia.org/wiki?curid=459545" title="Jan Ludwik Manget">
Jan Ludwik Manget

 Jan Ludwik Manget (ur. ok. 1753 w Warszawie, zm. po 1819) – generał major Wojsk Koronnych, dowódca brygady w czasie insurekcji kościuszkowskiej. Syn pułkownika Wojska Polskiego, spolonizowanego Francuza. Paź króla Stanisława Augusta.
Życiorys.
Do wojska wstąpił w 1770 do Gwardii Koronnej. Później oficer 2 Małopolskiej Brygady Kawalerii Narodowej. Major z 1789, a od 1792 vivebrygadier 2 Brygady. W 1792 walczył z interwencją rosyjską. Po odejściu ze służby gen. A. Walewskiego pełniący obowiązki dowódcy brygady.
Był członkiem krakowskiego ośrodka sprzysiężenia insurekcyjnego. 2 kwietnia 1794 Tadeusz Kościuszko awansował go na brygadiera a 6 kwietnia na generała- majora. Walczył w bitwie pod Racławicami. Jednak jako oficer nie prezentował większych wartości, popełniał podstawowe błędy. Wykazał nieudolność i pozostawił nieprzyjacielowi inicjatywę operacyjna w Kieleckiem. Jego prawość jako człowieka pozostawiała wiele do życzenia. Dopuszczał się malwersacji finansowych i brutalnego wykorzystywania władzy. W czerwcu zdezerterował i uciekł do Galicji. Gdy pod koniec powstania powrócił został aresztowany i do końca powstania siedział w areszcie. Wobec upadku powstania uniknął kary.
Usiłował wejść do służby rosyjskiej. Ostatecznie w 1819 prowadził szkołę jazdy w dobrach Czartoryskich w Winnicy.

</doc>
<doc id="459546" url="https://pl.wikipedia.org/wiki?curid=459546" title="Kajetan Ożarowski">
Kajetan Ożarowski

Kajetan Dominik Ożarowski herbu Rawicz (ur. w 1767 roku – zm. w 1811 roku) – generał wojsk polskich, syn hetmana Piotra Ożarowskiego, starszy brat Adama Ożarowskiego, kawaler maltański (w zakonie po 1793 roku), kawaler Honoru i Dewocji, hrabia.
Początkowo był adiutantem hetmana polnego litewskiego Aleksandra Michała Sapiehy, następnie służył w kawalerii francuskiej skąd wyszedł z rangą porucznika.
Wstąpił do wojska polskiego 1 września 1789 do 1 Brygady Małopolskiej Kawalerii Narodowej. Kampanię 1792 wojny polsko-rosyjskiej odbył w stopniu majora. 18 października 1793 roku za sprawą ojca awansował z majora bezpośrednio na brygadiera – dowódcę 1 Brygady. W 1793 został kawalerem Orderu Świętego Stanisława. 29 maja 1794 Tadeusz Kościuszko awansował go na generała majora.

</doc>
<doc id="459553" url="https://pl.wikipedia.org/wiki?curid=459553" title="Pęczek Hissa">
Pęczek Hissa



</doc>
<doc id="459554" url="https://pl.wikipedia.org/wiki?curid=459554" title="Franciszek Łażniński">
Franciszek Łażniński



</doc>
<doc id="459556" url="https://pl.wikipedia.org/wiki?curid=459556" title="Dyskordia">
Dyskordia



</doc>
<doc id="459561" url="https://pl.wikipedia.org/wiki?curid=459561" title="Carandiru">
Carandiru

Carandiru – największe więzienie w brazylijskim mieście São Paulo, w którym odbywało jednocześnie kary do 30 tys. więźniów. Więzienie leżące w dzielnicy Carandiru (stąd jego nazwa urzędowa) zasłynęło największą w dziejach Brazylii zbrodnią popełnioną przez instytucję rządową na obywatelach tego kraju, masakrą w Carandiru, w której w 1992 roku śmierć poniosło ponad 111 skazańców.
W kwietniu 2002 r. więzienie pokazano polskiemu prezydentowi, Aleksandrowi Kwaśniewskiemu podczas jego wizyty w tym mieście. We wrześniu tego samego roku – jako symbol przemocy i niehumanitarnych metod penitencjarnych – zostało zamknięte a następnie, 9 grudnia, wyburzone. 
Zdarzenia z 2 października 1992 doczekały się szeregu opracowań i dokumentacji filmowej, również ekranizacji fabularnej. Więzienie "Sona" z 3 serii serialu TV Prison Break wzorowane jest na więzieniu Carandiru.

</doc>
<doc id="459570" url="https://pl.wikipedia.org/wiki?curid=459570" title="(2256) Wiśniewski">
(2256) Wiśniewski

(2256) Wiśniewski – planetoida z głównego pasa planetoid.
Odkrycie.
Została odkryta 24 września 1960 przez Cornelisa J. van Houtena i Ingrid van Houten-Groeneveld w ramach programu "Palomar-Leiden-Survey" na płytach fotograficznych wykonanych w Obserwatorium Palomar przez Toma Gehrelsa. Nazwa planetoidy pochodzi od nazwiska polskiego astronoma pracującego w Stanach Zjednoczonych, w Lunar and Planetary Laboratory Uniwersytetu Arizony, Wiesława Wiśniewskiego (1931-1994). Przed nadaniem nazwy planetoida nosiła oznaczenie tymczasowe (2256) 4519 P-L.
Orbita.
(2256) Wiśniewski okrąża Słońce w ciągu 5 lat i 157 dni w średniej odległości 3,09 au. Należy do planetoid z rodziny Themis.

</doc>
<doc id="459574" url="https://pl.wikipedia.org/wiki?curid=459574" title="Wiesław Wiśniewski">
Wiesław Wiśniewski

Wiesław Wiśniewski (Wiesław Zygmunt) (ur. 2 maja 1931, zm. 28 lutego 1994 w Tucson, w stanie Arizona w Stanach Zjednoczonych) – polski astronom. Brat polskiego historyka Jerzego Wiśniewskiego.
Życiorys.
Po studiach na Uniwersytecie Poznańskim (późniejszy Uniwersytet im. Adama Mickiewicza) w Poznaniu (1949–1952, magisterium – grudzień 1952), był pracownikiem Uniwersytetu Jagiellońskiego w Krakowie (1953–1963 i 1967–1972), gdzie współtworzył nowe Obserwatorium Astronomiczne Uniwersytetu Jagiellońskiego na Forcie Skała w Krakowie. Był uczestnikiem polskiej wyprawy badawczej Międzynarodowego Roku Geofizycznego na Spitsbergen, gdzie spędził blisko 2 lata, wykonując pomiary m.in. radioaktywnych zanieczyszczeń atmosfery, promieniowania Słońca i zorzy polarnej (1957–1959).
Był wieloletnim pracownikiem naukowym Lunar and Planetary Laboratory Uniwersytetu Arizony w Tucson w Arizonie, Stany Zjednoczone (1963–1967 i od 1972 do śmierci).
Był jednym z pionierów nowych metod i technik badawczych, m.in. odkrył nadwyżkę promieniowania podczerwonego w galaktykach nazywanych później „infrared galaxies”, w 1976 dokonał pierwszego pomiaru rotacji jądra kometarnego (kometa 6P/d’Arrest, 1976) oraz opracował specjalną metodę fotometrii różnicowej małych planetoid.
W czerwcu 1993 stwierdził, iż jądro świeżo odkrytej komety Shoemaker-Levy 9 składa się z łańcucha 9 brył, a wykonana przez niego fotografia obiegła prasę całego świata.
Był autorem wielu katalogów wielobarwnych (sięgających do podczerwieni) jasności fotoelektrycznych gwiazd. Pionier zastosowań odbiorników CCD do obserwacji fotometrycznych.
Był autorem ponad 120 publikacji naukowych z astronomii.
Jedną z planetoid odkrytą w 1960 Międzynarodowa Unia Astronomiczna nazwała jego nazwiskiem ((2256) Wiśniewski).

</doc>
<doc id="459582" url="https://pl.wikipedia.org/wiki?curid=459582" title="Perła Zachodu">
Perła Zachodu



</doc>
<doc id="459583" url="https://pl.wikipedia.org/wiki?curid=459583" title="Sterowanie minimalno-kwadratowe">
Sterowanie minimalno-kwadratowe

Sterowanie minimalno-kwadratowe – sterowanie, którego celem jest zmiana stanu układu, tak aby minimalizować kryterium formula_1 oraz, aby układ był stabilny.
Zadanie.
Należy znaleźć formula_4 takie że:
przyjmuje wartość minimalną. Macierz formula_6 nazywana jest macierzą wagową i spełnia ona warunek:
Rozwiązanie.
gdzie:
Powyższy układ równań nazywany jest równaniami algebraicznymi Riccatiego.
Warunki.
Aby zadanie miało rozwiązanie spełnione muszą być dwa warunki:

</doc>
<doc id="459586" url="https://pl.wikipedia.org/wiki?curid=459586" title="Klodwig">
Klodwig



</doc>
<doc id="459595" url="https://pl.wikipedia.org/wiki?curid=459595" title="Dmitrij Wassiliew">
Dmitrij Wassiliew



</doc>
<doc id="459597" url="https://pl.wikipedia.org/wiki?curid=459597" title="Socjoterapia">
Socjoterapia

Socjoterapia lub terapia społeczna – metoda leczenia zaburzeń psychicznych polegająca na wykorzystywaniu oddziaływań natury społecznej.
Socjoterapia jest jedną z form pomocy psychologicznej adresowanej do dzieci i młodzieży, przejawiających różnorodne zaburzenia i trudności w funkcjonowaniu psychospołecznym. Uruchamia ona czynniki pomocowe, które wynikają zarówno z roli samego socjoterapeuty jak również z procesów, zachodzących wewnątrz małej grupy (Jankowiak, Soroko, 2013).
Celem socjoterapii może być sam chory (np. jego nieumiejętność współdziałania z otoczeniem) lub układy społeczne, które go otaczają (np. rodzina, społeczność lokalna), jeżeli przez swą dysfunkcjonalność wyzwalają, potęgują lub utrwalają objawy choroby. 
Udział terapii społecznej w planie leczenia może być różny: 

</doc>
<doc id="459598" url="https://pl.wikipedia.org/wiki?curid=459598" title="Héctor Babenco">
Héctor Babenco

Héctor Eduardo Babenco (ur. 7 lutego 1946 w Mar del Plata; zm. 13 lipca 2016 w São Paulo) – brazylijski reżyser, scenarzysta, producent oraz aktor filmowy.
Życiorys.
Syn żydowskich emigrantów z Ukrainy i Polski, którzy osiedlili się w Argentynie. W wieku siedemnastu lat opuścił Buenos Aires. Umiejętności w branży filmowej nabywał w Europie, m.in. we Włoszech, gdzie statystował w rzymskim studio "Cinecitta". Początkowo podejmował się produkcji filmów dokumentalnych na tematy społeczne. Po podróżach osiadł na stałe w São Paulo w Brazylii.
W 1973 zadebiutował filmem fabularnym "Fabuloso Fittipaldi". Sukcesy międzynarodowe rozpoczął od filmu "Pocałunek kobiety pająka" (1985), który zdobył cztery nominacje do Oscara i statuetkę za najlepszą rolę męską dla najlepszego aktora Williama Hurta.
Członek jury konkursu głównego na 42. MFF w Cannes (1989), 55. MFF w Wenecji (1998) oraz na 51. MFF w Berlinie (2001).

</doc>
<doc id="459601" url="https://pl.wikipedia.org/wiki?curid=459601" title="Terapia społeczna">
Terapia społeczna



</doc>
<doc id="459606" url="https://pl.wikipedia.org/wiki?curid=459606" title="Mauro Camoranesi">
Mauro Camoranesi

Mauro German Camoranesi (ur. 4 października 1976 w Tandil, Argentyna) – włoski piłkarz argentyńskiego pochodzenia, reprezentant Włoch. Grał na pozycji pomocnika. Waży 70 kg przy wzroście 177 cm.
Kariera klubowa.
Mauro jest wychowankiem argentyńskiego klubu Club Atlético Aldosivi. Następnie przeniósł się do meksykańskiego Santos Laguna Torreón, gdzie rozegrał 22 spotkania i strzelił 8 bramek. W kolejnym sezonie grał w barwach argentyńskiego Club Atlético Banfield, ale krótko – przeniósł się znów do Meksyku, a dokładnie do Cruz Azul, gdzie rozegrał dwa sezony, wystąpił w 78 spotkaniach i strzelił 38 bramek.
W sezonie 2000/2001 grał we włoskim klubie Hellas Werona. W ciągu dwóch lat gry dla tego klubu wyrobił sobie własną markę i przeniósł się do innego włoskiego klubu Juventusu. 31 sierpnia 2010 roku po ośmiu latach gry rozwiązał swój kontrakt z Juventusem, a następnie przeszedł do niemieckiej drużyny VfB Stuttgart. Od stycznia 2011 był wolnym zawodnikiem. 3 lutego 2011 podpisał kontrakt z Club Atlético Lanús.
20 lipca 2012 podpisał roczny kontrakt z argentyńskim klubem Racing Club de Avellaneda. Po sezonie 13/14 zakończył piłkarską karierę.
Kariera reprezentacyjna.
Camoranesi ma włoskie korzenie. Jego pradziadek Luigi, pochodzący z miejscowości Potenza Picena, w 1873 roku wyemigrował do Argentyny. Dzięki temu Mauro był uprawniony do gry zarówno w reprezentacji Argentyny, jak i Włoch, jednak to "Azzuri" jako pierwsi wyrazili zainteresowanie graczem Juventusu. 12 lutego 2003 roku zaliczył swój oficjalny debiut w reprezentacji Włoch w towarzyskim meczu przeciwko Portugalii wygranym przez Włochy 1–0. Grał na trzech wielkich turniejach: Euro 2004, Mistrzostwach Świata 2006 oraz na Euro 2008. Wraz z drużyną Azzurrich zdobył złoty medal na Mistrzostwach Świata w Niemczech w 2006. Camoranesi w jednym z wywiadów po zwycięstwie na Mundialu stwierdził: „Czuję się Argentyńczykiem, ale z godnością broniłem barw Włoch, które mam we krwi. To jest coś, czego nikt mi nie odbierze.”
Kariera trenerska.
W grudniu 2014 Camoranesi rozpoczął karierę trenerską, zostając szkoleniowcem meksykańskiego drugoligowca Deportivo Tepic. Prowadził go bez większych sukcesów przez kolejne dziewięć miesięcy (7 zwycięstw, 9 remisów, 8 porażek), rezygnując ze stanowiska w sierpniu 2015, zaledwie pół godziny przed rozegraniem meczu w krajowym pucharze z Guadalajarą.
W grudniu 2015 Camoranesi powrócił do Argentyny, gdzie został trenerem Club Atlético Tigre.

</doc>
<doc id="459619" url="https://pl.wikipedia.org/wiki?curid=459619" title="Panormos">
Panormos



</doc>
<doc id="459626" url="https://pl.wikipedia.org/wiki?curid=459626" title="Oksydowanie">
Oksydowanie

Oksydowanie – proces pokrywania powierzchni metali cienką warstwą ich tlenków (przeciw korozji i dla ozdoby). Oksydowanie można przeprowadzać metodą chemiczną (np. zanurzanie przedmiotów stalowych we wrzącym stężonym roztworze wodorotlenku sodu i azotanu srebra) lub metodą elektrolityczną (w procesie anodowego utleniania).

</doc>
<doc id="459630" url="https://pl.wikipedia.org/wiki?curid=459630" title="Soluntum">
Soluntum

Soluntum – starożytne miasto, kolonia fenicka. Soluntum znajdowało się mniej więcej na terenie dzisiejszego Bagheria, na wschód od Palermo.

</doc>
<doc id="459639" url="https://pl.wikipedia.org/wiki?curid=459639" title="Beniamin (ujednoznacznienie)">
Beniamin (ujednoznacznienie)



</doc>
<doc id="459642" url="https://pl.wikipedia.org/wiki?curid=459642" title="Bernadotte (ujednoznacznienie)">
Bernadotte (ujednoznacznienie)



</doc>
<doc id="459645" url="https://pl.wikipedia.org/wiki?curid=459645" title="Bertram">
Bertram

Gminy:
Miejscowości:
Osoby o nazwisku Bertram:

</doc>
<doc id="459649" url="https://pl.wikipedia.org/wiki?curid=459649" title="Wołodymyr Iwaszko">
Wołodymyr Iwaszko

Wołodymyr Antonowicz Iwaszko (ros. "Владимир Антонович Ивашко", ukr. "Володимир Антонович Івашко") (ur. 28 października 1932 w Połtawie, zm. 13 listopada 1994 w Moskwie) – radziecki działacz partyjny i państwowy pochodzenia ukraińskiego.
Życiorys.
W 1956 ukończył Instytut Górnictwa w Charkowie. Od 1957 do 1967 asystent, a następnie wykładowca Instytutów Budownictwa Maszyn, Automatyzacji i Komputeryzacji, a także Instytutu Radiofizyki obecnego Uniwersytetu Charkowskiego. Członek KPZR od 1960. Od 1968 sekretarz Komitetu Partii w Instytucie Korespondencyjnym Politechniki Kijowskiej. W 1973 został szefem Departamentu Naukowo-Wychowawczego przy Charkowskiej Radzie Obwodowej. W 1978 również sekretarz do spraw ideologii, takie też stanowisko piastował w Komitecie Centralnym Ukraińskiej Partii Komunistycznej. Od 4 czerwca do 9 lipca 1990 pełnił urząd Przewodniczącego Rady Najwyższej Ukraińskiej SRR. Jego następcą na tym stanowisku został późniejszy pierwszy prezydent Ukrainy Łeonid Krawczuk.
Przez krótki czas, od 24 sierpnia 1991, pełnił obowiązki sekretarza generalnego KC KPZR. Stało się tak, kiedy Michaił Gorbaczow (zachowując zarazem funkcję prezydenta ZSRR do grudnia tegoż roku) ustąpił z funkcji partyjnego lidera z powodu zawieszenia działalności partii przez władze Rosji (a w konsekwencji także innych republik). Tym samym jego obowiązki automatycznie przejął drugi w hierarchii partyjnej Iwaszko. Jego władza z racji zawieszenia działalności partii oraz właściwie przesądzeniu jej dalszych losów (Gorbaczow rezygnując wezwał ją do samorozwiązania, a republikańskie władze Rosji przygotowywały przejęcie jej majątku przez państwo), była tylko formalna. 29 sierpnia KPZR została rozwiązana.
Został odznaczony m.in. Orderem Czerwonego Sztandaru Pracy i Orderem Przyjaźni Narodów.

</doc>
<doc id="459650" url="https://pl.wikipedia.org/wiki?curid=459650" title="Birmingham (ujednoznacznienie)">
Birmingham (ujednoznacznienie)

Miejscowości w Wielkiej Brytanii:
Miejscowości w USA:
Gminy w USA:

</doc>
<doc id="459652" url="https://pl.wikipedia.org/wiki?curid=459652" title="Blue">
Blue

Miasta w USA:
Gminy w USA:

</doc>
<doc id="459654" url="https://pl.wikipedia.org/wiki?curid=459654" title="Aktywność właściwa">
Aktywność właściwa



</doc>
<doc id="459656" url="https://pl.wikipedia.org/wiki?curid=459656" title="Brent">
Brent

Miejscowości w USA:

</doc>
<doc id="459657" url="https://pl.wikipedia.org/wiki?curid=459657" title="Łukasz Sosin">
Łukasz Sosin

Łukasz Józef Sosin (ur. 7 maja 1977 w Krakowie) – polski piłkarz, grający na pozycji napastnika. Czterokrotny król strzelców ligi cypryjskiej.
Życiorys.
Kariera klubowa.
Karierę piłkarską rozpoczynał w Hutniku Kraków, z którego był wypożyczany do Kalwarianki i Cracovii. W barwach Hutnika z 17 golami wywalczył tytuł króla strzelców II ligi Grupy Wschodniej w sezonie 1998/1999. Po tym sezonie kupiła go Wisła Kraków, ale od razu wypożyczyła na sezon 1999/2000 do Odry Wodzisław Śląski, w barwach której strzelił 11 goli w 27 meczach. W sezonie 2000/2001 wrócił do Wisły, z którą zdobył mistrzostwo i Puchar Ligi, strzelając 5 bramek w 17 ligowych meczach. Najczęściej jednak z ławki przyglądał się poczynaniom duetu Maciej Żurawski – Tomasz Frankowski. W kolejnym sezonie ponownie został zawodnikiem wodzisławskiej Odry i znów należał do czołowych strzelców Ekstraklasy, tym razem trafiając do siatki dwunastokrotnie w 23 spotkaniach.
W 2002 roku wyjechał na Cypr, zostając piłkarzem klubu Apollon Limassol, w którego barwach w sezonach 2003/2004, 2004/2005, 2005/2006 był królem strzelców ligi cypryjskiej, a w sezonie 2005/2006 został z Apollonem mistrzem Cypru. Od sezonu 2007/2008 do 2009 grał w cypryjskim klubie Anorthosis Famagusta Larnaka, w barwach którego również zdobył mistrzostwo kraju, a także został po raz czwarty królem strzelców.
W sezonie 2008-2009 znacznie przyczynił się do awansu Anorthosisu do Ligi Mistrzów strzelając bramkę w meczu eliminacyjnym z Olympiakosem Pireus. W jego debiucie w Lidze Mistrzów, zagrał 53 minuty przeciwko Werderowi Brema.
1 stycznia 2010 podpisał kontrakt z pierwszoligowym klubem piłkarskim z Grecji AO Kavala. 27 kwietnia 2010 rozwiązał kontrakt z greckim klubem.
29 lipca 2010 roku wrócił na Cypr i podpisał dwuletni kontrakt z ówczesnym spadkowiczem cypryjskiej ekstraklasy, Arisem Limassol. W 2012 roku wygasł jego kontrakt. Po tym wydarzeniu zakończył karierę.
Kariera reprezentacyjna.
W swoim debiucie w meczu reprezentacji Polski z Arabią Saudyjską strzelił dwie bramki. W reprezentacji Polski rozegrał 4 mecze i zdobył 2 gole.

</doc>
<doc id="459660" url="https://pl.wikipedia.org/wiki?curid=459660" title="Wiceprezydenci ZSRR">
Wiceprezydenci ZSRR



</doc>
<doc id="459666" url="https://pl.wikipedia.org/wiki?curid=459666" title="III/2 Dywizjon Myśliwski">
III/2 Dywizjon Myśliwski



</doc>
<doc id="459667" url="https://pl.wikipedia.org/wiki?curid=459667" title="Clive Burr">
Clive Burr

Clive Burr (ur. 8 marca 1957 w Londynie, zm. 12 marca 2013 tamże) – angielski muzyk rockowy, perkusista.
Perkusista zespołu Iron Maiden w latach od 1979 do 1982. Nagrał z nimi trzy pierwsze albumy: "Iron Maiden", "Killers", "The Number of the Beast". Odszedł z grupy w styczniu 1983 roku z powodów zdrowotnych. Jego miejsce zajął Nicko McBrain.
Przed przyłączeniem się do Ironów, Burr występował w grupie Samson (1978–1979), tej samej, w której niegdyś śpiewał wokalista Maiden, Bruce Dickinson.
W 1982 roku (został wtedy wydany album Iron Maiden "The Number of the Beast"), magazyn "Kerrang" ogłosił go trzecim najlepszym bębniarzem na świecie.
Po odejściu z Iron Maiden wstąpił do francuskiej grupy Trust (w 1983 roku), w której wcześniej na perkusji grał Nicko. W tym samym roku Burr utworzył własny zespół, nazwany Clive Burr’s Escape, a w roku 1984 przemianowany na Stratus. Pod tym szyldem grupa wydała jeden album.
W czerwcu 1985 roku, Clive przyłączył się do grupy Gogmagog (zaliczającej się do Nowej Fali Brytyjskiego Heavy Metalu - "New Wave Of British Heavy Metal", w skrócie NWOBHM), gdzie spotkał się m.in. z byłym wokalistą Ironów, Paulem Di’Anno oraz obecnym ich gitarzystą, Janickiem Gersem. Grupa wydała jeden singiel pt. „I will be there”.
W latach 90. Burr występował również z brytyjskimi zespołami: Desperado (od 1990 roku), Elixir czy Praying Mantis (koncert w Tokio w 1996 uwieczniony na dwupłytowym albumie "Captured Alive in Tokio"). W 1992 przyłączył się do grupy True Brits, gdzie spotkał m.in. gitarzystę Dennisa Strattona.
W tym czasie lekarze stwierdzili u niego stwardnienie rozsiane. Członkowie zespołu Iron Maiden założyli fundację Clive Burr MS Trust Fund, zbierającą dla niego środki finansowe („MS” to w skrócie "multiple sclerosis", czyli nazwa tej choroby w języku angielskim).
Burr jest współautorem utworów: „Gangland” (napisanego z Adrianem) oraz „Total Eclipse” (ze Steve’em i Dave’em).

</doc>
<doc id="459669" url="https://pl.wikipedia.org/wiki?curid=459669" title="Rekrut">
Rekrut

Rekrut – żołnierz bezpośrednio po wcieleniu do wojska, jeszcze przed złożeniem przysięgi wojskowej. Rekruci podlegają w pierwszym okresie służby szczególnie intensywnemu procesowi przystosowania do zasad życia w koszarach, ćwiczą głównie musztrę wojskową i przechodzą wstępne szkolenie ogólnowojskowe, w tym pierwsze strzelanie z broni osobistej. Każdy rekrut ma stopień wojskowy szeregowego, z tym że studenci uczelni wojskowych oraz odbywający przeszkolenie podczas lub po studiach cywilnych posługują się dodatkowo tytułem podchorążego.
W Polsce, tak jak w wielu innych krajach, powszechnie przyjętą zasadą jest krótkie (do ok. 3 mm) strzyżenie włosów świeżo wcielonych rekrutów, krótsze niż żołnierzy pozostających w służbie już nieco dłużej (starszych służbą); w niektórych jednostkach wojskowych (m.in. w Wojskowej Akademii Medycznej w latach 60. XX wieku) studenci-rekruci (tuż po przyjęciu na I rok studiów) nosili „żółte buty” – wojskowe obuwie o znacznie jaśniejszym odcieniu brązu, niż powszechnie używane wówczas w wojskach lądowych, czym dodatkowo odróżniali się od pozostałych żołnierzy tej jednostki.
Okres, w którym rekruci szkoleni są przed złożeniem przysięgi wojskowej nazywany jest okresem unitarnym (lub w żołnierskim slangu „unitarką”) i trwa obecnie w Polsce od około dwóch (dla odbywających wakacyjne przeszkolenie studentów) lub czterech (dla żołnierzy służby zasadniczej) do sześciu (dla słuchaczy szkół wojskowych) tygodni. Dla żołnierzy TSW okres unitarny trwa 16 dni lub 8 x 2 dni.

</doc>
<doc id="459672" url="https://pl.wikipedia.org/wiki?curid=459672" title="Albumina znakowana">
Albumina znakowana

Albumina znakowana (IHSA, RISA) – białko osocza ludzkiego, albumina, znakowane promieniotwórczo na potrzeby wielu badań diagnostycznych medycyny jądrowej (gammaencefalografii, radiokardiografii, badań metabolizmu). Do znakowania albuminy stosuje się 131I, 132I, 125I, 51Cr (duża trwałość połączeń znakowanych atomów z białkiem), 99mTc.
Albumina znakowana stosowana do celów medycznych powinna się cechować:

</doc>
<doc id="459678" url="https://pl.wikipedia.org/wiki?curid=459678" title="Downwelling">
Downwelling

Downwelling (prąd zstępujący) − zjawisko konwergencji termohalinowej, polega na opadaniu powierzchniowych warstw wód oceanicznych ku głębinom, wywołany jest zaś niestabilnością mas wodnych, różniących się pod względem temperatury i zasolenia. 
Ogólnie rzecz biorąc ciepłe wody oceaniczne z niższych szerokości geograficznych przemieszczane są ku wyższym szerokościom, w międzyczasie oddając znaczną część swego ciepła ochładzają się, zwiększają swą gęstość, co w konsekwencji prowadzi do ich opadania. Tak powstałe masy przemieszczają się jako prądy głębinowe z powrotem w stronę równika i docierając do szelfu oceanicznego, powoli, bo z prędkością zaledwie kilkunastu centymetrów dziennie, podnoszą się ku powierzchni - tzw. upwelling.

</doc>
<doc id="459679" url="https://pl.wikipedia.org/wiki?curid=459679" title="Broadway">
Broadway

Miejscowości w USA:
W Wielkiej Brytanii:
Stacje metra:

</doc>
<doc id="459681" url="https://pl.wikipedia.org/wiki?curid=459681" title="Języki brytańskie">
Języki brytańskie

Języki brytańskie – jedna z dwóch grup języków celtyckich w obrębie języków indoeuropejskich (druga grupa to języki goidelskie). Językami brytańskimi posługuje się obecnie ponad 900 000 osób. Najwyższą liczbę stanowią użytkownicy walijskiego – ponad 600 000. Co więcej, zgodnie z danymi pochodzącymi z brytyjskiego spisu powszechnego z 2011 roku, 19% mieszkańców Walii posługuje się językiem walijskim. Odmiana bretońska jest używana przez 172 000 osób we Francji, ale nie ma tam statusu urzędowego. Natomiast odmiana walijska jest używana przez niewielką grupę osób w Patagonii w Argentynie (za sprawą walijskich kolonistów z XIX wieku).
Klasyfikacja.
Grupa ta pochodzi od powszechnego języka brytańskiego i jest reprezentowana przez języki:
Nazwa.
Nazwa języka została wprowadzona przez walijskiego badacza kultury celtyckiej Johna Rhysa i pochodzi od walijskiego słowa "Brythonic " co oznacza rdzennych brytańczyków (w odróżnieniu do Anglo-Saksonów czy Celtów). Z kolei słowo "Brythonic "pochodzi od "Prettanike", nazwy Wysp Brytyjskich zanotowanej przez pisarzy greckich.
Pochodzenie.
Zachowało się niewiele informacji na temat tej grupy języków. Wiadomo, że był używany na południu Wielkiej Brytanii na przełomie czwartego i piątego wieku, w czasie ekspansji Imperium Rzymskiego. Język zawierał wiele zapożyczeń z łaciny jak również elementy gramatyki tego języka, które były używane nawet w administracji. Bezpośredni wpływ na tę sytuację miały legiony rzymskie stacjonujące w tej części wyspy do roku 410.  W wyniku ekspansji kultury anglosaskiej na wyspie (V wiek), ludność posługująca się tym językiem została przesiedlona na zachodnie części wyspy (Walia, Kornwalia) i wyemigrowała do Bretanii (północno-zachodnia Francja). Z powodu przewagi liczebnej nowych osadników język brytański zaczął wychodzić z użycia a rdzenna ludność przejęła ich język. Miało to miejsce zaraz po wyodrębnieniu się z tego języka odmiany kornijskiej i bretońskiej, około X-XI wieku. 
Dowody istnienia języków brytańskich.
Wiedza na temat języków brytańskich pochodzi głównie z monet wybitych w okresie używania tych języków, oryginalnych inskrypcji pisarzy oraz nazw miejsc, imion i nazwisk zachowanych przez pisarzy z tego okresu. 
Nazwy pochodzące z języków brytańskich to m.in.: London, Penicuik, Perth, Aberdeen, York, Dorchester, Dover oraz Colchester. Elementy języków brytańskich są również widoczne w przedrostkach "bre-" i "bal-" w nazwach wzgórz. "Combe" jako określenie wąskich, głębokich dolin i "tor "jako określenie wysokiego, skalistego wzgórza to przykłady zapożyczeń z języków brytańskich.
Charakterystyka języków brytańskich.
Gałąź języków brytańskich charakteryzuje się odmianą praindoeuropejskiego fonemu ["kw"] na "p "(w odróżnieniu od "c" w
językach goidelskich). Inne cechy charakterystyczne to:
a po irlandzku "srón"

</doc>
<doc id="459683" url="https://pl.wikipedia.org/wiki?curid=459683" title="Pijawka końska">
Pijawka końska

Pijawka końska, pijawka wielożerna ("Haemopis sanguisuga") – gatunek pijawki z rodziny Haemopidae. Występuje w Europie, środkowej i zachodniej Azji oraz w północnej Afryce. Jest największą pijawką żyjącą w Polsce. Na terenach nizinnych kraju jest gatunkiem pospolitym, występuje również w zbiornikach wodnych na wyżynach i w górach. Wbrew nazwie nie pasożytuje, jest drapieżna, żywi się skąposzczetami, drobnymi mięczakami i larwami owadów. Osiąga długość 6–10 cm. Występuje pospolicie w stojących i wolno płynących wodach słodkich.
Budowa.
Grzbiet może mieć kolor od szarego po prawie czarny, spód ciała jest jaśniejszy (żółtoszary). Ciało jest miękkie, zwężające się na końcach, w przekroju ma kształt mniej więcej elipsoidalny. Pokryte jest oskórkiem z wyraźnie widocznymi pierścieniami. Pierścienie nie są równoważne z wewnętrznym podziałem na somity (na każdy somit przypada kilka-kilkanaście pierścieni zewnętrznych). Na obu końcach ciała znajdują się przyssawki. Przednia przyssawka otacza otwór gębowy, stąd jej nazwa: okołoustna. Wzdłuż boków przedniej części ciała znajduje się 5 par oczu. Otwór odbytowy położony jest na grzbiecie, w tylnej części ciała. 
Biotop.
Pijawka końska występuje w wodach stojących i wolno płynących. Okresowo może przebywać na lądzie, na wilgotnym podłożu w pobliżu wody. Zimę spędza zagrzebana w osadach dennych. 
Rozmnażanie.
Wszystkie gatunki pijawek są obojnakami. Pijawka końska składa kokony jajowe na wilgotnej ziemi, np. na brzegach zbiorników wodnych. Dorosłe nie opiekują się jajami. Młode opuszczają kokon po upływie miesiąca. Od razu są zdolne do samodzielnego zdobywania pokarmu. Są ubarwione tak jak dorosłe osobniki.
Pożywienie.
Pijawki końskie, wbrew swej popularnej nazwie, nie pasożytują na ssakach, gdyż są drapieżnikami. Polują na larwy owadów, ślimaki, skorupiaki, skąposzczety, kijanki, małe rybki oraz na inne pijawki. Zdobycz jest połykana w całości albo wysysana. Pijawka ta, jak i wszystkie inne, jest wytrzymała na głód – może obyć się bez jedzenia nawet przez 7 miesięcy.

</doc>
<doc id="459687" url="https://pl.wikipedia.org/wiki?curid=459687" title="Świątynia Ludu">
Świątynia Ludu

Świątynia Ludu (ang. "Peoples Temple") znana również pod pełną nazwą Świątynia Ludu Uczniów Chrystusa (ang. "Peoples Temple of the Disciples of Christ") – sekta religijna, założona przez Jamesa Jonesa w 1956 w Indianapolis i przeniesiona w 1965 do Kalifornii. W szczytowym okresie popularności do sekty należało około 30 tysięcy osób, dysponowała ona majątkiem ok. 15 mln dolarów, a jej przywódca Jim Jones dla wyznawców kultu stanowił bezwzględny autorytet moralny. Sekta upadła w wyniku zbiorowej śmierci ponad 900 osób (gł. amerykańskich członków sekty zmuszonych przez Jonesa do popełnienia samobójstwa) 18 listopada 1978 w ośrodku sekty w Gujanie.
Historia.
James Warren Jones urodził się w 1931 roku w Lynn (Indiana), niedaleko Indianapolis. Nie skończył żadnej szkoły, imał się różnych zajęć. Na początku lat 60. w rodzinnym mieście założył kilkudziesięcioosobową grupę Świątynia Ludu. Pod pozorem działalności charytatywnej zbierał fundusze dla swojej grupy. Tak umiejętnie obracał pieniędzmi, że wkrótce jego organizacja bardzo się wzbogaciła. Wraz z setką zwolenników Jones przeniósł się później do Redwood Valley w Kalifornii, by wreszcie (1972) osiąść w San Francisco. Twierdził, że jest Mesjaszem, otoczył się dwunastoma uczniami. Grupa stale powiększała się o nowych wyznawców, a wraz z nią rosły dochody, gdyż majątek każdego nowego członka stawał się automatycznie własnością guru. Przywódca Świątyni Ludu stał się tak popularny, że o jego poparcie zaczęli zabiegać politycy. Został przewodniczącym komisji mieszkaniowej w Radzie Miejskiej San Francisco. W połowie lat 70. Jonesa zaliczano do najważniejszych przywódców Kościołów i sekt w Stanach Zjednoczonych.
Życie w sekcie było nieustannie kontrolowane. Członkowie byli poddawani ciągłej inwigilacji i „praniu mózgu”. Za nieposłuszeństwo Jones nakazywał złożenie publicznej samokrytyki, a także wymierzał karę chłosty. Wykorzystywał swych ludzi do niewolniczej pracy.
Kiedy prawda o życiu w sekcie zaczęła przedostawać się na zewnątrz dzięki prasie, „wielebny” uznał, że trzeba na pewien czas wyjechać. W 1974 roku wykupił kawałek ziemi w dżungli w Gujanie i założył tam plantację, którą nazwał Jonestown (Miasto Jonesa).
Zainteresowanie prasy sektą Jonesa wzbudziło niepokój władz, które, dotąd przychylne grupie, zaczęły bacznie obserwować doniesienia mediów. Okazało się, że Jones torturuje członków wspólnoty, w tym małe dzieci. Jeśli dziecko na widok „wielebnego” nie uśmiechnie się w porę albo nie przywita nakazaną formułką („dzień dobry, ojcze, jaka radość widzieć ciebie”), jest poddawane w specjalnym pokoju elektrowstrząsom.
Rząd Stanów Zjednoczonych nie mógł jednak natychmiast zlikwidować kolonii w Gujanie, nie posiadając niezbitych dowodów łamania prawa. Jonestown było bowiem prywatną posiadłością poza granicami państwa. Sprawę badał wysłannik rządu, kongresmen Leo Ryan.
18 listopada 1978.
18 listopada część członków Świątyni Ludu zgłosiła się do kongresmena, chcąc razem z nim wrócić do Stanów Zjednoczonych. Tuż przed powrotem, na pasie startowym lotniska w Port Kaituma, oddalonego od Jonestown o pięć kilometrów, Ryan, trzej towarzyszący mu dziennikarze oraz kilkoro uciekinierów, zostało zamordowanych strzałami z broni maszynowej.
Tymczasem w samym Jonestown 900 osób zażyło truciznę. Szczegóły zdarzenia nie są znane. Wiadomo tylko, że wokół siedziby sekty Jones rozstawił kordon uzbrojonych strażników. Ocalało kilkoro osób, którym w ogólnym zamieszaniu na początku „ceremonii” udało się ukryć, a potem wymknąć do dżungli. W Jonestown znaleziono 903 ciała. Wśród nich były zwłoki Jonesa, ale nie wypił on trucizny – zginął od strzału w głowę.
Razem z osobami zabitymi na lotnisku zginęło 918 ludzi. Być może w kolonii przebywało więcej osób, około 1200. Policja, która przybyła na miejsce tragedii, stwierdziła, że kasa pancerna, w której „wielebny” trzymał pieniądze, została rozbita.

</doc>
<doc id="459691" url="https://pl.wikipedia.org/wiki?curid=459691" title="Województwo chełmińskie">
Województwo chełmińskie

Województwo chełmińskie () – województwo I Rzeczypospolitej, istniejące w latach 1454–1793.
Podział administracyjny.
Województwo chełmińskie obejmowało obszar 4654 km². W pierwszych dziesięcioleciach po przejściu pod panowanie polskie zachował się dawny pokrzyżacki podział na komturstwa zwane powiatami i wójtostwa, który zanikł definitywnie na początku XVI w. Początkowo województwo zachowywało jedność administracyjno-sądową, gdyż stanowiło w całości jeden powiat sądowy. Dopiero w 1537 doszło do powołania drugiego powiatu sądowego dla wschodniej części województwa. Od tej daty dzieliło się ono na dwa zasadnicze obszary: ziemię chełmińską i michałowską, które były zarazem powiatami sądowymi. Nie obejmowały jednak one całości ziem województwa, gdyż tereny należące do biskupa chełmińskiego stanowiły osobne, egzymowane okręgi sądowe w których biskup posiadał pełną władzę dominialną. Również terytorium miasta Torunia stanowiło osobną jednostkę administracyjną, autonomiczną wobec wojewody i sejmiku.
Powierzchnia powiatów i wydzielonych okręgów administracyjnych:
W 1764 w związku z próbą ograniczenia liczby posłów z Prus Królewskich przeprowadzono reorganizację administracyjną Prus Królewskich, wprowadzając podział województwa na 7 powiatów (chełmiński, toruński, grudziądzki, radzyński, kowalewski, brodnicki i nowomiejski), a następnie w 1767 dodano jeszcze dwa kolejne, golubski i łasiński. Były one w praktyce jedynie okręgami sejmikowymi (z każdego powiatu miało być wysyłanych 2 posłów), a dalej zachowano dawny podział na dwa okręgi sądowe. W praktyce, z powodu konfederacji barskiej, a następnie I rozbioru decyzje te nigdy nie weszły w życie i nawet nie wytyczono granic poszczególnych powiatów.
Stolicą województwa było miasto Chełmno położone na zachodzie regionu. Starostwo grodowe kowalewskie należało do wojewody chełmińskiego.
Sejmiki wojewódzkie odbywały się w Kowalewie (do 1630 r. na przemian w Kowalewie i Radzyniu), gdzie wybierano posłów na sejm walny. Ponieważ liczba posłów wysyłanych z ziemi chełmińskiej i Prus Królewskich nie była określona, często poszczególne frakcje polityczne dążyły do zerwania obrad sejmikowych by nie dopuścić do wysłania na sejm większej grupy posłów mogących wpływać na przebieg obrad. sejmiki deputackie po 1589 odbywały się w Radzyniu, gdzie wybierano 2 deputatów do Trybunału Koronnego w Piotrkowie.
Na terenie województwa znajdowało się 9 starostw, z tego 8 niegrodowych i 1 grodowe (kowalewskie). W ziemi chełmińskiej były to starostwa golubskie, grudziądzkie, kowalewskie, lipienieckie (lipieńskie), pokrzywińskie, radzyńskie i rogozińskie, a w powiecie michałowskim bratiańskie i brodnickie (czasowo wyodrębniano z niego klucz lidzbarski jako starostwo lidzbarskie). Starostowie niegrodowi nie pełnili żadnej roli administracyjnej, byli jedynie tenutariuszami królewszczyzn. Największym miastem w województwie był Toruń (liczący w 1. poł. XVII w. 18000 mieszkańców), ale nie został on stolicą z racji swej niezależności, którą zawdzięczał królewskim przywilejom i pozycji gospodarczej. Toruń i jego terytorium miejskie (patrymonium) wyłączony był z administracji województwa.
Województwo zostało utworzone przez Kazimierza Jagiellończyka w 1454 roku w wyniku inkorporacji Prus do Królestwa Polskiego. Ostatecznie zostało ukształtowane po II pokoju toruńskim w 1466, stając się częścią Prus Królewskich. Zostało zlikwidowane po II rozbiorze Polski po reformie administracyjnej i wprowadzeniu administracji niemieckiej (choć praktyczne prawie całe zostało zagarnięte przez królestwo Prus już w I rozbiorze 1772).
Obecnie obszar ten (bez północno-wschodnich krańców, tj. Lubawy, Lidzbarka i Nowego Miasta Lubawskiego) wchodzi w skład województwa kujawsko-pomorskiego.

</doc>
<doc id="459692" url="https://pl.wikipedia.org/wiki?curid=459692" title="Języki goidelskie">
Języki goidelskie

Języki goidelskie – podgrupa języków celtyckich w obrębie języków indoeuropejskich.
Grupa ta jest reprezentowana przez języki: 
Język staroirlandzki jest najstarszą formą języka tej podgrupy, od której wywodzą się jej współczesne języki.
Terminologia.
Pomimo faktu, że do nazw
języków: „irlandzkiego” i „manx” często dodawane jest określenie „celtycki”
(ponieważ są w swej istocie językami Celtów/goidelskimi), użycie tego określenia jest
zbędne. Tłumaczy się to tym, że terminy: „irlandzki” i „manx”, kiedy odnosimy się
do kategorii samego języka (tak jak w wyrażeniu: „Mówić po irlandzku”), mają
ścisłe powiązanie tylko z tymi językami. Równocześnie, możemy odnosić się
do języka szkockiego jako germańskiego i dlatego „szkocki” może dotyczyć kwestii kompletnie niezwiązanych z Celtami. Słowo „celtycki”, samo w sobie, może być czasami stosowane zamiennie ze „szkockim celtyckim” (głównie w
Szkocji), co wydaje się być niejednoznaczne.
Określenia na te języki zawarte w
samych językach ("Gaeilge/Gaolainn/Gaelic" w irlandzkim, "Gaelg/Gailck" w
manx i "Gàidhlig" w szkockim celtyckim) pochodzą ze
staroirlandzkiego słowa "Goídelc", którego źródłem jest starowalijskie" Guoidel"
oznaczające  „pirat, najeźdźca”.
Prehistoryczne innowacje języków goidelskich.
Fonologia.
1)     
powstanie akcentu inicjalnego, który wywołał redukcję samogłosek nieakcentowanych i wygłosowych, zachowanych jeszcze w napisach ogamicznych, np.: IGENA→ sirl. i"gnen" „córka”, CUNAGUSS-OS (gen.sg.);
2)     
powstanie samogłosek nosowych į ę ą  ǫ ų z odpowiednich ustnych + "nt, nk" (np.: MACCVDECCETI por. sirl. "cét" „sto” – wal. "cant.;" TOGITTACC à "tocad „"los”, por. pbryt. "Tunccetace)", które następnie uległy denazalizacji, przy czym ą i ę dały é, np.: sirl. "cétal "„pieśń”;
3)     
paralelne wydłużenie samogłoski po zaniku k, g, t, d przed płynną (pozycja lenicyjna) w epoce poogamicznej, np. MAGLI → "mál" „książę”;
4)     
metafonia u, i oraz e, o i epenteza wygłosowych –i, -u.
W czasach historycznych  (VI-X w n.e.) dokonały się kolejne zmiany na całym obszarze goidelskim, m.in.:
5)     
dyftongizacja é→ ía i ó→úa;
6)     
przejście w proliktykach "t-, k-, s-", w "d-, g-, Ø- ;"
7)     
zmiana "mb, nd w m(m), n(n)" pod akcentem ;
8)     
paralelna, ale różnie zrealizowana tendencja do anaptyksy w sąsiedztwie samogłosek płynnych oraz dyftongizacja samogłosek płynnych oraz dyftongizacja samogłosek krótkich przed płynną.
Morfosyntaktyka.
System goidelski ukształtował się w epoce przedhistorycznej i do XIII w. n. e. (nie licząc zaniku neutrum) nie uległ większym zmianom. Dopiero później nastąpiły znaczne uproszczenia:
1)     
zanik infiksów i sufiksów zaimkowych;
2)     
zanik różnic akcentowych w czasowniku (uogólnienie pozycji inicjalnej);
3)     
tendencja do nieodróżniania końcówek  „łącznych” od „absolutnych”;
4)     
zanik deponentiów;
5)     
ograniczenie copuli do 3 sg.;
6)     
powstanie koniugacji peryfrastycznej;
7)     
naruszenia składni zgody.
Różnice pomiędzy podgrupami.
Różnice pomiędzy grupą zachodnią (język irlandzki) a wschodnią (szkocka manx, częściowo pn.-wsch. Irlandzki) pojawiają się w X w. Grupa zachodnia jest bardziej zachowawcza. Do innowacji grupy wschodniej należy:
1)     
skrócenie nieakcentowanych samogłosek długich;
2)     
zmiana "tn, kn" w "tr, kr;"
3)     
prawie zupełny zanik fleksji nominalnej  w manx i dialektach szkockich;
4)     
użycie praesens w funkcji futurum;
5)     
nowe wyrazy gramatyczne (np.: "na" jako relativum, "cha" w roli negacji, "ann "po verbum substantivum.
Do osobliwości języka szkockiego zaliczyć można :
1)     
preaspirację
preaspirację;
2)     
nową nazalizację;
3)     
rozbudowę partykuł werbalnych.
Cechy języka manx
1)     
nowa lenicja śródwyrazowa;
2)     
zmiana "m(m), n(n)"  w "bm, dn;"
3)     
nieodróżnianie form subiektywnych od obiektywnych w zaimku osobowym.
Mimo tych różnic języki nowogoidelskie wykazują uderzający paralelizm rozwojowy do czasów nam współczesnych.

</doc>
<doc id="459693" url="https://pl.wikipedia.org/wiki?curid=459693" title="Alwit">
Alwit

Alwit – poprawnie: alvit [(Hf,Th,Zr)SiO4·H2O]

</doc>
<doc id="459694" url="https://pl.wikipedia.org/wiki?curid=459694" title="Toni Innauer">
Toni Innauer

Toni Innauer, właśc. Anton Innauer (ur. 1 kwietnia 1958 w Bezau) – austriacki skoczek narciarski, dwukrotny medalista olimpijski, wicemistrz świata w lotach oraz zdobywca Pucharu KOP.
Przebieg kariery.
W sezonie 1975/1976 wygrał niespodziewanie, jako 17-latek, trzy konkursy w ramach Turnieju Czterech Skoczni, ale słaby wynik w trzecim konkursie w Innsbrucku sprawił, że w całym turnieju zajął dopiero 4. miejsce. Był to czwarty i ostatni przypadek, aby skoczek wygrał trzy konkursy, a mimo to nie wygrał całego turnieju.
W 1976 roku wziął udział w igrzyskach olimpijskich w Innsbrucku, gdzie zdobył srebrny medal na dużej skoczni (tej samej, na której półtora miesiąca wcześniej stracił szansę wygrania Turnieju Czterech Skoczni), przegrywając jedynie z Karlem Schnablem. Na tych samych igrzyskach zajął siódme miejsce na skoczni normalnej. Cztery lata później, podczas igrzysk w Lake Placid był najlepszy na skoczni normalnej, a na dużym obiekcie zajął czwarte miejsce, przegrywając walkę o brązowy medal z Jarim Puikkonenem.
Do innych sukcesów Innauera należy między innymi srebrny medal zdobyty na mistrzostwach świata w lotach narciarskich w Vikersund (1977), gdzie lepszy był tylko Walter Steiner. Ponadto Innauer dwukrotne pobił rekord świata w długości skoku, skacząc najpierw 174 m, a następnie 176 m. Przeszedł do historii jako pierwszy skoczek, który zdobył za styl skoku pięć najwyższych not, co miało miejsce w 1976. W 1978 wystartował na mistrzostwach świata w Lahti, jednak indywidualnie zajął tam odległe miejsca. W konkursie drużynowym Austriacy z Innauerem w składzie zajęli czwarte miejsce. Mistrzostwa świata w Oslo (1982) były ostatnią dużą imprezą sportową w jego karierze – zajął tam 29. miejsce na normalnej skoczni.
Karierę sportową zakończył w 1982 roku wieku zaledwie 23 lat z powodu kontuzji.
Po zakończeniu kariery.
Toni Innauer po zakończeniu kariery sportowej studiował psychologię, filozofię i sport, a w latach 1989–1992 oraz w latach 2001–2002 (zastąpił tragicznie zmarłego 4 lutego 2001 roku Aloisa Lipburgera) z sukcesami prowadził reprezentację Austrii. Obecnie pracuje w Austriackim Związku Narciarskim.
Sukcesy podopiecznych Innauera w Austrii w latach 1989–1992 oraz w latach 2001–2002 (chronologicznie)
Życie prywatne.
Syn Toniego Innauera – Mario (ur. 1990) również był skoczkiem narciarskim.

</doc>
<doc id="459696" url="https://pl.wikipedia.org/wiki?curid=459696" title="Opabinia">
Opabinia

Opabinia – rodzaj wymarłego morskiego zwierzęcia należącego do typu Lobopodia. Jedyny gatunek należący do tego rodzaju to "Opabinia regalis" ze skamieniałości odkrytych w kambryjskich osadach formacji typu Lagerstätte zwanej łupkami z Burgess. Odnaleziono dobrze zachowane szczątki mniej niż dwudziestu osobników. "Opabinia" osiągała umiarkowane rozmiary, po bokach miękkiego ciała znajdowały się segmentowane płatki, a z tyłu wachlarzowaty ogon. Głowa wykazywała niezwykłe cechy: miała pięcioro oczu, znajdujący się na spodniej stronie głowy i zwrócony ku tyłowi otwór gębowy oraz „trąbę”, służącą prawdopodobnie do podawania pokarmu do otworu gębowego. "Opabinia" żyła przypuszczalnie na dnie morza, wykorzystując „trąbę” do wyszukiwanie niewielkiego, miękkiego pokarmu.
Kiedy pierwsze dokładne badanie opabinii w 1975 ujawniło jej niezwykłe cechy, sądzono, że nie jest ona spokrewniona z przedstawicielami żadnego znanego typu, choć sądzono, iż może być krewną hipotetycznego przodka stawonogów i pierścienic. Jednakże inne odkrycia, w szczególności "Anomalocaris", zasugerowały, że w rzeczywistości może ona należeć do grupy spokrewnionej bliżej z przodkiem stawonogów, której członkami mogą być również pazurnice i niesporczaki.
Jak wykazało badanie skamieniałości warstwa po warstwie, układ pokarmowy nie dochodził do "trąby". Prawdopodobnie służyła ona tylko do chwytania pokarmu i przenoszenia go.

</doc>
<doc id="459698" url="https://pl.wikipedia.org/wiki?curid=459698" title="Åsa Svensson">
Åsa Svensson

Åsa Carlsson-Svensson (ur. 16 czerwca 1975 w Surahammar) – szwedzka tenisistka, reprezentantka kraju w Fed Cup.
Kariera tenisowa.
W roku 1990 rozpoczęła występy w turniejach ITF. Rok później wygrała pierwszy tytuł rangi juniorskiej w Ljusdal. W 1992 roku otrzymała licencję zawodowej tenisistki. W 1993 zadebiutowała w Fed Cup dla Szwecji. W roku 1994 awansowała o 98 pozycji w rankingu tenisistek, plasując się na 69 miejscu. Osiągnęła półfinał w Houston, a następnie finał w Pradze, zadebiutowała w wielkoszlemowym turnieju na French Open, doszła do drugiej rundy US Open i osiągnęła finał gry podwójnej w Linzu z Caroline Schneider.
W roku 1996 przegrała w finale w Houston ze Steffi Graf. Odnotowała też zwycięstwo nad wysoko notowaną Lisą Raymond.
Pierwszy tytuł w grze pojedynczej zdobyła w 1999 roku w Kuala Lumpur. Z Émilie Loit wygrała też pierwszy turniej deblowy w karierze w Pattaya. Drugi tytuł gry podwójnej zdobyła z Natallą Zwierawą rok później w Hanowerze. Odniosła zwycięstwa nad Ivą Majoli i Sandrine Testud.
Ostatni zawodowy tytuł wywalczyła w grze podwójnej w Memphis z Meilen Tu w 2004 roku.

</doc>
<doc id="459700" url="https://pl.wikipedia.org/wiki?curid=459700" title="Bitumizacja">
Bitumizacja

Bitumizacja – proces polegający na rozkładzie cząstek organicznych w wodzie morskiej, bez udziału tlenu, ale przy udziale bakterii.

</doc>
<doc id="459701" url="https://pl.wikipedia.org/wiki?curid=459701" title="Uwęglenie">
Uwęglenie

Uwęglenie – proces, w którym następuje stopniowy wzrost procentowy zawartości węgla, a zmniejsza się zawartość innych pierwiastków, np. tlenu i wodoru. Zmniejsza się także zawartość składników lotnych, następuje wzrost ciepła spalania. Z petrograficznego punktu widzenia następuje wzrost zdolności odbicia światła (refleksyjność witrynitu) – mierzy się ją na macerale kolotelinicie, a wartość wyraża się w Rr [%] (refleksyjność robocza). Następują wtedy zmiany fluorescencji oraz zanika jedna z grup macerałów – grupa liptynitu. Makroskopowo proces uwęglenia powoduje zmiany barwy (z brunatnej w różnym odcieniu do czarnego) wzrost intensywności połysku oraz wzrost ciężaru właściwego węgla. Proces uwęglenia jest procesem złożonym z przemian fizykochemicznych materii organicznej i mineralnej. Materiały wyjściowe i końcowe tego procesu to torf i grafit. Na proces uwęglenia wpływają następujące czynniki: ciśnienie, temperatura i czas. Dzieli się go także na dwie fazy:

</doc>
<doc id="459703" url="https://pl.wikipedia.org/wiki?curid=459703" title="Ślascy">
Ślascy



</doc>
<doc id="459705" url="https://pl.wikipedia.org/wiki?curid=459705" title="Władimir Biełousow (skoczek narciarski)">
Władimir Biełousow (skoczek narciarski)

Władimir Pawłowicz Biełousow (ros. Владимир Павлович Белоусов, ur. 14 lipca 1946 w Wsiewołożsku) – rosyjski skoczek narciarski reprezentujący Związek Radziecki, złoty medalista olimpijski.
Kariera.
Pochodzi z miasta Wsiewołożsk obok Petersburga. Na arenie międzynarodowej zadebiutował w 1968 podczas igrzysk olimpijskich w Grenoble. Zdobył tam złoty medal na dużej skoczni, wyprzedzając Jiříego Raškę i Larsa Griniego. Został tym samym pierwszym i jak dotąd jedynym medalistą olimpijskim w skokach narciarskich reprezentującym ZSRR lub Rosję. Na tej samej imprezie zajął ósme miejsce na normalnej skoczni, tracąc do zwycięzcy, Jiříego Raški, osiem punktów.
W 1968 zwyciężył także podczas zawodów "Holmenkollen Ski Festival" jako trzeci i ostatni radziecki skoczek. Triumf ten powtórzył w 1970. W tym samym sezonie zajął także szóste miejsce na normalnej skoczni podczas mistrzostw świata w Wysokich Tatrach. W 1969 wywalczył swój jedyny tytuł mistrza ZSRR. W Turnieju Czterech Skoczni najlepszy występ zaliczył w 17. edycji, kiedy w klasyfikacji generalnej zajął szóstą lokatę. Zajmował kolejno: ósme miejsce w Oberstdorfie, czwarte w Garmisch-Partenkirchen, dziewiętnaste w Innsbrucku oraz dziewiąte w Bischofshofen. Po zakończeniu kariery pracował jako trener.

</doc>
<doc id="459708" url="https://pl.wikipedia.org/wiki?curid=459708" title="Rzeszów Główny">
Rzeszów Główny

Rzeszów Główny – stacja kolejowa w Rzeszowie, położona na Podkarpaciu, ważny węzeł kolejowy Polski południowo-wschodniej. Według klasyfikacji PKP ma kategorię dworca wojewódzkiego.
Pasażerowie.
W roku 2017 wymiana pasażerska wyniosła 2,41 mln osób (6,6 tys. dziennie), co dało jej 36. miejsce w Polsce.
W roku 2018 wymiana pasażerska wyniosła 2,7 mln osób (7,4 tys. dziennie), co dało jej 31. miejsce w Polsce.
W roku 2019 wymiana pasażerska wyniosła 3,14 mln osób (8,6 tys. dziennie), co dało jej 27. miejsce w Polsce.
W roku 2020 wymiana pasażerska wyniosła 1,72 mln osób (4,7 tys. dziennie), co dało jej 31. miejsce w Polsce.
W roku 2021 stacja obsługiwała 7,4 tys. pasażerów na dobę (łącznie 2,7 mln osób), co dawało jej, wespół ze stacją Łódź Fabryczna, 22. miejsce w kraju.
Dane ogólne.
Rzeszów Główny jest stacją węzłową. Znajduje się na międzynarodowej linii kolejowej E30 Zgorzelec - Medyka.
Przez stację przechodzą następujące linie kolejowe:
Budynek dworcowy.
Budynek dworca Rzeszów Główny znajduje się na Placu Dworcowym w północnej części dzielnicy Śródmieście. Został wybudowany w 1858 i pomimo dwukrotnego zniszczenia oraz modernizacji zachował swój pierwotny styl architektoniczny. Największą przebudowę przeszedł w 1908 roku, kiedy to dobudowano: restaurację, poczekalnię III klasy, werandę peronową nad peronem 1, a na placu przed dworcem w miejsce lamp naftowych wprowadzono oświetlenie gazowe.
Obecnie w budynku dworcowym znajdują się kasy. Ma on także informację, poczekalnię oraz elektroniczną przechowalnię bagażu. Bezpośrednio do budynku przylega peron 1. zadaszony werandą, która prowadzi w kierunku zachodnim do przejścia podziemnego, łączącego wszystkie trzy perony. W skrajnie wschodniej części budynku znajduje się posterunek SOK.
Infrastruktura kolejowa stacji.
Stacja ma 7 torów głównych oraz 3 perony z sześcioma krawędziami peronowymi. Perony połączone są przejściem podziemnym znajdującym się na zachód od budynku dworcowego.
Peron nr 1. sąsiaduje bezpośrednio z budynkiem dworca, jest w większości zadaszony i ma 2 krawędzie przy torach nr 3 i 5.
Najdłuższym i najszerszym peronem jest peron nr 2, mający dwie krawędzie peronowe przy torach nr 1 i nr 2. Jest zadaszony, ma ławki i oszklone przestrzenie dla oczekujących pasażerów. 
Na północ od peronów znajdują się niezelektryfikowane tory, obsługiwane zwrotnicami ręcznymi, prowadzące do hal naprawczych oraz lokomotywowni. W przeszłości znajdowała się tutaj także druga lokomotywownia, która została jednak zburzona, a tory do niej rozebrane. W tych okolicach znajduje się także schronisko manewrowych, zakłady Kolejowej Medycyny Pracy, budynek PKP Energetyka oraz budynek zwrotniczego.
Na zachód od stacji, obok Wiaduktu Tarnobrzeskiego, znajduje się jedyna nastawnia, pełniąca funkcję nastawni dysponującej oznaczona "Rz", która ma urządzenia przekaźnikowe typu IZH-111. Na wschód od budynku dworcowego znajduje się pomnik techniki - lokomotywa Tkt48-27, rampa wyładunkowa oraz nieczynna, aczkolwiek będąca w dobrym stanie wieża wodna, w rejonie której odchodziła dziś już rozebrana bocznica do magazynów w rejonie ulic Bardowskiego oraz Batorego. Podobnie ma się stan bocznicy do zakładów Alima Gerber na północ od peronów. Kilkaset metrów dalej w kierunku Przemyśla znajduje się most kolejowy na rzece Wisłok, obok którego można zauważyć ruiny starych budynków kolejowych. Stacja ma semafory świetlne.
Bezpośrednio na północny zachód w kierunku Krakowa znajduje się stacja Rzeszów Zachodni, która łączy się z Dworcem Głównym trzema torami i na której tory są sterowane z tej samej co Rzeszów Główny nastawni dysponującej "Rz".
Historia.
Pierwotne plany zakładały powstanie dworca kolejowego w odległym Zaczerniu. Desperacji ówczesnych miejskich rajców i przedsiębiorców zawdzięczamy obecne położenie dworca na linii kolejowej Kraków-Przemyśl, która w okolicy Rzeszowa ma kształt litery "u".
Rzeszowski dworzec został otwarty 15 listopada 1858 roku w ramach budowy Kolei galicyjskiej im. Karola Ludwika (lata budowy 1856-61) jako część drogi kolejowej łączącej Wiedeń i Kraków z Lwowem. Od dnia powstania aż do 1902 roku był on poza granicami administracyjnymi miasta na terenie Ruskiej Wsi. Nie mniej jednak bliska lokalizacja od rzeszowskiego Rynku spowodowała szybkie zabudowanie obszaru między centrum miasta a dworcem. W 1890 roku stał się stacją węzłową po tym, jak uruchomiono połączenie z Jasłem. W 1908 rozpoczęto budowę kładki nad torami o szerokości 2,5 m oraz pogłębiono, wybrukowano i odwodniono przejazd pod torami w ciągu dzisiejszej ulicy Batorego. Wraz ze wzrostem znaczenia rzeszowskiego węzła kolejowego powstało osiedle kolejowe na północ od dworca (dzisiejsza część Osiedla 1000-Lecia). W roku 1964 oddano do użytku fragment linii 71 do Kolbuszowej, aby zakończyć po długich, trwających od 1938 roku, staraniach budowę linii do Ocic. W czasie I wojny światowej budynek dworcowy został zniszczony przez wycofujące się wojska rosyjskie. W czasie II wojny światowej dworzec służył jako ważny węzeł komunikacyjny. Wycofujące się wojska hitlerowskie ponownie go zniszczyły. Nowy budynek postawiono dopiero po II wojnie w 1945 r. 
12 czerwca 2018 PKP Polskie Linie Kolejowe podpisały z konsorcjum Track Tec Construction, Inżynieria Rzeszów, Intop Warszawa i Infrakol umowę na przebudowę stacji Rzeszów Główny wraz z budową dodatkowego przystanku Rzeszów Zachodni. Prace modernizacyjne rozpoczęły się w sierpniu 2018.
Skomunikowanie.
Dworzec kolejowy jest położony w bezpośrednim sąsiedztwie dworca autobusowego oraz Placu Dworcowego na którym znajduje się: przystanek MPK Rzeszów obsługujący linie: 0, 3, 33,39,44, linia L do lotniska Rzeszów-Jasionka oraz trzy linie nocne N1, N2 i N3, busy spółki Polregio, a także postój taxi i płatny parking. Niedaleko znajduje się również baza autobusów miejskich (ul. Bardowskiego) skąd odjeżdżają autobusy linii: 3, 5, 9, 12, 20, 22, 29, 35, 38, 42, 51, 53, 54.

</doc>
<doc id="459711" url="https://pl.wikipedia.org/wiki?curid=459711" title="Agnieszka Graff">
Agnieszka Graff

Agnieszka Graff-Osser (ur. 2 marca 1970 w Warszawie) – polska pisarka, tłumaczka i publicystka związana z ruchem feministycznym, literaturoznawczyni, nauczycielka akademicka, doktor habilitowana nauk humanistycznych. Członkini zespołu Krytyki Politycznej oraz członkini rady programowej stowarzyszenia Kongres Kobiet.
Życiorys.
Urodziła się 2 marca 1970 w Warszawie, jest córką filozofki Katarzyny Rosner i Piotra Graffa, pochodzącego z żydowskiej rodziny, a także wnuczką brata Kazimierza Graffa.
Ukończyła XLIX Liceum Ogólnokształcącego im. Zygmunta Modzelewskiego w Warszawie. Studiowała anglistykę na Amherst College w stanie Massachusetts w USA, gdzie w 1993 uzyskała bakalaureat. W 1995 ukończyła studia podyplomowe na Uniwersytecie Oksfordzkim. Następnie ukończyła studia w Szkole Nauk Społecznych przy Instytucie Filozofii i Socjologii Polskiej Akademii Nauk (1999). Również w 1999 doktoryzowała się z literatury angielskiej na Wydziale Neofilologii Uniwersytetu Warszawskiego na podstawie napisanej pod kierunkiem Andrzeja Weselińskiego pracy poświęconej prozie Jamesa Joyce’a. Podjęła pracę jako adiunkt w Ośrodku Studiów Amerykańskich UW. Wykładała też na podyplomowych gender studies w Instytucie Badań Literackich Polskiej Akademii Nauk. W 2014 uzyskała na Wydziale Polonistyki Uniwersytetu Warszawskiego stopień naukowy doktora habilitowanego.
Opublikowała szereg esejów i felietonów, m.in. w Gazecie Wyborczej, Literaturze na Świecie i Zadrze. W 2002 otrzymała nominację do Nagrody Literackiej Nike za książkę "Świat bez kobiet. Płeć w polskim życiu publicznym".
Była współzałożycielką Porozumienia Kobiet 8 Marca, wraz z którym organizuje coroczne Manify. W latach 2007–2010 była członkinią Rady Programowej Programu Spraw Precedensowych w Helsińskiej Fundacji Praw Człowieka. Jest członkinią rady programowej stowarzyszenia Kongres Kobiet.
Była żoną fotografa i korespondenta prasy francuskiej Bernarda Ossera, z którym ma syna Stanisława, urodzonego w 2008. W lutym 2021, za pośrednictwem mediów społecznościowych, zrobiła coming out informując, że jest w stałym związku z kobietą. W wywiadzie dla marcowo-kwietniowego numeru magazynu Replika Graff wraz z partnerką, antropolożką kultury Magdaleną Staroszczyk, udzieliła więcej informacji na temat ich związku i queerowych tożsamości.
Deklaruje się jako ateistka.

</doc>
<doc id="459712" url="https://pl.wikipedia.org/wiki?curid=459712" title="Grzymała">
Grzymała



</doc>
<doc id="459713" url="https://pl.wikipedia.org/wiki?curid=459713" title="Slascy herbu Grzymała">
Slascy herbu Grzymała

Slascy – polski ród szlachecki herbu Grzymała (stąd jedno z wezwań tego herbu ‘Slasa’). Niektóre osoby z tego rodu niewłaściwie nazywane Szlaskimi lub Ślaskimi i przypisywane do innych herbów (np. do herbu Nieczuja). 
Rodzina ta zamieszkiwała głównie Mazowsze (rejon wsi Szlasy), od XVII w. część rodziny mieszka w Małopolsce, a od XVIII w. też na Pomorzu.
Do najbardziej znanych i zasłużonych osób z tego rodu należeli m.in. (w układzie chronologicznym):
Do rodu tego należą też
Poza Janem Slaskim wśród zamordowanych w 1940 r. byli jeszcze dwaj Ślascy:

</doc>
<doc id="459714" url="https://pl.wikipedia.org/wiki?curid=459714" title="Daitō-ryū">
Daitō-ryū

 – historyczna japońska szkoła sztuk walki. 
Najbardziej znana szkoła oparta na koncepcji aiki. Mistrz judo, Kenji Tomiki, twierdzi, że w niektórych podręcznikach sekretnych metod walki, można znaleźć wzmianki na temat "Daitō-ryū". Informacje te datują początek istnienia tej szkoły sztuk walki na okres Kamakura (1185–1333). Za twórcę tej metody uważa się Yoshimitsu Minamoto (1045–1127). Od nazwy jego rezydencji "Daitō" wzięła się nazwa tej sztuki walki. Sztukę tę praktykowali wojownicy z rodu Minamoto. Z czasem klan ten uległ wchłonięciu przez ród Takeda. Przez stulecia "Daitō-ryū" było przekazywane wewnątrz rodu Takeda jako tajemnica rodzinna.
Współcześnie sztuka ta jest najbardziej znana dzięki Sōkaku Takeda (1859–1943). Jako pierwszy nauczał on swej sztuki każdego, kogo było na to stać. Jego najzdolniejszym uczniem był Morihei Ueshiba, twórca aikido.
Trzeci syn Sōkaku, Tokimune Takeda, po śmierci ojca podjął się propagowania sztuki, którą nazywał aiki-budō, i w której zawierały się elementy walki mieczem ("ken"), wywodzące się ze szkoły "Ono-ha Ittō-ryū" razem z tradycyjnymi elementami "Daitō-ryū".
W Japonii istnieje kilka szkół powołujących się na korzenie w "Daitō-ryū" i podających różne historie swego powstania.
Jak dokładnie wyglądało "Daitō-ryū" w zamierzchłych czasach dokładnie nie wiadomo, można się tylko domyślać obserwując współczesnych mistrzów aikido i "Daitō-ryū". Prawdopodobnie umożliwiała ona walkę z kilkoma przeciwnikami jednocześnie, z jednoczesną kontrolą starcia przy wykorzystaniu wielkiej liczby technik, tak jak to jest we współczesnym "aikido", które zapewne jest złagodzoną formą tej sztuki.

</doc>
<doc id="459716" url="https://pl.wikipedia.org/wiki?curid=459716" title="Zamek Stary Książ">
Zamek Stary Książ

Zamek Stary Książ – ruiny zamku położone w Wałbrzychu, w północno-wschodniej części Pogórza Wałbrzyskiego w Sudetach w województwie dolnośląskim. Nieopodal ruin znajduje się zamek Książ.
Położenie.
XIX wieczny romantyczny zamek Stary Książ zbudowany jest na murach średniowiecznego zamku piastowskiego księcia jaworskiego Bolka I Surowego. Położony jest na lewym wzgórzu nad przełomem Pełcznicy w południowo-wschodniej części Książańskiego Parku Krajobrazowego, położonego na pograniczu dwóch odmiennych makroregionów fizycznogeograficznych: Przedgórza Sudeckiego i Sudetów Środkowych. Pełcznica płynie głębokimi dolinami o charakterze wąwozów. Na odcinku około 2 km między Szczawienkiem a Pełcznicą tworzy skaliste jary o głębokości dochodzącej do 80 m i szerokości 20-30 m. Na długości 4 km tworzy liczne zakola o stromych zboczach z urwiskami i skalnymi żlebami. W ten krajobraz z urozmaiconą rzeźbą krętych jarów i głębokich dolin Pełcznicy, odsłoniętych wychodni skalnych wkomponowany jest zamek Stary Książ.
Historia.
Zamek średniowieczny z XIII wieku.
Pierwszy gród na wzgórzu nad Przełomem Pełcznicy powstał między 2 połową IX-X wiekiem. Pod koniec XIII wieku książę Bolko I Surowy zbudował murowany zamek obronny. Założenie składało się z trzech członów, murowanego zamku górnego i dwóch podzamczy ufortyfikowanych wałami. Pierwsze podzamcze od zamku górnego oddziela wykuta w skale fosa szerokości 20 m i głębokości 4,5 m. W części pierwszego podzamcza przy licu wału wewnętrznego odkryte zostały relikty fundamentu budowli wzniesionej z kamieni i gliny, które są przypuszczalnie śladami zabudowy wewnętrznej, ciągnącej się wzdłuż obwodu obronnego. W 1290 roku do zamku książę Bolko I Surowy przeniósł swoją siedzibę z Lwówka Śląskiego. Swoje znaczenie warownia straciła w 1392 roku po przejściu księstwa świdnicko-jaworskiego do Korony Czeskiej. W 1428 roku został zdobyty przez husytów. W następnych latach zamek był siedzibą i bazą wypadową rycerzy-rabusiów i jako ich siedziba został zniszczony w 1484 roku. Pozbawiony właściciela zamek popadł w ruinę i przestał funkcjonować na początku XVI wieku.
Zamek romantyczny z XVIII wieku.
W roku 1794-1797 właściciel zamku Książ Jan Henryk VI von Hochberg zlecił architektowi Christianowi Tischbeinowi urządzenie otoczenia zamku nad potokiem Pełcznicy i przebudowanie istniejących resztek ruin dawnego zamku na romantyczne ruiny dla księcia Hansa Heinricha IV Hochberga. Celem budowy była inscenizacja średniowiecznego otoczenia wokół zamku Książ. Po wojnie zamek podpalony przez wojska radzieckie spłonął latem 1945 roku. Nie był on jednak w tak złym stanie jak obecnie. Do dziś zachowała się sztuczna ruina z końca XVIII w. z pozostałością głównego budynku zamku z zachowanym podziałem wewnętrznym. Brak w nim stropów, a z wieży zamkowej ocalały tylko fragmenty. Zachowały się również dwa renesansowe portale i część muru dawnego ganku prowadzącego do kaplicy, z której pozostały tylko ściany i resztki przykaplicznej wieży.
Architektura.
Obecnie zamek Stary Książ to wzniesiona w latach 1794-97 malownicza budowla w stylu eklektycznym, powstała według projektu Christiana Wilhelma Tischbeina, po przebudowie istniejącego w tym miejscu średniowiecznego zamku piastowskiego z końca XIII wieku. Podczas prac powstały między innymi stylizowane na gotyk romantyczne ruiny zamku Stary Książ. Nowy zamek otoczono fosą i murem obronnym, a wejście do niego prowadziło przez bramę z dwoma wieżyczkami. Przebudowa ta zatarła ślady dawnego zamku pierwotnego i przez wiele lat, aż do końca XX wieku, obiekt uważano za sztuczne ruiny. Brak danych na temat powstania istniejącego systemu umocnień zewnętrznych w postaci wałów otaczających zamek właściwy i podzamcza, wskazuje na to, że istniał tu nieznany średniowieczny zamek książęcy. Cały zespół zamkowy składa się z zamku właściwego, w kształcie zbliżonym do trójkąta oraz dwóch trójkątnych przedzamczy położonych jeden za drugim na zachód od zamku właściwego. W budynku głównym połączonym z wieżą znajdowała się sala reprezentacyjna, zbrojownia, sypialnie, sala sądowa, izba więzienna z izbą tortur i kaplica. Pod kaplicą połączoną krużgankami z głównym budynkiem znajdował się loch pochodzący z zamku średniowiecznego. Podczas rozbudowy ruin zamku użyto wiele oryginalnych elementów renesansowych i barokowych detali architektonicznych przeniesionych z zamku w Trzebieniu i innych okolicznych obiektów.

</doc>
<doc id="459719" url="https://pl.wikipedia.org/wiki?curid=459719" title="Nikołaj Kamienski">
Nikołaj Kamienski

Nikołaj Andriejewicz Kamienski, ros. Николай Андреевич Каменский (ur. 17 października 1931, zm. 21 lipca 2017) – radziecki skoczek narciarski, zwycięzca Turnieju Czterech Skoczni 1955/1956, wicemistrz świata z 1962.
W sezonie 1955/1956 wygrał Turniej Czterech Skoczni, nie stając na podium w żadnym z konkursów.
Ponadto do jego sukcesów należą m.in. 2. miejsce na mistrzostwach świata w Zakopanem oraz 4. miejsce na igrzyskach olimpijskich w Squaw Valley w 1960.

</doc>
<doc id="459726" url="https://pl.wikipedia.org/wiki?curid=459726" title="Yaro">
Yaro

Yaro, właściwie Jarosław Płocica (ur. 18 kwietnia 1970 w Poznaniu) – polski raper i producent muzyczny. Członek Akademii Fonograficznej ZPAV.
Życiorys.
Płocica grał w zespole Michała Urbaniaka. Samodzielną karierę rozpoczął wraz z zespołem The Pillows. Piosenka "Too Far" z 1991 znalazła się na pierwszym miejscu listy przebojów Radia Gdańsk, będąc również na Liście przebojów Trójki. Kolejnym lokalnym przebojem była "Twarz w słońcu", znana także w anglojęzycznej wersji "Face in the Sun".
Pierwszy album "Yaro" (1993) wydany został tylko w formie kasety. Znajdowały się na nim wyłącznie anglojęzyczne piosenki, nawiązujące do irlandzkiego folku, nowej fali i popu lat 80. XX wieku. Wydawcą kasety była firma Loud Out Records. Wraz z kolejnym albumem "Jazzda", wydanym w 1997 Yaro stał się popularny. Płyta zawierała popowe i rapowe przeboje, m.in. "Rowery dwa" i "Dziś jest pełnia". W 2000 wydał kolejny album – "Olewka". Zajął się również produkcją muzyczną, między innymi albumami Kasi Klich: "Lepszy model", "Kobieta-szpieg" i "Zaproszenie".
Pod pseudonimem Milton Waukee tworzy wraz z Jorge Saxonem duet Ćmy. Duet nagrał dwie płyty: "Eclipse" (2002) i "Foggy Style" (2005), obie opublikowane w Internecie.

</doc>
<doc id="459731" url="https://pl.wikipedia.org/wiki?curid=459731" title="Haykujo">
Haykujo



</doc>
<doc id="459732" url="https://pl.wikipedia.org/wiki?curid=459732" title="Haykujo Ekia">
Haykujo Ekia



</doc>
<doc id="459734" url="https://pl.wikipedia.org/wiki?curid=459734" title="Liga Lombardzka">
Liga Lombardzka

Liga Lombardzka – związek miast północnowłoskich zawarty 1 grudnia 1167 roku przez 16 (później 20) lub 22 wielkie municypia, między innymi: Mediolan, Cremonę, Piacenzę, Mantuę, Bergamo, Brescię, Bolonię, Padwę, Treviso, Vicenzę, Weronę, Lodi i Parmę, a także przez niektórych właścicieli ziemskich, jak Markiz Malaspina czy Ezzellino da Romano. Została zawarta przeciwko Fryderykowi I Barbarossie dążącemu do zniszczenia ich autonomii. Ubiegał się o zyskanie nad nimi całkowitej kontroli na sejmie w Roncaliga (1158). 
Liga zyskała poparcie papieża Aleksandra III, który również życzył sobie upadku imperializmu we Włoszech. 29 maja 1176 zjednoczone siły Ligi pokonały pod Legnano wojska Fryderyka I, który przez pokój wenecki zawarł sześcioletni rozejm (1177-1183), do czasu zawarcia umowy w Konstancji, gdzie włoskie miasta zgodziły się pozostać lojalnymi wobec Imperium, ale zatrzymały jurysdykcję ponad ich terenami.
W roku 1226 Liga Lombardzka została odnowiona przez 25 miast jednoczących się przeciwko Fryderykowi II, próbującemu zyskać jeszcze większą władzę we Włoszech. Wojska Ligi zostały pokonane w bitwie pod Cortenuova 27 listopada 1237, potwierdzając reputację Cesarza jako sprawnego stratega. Przełomowym momentem był etap, kiedy nienawiść cesarza do Ligi była tak silna, że uniemożliwiła mu racjonalny pogląd i szansę pokojowego porozumienia, czego świadectwiem było odrzucanie wszystkich mediolańskich inicjatyw pokojowych i upieranie się przy bezwarunkowej kapitulacji. Mediolan i pięć innych miast w październiku 1238 bez powodzenia zakończyło oblężenie Brescii. Mimo to Liga, kolejny raz otrzymawyszy poparcie papieża, skutecznie przeciwdziałała wysiłkom cesarza. Została rozwiązana w roku 1250, po śmierci Fryderyka II.

</doc>
<doc id="459743" url="https://pl.wikipedia.org/wiki?curid=459743" title="The Darkness">
The Darkness

The Darkness – brytyjska grupa wykonująca muzykę z pogranicza hard rocka i heavy metalu. Powstała w 2000 roku w Lowestoft.
Zespół składa się z Justina Hawkinsa (wokal, gitara), Dana Hawkinsa(wokal, gitara), Frankiego Poullaina (wokal, bas) i Rufusa Taylora (wcześniej Eda Grahama) (perkusja). W muzyce zespołu słychać wpływ takich rockowych gwiazd lat siedemdziesiątych i osiemdziesiątych, jak: Queen, AC/DC, Def Leppard, Judas Priest, Thin Lizzy, T. Rex, Led Zeppelin oraz Van Halen. Od innych współczesnych zespołów rockowych, The Darkness odróżnia wysoki falset wokalisty Justina Hawkinsa.
The Darkness została przedstawiona światu po debiutanckim albumie Permission to Land w 2003 roku. Album wspierany przez utwory takie jak „I Believe In A Thing Called Love”, „Growing on Me”, „Get Your Hands of My Woman” i „Love is Only a Felling” otrzymał certyfikat poczwórnej platyny w Wielkiej Brytanii poprzez sprzedaż 1 300 000 egzemplarzy. W 2004 roku zespół zdobył trzy Brit Awards za: Najlepszy brytyjski zespół, najlepszy brytyjski Act Rock i za najlepszy brytyjski album. Po szerokim koncertowaniu w 2005 roku od zespołu odszedł Frankie Poullain i został zastąpiony przez Richiego Edwardsa. Drugi album „One Way Ticket to Hell... and Back” został wydany w listopadzie 2005 roku. W 2006 r., z powodu uzależnienia od alkoholu i narkotyków, z zespołu odszedł frontman – Justin Hawkins. Nowym wokalistą został ówczesny basista grupy Richie Edwards, zaś gitarzystą basowym Toby McFarland. Pozostali członkowie stworzyli zespół Stone Gods.
W 2008 roku Justin założył nowy zespół Hot Leg z Pete’em Rinaldi, Samuelem Stokesem i Darbym Toddem. W 2009 roku Hot Leg wydał album „Red Light Fever”, lecz album nie zaistniał wysoko na listach muzycznych. W grudniu 2010 roku Hot Leg i Stone Gods zakończyły swoją działalność
W 2011 roku grupa wznowiła działalność w oryginalnym składzie.
1 lutego 2012 zespół wydał nową piosenkę „Nothing’s Gonna Stop Us”. The Darkness wydał trzeci album „Hot Cakes” 20 sierpnia 2012 roku. W grudniu 2014r z zespołu odszedł perkusista ED Graham, jego miejsce na krótko zajęła Emily Dolan Davies. W kwietniu 2015 r. do zespołu dołączył Rufus Tiger Taylor, syn Rogera Taylora – perkusisty Queen. Na 1 czerwca 2015 został zapowiedziany nowy album o nazwie „Last of our kind”

</doc>
<doc id="459744" url="https://pl.wikipedia.org/wiki?curid=459744" title="Flaga stanowa Pensylwanii">
Flaga stanowa Pensylwanii

Kolor błękitny oraz bielik amerykański oznacza przynależność stanu do Unii. Okręt, pług i trzy snopy w herbie, to symbole hrabstw Filadelfii, Chester i Sussex (obecnie w stanie Delaware). Oznaczają również znaczenie handlu, trudu, wytrwałości i rolnictwa dla stanowej gospodarki. Na wstędze jest dewiza: "Prawość, wolność i niepodległość".
Przyjęta 13 czerwca 1907 roku. Proporcje 27:37

</doc>
<doc id="459745" url="https://pl.wikipedia.org/wiki?curid=459745" title="Droga wojewódzka nr 548">
Droga wojewódzka nr 548

Droga wojewódzka nr 548 (DW548) – droga wojewódzka łącząca drogę krajową nr 91 koło Stolna z drogą krajową 15 koło Pląchot. Na odcinku Wąbrzeźno – Niedźwiedź ma wspólny przebieg z drogą wojewódzką nr 534.

</doc>
<doc id="459757" url="https://pl.wikipedia.org/wiki?curid=459757" title="Flaga stanowa Vermontu">
Flaga stanowa Vermontu

Flaga stanowa Vermontu przedstawia sosnę, która jest tradycyjnym symbolem Nowej Anglii. Snopy zboża i krowa symbolizują rolniczy charakter stanu. Gałązki sosny upamiętniają fakt, że żołnierze Vermontu użyli ich w 1814 roku do kamuflażu w czasie bitwy pod Plattsburghiem.
Przyjęta 1 czerwca 1923 roku. Proporcje nieustalone.

</doc>
<doc id="459760" url="https://pl.wikipedia.org/wiki?curid=459760" title="Zacatecoluca">
Zacatecoluca

Zacatecoluca – miasto w południowym Salwadorze, położone na wysokości 210 m n.p.m. u stóp wulkanu San Vicente. Ludność (2007): 42,1 tys. (miasto), 65,8 tys. (gmina). Ośrodek administracyjny departamentu La Paz.
Miasto stanowi ważny ośrodek przemysłowy i handlowy dla rolniczego zaplecza (kawa, trzcina cukrowa, tytoń). W mieście rozwinął się przemysł spożywczy, tytoniowy oraz włókienniczy.
Z zabytków miasta na uwagę zasługuje katedra Catedral Santa Lucía oraz pomnik księdza José Simeona Cañasa, któremu w 1824 udało się znieść niewolnictwo w Ameryce Środkowej.
21 maja 1932 miasto zostało poważnie zniszczone przez trzęsieniu ziemi o sile 7,1 w skali Richtera. 13 października 1998 poważne straty przyniósł huragan Mitch.

</doc>
<doc id="459764" url="https://pl.wikipedia.org/wiki?curid=459764" title="Radio 90 FM">
Radio 90 FM

Radio 90 FM – lokalne radio ROW-u z siedzibą w Rybniku (w 2005 przeniesiono siedzibę z Wodzisławia Śląskiego), stacja muzyczno-informacyjna nadająca 24 godziny na dobę. Radio rozpoczęło nadawanie 13 października 1994 roku.
Historia.
Stacja od samego początku była bardzo silnie związana z krakowskim radiem RMF FM. Najpierw funkcjonowała jako lokalny oddział w Wodzisławiu Śląskim tej rozgłośni. Nadawała jedynie wiadomości, informacje dla kierowców i kulturalne. Dopiero w 1996 roku zaczęła nadawać własny program. Początkowo od 9.00 do 13.00. Potem stopniowo dochodziły kolejne pasma aż do nadawania całodobowego z własnym programem – wciąż jednak właścicielem spółki zarządzającej stacją jest Grupa RMF.
Podporami Radia 90 FM byli wówczas m.in. Bogna Komorowska-Jędrzejewska, Bartłomiej Bajerski, Joanna Mielimonka, Andrzej Mielimonka, Jan Smuda, Arkadiusz Krzywodajć, Małgorzata Kmieciak, Mariusz Ryszka, Leszek Otawa, Józek Szymaniec.
Na uwagę zasługuje zachowanie Radia 90 FM i jego załogi w czasie wielkiej powodzi w 1997 roku. Gdy reszta Polski jeszcze nawet nie wiedziała o kataklizmie, dziennikarze wodzisławskiej stacji nieśli pomoc ludziom z okolicznych mniejszych miejscowości i Raciborza, którym woda odebrała cały dobytek. W ówczesnej siedzibie rozgłośni przy ulicy Młodzieżowej w Wodzisławiu-Kokoszycach znajdował się punkt zbiorczy pomocy dla powodzian. Radio 90 FM wysłało dwa konwoje do odciętego od Polski przez wodę Raciborza, oba dotarły. Radio 90 FM zostało odznaczone za to przez WOPR. W późniejszym czasie redakcja znajdowała się w jednym z lokali na osiedlu Dąbrówki w Wodzisławiu, skąd w 2005 roku przeniesiono ją do Rybnika.
Obecnie stacja jest typową komercyjną rozgłośnią radiową.
Antena nadawcza znajduje się na niższym kominie Elektrowni Rybnik (90,0 MHz) oraz w Cieszynie (95,2 MHz). Rezerwowym nadajnikiem jest szyb w Wodzisławiu Śl.-Jedłowniku.
Radio Jura.
10 stycznia 2011 roku spółka Radio 90 uruchomiła w Częstochowie nową stację pod nazwą Radio Jura. 

</doc>
<doc id="459767" url="https://pl.wikipedia.org/wiki?curid=459767" title="Droga wojewódzka nr 646">
Droga wojewódzka nr 646

Droga wojewódzka nr 646 (DW646) – droga wojewódzka łącząca Turzno w pow. toruńskim z DK15 o długości ok. 6 km.

</doc>
<doc id="459768" url="https://pl.wikipedia.org/wiki?curid=459768" title="Adam Horatio Casparini">
Adam Horatio Casparini

Adam Horatio (także "Orazio") Casparini (ur. 29 lipca 1674 w Padwie, zm. 11 sierpnia 1745 we Wrocławiu) – organmistrz. Syn Eugenio Caspariniego, także twórcy organów. Mieszkał we Wrocławiu, wówczas należącym do austriackich Habsburgów.
Najważniejsze dzieła.
Organy w Wołowie posiadają około połowy oryginalnych głosów Caspariniego i zostały nieco zmienione przez firmę Schlag &amp; Söhne ze Świdnicy na początku XX wieku. Bliski oryginału jest pozytyw z kościoła św. Elżbiety we Wrocławiu użytkowany obecnie w Oratorium Marianum – auli muzycznej Uniwersytetu Wrocławskiego.
Jego syn, Adam Gottlob Casparini, również był znanym twórcą organów.

</doc>
<doc id="459770" url="https://pl.wikipedia.org/wiki?curid=459770" title="Józef Dziędzielewicz">
Józef Dziędzielewicz

Józef Dziędzielewicz (ur. 4 września 1844 we Lwowie, zm. 24 lutego 1918 w Mysłowicach) – polski entomolog, trichopterolog, odonatolog, prawnik. Jeden z najbardziej zasłużonych entomologów Polski.
Droga życiowa.
Urodził się we Lwowie, tu ukończył szkołę ludową i gimnazjum. Jako uczeń ósmej klasy gimnazjalnej zawarł ścisłą i dozgonną przyjaźń z Marianem Łomnickim, który zainteresował go entomologią i zachęcił do zbierania owadów. Za przedmiot badań entomologicznych obrał owady siatkoskrzydłe. Po maturze zapisał się na wydział prawniczy na Uniwersytecie Lwowskim. Już w czasie studiów nawiązał przyjazne stosunki i został przedstawiony ordynatowi Włodzimierzowi hr. Dzieduszyckiemu, który zakładał muzeum przyrodnicze.
Studia prawnicze ukończył ze stopniem doktora. W 1871 jako praktykant sądowy udał się do Przemyślan, następnie został przeniesiony do Lwowa, gdzie złożył egzamin sędziowski. W kolejnych latach najpierw jako auskultant, potem jako adiunkt sądowy, pracował we Lwowie, Peczeniżynie, Kołomyi, powtórnie we Lwowie, w Czortkowie, Tarnopolu i ponownie w Kołomyi.
W latach 1891 i 1892 odbywał wycieczki w Tatry. W 1895 spotkał się z przejeżdżającym przez Kołomyję Włodzimierzem Dzieduszyckim. Za jego wstawiennictwem został przeniesiony do Lwowa. W 1896 został mianowany sekretarzem Rady Muzeum im. Dzieduszyckich. W czasie wolnym od zajęć urzędowych poświęcał się pracy naukowej nad owadami z ówczesnego rzędu siatkoskrzydłych. Porządkował zbiory i przygotowywał do druku publikację o ważkach („Ważki Galicyi i przyległych krajów polskich”, która ukazała się w 1902 r. nakładem wydawnictwa Muzeum). Jednocześnie zbierał owady w czasie wycieczek w okolicach Lwowa, jak i w Karpatach.
W 1905 dosłużył się tytułu radcy sądowego. W 1907 przeszedł na emeryturę. Na emeryturze pracował dalej w Muzeum oraz zbierał materiał do badań w terenie, w okolicach Lwowa oraz w Karpatach. Nad Prutem zaskoczyła go I wojna światowa. Przeniósł się do Myślenic (30 km na południe od Krakowa, choć w opracowaniu Brzęka pojawia się nazwa 'Mysłowice' w woj. katowickim), kontynuował zbiory owadów, w nadziei opracowania ich po powrocie do Lwowa. Zmarł w dniu 24 II 1918 r. w Myślenicach (Mysłowicach?).
Praca naukowa.
W naukach przyrodniczych był samoukiem. Z biegiem lat stał się cenionym w skali europejskiej autorytetem w zakresie owadów siatkoskrzydłych. Za przedmiot swych badań obrał owady siatkoskrzydłe, obecnie ujęte w kilka oddzielnych rzędów: chruściki (Trichoptera), ważki (Odonata), jętki (Ephemeroptera), widelnice (Plecoptera), wojsiłki (Mecoptera), sieciarki (Neuroptera). Najwięcej prac badawczych Józefa Dziędzielewicza dotyczy chruścików i w drugiej kolejności ważek.
Na początku swojej pracy badawczej korzystał ze zbioru owadów z Tatr, zebranych przez Maksymiliana Nowickiego, zgromadzonych w Muzeum im. Dzieduszyckich. Konsultował się z z Wiednia. W latach późniejszych nawiązał kontakt z ówczesnymi specjalistami: z Guttenstein, z Pragi, z Edynburga, Friedrichem Risem z Rheinau (Szwajcaria), z Hamburga i Güntherem Enderleinem ze Szczecina.
Zbadał dokładnie faunę i rozmieszczenie owadów siatkoskrzydłych w Karpatach Wschodnich, na Pokuciu, Podolu, Śląsku, w Tatrach i na niemal całym Podkarpaciu. Szczególnie ożywioną działalność wykazał po 1895 r., gdy dzięki poparciu W. Dzieduszyckiego został przeniesiony z Kołomyi do Lwowa. Swoje prace drukował głównie w „Sprawozdaniach Komisji Fizjograficznej Akademii Umiejętności” w Krakowie i w „Kosmosie” (Lwów). Najobszerniejsze z nich to: 
Opisał kilka nowych dla nauki gatunków z rzędu Trichoptera: "Rhyacophila furcata, Acrophylax czarnohoricus" (obecnie "Chionophylax czarnohoricus"), "Isogamus czarnohorensis, Acrophylax vernalis, Stenophylax carpathicus" (obecnie Potamophylax carpathicus), "Heliconis chomiacensis" (obecnie "Annitella chomiacensis"), "Drusus carpathicus, Chaetopteryx polonica, Brachycentrus carpathicus". Na cześć J. Dziędzielewicza czeski trichopterolog z Pragi - F. Klapalek – nazwał jeden gatunek chruścika: "Ecclisopteryx dziedzielewiczi".
Jego publikacje zawierają nie tylko wykazy gatunków badanych regionów, ale także cenne uwagi na temat systematyki, zoogeografii i biologii owadów. Utrwalał także polskie nazwy gatunkowe, czasem tworząc nowe.
W 1867 został członkiem Komisji Fizjograficznej Towarzystwa Naukowego Krakowskiego (od 1873 Akademia Umiejętności). Był też członkiem Towarzystwa Tatrzańskiego.
Opublikował ponad 30 prac naukowych ze swej specjalności oraz kilka artykułów popularnych, głównie z wycieczek w Karpaty, wydanych w Pamiętnikach Towarzystwa Tatrzańskiego. Opublikował liczne recenzje, publikowane w „Kosmosie”, i artykuły popularne drukowane w „Przyrodniku”.
Swoje zbiory darował częściowo Muzeum im. Dzieduszyckich (po II wojnie światowej wraz z innymi bezcennymi skarbami nie zostały zwrócone prawowitym właścicielom i do dziś pozostają w Państwowym Muzeum Przyrodniczym we Lwowie, Akademia Nauk Ukrainy), częściowo Muzeum Fizjograficznemu Akademii Umiejętności Krakowie.

</doc>
<doc id="459771" url="https://pl.wikipedia.org/wiki?curid=459771" title="Great Offices of State">
Great Offices of State

 
W brytyjskiej polityce termin Great Offices of State (w wolnym tłumaczeniu najwyższe urzędy w państwie) oznacza cztery najwyższe rangą stanowiska w rządzie. Są nimi Premier, Kanclerz Skarbu, Sekretarz Stanu Spraw Zagranicznych i Wspólnoty Narodów (w polskiej nomenklaturze minister spraw zagranicznych) oraz Sekretarz Stanu Spraw Wewnętrznych (minister spraw wewnętrznych).
James Callaghan był jedyną osobą w historii Wielkiej Brytanii, która zajmowała cztery te stanowiska. Najbliżej tego był John Major, który pełnił funkcję premiera oraz szefa resortów Spraw Zagranicznych i Skarbu.

</doc>
<doc id="459775" url="https://pl.wikipedia.org/wiki?curid=459775" title="Flaga stanowa Rhode Island">
Flaga stanowa Rhode Island

Kotwica i wstęga z dewizą "nadzieja" widniała na piecząciach Rhode Island od 1664 roku. Trzynaście gwiazd reprezentuje pierwszych trzynaście stanów.
Przyjęta 19 maja 1897 roku. Proporcje 29:33

</doc>
<doc id="459779" url="https://pl.wikipedia.org/wiki?curid=459779" title="Filtr pasmowoprzepustowy">
Filtr pasmowoprzepustowy



</doc>
<doc id="459780" url="https://pl.wikipedia.org/wiki?curid=459780" title="Gianluca Zambrotta">
Gianluca Zambrotta

Gianluca Zambrotta (ur. 19 lutego 1977 w Como) – włoski piłkarz grający na pozycji obrońcy.
Como Calcio.
Zambrotta urodził się w Como, 19 lutego 1977 roku. Tam też rozpoczął swoją karierę piłkarską. W 1994 roku, w wieku siedemnastu lat, klub z Serie B, Como Calcio, zakontraktował młodego Zambrottę. W swoim debiutanckim sezonie nie mógł zachwycić – zagrał zaledwie jeden mecz. Przez to, iż nie dostawał szans, nie mógł pomóc swojemu klubowi uniknąć spadku z ligi. W następnym sezonie Gianluca zaczął grać regularnie. Spędził w Como trzy sezony, aż do sezonu 1996/1997. W swoich dwóch ostatnich latach w rodzinnym mieście Zambrotta rozegrał czterdzieści siedem meczów i strzelił sześć goli.
AS Bari.
W 1997 zaczęła się kariera Włocha w Serie A. Jego potencjalnie wielki talent wytropił szef ówczesnego beniaminka, AS Bari – Eugenio Fascetti. Gianluca w pierwszym sezonie w Bari grał na lewym skrzydle. W dwudziestu siedmiu występach strzelił dwa gole. Następnie z klubu odszedł Nicola Ventola i Zambrotta eksplodował. Już w pierwszym meczu przeciwko Venezie Gianluca strzelił gola w dziewiątej minucie spotkania. Ku zaskoczeniu wszystkich był kluczową postacią zespołu na początku rozgrywek. W siódmej kolejce Bari wyjechało do Mediolanu na mecz z Interem. Zambrotta strzelił pierwszego gola i mocno przyczynił się do zwycięstwa 3:2.
Juventus.
Pod wrażeniem jego gry, Carlo Ancelotti postanowił go ściągnąć do Juventusu. Za transfer Włocha musieli zapłacić aż 15.85 miliona euro. Po transferze do drużyny Starej Damy Gianluca dalej się rozwijał. W swoim pierwszym sezonie w Turynie Zambrotta zaliczył trzydzieści dwa występy i strzelił jednego gola. W ostatniej kolejce Juventus, po porażce 1:0 z Perugią (Zambrotta dostał czerwoną kartkę) stracił mistrzostwo na rzecz S.S. Lazio, które wygrało mecz z Regginą 3:0.
Finał Ligi Mistrzów.
Przez swoją kontuzję Zambrotta musiał opuścić początek sezonu 2002/2003. Z tego powodu został zakupiony Mauro Camoranesi, który zaczął grę na prawym skrzydle. Był w świetnej formie. To skłoniło Lippiego do przesunięcia Gianluki z prawej pomocy na lewą stronę obrony, gdy ten wyzdrowiał. Zambrotta świetnie zaadaptował się w nowym otoczeniu i zaczął grać regularnie. Sięgnął po drugie mistrzostwo Włoch oraz dotarł do finału Ligi Mistrzów, gdzie Juve zostało pokonane po rzutach karnych przez A.C. Milan. W finale Ligi Mistrzów z uwagi na absencję Pavla Nedveda Zambrotta wystąpił na lewej stronie pomocy.
Mistrzostwo Włoch.
W sezonach 2004/2005 i 2005/2006 Bianconeri ponownie byli pierwsi w tabeli Serie A. Po licznych kontuzjach na początku sezonu 2005/2006 Gianluca powrócił na prawą stronę obrony. W 2005 roku podpisał też kontrakt z Juventusem aż do 2010 roku. Wtedy też Włoch pozował do kalendarza, z którego dochód przeznaczono na odbudowę centrum macierzyństwa w Afganistanie.
Calciopoli.
Po mundialu w 2006 roku Zambrotta powrócił do Włoch, gdzie ludzie mówili nie o zwycięstwie reprezentacji Włoch, lecz o skandalu. 5 klubów z Serie A zostało oskarżonych, między innymi, o wpływanie na dobór sędziów na mecze ligowe, w tym w Juventus F.C., ale kara wykluczenia z rozgrywek spotkała tylko Starą Damę.
 Gianluca, zdegustowany degradacją do Serie B postanowił odejść z klubu. O Włocha walczyły A.C. Milan, Chelsea F.C., Real Madryt i FC Barcelona. W końcu Gianluca wraz z kolegą z Juve, defensorem reprezentacji Francji Lilianem Thuramem, przeszedł za czternaście milionów Euro do drużyny z Katalonii.
FC Barcelona.
Gianluca Zambrotta został graczem Barcelony latem 2006 roku. Przybył do klubu wraz z kolegą klubowym z Juventusu, Lilianem Thuramem. Był elementem operacji „rozbiórka Juve” (włoski klub został zdegradowany do Serie B za udział w aferze Calciopoli). Włoch to niezwykle szybki boczny obrońca, bądź też pomocnik. Carlo Ancelotti mawiał o nim: „Zambrotta może grać na każdej pozycji i zawsze będzie świetny.”
4 sierpnia 2006 roku Zambrotta zameldował się po wakacjach w Los Angeles, gdzie FC Barcelona rozgrywała jeden z meczów tournée po USA. Zambrotta zagrał w Barcelonie 58 spotkań i strzelił 3 bramki.
AC Milan.
Pod koniec maja 2008 roku (kiedy Barcelonę objął Josep Guardiola), Gianluca podpisał kontrakt z włoskim klubem A.C. Milan.
Reprezentacja U-21.
Tuż po pierwszych meczach w Serie A, Zambrotta przykuł do siebie wzrok trenera włoskiej młodzieżówki. Zadebiutował w meczu przeciwko Malcie do lat 21 25 marca 1998 roku. Już w swoim drugim występie, z Walią, Zambrotta strzelił bramkę i pomógł w zwycięstwie 2:1. We wszystkich grach z jego udziałem w 1998 roku, reprezentacja młodzieżowa Włoch nie przegrała żadnego spotkania, remisując zaledwie jedno.
Reprezentacja seniorska – debiut.
W lutym 1999 roku Dino Zoff, ówczesny selekcjoner Włoch, powołał 22-letniego Gianlukę do pierwszej reprezentacji na towarzyskie spotkanie z Norwegami. Tym samym stał się pierwszym od pięćdziesięciu lat reprezentantem Włoch z klubu Bari. W sezonie 1998/1999 Zambrotta zagrał dla Bari trzydzieści dwa razy i strzelił cztery bramki.
Euro 2000.
Swoimi występami Gianluca przekonał Dino Zoffa do zabrania go na mistrzostwa Europy w Belgii i Holandii. Reprezentacja Włoch wygrała grupę, a Zambrotta zagrał w dwóch pierwszych meczach. Potem pojawił się w podstawowej jedenastce z powrotem w ćwierćfinale i pomógł Włochom w zwycięstwie 2:0 nad Rumunami. W półfinale z Holendrami Zambrotta ujrzał 2 żółte kartki już po trzydziestu czterech minutach meczu. Następnie Francesco Toldo obronił cztery jedenastki w serii rzutów karnych i Włosi awansowali do finału, gdzie czekali Francuzi. Pod nieobecność Gianluki Włosi przegrali 2-1 po złotym golu Davida Trezegueta.
Igrzyska Olimpijskie 2000.
Po przegranym Euro 2000, Zambrotta wraz z młodzieżową reprezentacją udał się na Igrzyska Olimpijskie w Sydney. Po dwóch zwycięstwach i zapewnieniu sobie awansu z grupy, przed ostatnim meczem trener posadził Gianlukę na ławce i wprowadził dopiero w osiemdziesiątej minucie. To był jego ostatni występ w zespole młodzieżowym. Bez Gianluki reprezentacja Włoch dotarła do finału, gdzie przegrała z Hiszpanią.
Pierwsze mistrzostwo.
W sezonie 2000/2001 w dwudziestu dziewięciu meczach Gianluca strzelił trzy gole. Juve zajęło drugą lokatę na koniec sezonu. Rok później Gianluca sięgnął po swoje pierwsze Scudetto. Wystąpił wtedy w trzydziestu dwóch meczach strzelając jedną bramkę.
MŚ 2002.
Wraz z zakontraktowaniem nowego selekcjonera, Giovanniego Trapattoniego, Zambrotta zaczął częściej występować w drużynie narodowej. Tuż przed mundialem miał już na swoim koncie dwadzieścia trzy reprezentacyjne mecze. W fazie grupowej mistrzostw w Korei i Japonii, Gianluca zagrał pełne dwieście siedemdziesiąt minut. W 1/8 finału Włochy natrafiły na współgospodarzy – Koreę Południową. W siedemdziesiątej drugiej minucie Zambrotta został sfaulowany przez koreańskiego obrońcę. Doznał bolesnej kontuzji uda i został zniesiony na noszach z boiska. Włosi przegrali ten mecz po dogrywce i odpadli z turnieju.
Euro 2004.
Po rezygnacji z gry w reprezentacji Włoch Paolo Maldiniego, Zambrotta przejął jego pozycję w drużynie. 30 maja 2004 roku, w meczu z Tunezją, strzelił swojego pierwszego gola dla pierwszej reprezentacji. Gianluca uderzył piłkę z woleja po główce Corradi’ego. Następnie Zambrotta udał się z drużyną Włoch na mistrzostwa Europy do Portugalii. Włosi rozczarowali, odpadając już w fazie grupowej. Jednym z niewielu, którzy nie zawiedli był Zambrotta.
MŚ 2006.
W reprezentacji zaszła zmiana – selekcjonerem został Marcello Lippi, który przesunął Gianlukę na prawą stronę obrony. W kadrze pojawiło się wiele nowych twarzy, lecz nadal było w niej miejsce dla Zambrotty. Gianluca pomógł drużynie w awansie do niemieckiego mundialu, występując w ośmiu z dziesięciu meczów kwalifikacyjnych. Przed mundialem na jego koncie były już pięćdziesiąt dwa reprezentacyjne mecze. Zambrotta został wybrany do 23-osobowego składu na Weltmeisterschaft 2006. Podczas przygotowań do mistrzostw, Gianluca doznał kontuzji lewego uda na dwanaście dni przed meczem otwarcia w sparingu z San Giminiano. Na szczęście, później okazało się, iż kontuzja nie jest bardzo poważna i Zambrotta będzie mógł zagrać już w drugim meczu Włoch. Gianluca zagrał w meczu z USA na lewej obronie, jednak nie błyszczał. Na mecz z Czechami oraz 1/8 finału z Australią, Zambrotta został przesunięty na prawą obronę. Mimo to, także niczym nie zachwycił. Lecz później było już lepiej. Gianluca ćwierćfinał z Ukrainą zaczął na prawej stronie. Już w szóstej minucie trafił do siatki. Była to jego druga i jak na razie ostatnia bramka w kadrze. Następnie został przesunięty na lewą pomoc, skąd asystował przy drugiej bramce Luki Toniego. Włosi pewnie zwyciężyli 3:0. Półfinał z gospodarzami i Gianluca znów na prawej obronie. W meczu wyróżnił się mocnym strzałem sprzed pola karnego, który nie trafił do siatki. Po dogrywce Włosi zwyciężyli 2:0. Finał z Francją był dla Zambrotty pierwszym finałem od kiedy gra w reprezentacji. Mecz zakończył się zwycięstwem Włoch w karnych 5:3. Zambrotta nie wykonywał jedenastki. Do tego momentu Gianluca Zambrotta zaliczył w kadrze pięćdziesiąt osiem spotkań oraz dwa trafienia.
Euro 2008.
Gianluca Zambrotta był także w kadrze Włoch na Euro 2008. Reprezentacja Włoch doszła do ćwierćfinału.

</doc>
<doc id="459781" url="https://pl.wikipedia.org/wiki?curid=459781" title="Kopalnia Węgla Brunatnego „Turów”">
Kopalnia Węgla Brunatnego „Turów”

PGE Górnictwo i Energetyka Konwencjonalna SA Oddział KWB Turów – polska kopalnia węgla brunatnego w województwie dolnośląskim, obejmująca swym obszarem dawną wieś Turów.
Działalność.
Kopalnia położona jest w obrębie Obniżenia Żytawskiego, leżącego między Masywem Łużyckim a zachodnią częścią Gór Izerskich, w obrębie Przedgórza Izerskiego. Położenie złoża turoszowskiego: 50°52'30" do 50°50' szerokości geograficznej północnej, 14°51' do 15°00'30" długości geograficznej wschodniej. Kopalnia Turów znajduje się w zachodniej części województwa dolnośląskiego, w centralnej części tzw. "Worka Turoszowskiego" leżącego między granicami państwowymi Niemiec i Czech.
Zakres działalności KWB Turów obejmuje:
W Kopalni Turów złoże węgla brunatnego eksploatowane jest w sposób przemysłowy metodą odkrywkową od roku 1904, kiedy była to kopalnia Herkules. W 1924 zagłębie przeszło w posiadanie koncernu Aktiengesellschaft Sächsische Werke, a wydobywany węgiel był dostarczany do brykietowni i elektrowni Hirschfelde (Friedensgrenze). W 1947(Data wątpliwa) wprowadzono nazwę Turów, a eksploatowane złoże nazwano Turów I. W 1968 rozpoczęto budowę kopalni Turów II. Powstał wówczas kombinat paliwowo-energetyczny, który poza dwoma złożami obejmował również elektrownię cieplną w Turoszowie. Roczne wydobycie to ok. 12 mln ton węgla; dodatkowo zdejmowane jest 30 mln m³ nadkładu. Powierzchnia odkrywki wynosi 2400 ha. Węgiel brunatny, jako paliwo podstawowe, dostarczany jest przenośnikami taśmowymi do Elektrowni Turów.
Kopalnia Turów i Elektrownia Turów wchodzą w skład holdingu Polska Grupa Energetyczna.
Legalność.
Koncesja kopalni miała wygasnąć w kwietniu 2020 r., ale w marcu 2020 r. – po uprzednim przeprowadzeniu przez GDOŚ postępowania transgranicznego pn. "Kontynuacja eksploatacji kopalni węgla brunatnego Turów" – polski rząd przedłużył ją o kolejne sześć lat; rząd zgodził się również na wolę kontynuowania przez Grupę PGE wydobycia na tym terenie do 2044 roku, kiedy spodziewane jest całkowite wyczerpanie zasobów węgla. Później polski rząd ogłosił, że kopalnia zostanie zamknięta do 2044 r. twierdząc, że jest to zgodne z unijnymi planami ograniczenia emisji. Rozbudowa kopalni przez Grupę PGE spotyka się ze sprzeciwem czeskiego rządu, ponieważ pobliskie czeskie i niemieckie społeczności twierdzą, że oddziaływanie kopalni na środowisko poważnie wpływa na ich jakość życia i zagraża przetrwaniu kilku wiosek przygranicznych. Według badań geologicznych dalsze wydobycie grozi również zapadaniem się gleby w niemieckim mieście Żytawa. W lutym 2021 r. Republika Czeska pozwała Polskę w sprawie kopalni przed Europejskim Trybunałem Sprawiedliwości – pierwszy raz, kiedy państwo członkowskie UE pozwało inne państwo w sprawie ochrony środowiska.
W maju 2021 r. Polska sprzeciwiła się nakazowi TSUE, który nakazał natychmiastowe zamknięcie kopalni, twierdząc, że miałoby to negatywny wpływ na system energetyczny kraju i doprowadziło do utraty tysięcy miejsc pracy. Z kolei koncepcja stworzenia alternatywnych źródeł energii odnawialnej dla regionu, sporządzona przez Krajową Izbę Klastrów Energii (organizację zrzeszającą przedsiębiorstwa związane z branżą OZE i zgodnie z jej statusem "reprezentującą interesy gospodarcze zrzeszonych w niej podmiotów"), wskazuje, że według szacunków dałyby one około 800–4100 miejsc pracy więcej niż kopalnia i elektrownia węglowa, przy jednoczesnym zaoszczędzeniu ponad 13 miliardów euro na kosztach produkcji energii elektrycznej w ciągu 25 lat. We wrześniu 2021 TSUE zobowiązał Polskę do zapłaty na rzecz Komisji Europejskiej kary w wysokości 500.000 euro dziennie za niezaprzestanie wydobycia. Do czasu osiągnięcia w dniu 3 lutego 2022 porozumienia ze stroną czeską naliczono łącznie 68,5 miliona euro kary, której potrącanie z należnych Polsce funduszy zakończono 31 maja tego samego roku.

</doc>
<doc id="459783" url="https://pl.wikipedia.org/wiki?curid=459783" title="Marszałek nadworny litewski">
Marszałek nadworny litewski

Marszałek nadworny litewski (łac. "mareschalus curiae") – urząd centralny I Rzeczypospolitej.
Historia urzędu.
Powstał za panowania Władysława Jagiełły, gdy dotychczasowy marszałek nadworny wielkiego księcia litewskiego został marszałkiem wielkim litewskim. Wtedy to, gdy kompetencje marszałka wielkiego uległy poszerzeniu dano mu do pomocy marszałka nadwornego.
Zakres kompetencji urzędu.
Był zastępca marszałka wielkiego litewskiego i mógł działać samodzielnie tylko pod jego nieobecność. Do jego zwykłych kompetencji należał nadzór nad dworem wielkoksiążęcym. Jako jeden z 10 ministrów Rzeczypospolitej wchodził do Senatu.
Wchodził w skład generalnego sądu kapturowego.

</doc>
<doc id="459785" url="https://pl.wikipedia.org/wiki?curid=459785" title="Maria Gajecka">
Maria Gajecka

Maria Gajecka z domu Binkowska (ur. 17 kwietnia 1922 w Zawierciu, zm. 18 grudnia 1991 tamże) – polska technik hutnik, działaczka związkowa, partyjna i społeczna. Posłanka na Sejm PRL V i VI kadencji, Naczelnik (1973–1975) i prezydent Zawiercia (1975–1982).
Życiorys.
Córka Józefa i Matyldy. Pracowała w Hucie „Zawiercie” od stanowiska robotnika (od 1945) po stanowisko dyrektora handlowego (w 1971). W latach 1951–1971 była członkinią prezydium Zarządu Głównego Związku Zawodowego Hutników, była przewodniczącą Komisji Socjalnej Centralnej Rady Związków Zawodowych.
W 1946 wstąpiła do Polskiej Partii Robotniczej, następnie do rozwiązania należała do Polskiej Zjednoczonej Partii Robotniczej. W latach 1958–1975 była przewodniczącą Wojewódzkiej Komisji Rewizyjnej PZPR w Katowicach, pełniła również funkcję członkini Centralnej Komisji Kontroli Partyjnej.
W latach 1973–1975 pełniła mandat naczelnika Zawiercia, a następnie do 1982 prezydenta. W latach 1969–1976 pełniła mandat posłanki na Sejm PRL V i VI kadencji, gdzie została wybrana wiceprzewodnicząca Komisji Pracy, Płacy i Spraw Socjalnych. Od 1983 do 1991 prezes Towarzystwa Miłośników Ziemi Zawierciańskiej.
Odznaczona Orderem Sztandaru Pracy I i II klasy, Brązowym, Srebrnym (1953) i Złotym (1956) Krzyżem Zasługi, Medalem 10-lecia Polski Ludowej (1954) oraz Złotą Odznaką „Zasłużony dla województwa katowickiego” oraz złotą odznaką zasłużonego dla rozwoju województwa katowickiego. W plebiscycie „Najwybitniejsi Ślązacy i Zagłębiacy XX wieku” zajęła 39. miejsce.
Została pochowana na cmentarzu rzymskokatolickim w Zawierciu.

</doc>
<doc id="459786" url="https://pl.wikipedia.org/wiki?curid=459786" title="Kaka">
Kaka



</doc>
<doc id="459790" url="https://pl.wikipedia.org/wiki?curid=459790" title="Hm.RP">
Hm.RP



</doc>
<doc id="459791" url="https://pl.wikipedia.org/wiki?curid=459791" title="Flaga stanowa Wyomingu">
Flaga stanowa Wyomingu

Flaga stanowa Wyomingu upamiętnia Indian i krew pionierów (czerwony), czystość i prawość (biały) oraz niebo i odległe góry, wierność, sprawiedliwość i męskość (niebieski). Bizon amerykański jest symbolem fauny, a pieczęć na nim nawiązuje do wypalania znaków własnościowych przez hodowców bydła. Kobieta trzymająca wstęgę z napisem: "równe prawa" oznacza pozycję kobiet w Wyomingu, a dwaj mężczyźni symbolizują główne zawody – hodowlę bydła i górnictwo. Kaganki są symbolem edukacji.
Przyjęta 31 stycznia 1917 roku. Proporcje 7:10.

</doc>
<doc id="459795" url="https://pl.wikipedia.org/wiki?curid=459795" title="Mistrzostwa Świata w Łyżwiarstwie Figurowym 2006">
Mistrzostwa Świata w Łyżwiarstwie Figurowym 2006

Mistrzostwa świata w łyżwiarstwie figurowym 2006 – zawody rangi mistrzowskiej w łyżwiarstwie figurowym, które odbywały się 20 do 26 marca 2006 w hali Scotiabank Saddledome w Calgary. Podczas zawodów rozgrywane były konkurencje solistów, solistek, par sportowych oraz par tanecznych. 
Złoty medal wśród solistów zdobył Szwajcar Stéphane Lambiel, zaś wśród solistek triumfowała Amerykanka Kimmie Meissner. W parach sportowych tytuł mistrzowski wywalczyli Chińczycy Pang Qing i Tong Jian. W parach tanecznych triumfowali reprezentanci Bułgarii Ałbena Denkowa i Maksim Stawiski.
Wyniki.
Soliści.
 
Pary sportowe.
 
Pary taneczne.
Tańcem obowiązkowym był "Ravensburger Waltz".

</doc>
<doc id="459796" url="https://pl.wikipedia.org/wiki?curid=459796" title="Pokrewieństwo tonacji">
Pokrewieństwo tonacji

Pokrewieństwo tonacji – jeden z podstawowych elementów systemu dur-moll, który określa związki między tonacjami. 
Rodzaje pokrewieństwa:
Pokrewieństwo kwintowe między dwiema tonacjami występuje wówczas, jeśli pierwszy tetrachord gamy zbudowany jest od drugiego tetrachordu gamy poprzedniej, czyli bierze swój początek na piątym stopniu gamy niższej. Zatem dominanta tonacji poprzedzającej jest toniką następnej. Przykładowo drugim tetrachordem gamy C-dur są dźwięki: G, A, H, c (będący powtórzeniem pierwszego stopnia), które są początkowymi dźwiękami gamy G-dur. Drugi tetrachord gamy G-dur daje początek gamie D-dur itd. W każdej kolejnej tonacji przybywa jeden znak przykluczowy. Pokrewieństwo kwintowe dotyczy gam w tym samym trybie.
Pokrewieństwo równoległe dotyczy gam durowych i odpowiadających im molowych (w ich odmianie naturalnej). Materiał dźwiękowy obu gam jest ten sam, natomiast rozpoczynają się one od innych dźwięków. Tonika gamy molowej leży o tercję małą niżej od toniki równoległej gamy durowej. Gamy równoległe mają tę samą liczbę znaków przykluczowych.
Pokrewieństwo jednoimienne występuje między dwoma gamami mającymi za podstawę tę samą tonikę, ale utrzymanymi w różnych trybach, np. A-dur i a-moll.

</doc>
<doc id="459800" url="https://pl.wikipedia.org/wiki?curid=459800" title="Bergepanther">
Bergepanther

Bergepanther (Sd.Kfz.179) – niemiecki czołg ewakuacyjny, zbudowany na bazie średniego czołgu Pantera.
Historia.
Gdy na froncie pojawiły się czołgi Pantera i Tygrys, niemieckie dowództwo stanęło przed problemem ewakuacji rozbitych maszyn z pola walki. Używane do tej pory 18-tonowe ciągniki nie radziły sobie z holowaniem nowych czołgów w terenie. Aby można było holować ważącego niemal 70 ton Tygrysa Królewskiego, trzeba było użyć nawet trzech ciągników. Zakłady MAN, główny producent Panter zaprojektował i zbudował pierwsze 12 egzemplarzy Bergepanther, przystosowując podwozia czołgu Panther Ausf. D do nowych zadań. Między lipcem a grudniem 1944 roku Henschel wyprodukował 70 pojazdów tego typu opartych na Panther Ausf. A. Daimler-Benz wybudował dodatkowych Bergepanther Ausf. A w pierwszych miesiącach 1944 roku zanim zdecydowano, że produkcja ma trafić do zakładów Demag. W marcu 1944 roku Demag dostarczył swoją pierwszą Bergepanther Ausf. A. Produkcja tego modelu została zakończona w październiku tego samego roku, kiedy zaczęto montować wersję Ausf. G. Demag wyprodukował łącznie 168 sztuk obu typów pojazdu.
Wyposażenie.
Czołg został wyposażony w wysięgnik dźwigu, umożliwiający wyciągnięcie silnika i skrzyni biegów. Jego udźwig wynosił 1500 kilogramów. W pojeździe zamontowano także mocną, synchronizowaną skrzynię biegów AK 7-400 z siedmioma biegami do przodu i jednym wstecznym. Po bokach kadłuba umieszczono mocne drewniane belki, które w razie potrzeby montowano na przednim pancerzu w kwadratowych uchwytach. Służyły do popychania uszkodzonych pojazdów. W kadłubie miano zamontować czterdziestotonową wyciągarkę, ale problemy z małymi dostawami tego elementu zmusiły producentów do ukończenia wielu pojazdów bez tego kluczowego wyposażenia. W Bergepanther z wyciągarką wspomagał ją zamontowany z tyłu kadłuba wspornik (ostroga), który podpierał pojazd. Na górze kadłuba, za otwartym przedziałem bojowym, znajdował się wysoki na 60 centymetrów pomost ładunkowy, służący do przewozu części zamiennych i dodatkowego wyposażenia. Do ciągnięcia innych maszyn służył hol ze stalowych rur przewożony na pokrywie silnika. Z czasem gniazda do montażu składanego dwutonowego dźwigu zostały przeniesione z górnej części kadłuba na płytę silnikową. Modyfikacja ta została wprowadzona w wersji Ausf. G.
Kilka wersji, w których nie było zainstalowanego wspornika i dźwigu, używano jako transporterów amunicji.

</doc>
<doc id="459801" url="https://pl.wikipedia.org/wiki?curid=459801" title="Roger Lapébie">
Roger Lapébie

Roger Lapébie (ur. 16 stycznia 1911 w Bajonnie, zm. 12 października 1996 w Pessac) – francuski kolarz szosowy.

</doc>
<doc id="459809" url="https://pl.wikipedia.org/wiki?curid=459809" title="Flaga stanowa Wirginii">
Flaga stanowa Wirginii

Flaga stanowa Wirginii przedstawia jej pieczęć. Graficzny wyraz dewizy "Sic semper Tyrannis" (łac. Zawsze tak tyranom). Personifikacja odwagi, z mieczem i włócznią, symbolizująca Wspólnotę Wirginii, trzyma jedną nogę na pokonanym tyranie, któremu z głowy strącono koronę. Błękit jest częstym motywem flag stanowych, symbolizując przynależność do USA.

</doc>
<doc id="459811" url="https://pl.wikipedia.org/wiki?curid=459811" title="Stanisław Kazimierczyk">
Stanisław Kazimierczyk

Stanisław Kazimierczyk (właściwie Stanisław Sołtys, Stanisław zwany Kazimierczykiem, Stanisław Kaźmierczyk; ur. 27 września 1433 w Kazimierzu, zm. 3 maja 1489 tamże) – polski duchowny katolicki, prezbiter, kanonik laterański, kaznodzieja i duszpasterz krakowski, święty Kościoła katolickiego.
Życiorys.
Według autora najstarszego żywota, spisanego w 1609 r. był synem rajcy Kazimierza, Macieja zwanego Sołtysem ("Scoltetus") i Jadwigi. Po ukończeniu szkoły parafialnej przy kościele Bożego Ciała w Krakowie kontynuował naukę na Akademii Krakowskiej. Wstąpił do zakonu kanoników regularnych laterańskich, a po uzyskaniu święceń kapłańskich (1456) pełnił funkcję kaznodziei, mistrza nowicjatu, przeora i spowiednika w kościele Bożego Ciała. Stopień bakałarza uzyskał w 1461. Według późniejszych hagiografów w 1466 uzyskał stopień magistra z filozofii, a w 1467 z teologii.
Apostolat Stanisław realizował jako kaznodzieja. Wygłaszał kazania w języku polskim i niemieckim, które potem zostały połączone w zbiory, podnosząc w nich znaczenie pełnego uczestnictwa we Mszy świętej, o Eucharystii i Matce Bożej.
Jego postawa budziła u wiernych zaufanie zwracali się więc do niego o rady i pomoc ludzie wszystkich stanów. Troszczył się o ubogich, chorych, współbraci kanoników z klasztoru. Żył wierny duchowi reguły św. Augustyna. Jeden z hagiografów napisał: „Mową swoją łagodną i słodkim językiem bojaźń Bożą wmawiał z wielkim pożytkiem”, jednak nie zawsze „był pochlebny, ale śmiele w pospolitości grzechy ludzkie ganił”.
Do dziś zachował się rękopis "Sermones de tempore et de sanctis", inny rękopis ("Postilla beati Stanislai Casimiritani canonici ad ecclesiam Santcissimi Corporis Christi penes Cracoviam XV «saec.»") - uległ zniszczeniu w 1945.
Jak podają przekazy zmarł w klasztorze w postawie klęczącej. Pochowany został na własną prośbę pod posadzką kościoła Bożego Ciała w Krakowie, a grób stał się miejscem kultu.
Do rozpowszechnienia kultu Stanisława przyczyniła się pamięć o jego stosunku do Eucharystii, modlitwy, pracy i wypełnianiem swoich obowiązków kapłańskich. Za życia cieszył się opinią świętego. Błogosławieństwu Stanisława, późniejszy król Jan I Olbracht przypisywał zwycięstwo nad Tatarami 8 września 1487 w bitwie pod Kopystrzyniem.
Stanisław zaraz po śmierci zaliczony został do grupy sześciu błogosławionych "felicis saeculi Cracoviae", razem z Izajaszem Bonerem, św. Janem Kantym, św. Szymonem z Lipnicy, Michałem Giedroyciem i Świętosławem Milczącym. W kilka lat po śmierci zgromadzono spis 176 łask doznanych za jego wstawiennictwem i dokonano elewacji, przenosząc szczątki z prezbiterium kościoła nad posadzkę, a w 1632 do wystawionego sarkofagu. Był patronem Kazimierza, a relikwie Stanisława znajdowały się w wieży ratusza.
Dzieje, pośmiertne cuda i kult Stanisława były inspiracją dla malarzy m.in. Łukasza Porębskiego („Imago visionis Servi Dei”, 1619). W kościele Bożego Ciała znajduje się jego obraz, zwany "Felix saeculum Cracoviae" („Szczęśliwy wiek Krakowa”), na którym znajduje się wizerunek św. Kazimierczyka pośród wspomnianych świątobliwych mężów. Zachowały się też obrazy z XVI wieku, feretrony i obrazy wotywne.
Beatyfikacja i kanonizacja.
Zabiegi mające doprowadzić do beatyfikacji Stanisława rozpoczęto w 1767 r., a po odzyskaniu niepodległości podjął je ks. Augustyn Błachut. Po II wojnie światowej proces ten podjęto ponownie i w 1969 r. w czasie wizytacji parafii kanoników regularnych Bożego Ciała arcybiskup metropolita krakowski, kardynał Karol Wojtyła, przed ołtarzem Stanisława odprawił Mszę Świętą. 15 grudnia 1972 r. powołał on Komisję Historyczną, która zbierała dokumenty świadczące o świętości Stanisława. Kardynał Franciszek Macharski w 1986 r. wypowiedział się o legalności kultu oddawanego Stanisławowi Kazimierczykowi. 21 grudnia 1992 r. Jan Paweł II zaaprobował kult Stanisława.
18 kwietnia 1993 r. na Placu św. Piotra w Rzymie, papież Jan Paweł II beatyfikował Stanisława Kazimierczyka wraz z Marią Angelą Truszkowską założycielką Sióstr Felicjanek, dokonując potwierdzenia jego kultu, mówiąc o nim: 
19 grudnia 2009 r. papież Benedykt XVI podpisał dekret o cudzie za wstawiennictwem Stanisława Kazimierczyka, co umożliwiło jego kanonizację, która nastąpiła w Rzymie 17 października 2010 r.
Wspomnienie liturgiczne Stanisława Kazimierczyka obchodzone jest w Kościele katolickim w dzienną rocznicę śmierci (3 maja), a także 5 maja (w Polsce).
Linki zewnętrzne.
 

</doc>
<doc id="459818" url="https://pl.wikipedia.org/wiki?curid=459818" title="Bristol (ujednoznacznienie)">
Bristol (ujednoznacznienie)

Miejscowości w Wielkiej Brytanii:
Miejscowości w USA:
Gminy w USA:
Hrabstwa w USA:
Inne:

</doc>
<doc id="459823" url="https://pl.wikipedia.org/wiki?curid=459823" title="Michał Czartoryski (dominikanin)">
Michał Czartoryski (dominikanin)

Michał Czartoryski, właściwie Jan Franciszek książę Czartoryski (ur. 19 lutego 1897 w Pełkiniach, zm. 6 września 1944 w Warszawie) – polski książę, duchowny katolicki, dominikanin, wychowawca, inżynier architektury; błogosławiony i męczennik Kościoła katolickiego, W czasie powstania warszawskiego, będąc kapelanem Armii Krajowej, został rozstrzelany przez Niemców w szpitalu razem z ciężko rannymi.
Życiorys.
Pochodzenie i młodość.
Był prawnukiem Konstantego Adama (1774–1860), wnukiem Jerzego (1828–1912), synem Witolda (1864–1945) i Jadwigi z domu Dzieduszyckiej herbu Sas (1867–1941, córka Włodzimierza Dzieduszyckiego). Jego rodzeństwem byli Maria (1890–1981, po mężu Korwin-Krasińska), Anna (1891–1951), Kazimierz (1892–1936), Jerzy (1894–1969), Włodzimierz (1895–1975), Roman (1898–1958), Stanisław (1902–1982), Elżbieta (ur. ?, zm. 1904), Adam (1906–1998), Witold (1908–1945), Piotr (1909–1993). Na chrzcie nadano mu imiona: Jan Franciszek. Pierwsze nauki pobierał w domu, a następne w prywatnej szkole w Starej Wsi pod Warszawą.
Po zdaniu matury studiował na Politechnice Lwowskiej, uzyskując tytuł inżyniera architekta. Brał udział w obronie Lwowa, odznaczony za męstwo Krzyżem Walecznych. Oddelegowany przez władze wojskowe brał udział w plebiscycie na Górnym Śląsku.
Kapłaństwo.
W 1927 r. wstąpił w Krakowie do zakonu dominikanów, gdzie przyjął imię Michał. Śluby zakonne złożył 25 września 1928 roku, a święcenia kapłańskie przyjął 20 grudnia 1931 roku w Jarosławiu. Będąc architektem, współdziałał w budowie klasztoru dominikańskiego w Warszawie na Służewie w latach 1937–1939. W zakonie pełnił różne funkcje, między innymi magistra nowicjatu, pomagając w formacji młodym zakonnikom.
Udział w powstaniu warszawskim i męczeńska śmierć.
1 sierpnia 1944, wczesnym popołudniem, wybrał się do okulisty na Powiślu, gdzie zastał go wybuch powstania warszawskiego. Następnego dnia zgłosił się jako kapelan do walczącego na Powiślu III Zgrupowania „Konrad” AK. 6 września 1944, po upadku tej dzielnicy, nie wycofał się z powstańczymi oddziałami, nie skorzystał z możliwości ukrycia się przed Niemcami w stroju sanitariusza, jak mu zaproponowano, lecz został do końca, jako jedyny z personelu szpitalnego, z grupą ciężko rannych powstańców i cywilów w piwnicach firmy Alfa-Laval. O. Michał Czartoryski uważał, że zostawionych chorych nie może opuścić i tylko przy nich jest jego miejsce. Pół godziny po ewakuacji obsługi powstańczego szpitala Niemcy rozstrzelali w piwnicach lazaretu pozostałych tam chorych i razem z nimi o. Michała, który do końca wspierał duchowo rannych.
Wywleczone z piwnicy ciała spalono na pobliskiej barykadzie. Rok później przeprowadzono ekshumację, w celu przeniesienia ich do wspólnego grobu dla powstańców. Ciała o. Michała Czartoryskiego jednak nie zidentyfikowano.
Proces beatyfikacyjny.
Proces informacyjny został zakończony przed Metropolitalnym Trybunałem Rogatoryjnym w Warszawie dnia 29 stycznia 1993 roku.
Beatyfikowany 13 czerwca 1999 w gronie 108. męczenników w Warszawie przez papieża Jana Pawła II.
Linki zewnętrzne.
 

</doc>
<doc id="459825" url="https://pl.wikipedia.org/wiki?curid=459825" title="Flaga stanowa Wirginii Zachodniej">
Flaga stanowa Wirginii Zachodniej

Flaga stanowa Wirginii Zachodniej - Kolory oznaczają Unię (niebieski) i klarowność instytucji stanowych (biały). Tarczę herbową podtrzymują rolnik i górnik, symbolizujący dwa główne zawody. Skała oznacza trwałość i ciągłość. Wyryto na niej datę utworzenia tego stanu (20 czerwca 1863 roku). Czapka frygijska i karabiny przypominają, że stan zdobył wolność i będzie jej bronić.
Przyjęta 7 marca 1929 roku. Proporcje 10:19.

</doc>
<doc id="459828" url="https://pl.wikipedia.org/wiki?curid=459828" title="Klirens nerkowy">
Klirens nerkowy



</doc>
<doc id="459831" url="https://pl.wikipedia.org/wiki?curid=459831" title="Umowa w Rapallo">
Umowa w Rapallo



</doc>
<doc id="459835" url="https://pl.wikipedia.org/wiki?curid=459835" title="Urzędy dworskie">
Urzędy dworskie

Urzędy dworskie – w I Rzeczypospolitej zespół urzędów odpowiedzialnych za sprawne funkcjonowanie dworu monarchy.
Urzędy dworskie dzieliły się na:

</doc>
<doc id="459847" url="https://pl.wikipedia.org/wiki?curid=459847" title="Zamek w Konarach">
Zamek w Konarach

Zamek w Konarach – zamek, który był usytuowany na wzgórzu stanowiącym pozostałości dawnego grodziska, na północ od wsi Konary. Po dawnym zamku zachowały się tylko fragmenty fundamentów i część piwnic.
Historia.
Zamek został wybudowany w XIII wieku przez rycerza z Konar. O zamku po raz pierwszy wzmiankował Jan Długosz, informując, że w 1403 roku król Władysław II Jagiełło rozkazał zdobyć i zniszczyć zamek, w związku z tym, że jego właściciel Grot ze Słupczy zabił w 1396 roku kasztelana wiślickiego Jana Ossolińskiego, po czym zajmował się rozbójnictwem gnębiąc okolicznych mieszkańców.
Resztki zabudowań stały niewykorzystane przez stulecia. Ostatecznie zniszczono je podczas pierwszej wojny światowej w trakcie rozegranej tutaj bitwy polskich legionistów Pierwszej Brygady pod dowództwem Józefa Piłsudskiego z wojskami rosyjskimi.
Architektura.
Przypuszczalnie zamek został zbudowany w stylu gotyckim, na co wskazuje układ zachowanych piwnic. Budowla była niewielka, część mieszkalna zajmowała ok. 2,5 ara. Przed podjęciem prac zdjęto warstwę lessu i mury posadowiono na odsłoniętym piaskowcu, dzięki czemu budowla była stabilna. Do budowy używano miejscowego piaskowca, cegieł wypalanych z mad oraz w niewielkiej ilości ciosanego wapienia.
Zamek był podpiwniczony. Część piwnic zachowała się, w tym dwie komory przedzielone filarem, ze sklepieniem z piaskowca.

</doc>
<doc id="459848" url="https://pl.wikipedia.org/wiki?curid=459848" title="USS Maine">
USS Maine

Okręty US Navy o nazwie USS "Maine", pochodzącej od stanu Maine:

</doc>
<doc id="459849" url="https://pl.wikipedia.org/wiki?curid=459849" title="Komendant harcerzy">
Komendant harcerzy

Komendant harcerzy (łac. "harcerorum Sacrae Regiae Maiestatis praefectus") – urząd dworski I Rzeczypospolitej.
Stał na czele przybocznej gwardii królewskiej drabantów.

</doc>
<doc id="459854" url="https://pl.wikipedia.org/wiki?curid=459854" title="Leon Przyłuski">
Leon Przyłuski

Leon Michał Przyłuski (ur. 5 października 1789 w Strzeszynku, zm. 12 marca 1865 w Poznaniu) – polski duchowny rzymskokatolicki, arcybiskup metropolita gnieźnieński i poznański oraz prymas Polski w latach 1845–1865.
Życiorys.
Syn ziemianina Stanisława herbu Lubicz (1747–1843) oraz Agnieszki z domu Wal (1750–1848). W 1806 rozpoczął naukę w seminarium duchownym w Poznaniu. W latach 1811–1813 studiował na Uniwersytecie Wrocławskim, gdzie uzyskał doktorat z teologii. Po powrocie do Poznania, w 1814 przyjął święcenia kapłańskie. W 1817 został proboszczem w Tarnowie Podgórnym, a w 1823 został przeniesiony do Śremu. W tym samym roku obronił w Rzymie doktorat z obojga praw. W latach 1824–1825 oraz w 1831 sprawował urząd wikariusza generalnego i oficjała archidiecezji poznańskiej. W okresie wakatu na obu tronach po śmierci arcybiskupa Dunina sprawował w latach 1843–1844 urząd wikariusza kurii gnieźnieńskiej.
W październiku 1844 obie kurie wybrały go na nowego metropolitę z listy kandydatów zaaprobowanych przez króla Prus. Papież wybór zatwierdził i 27 kwietnia 1845 Przyłuski otrzymał sakrę biskupią. Sprawując najwyższy urząd kościelny na ziemiach polskich, opowiadał się za legalizmem, jednak zastrzegał sobie również prawo do reprezentowania spraw narodu polskiego wobec władz pruskich. Od 21 kwietnia 1845 kapelanem i sekretarzem przybocznym Przyłuskiego był Józef Dydyński.
W styczniu 1846 władze zmusiły go do wydania orędzia potępiającego powstanie wielkopolskie, jednak w marcu 1848 stał on na czele deputacji do króla w sprawie utrzymania autonomii Wielkiego Księstwa Poznańskiego. W swojej korespondencji z władzami w Berlinie konsekwentnie obarczał odpowiedzialnością za wybuch powstania działania władz niemieckich. Jednocześnie wzywał księży i diecezjan do legalnej akcji wyborczej oraz działań mających zapobiec podziałowi Wielkiego Księstwa.
Po ustaniu zawieruchy Wiosny Ludów konflikt z władzami państwowymi stopniowo łagodniał, jednak arcybiskup nadal bronił autonomii Kościoła w zakresie obsadzania stanowisk kościelnych. Wszystko to sprawiło, że począwszy od 1862 władze podjęły starania w Rzymie o usunięcie arcybiskupa z urzędu. W 1865 papież podjął decyzję o mianowaniu Przyłuskiego kardynałem kurialnym do spraw Kościoła na ziemiach polskich, jednak arcybiskup zmarł przed konsystorzem. Pochowano go w poznańskiej katedrze. Serce zgodnie z jego wolą znajduje się w podziemiach katedry gnieźnieńskiej.
W 1857 został honorowym prezesem Poznańskiego Towarzystwa Przyjaciół Nauk.

</doc>
<doc id="459856" url="https://pl.wikipedia.org/wiki?curid=459856" title="Georges Duby">
Georges Duby

Georges Michel Claude Duby (ur. 7 października 1919 w Paryżu, zm. 3 grudnia 1996 koło Aix-en-Provence) – francuski historyk mediewista, przedstawiciel tzw. drugiej generacji szkoły Annales, członek Akademii Francuskiej.
W 1990 roku Katolicki Uniwersytet Lubelski przyznał mu tytuł "doktora honoris causa".

</doc>
<doc id="459860" url="https://pl.wikipedia.org/wiki?curid=459860" title="USS Massachusetts">
USS Massachusetts

Okręty US Navy o nazwie USS "Massachusetts", pochodzącej od stanu Massachusetts:

</doc>
<doc id="459863" url="https://pl.wikipedia.org/wiki?curid=459863" title="Krążowniki pancerne typu Asama">
Krążowniki pancerne typu Asama

 – seria dwóch krążowników pancernych japońskiej marynarki wojennej z pierwszej połowy XX wieku – „Asama” i „Tokiwa”, zbudowanych w Wielkiej Brytanii.
Historia.
Krążowniki typu "Asama" zostały zamówione przez Japonię w ramach wielkiego programu rozbudowy floty z lat 1895/1896, zakładającego budowę m.in. 6 krążowników pancernych. Z powodu braku doświadczenia konstruktorów japońskich, rozpoczęto poszukiwanie odpowiedniego typu za granicą. Pożądane cechy krążownika Japończycy określili wyciągając doświadczenia z bitwy u ujścia Yalu podczas wojny z Chinami i przewidując konfrontację z Rosją. Uznali oni, że
pierwszoplanowym zadaniem dla krążowników pancernych powinno być działanie jako szybkiego skrzydła floty głównej, będącego w stanie zwalczać wrogie krążowniki, a nie działania rajderskie na liniach komunikacyjnych i zwalczanie floty handlowej, które były postrzegane wówczas na świecie jako podstawowe zadanie krążowników. Dlatego poszukiwano okrętu możliwie najlepiej opancerzonego i silnie uzbrojonego, optymalizowanego do walki artyleryjskiej w składzie eskadry, natomiast klasyczne cechy krążowników pancernych, jak duży zasięg pływania i dzielność morska, były na dalszym planie.
Zaprojektowanie takiego okrętu zlecono angielskim zakładom Armstrong Whitworth w Elswick, będącym pod koniec XIX wieku światowym liderem w projektowaniu nowoczesnych krążowników (znanych nawet jako „elswickie krążowniki”). Sama marynarka brytyjska nie posiadała wprawdzie wówczas odpowiednio silnych jednostek, spełniających oczekiwania japońskie (w tym okresie zamawiała jedynie krążowniki pancernopokładowe), lecz zakłady Armstronga projektowały udane okręty tej klasy na eksport.
Projekt Sir Philipa Wattsa z zakładów Armstrong został oparty na zaprojektowanym dla Chile krążowniku „O’Higgins”, którego stępkę położono w kwietniu 1896, lecz wzmocniono w nim opancerzenie i uzbrojenie. Projekt wstępny został opracowany już w lipcu 1896, po czym został zaakceptowany przez Japończyków i 21 sierpnia 1896 opracowano projekt ostateczny, a następnie zamówiono w zakładach Armstronga dwa okręty typu "Asama", określonego tak od nazwy pierwszego z nich.
Opis okrętów.
Architektura okrętów ogólnie była typowa dla krążowników pancernych tego okresu, z tym, że miały one też pewne cechy zbliżające je do pancerników (przeddrednotów), jak gładkopokładową konstrukcję ze stosunkowo niewysokimi burtami na dziobie i rufie oraz centralny kompleks nadbudówek, z kazamatami dział artylerii średniej. Dziób miał formę taranową, z nieco wysuniętą do przodu częścią podwodną. Artyleria główna była umieszczona w dwóch dwudziałowych wieżach na pokładzie dziobowym i rufowym, o pionowych ścianach, owalnych w rzucie z góry. Spaliny z kotłów odprowadzano przez dwa wysokie, proste kominy na śródokręciu. Architekturę uzupełniały dwa rozbudowane maszty z przodu i tyłu kompleksu nadbudówek.
Kadłub dzielił się na 13 głównych poprzecznych przedziałów wodoszczelnych, na części długości było podwójne dno.
Opancerzenie.
Okręty cechowały się dobrym opancerzeniem, którego masa sięgała aż 27,8% wyporności. Główny pas pancerny na linii wodnej rozciągał się na większości długości okrętu (129,19 m) i miał wysokość 2,13 m (7 stóp), z czego 1,50 m normalnie znajdowało się pod powierzchnią wody. Pas miał największą grubość 178 mm na śródokręciu w rejonie siłowni (długość 62,18 m), dalej w rejonie dziobowych i rufowych komór amunicyjnych jego grubość spadała do 127 mm (łączna długość grubego odcinka pasa to 86,56 m). Na dziobie i rufie pas miał grubość 89 mm.
Nad głównym pasem był górny krótszy pas grubości 127 mm, tworzący wraz ze skośnymi przegrodami na jego końcach, obejmującymi dolne części barbet wież artylerii, pancerną cytadelę między pokładem pancernym a bateryjnym, o rzucie z góry zbliżonym do sześciokątnego. Długość górnego pasa wynosiła 65,23 m (wysokość 1,53 m – według innych źródeł 2,13 m), lecz dzięki wygiętym przegrodom długość całej cytadeli w osi wzdłużnej okrętu wynosiła 76,2 m. Ponadto burty w rejonie znajdującej się na dziobie okrętu wyrzutni torped były chronione pancerzem 152 mm (długości 7 m, wysokości 2,74 m). Pancerz burt, wież i kazamat wykonany był ze stali niklowej Harveya (poza płytami 89 mm i cieńszymi, wykonanymi z homogenicznej stali niklowej oraz pancerzem poziomym z miękkiej stali).
Ochronę horyzontalną stanowił wewnętrzny pokład pancerny z miękkiej stali, grubości 51 mm, o profilu trapezowym w przekroju poprzecznym. Skosy pokładu wzmacniały też ochronę burt, dochodząc do dolnej krawędzi głównego pasa pancernego. W toku projektowania zrezygnowano z drugiego pokładu pancernego nad cytadelą dla oszczędności masy. Pancerz wież i barbet artylerii głównej wynosił 152 mm, a od góry 25 mm. Dziesięć dział 152 mm umieszczone było w kazamatach opancerzonych płytami 152 mm (z boków i tyłu 51 mm, od góry 25 mm), pozostałe cztery działa miały maski ochronne grubości 76 mm od przodu, 31,75 mm z boków. Wieża dowodzenia miała pancerz aż 356 mm.
Uzbrojenie.
Uzbrojenie główne stanowiły 4 działa 203 mm o długości lufy 45 kalibrów, systemu Armstronga, umieszczone w dwóch wieżach. Pole ostrzału każdej z wież wynosiło 260°. Amunicja była rozdzielnego ładowania, składała się z pocisków przeciwpancernych i burzących (wprowadzone przed wojną rosyjsko-japońską pociski przeciwpancerne, elaborowane nowym materiałem wybuchowym – szimozą, okazały się jednak mało skuteczne przeciw celom pancernym, gdyż wybuchały w momencie uderzenia w pancerz, zamiast przebijać go). Zapas amunicji wynosił 120 pocisków na działo (typowo 70 przeciwpancernych i 50 burzących). Część zapasu pocisków umieszczona była w niszach wież (po 62 w wieży), co stwarzało potencjalne niebezpieczeństwo w razie trafienia. Teoretyczna szybkostrzelność wynosiła 3 strz./min, lecz w praktyce była niższa.
Okręty miały silną pod względem liczebności artylerię średnią w postaci 14 dział 152 mm systemu Armstronga, o szybkostrzelności teoretycznej 6 strz./min, umieszczonych po 7 na każdej z burt, z polem ostrzału 120°. Z dział każdej burty, 5 umieszczone było w kazamatach, z tego 3 na pokładzie bateryjnym i 2 nad nimi, w górnych piętrach dziobowych i rufowych kazamat. Pozostałe 2 działa chronione były maskami pancernymi i ustawione na górnym pokładzie, na poziomie górnych kazamat. Po 4 działa skrajnych dwupiętrowych kazamat mogły teoretycznie strzelać na wprost w kierunku dziobu lub rufy, prostopadle do burty mogło prowadzić ogień 7 dział, a w większości sektorów burtowych 5 dział. Zapas amunicji wynosił 150 nabojów na działo, w większości burzących, w mniejszej liczbie przeciwpancernych.
Uzbrojenie uzupełniało 12 pojedynczych dział kalibru 76 mm i 8 dział 47 mm, do obrony przeciw torpedowcom (działa 47 mm mogły być umieszczone na kutrach parowych). Uzbrojenie torpedowe stanowiła jedna stała nadwodna dziobowa wyrzutnia torpedowa i 4 podwodne burtowe wyrzutnie torped 457 mm, umieszczone po 2 na każdą burtę, pod wieżami dział, z zapasem 18 torped.
Ocena.
Krążowniki pancerne typu "Asama" były udanymi okrętami, łączącymi silne opancerzenie i uzbrojenie z dość wysoką prędkością, mimo że w praktyce nie osiągały prędkości uzyskanej na próbach (maksymalnie ok. 19 w). Ujemną cechą była nie najlepsza dzielność morska, jak na okręty przewidywane do zastosowania na oceanach, na skutek dość niskich burt na dziobie i ciężkiej wieży artylerii. Podczas gorszej pogody ich pokład dziobowy i wieża artylerii były zalewane przez fale, podobnie jak nisko umieszczona część artylerii średniej, co uniemożliwiało jej użycie.
Dzięki swoim cechom, okręty typu "Asama" były jednymi z pierwszych okrętów stanowiących pośrednie ogniwo między tradycyjnymi krążownikami pancernymi a pancernikami epoki przeddrednotów, od których były jedynie nieco słabsze, lecz szybsze. W momencie wejścia do służby, prawdopodobnie były najlepszymi krążownikami pancernymi na świecie. Coraz silniejsze krążowniki takich „przejściowych” typów budowano później także w innych państwach, a w końcu koncepcja ta doprowadziła do powstania krążowników liniowych. Wprawdzie na dłuższą metę, w miarę rozwoju artylerii okrętowej, koncepcja budowania okrętów słabszych od pancerników, przeznaczonych do walki z pancernikami, okazała się błędna, lecz na przełomie XIX i XX wieku była efektywna, dzięki czemu japońskie krążowniki pancerne wniosły istotny wkład w zwycięstwo w wojnie z Rosją. Przyczyniły się ku temu specyficzne uwarunkowania, jak niedoskonałość ówczesnej artylerii ciężkiej i mała skuteczność ognia z dużej odległości, umożliwiające niszczenie nieopancerzonych części pancerników ogniem dział szybkostrzelnych średnich kalibrów z małej odległości. Miały one przy tym zdecydowaną przewagę nad będącymi ich podstawowym przeciwnikiem wszystkimi rosyjskimi krążownikami pancernymi i pancernopokładowymi.
Projekt typu "Asama" został oceniony w Japonii jako udany, na skutek czego Japończycy zamówili w zakładach Armstronga budowę jeszcze dwóch okrętów ulepszonego typu "Izumo". Dwa ostatnie krążowniki pancerne zamówili w Niemczech i Francji („Yakumo” i „Azuma”), jednakże ściśle według założeń projektowych typu "Asama", co doprowadziło do budowy dla floty japońskiej 6 krążowników pancernych o podobnych charakterystykach, ułatwiających działanie w jednym zespole.
Skrócona historia służby.
Oba krążowniki wzięły przede wszystkim aktywny udział w wojnie japońsko-rosyjskiej 1904-1905, zwłaszcza w działaniach pod Port Artur i bitwie pod Cuszimą. Były przydzielone do 2. dywizjonu krążowników II Eskadry.
Asama.
Na początku wojny japońsko-rosyjskiej, 9 lutego 1904 „Asama”, w składzie zespołu sześciu krążowników, będąc jego najsilniejszym okrętem, stoczyła bój z rosyjskim krążownikiem pancernopokładowym „Wariag” i kanonierką „Koriejec” pod Czemulpo, w którym trafiła „Wariaga” co najmniej 3 pociskami 203 mm i ok. 7 pociskami 152 mm, silnie go uszkadzając, po czym Rosjanie samozatopili swoje okręty. Następnie „Asama” uczestniczyła w działaniach floty blokującej Port Artur. 10 sierpnia 1904 okręt wziął udział w późniejszej fazie bitwy na Morzu Żółtym, gdzie został lekko uszkodzony przez krążownik pancernopokładowy „Askold”. W bitwie pod Cuszimą 27 maja 1905 odniósł poważne uszkodzenia, głównie od ognia pancernika „Imperator Nikołaj I” (3 trafienia pociskami 305 mm, 2 × 229 mm i 7 średnich kalibrów, 16 zabitych i rannych). Uszkodzeniu uległa maszyna sterowa, krążownik nabrał wody i przez pewien czas wyszedł z walki.
Okręt służył następnie w dalszym ciągu we flocie japońskiej. Podczas I wojny światowej okręt doznał 3 grudnia 1914, a następnie 31 stycznia 1915 uszkodzeń na skałach. Od czerwca 1915 do marca 1917 był w remoncie. W 1915 wymieniono kotły na 16 nowszego typu Miyabara. 1 września 1921 został przeklasyfikowany na okręt obrony wybrzeża; pozostawiono na nim uzbrojenie: 4 działa 203 mm, 4 działa 152 mm, 2 działa plot. 80 mm i 2 wyrzutnie torped 450 mm. Od lipca 1942 był okrętem szkolnym. Podczas II wojny światowej nie służył aktywnie. Został złomowany w 1947.
Tokiwa.
Podczas wojny japońsko-rosyjskiej „Tokiwa” m.in. w składzie zespołu wiceadm.
Kamimury wziął udział w bitwie pod Ulsan z władywostockim oddziałem krążowników 14 sierpnia 1904. Wziął udział w bitwie pod Cuszimą 27 maja 1905 i odniósł niewielkie uszkodzenia (1 trafienie pociskiem dużego kalibru i 7 małych kalibrów, 1 zabity i 14 rannych).
Służył następnie w dalszym ciągu we flocie japońskiej. W 1910 wymieniono kotły na 16 nowszego typu Miyabara. 1 września 1921 został przeklasyfikowany na okręt obrony wybrzeża, a 30 września 1922 przebudowany na stawiacz min. Zdjęto z niego część uzbrojenia, m.in. wieżę rufową z dwoma działami 203 mm i 6 dział 152 mm. Okręt uzyskał możliwość zabierania 300 min pod pokładem. 1 sierpnia 1927 doszło na nim do wybuchu min, w którym zginęło 35 i odniosło rany 68 marynarzy.
W 1940 ponownie zredukowano uzbrojenie, zdejmując dziobową wieżę i pozostawiając 4 działa 152 mm, 1 działo plot 76 mm i 2 działka 40 mm. Okręt rozwijał wtedy prędkość maksymalną 16 w. Pod koniec II wojny światowej zdjęto armatę 76 mm i dodano 35 działek plot 25 mm oraz miotacz bomb głębinowych z zapasem 80 bomb głębinowych. 14 kwietnia 1945 i 3 czerwca 1945 został uszkodzony na minach. Został następnie zatopiony przez lotnictwo amerykańskie 8 sierpnia 1945 w bazie w Maizuru. Wrak został złomowany w 1947.
Dane techniczne.
Uzbrojenie (1899-1905):
Opancerzenie (stal Harveya):

</doc>
<doc id="459864" url="https://pl.wikipedia.org/wiki?curid=459864" title="Przenikalność początkowa">
Przenikalność początkowa



</doc>
<doc id="459866" url="https://pl.wikipedia.org/wiki?curid=459866" title="Przenikalność maksymalna">
Przenikalność maksymalna



</doc>
<doc id="459867" url="https://pl.wikipedia.org/wiki?curid=459867" title="Przenikalność powrotna">
Przenikalność powrotna



</doc>
<doc id="459869" url="https://pl.wikipedia.org/wiki?curid=459869" title="Przenikalność rewersyjna">
Przenikalność rewersyjna



</doc>
<doc id="459873" url="https://pl.wikipedia.org/wiki?curid=459873" title="Przenikalność impulsowa">
Przenikalność impulsowa



</doc>
<doc id="459874" url="https://pl.wikipedia.org/wiki?curid=459874" title="Mieczysław Halka-Ledóchowski">
Mieczysław Halka-Ledóchowski



</doc>
<doc id="459875" url="https://pl.wikipedia.org/wiki?curid=459875" title="Leon Michał Przyłuski">
Leon Michał Przyłuski



</doc>
<doc id="459881" url="https://pl.wikipedia.org/wiki?curid=459881" title="Ōsumi (półwysep)">
Ōsumi (półwysep)

 – półwysep w południowej części wyspy Kiusiu w Japonii.
Znajduje się tu najbardziej wysunięty na południe punkt wyspy – przylądek Sata. Wschodnie wybrzeże półwyspu oblewa Ocean Spokojny, a zachodnie – wody zatoki Kagoshima. Administracyjnie jest częścią prefektury Kagoshima.

</doc>
<doc id="459882" url="https://pl.wikipedia.org/wiki?curid=459882" title="Suchoń">
Suchoń

Suchoń (964 m n.p.m.) – najwyższy szczyt Krowiarek, leżący w gminie Bystrzyca Kłodzka.
Położenie i opis.
Wznosi się on w bocznym grzbiecie, odchodzącym w kierunku zachodnim od głównego grzbietu Krowiarek
. Wschodnie stoki są łagodne, natomiast północne, zachodnie i południowe, opadające do Rowu Górnej Nysy oraz dolin Marcinkówki i Białej Wody są bardzo strome. Zbudowany ze skał metamorficznych należących do metamorfiku Lądka i Śnieżnika – w części zachodniej z różnych odmian gnejsów, a w części wschodniej łupków łyszczykowych serii strońskiej. Prawie w całości porośnięty lasem świerkowym. U północno-zachodnich podnóży leży wieś Kamienna, u południowo-zachodnich – Idzików, natomiast na północnym wschodzie znajdują się pozostałości zanikającej wsi Marcinków. Na wschód od Suchonia, w dolinie Białej Wody istniała kiedyś wieś Biała Woda.
Góra Suchoń jest miejscem bytowania popielic oraz innych gatunków ssaków pilchowatych oraz jest jednym z najniższych i najdalej położonych od Śnieżnika szczytów w Masywie Śnieżnika, gdzie obserwowane były kozice. W przeszłości na szczycie wzniesienia stała wieża widokowa zbudowana w 1885 z inicjatywy GGV, po której obecnie zostały tylko relikty w postaci luźno rozrzuconych ciosów kamiennych a miejsce porasta gęsty las.

</doc>
<doc id="459883" url="https://pl.wikipedia.org/wiki?curid=459883" title="Przenikalność względna">
Przenikalność względna



</doc>
<doc id="459884" url="https://pl.wikipedia.org/wiki?curid=459884" title="Względna przenikalność">
Względna przenikalność



</doc>
<doc id="459886" url="https://pl.wikipedia.org/wiki?curid=459886" title="Przestrzenie T5 i T6">
Przestrzenie T5 i T6

Przestrzeń formula_1 i przestrzeń formula_2 – terminy w topologii odnoszące się do jednych z najsilniejszych aksjomatów oddzielania.
Definicje.
Przestrzeń topologiczna formula_3 jest przestrzenią dziedzicznie normalną (albo całkowicie normalną albo formula_1) wtedy i tylko wtedy, gdy formula_3 jest przestrzenią T4 w której każda podprzestrzeń jest normalna.
Przestrzeń topologiczna formula_3 jest przestrzenią doskonale normalną (albo formula_2) wtedy i tylko wtedy, gdy formula_3 jest przestrzenią T4 w której każdy domknięty podzbiór jest przekrojem przeliczalnej rodziny zbiorów otwartych.
Nazewnictwo.
Tak jak w przypadku przestrzeni regularnych, Tichonowa czy też normalnych, istnieją pewne niekonsekwencje w użyciu terminów przestrzeń dziedzicznie/całkowicie normalna i przestrzeń formula_1 oraz przestrzeń doskonale normalna i przestrzeń formula_2. Źródłem różnic jest zakładanie (bądź nie) aksjomatu T1. W tym artykule obowiązuje terminologia ustalona w monografii Engelkinga – zakładamy, że rozważane przestrzenie są przestrzeniami formula_11
Czytelnik literatury topologicznej powinien zawsze upewnić się co do znaczenia terminów stosowanych w przez autorów.

</doc>
<doc id="459890" url="https://pl.wikipedia.org/wiki?curid=459890" title="Fablok 6D">
Fablok 6D

Fablok 6D (typy fabryczne "Ls800E" i "Ls800P", typ konstrukcyjny "6D" wraz z podtypami, seria PKP "SM42") – normalnotorowa manewrowa lokomotywa spalinowa produkowana w zakładach Fablok w Chrzanowie w latach 1963–1992 oraz oferowana do 2013. W sumie wyprodukowano i dostarczono 1822 egzemplarze tego typu, w tym 1157 dla PKP.
Lokomotywy SM42 są najpopularniejszą serią lokomotyw spalinowych w Polsce (w grudniu 2009 istniały 1224 egzemplarze, w tym 867 w barwach PKP Cargo).
Historia.
Lokomotywa typu 6D została zaprojektowana przez Centralne Biuro Konstrukcyjne Przemysłu Taboru Kolejowego z Poznania w latach 1958–1962, a następnie jej wykonanie zostało zlecone zakładom Fablok z Chrzanowa. Spalinowozy te skonstruowano z przeznaczeniem do ciężkich prac manewrowych, a także prowadzenia lekkich pociągów towarowych. Najważniejszym czynnikiem była jednak kwestia wyeliminowania parowozów z pracy manewrowej oraz zdolność do formowania cięższych składów dla nowo wprowadzanych ciężkich lokomotyw spalinowych serii ST43 i ST44 oraz elektrycznych ET21. SM42 to pierwsze krajowe lokomotywy spalinowe większej mocy, dzięki którym wprowadzenie trakcji spalinowej na PKP nabrało większego tempa.
Spalinowozy od numeru 521 wyposażone zostały w lżejsze wózki typu 1LN bez belki bujakowej. W latach 70. 39 sztuk wyposażono w instalację ogrzewania 500 V z zasilaniem z prądnicy głównej, tworząc typ 101D. Produkcja dla PKP trwała do 1981, a następnie w niewielkim zakresie od 1985 do 1992. Na bazie SM42 powstała także prototypowa lokomotywa akumulatorowa EPA42.
Oprócz produkcji dla przewoźnika państwowego, w latach 1969–1992 wyprodukowano także 622 egzemplarze dla kolei przemysłowych. W latach 1972–1975 wyeksportowano 37 lokomotyw w ramach zamówienia dla Kolei Marokańskich (seria "DG200"). W 1982 przedsiębiorstwo Dromex, budujące drogi w Iraku, zamówiło 6 lokomotyw SM42 w wersji podobnej do dostarczanych dla Maroka.
Lokomotywa była oferowana w wersji fabrycznej 6Da i zmodernizowanej 6Da/R do maja 2013, gdy została ogłoszona upadłość likwidacyjna Fabloku.
Konstrukcja.
SM42 to jednokabinowa 4-osiowa lokomotywa o układzie osi Bo’Bo' z przekładnią elektryczną i elektropneumatycznym sterowaniem. Źródłem mocy jest silnik spalinowy z zapłonem samoczynnym oznaczony jako "a8C22" o mocy 800 KM (590 kW) i pojemności 81,6 l, którego producentem były Zakłady Cegielskiego w Poznaniu. Silnik ten posiada nietypowy dla silnika widlastego kąt rozwidlenia cylindrów wynoszący 50 stopni. Kąt ten był podyktowany koniecznością uzyskania możliwie wąskiego silnika i całego przedziału silnikowego lokomotywy, celem zachowania widoczności z kabiny maszynisty. Silnik ten nie jest dobrze wyrównoważony, przez co generowane są mocne drgania. Silnik wysokoprężny napędza prądnicę główną (prądu stałego), skąd prąd kablami płynie do szafy sterowniczej, a stamtąd do czterech silników trakcyjnych na wózkach (1 silnik na oś). Maszynista kręcąc nastawnikiem zmienia wzbudzenie wzbudnicy, co powoduje zmianę wzbudzenia prądnicy głównej i w efekcie zmianę napięcia na zaciskach prądnicy głównej. Regulacji mocy i obrotów silnika spalinowego dokonuje regulator obrotów Woodwarda przez zmianę ilości paliwa dopływającego do cylindrów. Regulator Woodwarda wpływa też na wzbudzenie wzbudnicy.
Lokomotywa wyposażona jest w czuwak aktywny.
Lokomotywa SM42 ma dwa stopnie usprężynowania: rama wózka względem maźnic (łożysk zestawów kołowych) za pomocą resorów piórowych i podkładek gumowych oraz osprężynowanie między ostoją lokomotywy a ramą wózka.
Lokomotywa SM42 umożliwia pracę w trakcji podwójnej (o ile nie dokonano zmian w aparaturze). Z jednego miejsca można wtedy sterować dwiema jednostkami.
Modernizacje.
6Dc.
W 1996 Biuro Konstrukcyjne przy ZNTK Piła przy współudziale OBRPS i CBK PKP opracowało projekt modernizacji lokomotywy typu 6D do typu 6Dc z wykorzystaniem podzespołów importowanych z Niemiec. Zmodernizowano lokomotywę SM42-039, w której zamontowano wysokoobrotowy silnik MTU o większej mocy, prądnicę główną prądu przemiennego, nową amortyzowaną kabinę maszynisty, urządzenia do smarowania obrzeży kół i halogenowe reflektory. Zastosowano także możliwość kierowania pojazdem drogą radiową. Lokomotywa otrzymała nowe oznaczenie SM42-2000.
6Dd.
Niecały rok po wybudowaniu lokomotywy SM42-2000, PTKiGK z Rybnika przystąpiło do przebudowy lokomotyw typu 6D do typu 6Dd. W latach 1997–1999 lokomotywę SM42-2536 zmodernizowano własnymi siłami we własnych warsztatach. Zamontowano w niej importowany agregat napędowy MTU o mocy 1065 KM, maszyny elektryczne produkcji Dolmel Drivers oraz agregat sprężarkowy OBRPS. Oznaczenie zmieniono na Ls1000-01. W 2002 PTKiGK przebudowało również lokomotywę SM42-2197 oznaczając ją jako Ls1000-02.
6De.
W 1998 ZNTK Poznań rozpoczęły modernizacje do typu 6De. Polegały one na zabudowie dwóch agregatów prądotwórczych w miejscu dotychczasowego jednego oraz instalacji systemu zdalnego sterowania radiowego. Odbiorcą 7 lokomotyw tego typu było przedsiębiorstwo ISD Huta Częstochowa.
6Dg.
Od 2007 zakłady Newag, przy współpracy projektowej z Instytutem Pojazdów Szynowych Politechniki Krakowskiej, przeprowadzają kompleksowe modernizacje lokomotyw SM42 oznaczonych jako "6Dg". Ze starych maszyn pozostaje tylko ostoja i wózki. W skład zespołu prądotwórczego wchodzi silnik spalinowy CATERPILLAR C27 oraz prądnica główna prądu przemiennego oraz prądnica pomocnicza. W związku z tym obniżone zostają przedziały maszynowe i elektryczne. Lokomotywa zyskuje nowy kształt zewnętrzny oraz ergonomiczną kabinę maszynisty z dużymi szybami czołowymi, znacznie poprawiającymi widoczność szlaku. Pierwsze trzy egzemplarze lokomotywy wyprodukowane zostały dla ISD Huta Częstochowa. W październiku 2009 wyprodukowany został czwarty egzemplarz – zamówiony przez PKP Cargo z bardzo bogatym i nowoczesnym wyposażeniem. Otrzymała oznaczenie SM42-1201 (seria 6Dg).
Obecnie w Newagu produkowane są kolejne egzemplarze "6Dg" dla PKP Cargo&lt;ref name="ŚK1/2011"&gt;&lt;/ref&gt;. Zmodernizowana 6Dg-01 będąca własnością Huty Częstochowa została zaprezentowana na Międzynarodowych Targach Kolejowych Trako 2007 w Gdańsku&lt;ref name="ŚK11/2007"&gt;&lt;/ref&gt;, a SM42-1501 w barwach PKP Cargo na targach Trako 2009&lt;ref name="ŚK11/2009"&gt;&lt;/ref&gt;.
W 2011 powstała wersja 6Dg/A w wersji z mocniejszymi silnikami. Lokomotywy zostały zamówione przez Przedsiębiorstwo Transportu Kolejowego KOLTAR&lt;ref name="ŚK3/2012"&gt;&lt;/ref&gt;.
6Dh-1.
W 2008 roku Tabor Dębica uzyskał świadectwo dopuszczenia dla lokomotywy typu 6Dh-1. Podobnie jak Newag, Tabor Dębica zabudował powerpack produkcji Caterpillar, nową prądnicę i system sterowania. Ponadto pojazd wyposażono w system wideorejestracji i tempomat. Względem wersji 6Dg zmieniony został jednak kształt pudła – zastosowano panoramiczne szyby i pochylono dachy przedziałów maszynowych, co miało na celu poprawę widoczności z kabiny maszynisty. Spalinowozowi nadano nazwę handlową "Alf".
W połowie 2016 roku pierwsza sztuka, oznaczona 6Dh-1 001, przeszła testy na torze doświadczalnym w Węglewie, a następnie wyjechała na jazdy obserwowane w Lublinie. Tabor Dębica prowadził wówczas rozmowy z potencjalnym klientem i zapowiadał budowę kolejnych egzemplarzy. 24 czerwca 2017, podczas dnia otwartego przedsiębiorstwa, zaprezentowano drugi spalinowóz o oznaczeniu 6Dh-1 002 przeznaczony dla Budimexu
6Di.
Pod koniec 2008 Fablok i Instytut Pojazdów Szynowych „Tabor” otrzymały od Narodowego Centrum Badań i Rozwoju niecałe 3,5 mln zł dofinansowania na projekt celowy zatytułowany "Zmodernizowana lokomotywa manewrowa typu 6D (serii SM42) z silnikiem spalinowym spełniającym wymagania normy EURO IIIa", po czym w 2009 obydwa przedsiębiorstwa przystąpiły do realizacji tego projektu. W tym samym roku IPS „Tabor” opracował założenia do projektu technicznego lokomotywy, której nadano typ 6Di, zaś w latach 2010–2011 powstała dokumentacja konstrukcyjna tego pojazdu.
Projekt zakładał zastosowanie budowy modułowej. Chciano pozostawić oryginalne wózki i ostoję, która miała zostać wzmocniona i przystosowana do zamocowania modułów ze wszystkimi głównymi układami i zespołami lokomotywy. Silnik spalinowy miał zostać zastąpiony przez jednostkę MAN D2842LE622 o mocy 622 kW spełniającą normy emisji spalin poziomu IIIa. Zmodernizowany bądź wymieniony miał zostać również zespół prądnic, tablica pneumatyczna, agregat sprężarkowy, kabina maszynisty, oświetlenie zewnętrzne, układy sterowania, diagnostyki i przeciwpoślizgowy, urządzenia łączności radiowej i związane z bezpieczeństwem ruchu oraz elektroniczne prędkościomierze i rejestratory. Budowa modułowa miała pozwalać na zabudowę innych urządzeń, w tym silnika spalinowego spełniającego normy IIIb, zgodnie z wymaganiami ewentualnych zamawiających.
Początkowo prototyp był realizowany przez Fablok, jednak po jego upadłości w maju 2013 projekt został przejęty przez Pesę Bydgoszcz. W związku z tą zmianą projekt został delikatnie zmodyfikowany – zdecydowano się na montaż silnika CAT C27 o mocy 708 kW i układu sterowania produkcji Medcomu, a dodatkowo m.in. zabudowano system sterowania radiowego i doposażono kabinę w część socjalną. 30 stycznia 2015 Pesa ukończyła modernizację pierwszego egzemplarza oznaczonego jako SM42-2126, który należał wówczas do przedsiębiorstwa Energetyczne Towarzystwo Finansowo-Leasingowe ENERGO-UTECH S.A. z Poznania. Pod koniec 2021 roku został sprzedany do Laude Smart Intermodal.
6Dk.
Eksploatacja lokomotyw manewrowych pokazała, że podczas manewrów bardzo rzadko wykorzystuje się pełną moc silnika, co powoduje niepotrzebne zużywanie paliwa oraz skraca trwałość silnika. Mimo to czasami jednak potrzeba pełnej mocy, co powoduje, że zmniejszenie mocy silnika nie wchodzi w grę. Dobrym rozwiązaniem jest zatem użycie dwóch mniejszych silników o tej samej lub jeszcze lepiej różnej mocy. Takie rozwiązanie pozwala na wykorzystanie jednego, drugiego lub dwóch silników naraz. W 1997 zostało ono przetestowane podczas modernizacji lokomotywy dla Huty Częstochowa. Problemem tego spalinowozu była jednak niesymetryczność i brak miejsca na drugi silnik, który rozwiązano w modernizacji do typu 6Dk poprzez zbudowanie całkowicie nowego pudła.
Projekt został wykonany przez Pesę Bydgoszcz, Instytut Pojazdów Szynowych „Tabor” i CZ Loko. Z oryginalnej lokomotywy pozostawiono ostoję i wózki, które również zostały nieco przebudowane. Kabina maszynisty została przeniesiona na środek, zaś na początku i końcu umieszczono kontenery trakcyjne z agregatami napędowymi bazującymi na silnikach Caterpillar C15 i alternatorach trakcyjnych produkcji Siemensa wraz z przekształtnikami. Agregaty mogą pracować w różnych kombinacjach, a moc całkowita pojazdu jest większa niż fabrycznej SM42 – w czasie pracy na dwóch agregatach lokomotywa osiąga moc około 800 kW. Ponadto modernizacja pozwoliła na zastosowanie budowy modułowej, co ułatwia obsługę serwisową lokomotywy.
We wrześniu 2009 prototypowa lokomotywa przeznaczona dla PKP Cargo, oznaczona jako SM42-1601, została zaprezentowana na Międzynarodowych Targach Kolejowych Trako w Gdańsku. W połowie kwietnia 2010 została ona odebrana przez przewoźnika i rozpoczęto jej eksploatację. Rok później Pesa Bydgoszcz i PKP Cargo podpisały umowę na dostawę kolejnych 4 egzemplarzy z terminem dostaw do końca lutego 2012. Zmodernizowanym spalinowozom nadano numery od 1602 do 1605. W 2012 modernizację jednej lokomotywy zlecił również prywatny przewoźnik Majkoltrans. Pod koniec listopada ukończono przebudowę, w ramach której lokomotywa zachowała dotychczasowy numer&lt;ref name="ŚK 3/2013"&gt;&lt;/ref&gt;.
Łącznie do końca 2012 przebudowano w ten sposób 6 lokomotyw.
6Dl.
We wrześniu 2013 PKP Intercity zamówiło w Newagu 10 przebudów lokomotyw typu 6D na dwuagregatową lokomotywę typu 6Dl z systemem zasilania składu pociągu w energię elektryczną. Z końcem 2013 rozpoczęto prace nad projektem, w maju 2015 zakończono realizację zamówienia.
6Dm.
W 2010 prace nad modernizacją spalinowozu serii SM42 rozpoczęło przedsiębiorstwo Orion Kolej. W kwietniu 2015 na tory wyjechał egzemplarz 6Dm-01, a w lipcu rozpoczęto proces jego certyfikacji.
18D.
We wrześniu 2013 PKP Intercity zamówiło w Newagu 10 przebudów lokomotyw typu 6D na jednoagregatową lokomotywę typu 18D z systemem jazdy akumulatorowej. Z końcem 2013 rozpoczęto prace nad projektem, a 8 kwietnia 2014 na torze doświadczalnym Instytutu Kolejnictwa w Węglewie miały miejsce testy pierwszej lokomotywy. Do regularnej służby weszła ona na początku czerwca 2014, a całość zamówienia zrealizowano do listopada 2014.
Eksploatacja przez innych przewoźników.
Na kolejach przemysłowych lokomotywy serii SM42 dostarczane były w latach 1967–1992 i oznaczane są jako Ls800P z numerami taborowymi od 2001 wzwyż. Najczęściej lokomotywy spalinowe SM42 wykorzystywane są przy obsłudze bocznic kolejowych, natomiast rzadziej w ruchu pociągów towarowych. Od lat 90. przewoźnicy prywatni poddają lokomotywy kompleksowym remontom i modernizacjom, m.in. poprzez przystosowanie do sterowania za pomocą radia, montaż nowych silników i oprzyrządowania. Najbardziej zaawansowaną tego typu modernizacją jest przebudowana w latach 1997–1999 lokomotywa Ls1000, należąca do PTKiGK w Rybniku. Oprócz wymiany silnika na wysokoprężny MTU o większej mocy i montaż nowej prądnicy typu LSG-850-90, zastosowano także nową, amortyzowaną kabinę maszynisty z wejściami z pomostów oraz ergonomiczne fotele i nowoczesne urządzenia sterowania. W 2002 przebudowano kolejną lokomotywę.
Dwadzieścia dwie lokomotywy SM42 pozostają w użytkowaniu przez Przedsiębiorstwo Usług Kolejowych Kolprem w Dąbrowie Górniczej. Użytkowane przez PUK Kolprem lokomotywy poddawane są modernizacji, polegającej na zabudowie sterowania zdalnego lokomotywą szwedzkiej firmy Akerstroms. Modernizacja umożliwia obsługę lokomotywy przez jedną osobę, posiadającą uprawnienia maszynisty i ustawiacza. Sterowanie lokomotywą odbywa się zdalnie, poprzez nadajnik zdalnego sterowania, za pomocą którego maszynista kieruje lokomotywą, z maksymalnej odległości 1 km.
W 2019 roku dwie lokomotywy o numerach 003 i 482 zakupił przewoźnik METRANS Polonia. Lokomotywa SM42-482 wcześniej w 2016 roku została wystawiona na sprzedaż przez Przewozy Regionalne celem złomowania, jednak ze względu na brak zainteresowania nie została zezłomowana. Znajdująca się na stanie METRANS Polonia SM42-003 jest obecnie najstarszym istniejącym pojazdem z serii.
Lokomotywa SM42-2243 eksploatowana przez Kolprem do manewrów w spiekalni rudy dawnej Huty Katowice, pod oznaczeniem UFO nr 8837, została przebudowana na napęd elektryczny z sieci trakcyjnej 3 kV, przy użyciu dwóch pantografów, ponadto zamontowano w niej zdalne sterowanie i zlikwidowano stanowisko maszynisty.

</doc>
<doc id="459891" url="https://pl.wikipedia.org/wiki?curid=459891" title="Państwowa Medyczna Wyższa Szkoła Zawodowa">
Państwowa Medyczna Wyższa Szkoła Zawodowa



</doc>
<doc id="459892" url="https://pl.wikipedia.org/wiki?curid=459892" title="Nishisonogi (półwysep)">
Nishisonogi (półwysep)

 – półwysep w północno-zachodniej części wyspy Kiusiu ("Kyūshū"), w japońskiej prefekturze Nagasaki. 
Stanowi on północno-zachodnie rozgałęzienie większego półwyspu, w którego skład wchodzi także półwysep Nagasaki. Na zachodzie oblewa go przybrzeżne morze Gotō-nada, należące do Morza Wschodniochińskiego, a od wschodu zamyka on zatokę Ōmura.

</doc>
<doc id="459893" url="https://pl.wikipedia.org/wiki?curid=459893" title="Lee Jordan">
Lee Jordan



</doc>
<doc id="459894" url="https://pl.wikipedia.org/wiki?curid=459894" title="Rekord świata w długości skoku narciarskiego">
Rekord świata w długości skoku narciarskiego

Za rekord świata w długości skoku narciarskiego uznaje się najdłuższy z rekordów skoczni na świecie. Aby skok został uznany za rekord obiektu, zawodnik musi ustać skok. Ponadto skok rekordowy powinien być oddany podczas zorganizowanego treningu, kwalifikacji do konkursu lub podczas konkursu. FIS nie zajmuje się notowaniem rekordów świata.
Aktualnie rekordzistą świata wśród mężczyzn jest Austriak Stefan Kraft (253,5 metra), a wśród kobiet Ema Klinec (226 metrów).
Mężczyźni.
Nieustane skoki nie krótsze niż ówczesne rekordy świata.
 

</doc>
<doc id="459898" url="https://pl.wikipedia.org/wiki?curid=459898" title="Tauseret">
Tauseret

Tauseret – władczyni starożytnego Egiptu z czasów XIX dynastii. Wielka Małżonka Setiego II. Macocha Siptaha. Była jedną z czterech kobiet noszących tytuł faraona oraz ostatnią noszącą taki tytuł.
Regentka.
W latach 1196–1192 p.n.e. sprawowała regencję w imieniu małoletniego i niepełnosprawnego króla, mimo że z pewnością nie była jego matką. Po jego śmierci, w latach 1192–1186 p.n.e. przejęła pełnię władzy faraońskiej, zaliczając lata jego panowania jako swoje.
Wspólne rządy z kanclerzem.
W czasach Siptaha władzę sprawowała wspólnie z kanclerzem Bai, który już po śmierci jej męża, Seti II prawdopodobnie związał się z nią i temu zawdzięczał szybki rozwój swej kariery. W okresie swych największych wpływów otrzymał od Tauseret zarząd skarbem państwa. Okres wspólnych rządów Tauseret i Bai określany jest jako czasy anarchii i rozkładu władzy centralnej. Pod koniec rządów Siptaha, Bai stracił swoje znaczenie na dworze i wkrótce potem prawdopodobnie z rozkazu samego faraona, został stracony. Odbyło się to prawdopodobnie w "Roku 5, III Szemu, 27 dniu".
Samodzielnie, Tauseret panowała dwa lata, a jej panowanie zakończyło starcie z Setnachtem, który "...przepędził uzurpatora...". Była ostatnią władczynią XIX dynastii.
Zmiany w wizerunku.
Zmiany w wizerunki Taseseret wyraźnie pokazują, jak zmieniała się jej pozycja na dworze. Początkowo przedstawiana była jako zwykła królowa. Następnie nadano jej drugie imię, które zaczęto zapisywać w kartuszu. Ostatecznie zaczęto przedstawiać ją z chustą na głowie z insygniami królewskimi. Jedyny zachowany posąg Tauseret pozbawiony jest głowy, jednak posiada wyraźnie kobiece kształty, a w rękach dzierży symbole władzy.
Grobowiec.
Tauseret rozkazała wykuć dla siebie grobowiec (KV14) w Dolinie Królów, który później został przywłaszczony i dokończony przez Setnachta, gdy podczas pracy nad jego grobowcem (KV11) ekipy robotników niespodziewanie przekopały się do sąsiedniego grobowca (KV10) Amenmesa. Niezidentyfikowana mumia kobiety, określana jako "niezidentyfikowana kobieta D", odnaleziona w sekretnej części grobowca (KV35) Amenhotepa II, prawdopodobnie jest mumią Tauseret.

</doc>
<doc id="459899" url="https://pl.wikipedia.org/wiki?curid=459899" title="Świerzowa Ruska">
Świerzowa Ruska

Świerzowa Ruska (j. łemkowski Свipжoвa pycькa, w latach 1977–1981 Świerzowa) – wieś w Polsce, położona w województwie podkarpackim, w powiecie jasielskim, w gminie Krempna.
W latach 1975–1998 wieś położona była w województwie krośnieńskim.
Nieistniejąca wieś leży w dolinie Świerzówki, u stóp Magury Wątkowskiej. Na jej terenie zachowało się kilka kapliczek i krzyży przydrożnych, cmentarz łemkowski w pobliżu miejsca, gdzie dawniej stała cerkiew, a także ciekawa kamienna tabliczka z nazwą miejscowości (od strony Świątkowej Wielkiej). 
Teren dawnej wsi jest obszarem chronionym - od 1995 roku obejmuje go Magurski Park Narodowy. W od października 2015 roku otwarta dla turystów jest idąca przez Świerzową Ruską ścieżka przyrodnicza „Świerzowa Ruska” złożona z ośmiu przystanków. Ścieżka kończy się w miejscu dawnego przysiółka Majdan, przy schronie nazwanym na jego cześć „Majdan”.
Historia.
Wieś ulokowana została prawdopodobnie w XVI w. jako wioska królewska. Była siedzibą parafii, którą przeniesiono później do Świątkowej Wielkiej. Ostatnia, drewniana cerkiew greckokatolicka została zbudowana w 1894, na pagórku. Tuż obok założono cmentarz parafialny, który zachował się do dnia dzisiejszego. W XIX wieku w Świerzowej działała potażarnia i folwark w miejscu zwanym Majdan, którego właścicielem był Polak, Władysław Marek. Po wojnie, w roku 1945, większość Łemków wysiedlono do Ukraińskiej SSR, we wsi zostało 9 mieszkańców. Zostali oni w ramach akcji „Wisła” zesłani na Ziemie Odzyskane w 1947 roku.

</doc>
<doc id="459900" url="https://pl.wikipedia.org/wiki?curid=459900" title="Przestrzeń T6">
Przestrzeń T6



</doc>
<doc id="459902" url="https://pl.wikipedia.org/wiki?curid=459902" title="Świerzowa">
Świerzowa

2 miejscowości w Polsce:

</doc>
<doc id="459903" url="https://pl.wikipedia.org/wiki?curid=459903" title="Tsugaru">
Tsugaru



</doc>
<doc id="459905" url="https://pl.wikipedia.org/wiki?curid=459905" title="Blitter">
Blitter

Blitter (zapis stylizowany: "BLiTTER"; akronim od ) – specjalizowany układ realizujący operacje przenoszenia danych z jednego obszaru pamięci (także VRAM) do innego. Zadaniem jego jest odciążenie głównego procesora od takich operacji, co ma szczególne znaczenie w generowaniu grafiki 2D.
Działanie na przykładzie blittera Atari ST.
Blitter w komputerach Atari został wprowadzony dopiero w wersji "Mega series". Była to próba nawiązania walki rynkowej z komputerem Amiga firmy Commodore, który Blitter posiadał od samego początku. Ze względu na to, że twórcy gier starali się wykorzystać najniższy wspólny mianownik sprzętowy rodziny Atari ST, Blitter Atari, jako dostępny tylko na niektórych maszynach, był rzadko wykorzystywany w grach. Od wersji TOS 1.02 (rok 1987) operacje interfejsu graficznego GEM (VDI oraz AES) były wspomagane Blitterem.
Atari Blitter operuje na 16 bitowych słowach, pobierając i zapisując je nieliniowo.
W jednym przebiegu może: 
Operacje Logiczne pomiędzy źródłem Source i Destination:
Operacje pomiędzy źródłem Source i Halftone:
Operacja logiczna pomiędzy Source i Mask
BLiTTER w Atari ST/Falcon ma dostęp do całej pamięci ST RAM i do rejestrów sprzętowych. Dzięki tej właściwości może być wykorzystywany jako szybki kanał DMA.
Przykładowo może:
Wykorzystując tryb 'Source &amp; Halftone' można dokonywać transformacji Chunky do Planar (c2p).
W Atari ST pojawił się razem z Mega ST i dedykowanym systemem Atari TOS 1.02 (Blitter TOS) w roku 1987. Instalacja Blittera możliwa jest również we wszystkich Atari ST wyprodukowanych po 1987 roku, mają wolne miejsce na płycie głównej.
Inne platformy.
Pierwszym komputerem osobistym wyposażonym w pełni funkcjonalny Blitter była Amiga firmy Commodore. Pierwszy patent w USA zawierający słowo "Blitter" również dotyczył Amigi. Wszystkie współczesne procesory graficzne zawierają w sobie funkcjonalność blittera, ale obecnie jej wykorzystanie jest niewielkie.
Wiele innych urządzeń ma obecnie bezpośredni dostęp do pamięci (DMA) co odciąża procesor pozwalając asynchronicznie przesyłać dane, na przykład z/do kontrolerów dysków, kart sieciowych czy układów kryptograficznych. Istnieją również specjalizowane układy realizujące tylko tę funkcję (tzw. silniki DMA, w procesorach jak Xeon czy Cell lub oddzielnych układach na płycie głównej), stosowane w wydajnych serwerach, na przykład jako bardzo szybki sprzętowy i asynchroniczny sposób wykonania funkcji memcpy na dużych blokach pamięci (które występują np. w trakcie operacji IO pomiędzy jądrem systemu operacyjnego a programami przestrzeni użytkownika).

</doc>
<doc id="459906" url="https://pl.wikipedia.org/wiki?curid=459906" title="Przestrzeń normalna">
Przestrzeń normalna



</doc>
<doc id="459912" url="https://pl.wikipedia.org/wiki?curid=459912" title="Satsuma (półwysep)">
Satsuma (półwysep)

 – półwysep w południowej części wyspy Kiusiu ("Kyūshū"), w Japonii. Nazwa pochodzi od dawnej, feudalnej domeny Satsuma.
Jego zachodnie wybrzeże oblewa Morze Wschodniochińskie, a wschodnie – wody zatoki Kagoshima. Po jej wschodniej stronie znajduje się półwysep Ōsumi. 
Teren półwyspu Satsuma należy do prefektury Kagoshima. U jego nasady położona jest stolica tej prefektury – Kagoshima.
Na południowym krańcu półwyspu znajduje się góra (stratowulkan) Kaimon (Kaimon-dake 924 m).
Na wschód od wulkanu, również na wybrzeżu, znajduje się miasto Ibusuki. Słynie ono z gorących źródeł (onsen) i „kąpieli” w naturalnie podgrzewanym piasku. 
Na półwyspie znajdują się dwa muzea: Chiran Tokkō Heiwa Kaikan (ang. The Chiran Tokko Museum), gdzie zgromadzono dokumenty, listy i rzeczy osobiste pilotów kamikaze, którzy startowali z tamtejszej bazy lotniczej do swoich samobójczych lotów oraz Chiran Museum, które prezentuje lokalną historię i kulturę. 
W środkowej części półwyspu jest usytuowane miasteczko Chiran. Znajduje się tam zachowana dzielnica samurajów z domami i ogrodami sprzed około 250 lat. Odosobnione położenie pozwoliło zachować większość historycznego charakteru w nienaruszonym stanie. Siedem, stosunkowo małych, ogrodów przylegających do rezydencji jest otwartych dla publiczności, ale do samych budynków nie można wejść. Pięć z nich to ogrody suchego krajobrazu "karesansui". 
Zobacz też.
Informacje o półwyspie Satsuma

</doc>
<doc id="459913" url="https://pl.wikipedia.org/wiki?curid=459913" title="Aleksandr Gołowanow">
Aleksandr Gołowanow

Aleksandr Jewgieniewicz Gołowanow (; ur. w Niżnym Nowogrodzie, zm. 22 września 1975 w Moskwie) – radziecki pilot cywilny i wojskowy, od sierpnia 1944 główny marszałek lotnictwa ZSRR, funkcjonariusz służb specjalnych, deputowany do Rady Najwyższej ZSRR.
Dzieciństwo i młodość.
Urodził się w Niżnym Nowogrodzie. W wieku 14 lat wstąpił do Armii Czerwonej i walczył na froncie wojny domowej w Rosji, w tym w wywiadzie wojskowym w 59 Pułku Strzeleckim. Zdemobilizowany w 1920, od 1924 przeszedł do organów bezpieczeństwa (OGPU, następnie NKWD). Od 1929 był członkiem partii komunistycznej WKP(b). W 1932 ukończył szkołę lotniczą. Zajmował się też uprawianiem wyczynowego sportu, jeżdżąc m.in. na motocyklu czy pilotując samoloty. Brał udział w ogólnozwiązkowych zawodach motorowych.
W stalinowskiej „Kontroli”.
Po zwróceniu na siebie uwagi ówczesnego przywódcy ZSRR Józefa Stalina został przeniesiony do nieformalnych organów kontroli, zajmujących się ochroną wodza i kontrolowaniem służb specjalnych, aby te nie mogły mu zagrozić, ani też przejawiać jakiejkolwiek samowoli. Był osobistym ochroniarzem, pilotem i śledczym Stalina. Często, w latach terroru lat 30., przywoził ze sobą do Moskwy (sam Stalin nigdy nie latał) nowych działaczy z awansu na odpowiedzialne stanowiska oraz tych, których miano wkrótce aresztować. Słynny ów samolot nazywał się Stalinowski Szlak ("Stalinskij marszrut"), a jego model stał na biurku dyktatora. Oficjalnie, od 1932 był pilotem lotnictwa cywilnego, a od 1938 do 1941 szefem-pilotem linii Aerofłot. Brał udział w walkach granicznych radziecko-japońskich nad rzeką Chalchyn gol w Mongolii w 1939 – jego zadanie polegało na dyskretnej kontroli dowodzącego operacją marszałka Gieorgija Żukowa oraz organizowaniu dywersji na tyłach wroga. Służył też podczas wojny zimowej 1939–1940.
W lotnictwie wojskowym.
Po wybuchu II wojny światowej odszedł za zgodą Józefa Stalina z tajnych organów i od lutego 1941 służył w lotnictwie wojskowym, początkowo jako dowódca 212 Pułku Bombowego Dalekiego Zasięgu. Jego pierwszym stopniem był podpułkownik, awansował jednak z czasem aż do stopnia głównego marszałka lotnictwa (19 sierpnia 1944). Od sierpnia 1941 był dowódcą 81 Dywizji Bombowej Dalekiego Zasięgu, podporządkowanej naczelnemu dowództwu. Dywizja ta bombardowała m.in. Berlin, Królewiec, Gdańsk i inne strategiczne cele. Od lutego 1942 był dowódcą Lotnictwa Dalekiego Zasięgu (Awiaciju Dalniego Diejstwija), a od grudnia 1944 – 18 Armii Lotniczej. Po wojnie, w latach 1948–1953 Gołowanow służył dalej na stanowiskach dowódczych w lotnictwie bombowym. W 1950 ukończył Wyższą Akademię Wojskową im. K. J. Woroszyłowa w Moskwie.
Zaraz po śmierci Stalina Gołowanow został odwołany ze wszystkich pełnionych stanowisk i przeniesiony do rezerwy.
W fikcji.
Jedna z postaci trzech powieści Wiktora Suworowa, tj. "Kontroli", "Wyboru" i "Żmijojada", Aleksander Chołowanow, jest wzorowany na Gołowanowie, podobnie jak sama Kontrola na owych nieformalnych organach, w których pod bokiem Stalina pracował.

</doc>
<doc id="459914" url="https://pl.wikipedia.org/wiki?curid=459914" title="Zofia Jagiellonka (1464–1512)">
Zofia Jagiellonka (1464–1512)

Zofia Jagiellonka (ur. 6 maja 1464 w Krakowie, zm. 5 października 1512 w Ansbach) – królewna polska, księżniczka litewska, margrabina brandenburska na Ansbach i Bayreuth. Córka Kazimierza IV Jagiellończyka. 14 lutego 1479 roku poślubiła Fryderyka Hohenzollerna, margrabiego brandenburskiego na Ansbach i Bayreuth. Matka Albrechta Hohenzollerna.
Życiorys.
Pochodzenie i dzieciństwo.
Była drugą córką i szóstym dzieckiem Kazimierza IV Jagiellończyka i jego żony Elżbiety Rakuszanki. Imię Zofia otrzymała na cześć swojej babki ojczystej – Zofii Holszańskiej, wdowy po Władysławie II Jagielle. Jej braćmi byli Władysław II Jagiellończyk, święty Kazimierz, Jan I Olbracht, Aleksander Jagiellończyk, Zygmunt I Stary i Fryderyk Jagiellończyk, a siostrami – Jadwiga, Elżbieta (I), Elżbieta (II), Anna, Barbara i Elżbieta (III).
Została ochrzczona przez Jana Gruszczyńskiego, biskupa krakowskiego. Nie zachowały się żadne informacje na temat wykształcenia i wychowania Zofii.
Plany matrymonialne związane z Zofią.
W 1468 roku pojawił się plan zaręczenia Zofii z Maksymilianem Habsburgiem, synem cesarza Fryderyka III. Z propozycją taką wystąpił przybyły do Krakowa 8 kwietnia 1468 biskup ołomuniecki Protazy, poseł węgierskiego króla Macieja Korwina. Starał się on o rękę Jadwigi, najstarszej córki Kazimierza Jagiellończyka, dla swojego mocodawcy. Druga z kolei Zofia miała poślubić Maksymiliana. W ten sposób królewny miały przekazać swoim mężom prawa – pierwsza do Węgier, druga do Austrii. Prawa te wynikały z faktu, że Elżbieta Rakuszanka, matka królewien, była siostrą zmarłego bezpotomnie w 1457 roku Władysława Pogrobowca, króla Czech i Węgier oraz księcia Austrii. Przez małżeństwa córek Kazimierz Jagiellończyk uzyskałby gwarancję, że w przyszłości w Austrii i na Węgrzech będą rządzić jego wnukowie po kądzieli.
Małżeństwa Jadwigi z Maciejem Korwinem i Zofii z Maksymilianem Habsburgiem miały stworzyć wielką koalicję Jagiellonów, Habsburgów i Korwina skierowaną przeciwko Jerzemu z Podiebradów, królowi Czech. Jednak Kazimierz IV Jagiellończyk pozostawał w przymierzu z tym ostatnim, tym bardziej że niedługo po poselstwie Protazego – 16 maja 1468 roku Albrecht Kostka, poseł Jerzego, w imieniu swojego mocodawcy złożył propozycję, by następstwo czeskiego tronu przyrzec jednemu z synów Kazimierza. Tak więc plan małżeństwa Zofii i Maksymiliana upadł.
Ślub z Fryderykiem Hohenzollernem.
Nie wiadomo, kiedy dokładnie rozpoczęto pertraktacje w sprawie ślubu Zofii z Fryderykiem Hohenzollernem, synem margrabiego brandenburskiego Albrechta III Achillesa. Istnieje przypuszczenie, że pomysł mógł się pojawić latem 1470 roku, kiedy w Brandenburgii przebywali polscy posłowie Dziersław z Rytwian i Stanisław Ostroróg. W 1473 roku polscy posłowie – Paweł Jasieński, starosta chełmski i bełski, i Stanisław Kurozwęcki – prowadzili negocjacje w sprawie ślubu Zofii i Fryderyka, które zakończyły się podpisaniem umowy zaręczonej, co nastąpiło 7 grudnia 1473 roku w Cadolzburgu.
Co do politycznych motywów tego małżeństwa, to Kazimierz IV Jagiellończyk szukał wśród książąt Rzeszy sojuszników, którzy wywarliby nacisk na cesarza Fryderyka III, by ten uznał nowego króla Czech – Władysława, najstarszego syna polskiego władcy. Z kolei Albrecht III Achilles, zaniepokojony ekspansją węgierskiego króla Macieja Korwina na Śląsk i Łużyce, szukał porozumienia z jego przeciwnikami – Jagiellonami.
Szczegóły małżeństwa negocjowano jeszcze przed kilka lat. Nie doszło ani do planowego na 20 marca 1474 roku ślubu "per procura", ani do planowanego na 23 czerwca 1474 roku zjazdu przedstawicieli posłów Jagiellończyka z przedstawicielami Hohenzollernów w Pniewach. Wreszcie w październiku 1475 roku w Poznaniu podpisano umowę małżeńską – podpisali ją Fryderyk, biskup lubuski (reprezentujący Hohenzollernów) i Stanisław Kurozwęcki, kanonik krakowski (reprezentujący Jagiellonów). Posag polskiej królewny miał wynosić 32 tysiące florenów.
11 listopada 1475 Albrecht III Achilles przyznał przyszłej synowej oprawę (wartą 64 tysiące florenów). Początkowo ślub Zofii i Fryderyka miał się odbyć w Poznaniu, jednak Albrecht Achilles doprowadził do zmiany miejsca ślubu na Frankfurt nad Odrą.
13 stycznia 1479 roku Zofia, żegnana przez rodzinę, opuściła Piotrków i udała się w kierunku Frankfurtu. Towarzyszyli jej m.in. Andrzej Oporowski, biskup warmiński; wojewodowie: poznański Maciej Moszyński i łęczycki Mikołaj z Kutna oraz Piotr Kurozwęcki, marszałek nadworny.
14 lutego 1479 we Frankfurcie nad Odrą poślubiła Fryderyka, margrabiego brandenburskiego na Ansbach. Wesele nie było wystawne; jak pisał kronikarz Jan Długosz było "tak licho i ubogo, że nawet dworzanom królewskim nie dano zwykłej strawy, a senatorowie królewscy, rycerstwo i inni urzędniczy, którzy z narzeczoną królewną przyjechali, żadnych prawie nie otrzymali upominków".
Pojawiły się pewne problemy z wypłatą posagu Zofii. 25 grudnia 1479 roku Kazimierz Jagiellończyk miał wypłacić pierwszą ratę (6 tysięcy guldenów); polski król poprosił o przesunięcie terminu, na co Albrecht Achilles wyraził zgodę. Wobec niewypłacenia posagu Zofia nie mogła wejść w posiadanie dóbr oprawnych.
Zofia jako margrabina brandenburska.
11 marca 1486 roku zmarł Albrecht III Achilles, margrabia brandenburski, teść Zofii. Jej mąż Fryderyk Starszy wraz z bratem Zygmuntem odziedziczyli Frankonię; pierwszy objął Ansbach, drugi Bayreuth. Wdowa po Albrechcie, Anna, usunęła się do swoich dóbr oprawnych, a Zofia została panią na Ansbach.
W 1486 roku Zofia i Fryderyk podejmowali w Ansbach cesarza Fryderyka III Habsburga.
Cały czas istniał problem z wypłatą posagu Zofii. W 1489 roku Władysław II Jagiellończyk obiecywał Fryderykowi Starszemu, że wymusi na ojcu jego wypłatę (Fryderyk miał z kolei za uzyskane pieniądze wydzierżawić od Władysława czeskie lenna, znajdujące się we Frankonii). W 1493 roku Fryderyk wysłał poselstwo do Jana Olbrachta w sprawie wypłaty posagu; 30 września 1495 roku Zofia osobiście pisała do brata, prosząc o wypłatę obiecanych jej pieniędzy. Ostatecznie posag został wypłacony synom Zofii w kilku ratach – odpowiednio w 1533, 1535 i w 1537 roku.
Mąż Zofii utrzymywał kontakty z jej braćmi – wiosną 1494 roku brał udział w zjeździe w Lewoczy, w którym brali udział Władysław II Jagiellończyk, Jan Olbracht, Zygmunt Jagiellończyk (późniejszy król Zygmunt I Stary) oraz kardynał Fryderyk Jagiellończyk. Fryderyk Starszy planował także zacieśnić związki rodzinne między Hohenzollernami a Jagiellonami – Barbara, młodsza siostra Zofii, miała poślubić Joachima, bratanka Fryderyka i następcę tronu brandenburskiego, z kolei Władysław II Jagiellończyk miał ożenić się z Anną, siostrą Fryderyka. Ostatecznie nie doszło do realizacji tych planów.
Z listu Anny, wdowy po Albrechcie Achillesie, z 13 kwietnia 1505 roku wiadomo, że w tym czasie Zofia była poważnie chora.
W marcu 1509 roku wraz z mężem i synem Jerzym była obecna w Pradze, gdzie bawiła na koronacji swojego bratanka Ludwika II Jagiellończyka.
Zofia Jagiellonka zmarła 5 października 1512 roku w Ansbach. Została pochowana w klasztorze Heilsbronn. Po śmierci Zofii jej mąż urządził niezwykle huczną stypę: w ciągu jednej nocy wypito 1500 miarek wina, zjedzono dwa woły i 600 ryb.
Potomstwo.
Z małżeństwa Zofii Jagiellonki i Fryderyka Hohenzollerna pochodziło osiemnaścioro dzieci; żadna z przedstawicielek dynastii Jagiellonów nie doczekała się tak licznego potomstwa. Jej dziećmi byli:

</doc>
<doc id="459917" url="https://pl.wikipedia.org/wiki?curid=459917" title="Radostowa">
Radostowa

Radostowa – szczyt w Górach Świętokrzyskich, w paśmie Łysogór, położony na terenie Podkieleckiego Obszaru Chronionego Krajobrazu. 451 m n.p.m.
Wzgórze zbudowane jest z kwarcytów kambryjskich. Od strony zachodniej ograniczone jest przełomem rzeki Lubrzanki. Od strony wschodniej przechodzi w Wymyśloną i dalej w Kraiński Grzbiet, łączący Radostową z Łysicą. Północny stok, oraz częściowo stok zachodni, porośnięte są lasem. Od południa znajdują się wąwozy z usłanym kamieniami dnem, tzw. kamecznice (Podmąchocka i Bęczkowska). Przez górę przechodzi Główny Szlak Świętokrzyski im. Edmunda Massalskiego z Gołoszyc do Kuźniaków.
Na północno-zachodnim stoku góry znajduje się trasa narciarska, z wyciągiem talerzykowym. Trasa ma 800 m długości i od 50 do 200 m szerokości. Różnica poziomów wynosi 105 m.
Na szczycie góry znajduje się znak pomiarowy, nad którym wznoszą się pozostałości wieży triangulacyjnej.
Góra Radostowa jako strefa ochrony konserwatorskiej, została wpisana do rejestru zabytków nieruchomych (nr rej.: A.316 z 18.08.1978 i z 22.04.1996).
U stóp góry, we wsi Ciekoty wychował się pisarz Stefan Żeromski, który nazywał Radostową – Górą Domową.
W latach trzydziestych XX wieku, w Kielcach wydawany był periodyk regionalny „Radostowa”, którego nazwa nawiązywała do tej góry.
Nazwa „Radostowa” jest identyczna jak nazwa czeskiej góry Radhošť. Oba określenia wzięły się prawdopodobnie od imienia słowiańskiego boga gościnności, Radogosta.

</doc>
<doc id="459918" url="https://pl.wikipedia.org/wiki?curid=459918" title="Alavus">
Alavus

Alavus (szw. Alavo) jest miastem w Finlandii. Znajduje się w prowincji Zachodniej Finlandii. Populacja wynosi 9846, a miasto zajmuje powierzchnię 843,1 km², z których 52,46 km² to woda. Gęstość zaludnienia wynosi 12,3 mieszkańca na km².
Znaczącą część populacji zatrudniona jest w rolnictwie i leśnictwie. Większość przemysłu w Alavus jest powiązana z konstrukcją: materiałami, projektowaniem i kontrahentami. Alavus ma 60 jezior z 324 km linii brzegowej. Miasto jest fińskojęzyczne.
W mieście znajduje się stacja kolejowa. 

</doc>
<doc id="459920" url="https://pl.wikipedia.org/wiki?curid=459920" title="Konstal 803N">
Konstal 803N



</doc>
<doc id="459922" url="https://pl.wikipedia.org/wiki?curid=459922" title="Peseta hiszpańska">
Peseta hiszpańska

Peseta – dawna waluta hiszpańska obowiązująca również (wraz z frankiem francuskim) w Andorze. Została zastąpiona przez euro w 2002 r. Dzieliła się na 100 centimos.
Historia.
1868–1931.
Pierwsze monety w tej walucie wyemitowano w 1868 r., po wstąpieniu do Łacińskiej Unii Monetarnej, zastępując hiszpańskie srebrne escudo.
Wydawano wówczas następujące monety:
1931–1939.
W okresie republiki (1931–1939) wyemitowano:
1939–1945.
W czasie II wojny światowej i krótko po jej zakończeniu wydawano:
1945–1975.
Za czasów rządów Francisco Franco emitowano następujące monety:
1975–2002.
Przed wprowadzeniem euro emitowano monety obiegowe o nominałach:
W obiegu były także banknoty:
Wymiana.
W 2002 roku wymiana na euro nastąpiła po kursie 100 pesetas = 0,6 € lub 1€ = 166,386 pesetas

</doc>
<doc id="459924" url="https://pl.wikipedia.org/wiki?curid=459924" title="Kłady">
Kłady

Kłady – wieś w Polsce położona w województwie łódzkim, w powiecie zduńskowolskim, w gminie Zduńska Wola. Składają się na nią Kłady Dworskie i Stare Kłady.
W latach 1975–1998 miejscowość należała administracyjnie do województwa sieradzkiego.
Historia.
Wieś została wzmiankowana w metrykach kościelnych parafii Borszewice już w 1591 roku. W 1827 roku Kłady stanowiły wieś prywatną z 13 domami, zamieszkaną przez 103 mieszkańców.
Mapa Topograficzna Królestwa Polskiego z pierwszej połowy XIX w. ukazuje znajdujące się we wsi zabudowania folwarczne.

</doc>
<doc id="459925" url="https://pl.wikipedia.org/wiki?curid=459925" title="Konstal 805Na">
Konstal 805Na



</doc>
<doc id="459927" url="https://pl.wikipedia.org/wiki?curid=459927" title="Subklonowanie">
Subklonowanie

Subklonowanie – przeniesienie fragmentu DNA z jednego wektora do drugiego; subklonowanie wykorzystuje się do szczegółowego zbadania uprzednio sklonowanego krótkiego rejonu, większego fragmentu DNA lub do przeniesienia genu do wektora, który umożliwi jego ekspresję w komórkach danego gatunku.

</doc>
<doc id="459930" url="https://pl.wikipedia.org/wiki?curid=459930" title="Przylądek Sata">
Przylądek Sata

 – przylądek znajdujący się na południowym krańcu półwyspu Ōsumi, na wyspie Kiusiu w Japonii. Jest wysuniętym najdalej na południe punktem tej wyspy (nieco na południe od 31 stopnia szerokości geograficznej północnej).
Na przylądku Sata znajduje się latarnia morska, oddana do użytku w 1871 roku według projektu szkockiego inżyniera, Richarda Henry'ego Bruntona (1841–1901), "ojca japońskich latarni morskich".
Książka "The Roads to Sata: A 2000-Mile Walk Through Japan", napisana przez Alana Bootha (1946–1993) i wydana w 1985 roku, opisuje pieszą podróż autora bocznymi drogami przez całą Japonię, od przylądka Sōya na północy wyspy Hokkaido, na południe do przylądka Sata.

</doc>
<doc id="459931" url="https://pl.wikipedia.org/wiki?curid=459931" title="Wisniewski">
Wisniewski



</doc>
<doc id="459932" url="https://pl.wikipedia.org/wiki?curid=459932" title="Sierra Nevada (Stany Zjednoczone)">
Sierra Nevada (Stany Zjednoczone)

Sierra Nevada – pasmo górskie w Ameryce Północnej, na obszarze Stanów Zjednoczonych, wchodzące w skład Kordylierów. Położone pomiędzy Doliną Kalifornijską na zachodzie i Wielką Kotliną na wschodzie, w Kalifornii oraz niewielki fragment w Nevadzie. Długość pasma wynosi około 700 km.
Sierra Nevada zbudowana jest z gnejsów i skał magmowych oraz łupków i dolomitów. Wznosi się do 4418 m n.p.m. (Mount Whitney – najwyższy szczyt USA poza Alaską). Skały tworzące góry powstały ok. 100 mln lat temu głównie jako granitowy batolit. Wypiętrzanie gór rozpoczęło się ok. 4 mln lat temu. Towarzysząca temu erozja (głównie przez lodowce) doprowadziła do powstania obecnej rzeźby terenu. Ruch w górę trwa w dalszym ciągu.
Wskutek tych procesów uformowany został potężny blok górski o wyraźnie zaznaczonej asymetrii stoków. Wschodnie stoki są łagodniejsze, zachodnie – bardziej strome i silniej rozczłonkowane. Zlodowacenie plejstoceńskie pozostawiło liczne formy polodowcowe: kotły, żłoby, misy jeziorne. Stoki Sierra Nevada (powyżej 1200 m n.p.m.) porastają lasy iglaste ze znacznym udziałem sekwoi, przekraczających 60 m wysokości (np. Grizzly Giant 64 m, ale mający ok. 1900–2400 lat). Sierra Nevada stanowi barierę klimatyczną, skłon wschodni jest znacznie suchszy od zachodniego. Na wysokościach ok. 3000 m obserwuje się charakterystyczne zjawisko atmosferyczne nazywane arbuzowym śniegiem.
Spośród złóż mineralnych występuje złoto i wolfram. W latach 1848–1855 u zachodnich podnóży gór miała miejsce kalifornijska gorączka złota. Północną część pasma przecinają 3 linie kolejowe i kilka dróg samochodowych. Słynne parki narodowe: Yosemite, Kings Canyon i Sequoia. W Sierra Nevada położone jest również jezioro Tahoe.

</doc>
<doc id="459935" url="https://pl.wikipedia.org/wiki?curid=459935" title="Bobsleje na Zimowych Igrzyskach Olimpijskich 1932">
Bobsleje na Zimowych Igrzyskach Olimpijskich 1932

Bobsleje na Zimowych Igrzyskach Olimpijskich 1932 odbyły się w dniach 8 – 15 lutego 1932 roku na torze Mt. Van Hoevenberg Olympic Bobsled Run. Zawodnicy walczyli w dwójkach mężczyzn i czwórkach mężczyzn.

</doc>
<doc id="459937" url="https://pl.wikipedia.org/wiki?curid=459937" title="Clyde">
Clyde

Miejscowości w USA:
Gminy w USA:
Okręty:

</doc>
<doc id="459938" url="https://pl.wikipedia.org/wiki?curid=459938" title="Biblioteka genowa">
Biblioteka genowa

Biblioteka genowa to zbiór różnych sekwencji DNA danego organizmu, które zostały sklonowane w wektorze w celu ich łatwiejszego oczyszczania, przechowywania i analizy. Biblioteki DNA to zestawy klonów DNA (genetycznie odrębny osobnik lub grupa organizmów identycznych genetycznie). Każdy z klonów powstał poprzez włączenie do wektora innego fragmentu DNA, który następnie został namnożony w komórkach gospodarza. Do skonstruowania biblioteki genowej wykorzystuje się komórki bakteryjne.
Rodzaje bibliotek:

</doc>
<doc id="459945" url="https://pl.wikipedia.org/wiki?curid=459945" title="Mongolski robak śmierci">
Mongolski robak śmierci

Mongolski robak śmierci ( "olgoj-chorchoj", jelitowy robak, ze względu na wygląd przypominający jelito krowy) – legendarne zwierzę, obiekt badań kryptozoologii.
Pierwsze wzmianki o tym rzekomo istniejącym robaku w języku angielskim pojawiły się w książce profesora Roya Chapmana Andrewsa z 1926 r. zatytułowanej "On The Trail Of Ancient Man".
Domniemane zwierzę podobno zamieszkuje mongolską pustynię Gobi. Charakteryzuje go atak poprzez strzelanie jadem lub kwasem, tudzież rażenie prądem elektrycznym. Nie ma żadnych dowodów na istnienie tego zwierzęcia. Kryptozoolog Richard Freeman uważa, że stworzenie może być dużą amfisbeną, a jego niezwykłe umiejętności są zmyślone.
Wygląd.
Długość od 2 do 5 stóp (od ok. 0,6 do ok. 1,5 metra), grubość męskiego ramienia, kolor ciemnoczerwony, tępo zakończony koniec ciała, trudno odróżnić głowę od ogona. Brak widocznych oczu, nozdrzy i otworu gębowego.

</doc>
<doc id="459946" url="https://pl.wikipedia.org/wiki?curid=459946" title="Belle indifférence">
Belle indifférence



</doc>
<doc id="459947" url="https://pl.wikipedia.org/wiki?curid=459947" title="Uniwersytet Ludowy">
Uniwersytet Ludowy



</doc>
<doc id="459948" url="https://pl.wikipedia.org/wiki?curid=459948" title="Obojętny gaz">
Obojętny gaz



</doc>
<doc id="459950" url="https://pl.wikipedia.org/wiki?curid=459950" title="Plazmotron">
Plazmotron

Plazmotron ("palnik plazmowy") to urządzenie do wytwarzania plazmy zimnej o temperaturze rzędu 4000–30 000 K. Plazmotrony stosowane są powszechnie w technice do spawania i cięcia trudnotopliwych lub nietopliwych materiałów: stali nierdzewnej, wolframu, betonu, itp.
Istnieją dwa podstawowe typy plazmotronów: z łukiem wewnętrznym oraz z łukiem zewnętrznym. Różnią się one między sobą sposobem wytwarzania łuku elektrycznego, który w tym pierwszym przypadku powstaje w palniku plazmowym pomiędzy dwiema wewnętrznymi elektrodami. Natomiast łuk zewnętrzny powstaje pomiędzy elektrodą wewnętrzną palnika, a obrabianym materiałem (który w takim przypadku musi być dobrym przewodnikiem elektrycznym). 
W obu typach konstrukcji obojętny gaz (argon, azot, itp.) zostaje ogrzany w palącym się łuku elektrycznym i tworzy strumień plazmy kierowany następnie z palnika do obrabianego materiału. 
Moc spawalniczych plazmotronów może sięgać od kilku do kilkuset kilowatów.

</doc>
<doc id="459951" url="https://pl.wikipedia.org/wiki?curid=459951" title="Nikolai Frederik Severin Grundtvig">
Nikolai Frederik Severin Grundtvig

Nikolai Frederik Severin Grundtvig (ur. 8 września 1783 w Udby, zm. 2 września 1872 w Kopenhadze) – pisarz i poeta duński, protestancki pastor i teolog, historyk, filozof, nauczyciel, polityk, pamiętany głównie jako autor duńskich psalmów.
Życiorys.
Obok Adama Oehlenschlägera główny przedstawiciel duńskiego romantyzmu, autor pierwszego przekładu "Beowulfa" na język nowożytny. Autor opracowań na temat historii Danii i tekstów o mitologii nordyckiej, miał duży wpływ na rozwinięcie się duńskiego poczucia tożsamości narodowej.
Grundtvig założył uniwersytet ludowy, mający na celu edukację młodzieży chłopskiej; wkrótce podobne placówki zaczęły powstawać na całym świecie, również w Polsce. Pisarz postulował też reformę słynnej Akademii w Sorø, która miała kształcić nie tylko uczonych, ale również zwykłych studentów, którzy swoją wiedzą przyczynialiby się do rozwoju społeczeństwa.
W swych kazaniach i pismach teologicznych występuje jako reformator kościoła w kierunku czystego protestantyzmu, opartego jedynie na Sakramentach i Biblii (tzw. „grundtvigianizm”). W swych przekonaniach politycznych dążył do narodowego odrodzenia Danii, do czego przyczynić się miał założony przez niego pierwszy uniwersytet ludowy. Zmuszony przez przeciwników do złożenia urzędu wikariusza w Kopenhadze, oddawał się przez resztę życia działalności literackiej.
Główne dzieła.
Utwory poetyczne:

</doc>
<doc id="459953" url="https://pl.wikipedia.org/wiki?curid=459953" title="Grundtvig">
Grundtvig



</doc>
<doc id="459954" url="https://pl.wikipedia.org/wiki?curid=459954" title="Czynnik reumatoidalny">
Czynnik reumatoidalny

Czynnik reumatoidalny (, RF) – autoprzeciwciało skierowane przeciwko domenom CH2 i CH3 regionu Fc immunoglobuliny klasy G (IgG). Najczęściej (85%) występuje w klasie IgM, ale może też występować jako przeciwciało w klasie IgG, IgA lub IgE, jednak RF w innych klasach niż IgM nie ma znaczenia diagnostycznego. W wielu przypadkach może służyć za marker procesów autoimmunologicznych. 
Testy diagnostyczne i wartości prawidłowe (tak niskie miana stwierdza się u ok. 2% zdrowej populacji):
Czynnik reumatoidalny występuje u około 80-85% pacjentów z reumatoidalnym zapaleniem stawów
i jest jednym z kryteriów rozpoznawczych, ale ze względu na małą swoistość sama obecność czynnika reumatoidalny nie umożliwia jednak rozpoznania reumatoidalnego zapalenia stawów. Jednakże nie stwierdzenie podwyższonej wartości czynnika reumatoidalnego nie wyklucza rozpoznania reumatoidalnego zapalenia stawów, a stanowi wręcz czynnik rokowniczo niekorzystny. Po ustaleniu rozpoznania reumatoidalnego zapalenia stawów jego miano koreluje z aktywnością choroby i jest czynnikiem rokowniczym.
Występuje również w przypadku innych układowych chorób tkanki łącznej:
Może również występować w przypadku chorób "niereumatycznych" :
A także:
Historia.
Test został opracowany przez Erica Waalera w 1940, a następnie Harry'ego M. Rose'a i współpracowników w roku 1948.

</doc>
<doc id="459955" url="https://pl.wikipedia.org/wiki?curid=459955" title="Nicolai Grundtvig">
Nicolai Grundtvig



</doc>
<doc id="459959" url="https://pl.wikipedia.org/wiki?curid=459959" title="Nicolai Frederik Severin Grundtvig">
Nicolai Frederik Severin Grundtvig



</doc>
<doc id="459962" url="https://pl.wikipedia.org/wiki?curid=459962" title="Historia metod naturalnego planowania rodziny">
Historia metod naturalnego planowania rodziny

1677 – Antonie van Leeuwenhoek, holenderski przyrodnik, zaobserwował pod mikroskopem męskie plemniki
1826 – Karl Ernst von Baer, rosyjski biolog, pochodzenia niemieckiego, odkrył komórkę jajową
1827 – Karl Ernst von Baer odkrywa przebieg zapłodnienia
1876 – dr Mary Jacobi zaobserwowała cykliczne zmiany temperatury ciała kobiety
1905 – Theodor van de Velde, holenderski ginekolog, opisał dwufazowy przebieg temperatury w cyklu kobiecym oraz podał prawidłowy sposób pomiaru
1923 – Kyusaku Ogino, japoński ginekolog, opublikował w Japonii pracę dotyczącą owulacji, w której określił przypuszczalny termin owulacji na 12-16 dni przed miesiączką. Jego publikacja dotarła do Europy dopiero w 1930 r. Zaobserwował możliwość obliczenia cykliczności owulacji, lecz stwierdził również, że nie można się wyłącznie opierać przy jego określaniu na metodach obliczeniowych jak i wyraził swój sprzeciw wobec środków antykoncepcyjnych.
1927 – Theodor van de Velde postawił hipotezę, że dwufazowy przebieg temperatury w cyklu kobiecym ma związek z owulacją i ciałkiem żółtym
1929 – Hermann Knaus, austriacki ginekolog, niezależnie od Ogino, opublikował wyniki badań patofizjologicznych, na podstawie których doszedł do wniosku, że owulacja przypada na 15 dni przed miesiączką
1930 – Jan Nikolaus Smulders, holenderski neurolog, na podstawie badań Ogino i Knausa opracował tzw. "metodę okresowej wstrzemięźliwości". Nazywano ją również metodą kalendarzową lub Ogino-Knausa. Wykazywała ona zawodność w razie przesunięcia się terminu owulacji, w związku z tym sprawdzała się głównie u kobiet z regularnymi cyklami
1930 – Wilhelm Hillebrand, niemiecki ksiądz, w ramach duszpasterskich porad małżeńskich uczył po raz pierwszy pomiaru podstawowej temperatury ciała (PTC) w celu regulacji poczęć i zyskał w Niemczech miano "ojca metody termicznej"
1947 – R.F. Vollmann, szwajcarski ginekolog, opublikował opracowanie o metodzie termicznej pt. "Płodność i wykres temperatury kobiety". Była to pierwsza publikacja zawierająca reguły metody termicznej dla użytkowników
1950 – W Norwegii ukazała się monografia na temat śluzu szyjkowego napisana przez P. Bergmana
1950 – Gerhard Karl Döring, niemiecki ginekolog, opisał po raz pierwszy sposób określania przedowulacyjnej fazy niepłodności na podstawie krzywej termicznej (reguła Döringa)
1952 – Josef Rötzer, austriacki ginekolog, rozpoczął badania nad naturalnym planowaniem rodziny. Początkowo zajmował się metodą termiczną. Gdy po kilku miesiącach żona zwróciła mu uwagę na wydzielanie się śluzu, połączył obserwacje objawów płodności z pomiarem temperatury tworząc pierwszą metodę objawowo-termiczną
1957 – Jan Gerhard Hendrik Holt, holenderski położnik, wydał książkę o metodzie termicznej, zwanej od jego nazwiska metodą Holta
1962 – Edward Keefe, amerykański ginekolog, w pracy pt. "Rozpoznawanie dni możliwej płodności za pomocą samoobserwacji szyjki macicy" opisał samobadanie szyjki macicy
1963 – John Marshall, angielski neurolog, wydał książkę na temat metody obliczeniowo-termicznej będącej połączeniem metody kalendarzowej i termicznej
1965 – Josef Rötzer wydał pierwszą książkę o metodzie objawowo-termicznej pt. "Liczba dzieci i miłość małżeńska. Wskazówki co do regulacji poczęć." Publikacja zawierała pierwszą wersję metody Rötzera, nazywanej również metodą austriacką
1966 – Billings odkrywa metodę obserwacji śluzu szyjkowego
1966 – Światowa Organizacja Zdrowia (WHO) wydała raport potwierdzający skuteczność metod naturalnych
1968 – Ukazało się pierwsze wydanie podręcznika pt. "„Metoda termiczna regulacji poczęć”" autorstwa Teresy Kramarek
1968 – Papież Paweł VI opublikował encyklikę "Humanae Vitae" dopuszczającą w uzasadnionych przypadkach stosowanie zasad Naturalnego Planowania Rodziny
1971 – John Billings, australijski neurolog, wydał swój pierwszy atlas na temat metody owulacyjnej, zwanej od jego nazwiska metodą Billingsa. Polega ona na obserwacji i interpretacji objawu śluzu szyjkowego
1971 – John i Sheila Kippley założyli w USA stowarzyszenie "The Couple to Couple League" uczące własnej metody objawowo-termicznej, nazywanej metodą amerykańską
1973 – Jan Mucharski, polski zakonnik, pod pseudonimem Paul Thyma opublikował w Anglii zasady metody objawowo-termicznej "podwójnej kontroli", nazywanej również metodą angielską
1975 – Powstała Międzynarodowa Federacja Popierania Życia Rodzinnego (IFFLP). Organizacja ta wspiera prace badawcze, ułatwia dzielenie się doświadczeniami w nauczaniu metod NPR, współpracuje z agencjami planowania rodziny i służbą zdrowia
1977 – Powstała Światowa Organizacja Owulacyjnej Metody Billingsa (WOOMB) z siedzibą w Australii
1977 – John Kelly i Anna Flynn, angielscy lekarze, założyli w Birmingham Stowarzyszenie Nauczycieli NPR, promujące metodę objawowo-termiczną podwójnej kontroli
1978 – około tego roku polska ginekolog Teresa Kramarek opracowała reguły metody objawowo-termicznej (polskiej)
1979 – Josef Rötzer wydał książkę pt. "Naturalna Regulacja Poczęć". W języku niemieckim doczekała się ona 23 wydań, przetłumaczona została na wiele języków, także na polski. Najnowsze polskie tłumaczenie nosi nazwę "Sztuka Planowania Rodziny" wyd. Vocatio. Jest to aktualny podręcznik metody Rötzera.
1986 – W Niemczech założono stowarzyszenie pod nazwą Instytut Naturalnej Regulacji Poczęć (Institut für Natürliche Empfängnis – Regelung-INER), zajmujące się szerzeniem metody objawowo-termicznej prof. J. Rötzera, obejmujące obszar języka niemieckiego (Niemcy, Austria, Szwajcaria, północne Włochy)
1989 – W Polsce, na wzór angielskiego Stowarzyszenia Nauczycieli NPR, powstało "Polskie Stowarzyszenie Nauczycieli NPR" propagujące metodę podwójnej kontroli
1992 – W Polsce powstała "Liga Małżeństwo Małżeństwu" szerząca metodę objawowo-termiczną Kippleyów, natomiast w Niemczech pokazano komputer cyklu zwany Lady-Comp jako rozwinięcie metody-termicznej
1993 – w Polsce, na wzór niemieckiego INER-u, powstało stowarzyszenie pod nazwą "Instytut Naturalnego Planowania Rodziny według metody prof. J. Rötzera"
1996 – Powstał Europejski Instytut Edukacji Rodzinnej (IEEF), który organizuje coroczne konferencje na temat NPR. Jego członkami są dwa polskie stowarzyszenia: INER i Polskie Stowarzyszenie Nauczycieli NPR.

</doc>
<doc id="459963" url="https://pl.wikipedia.org/wiki?curid=459963" title="Pochylenie podłużne">
Pochylenie podłużne

 Pochylenie podłużne, pochylenie wzdłużne, nachylenie podłużne, nachylenie wzdłużne – w transporcie drogowym lub kolejowym wielkość opisująca różnicę wysokości między dwoma punktami drogi kołowej lub kolejowej odniesioną do odległości dzielącej te punkty.
Opis pochylenia.
Istnieją dwa podstawowe sposoby opisu pochylenia podłużnego drogi:

</doc>
<doc id="459964" url="https://pl.wikipedia.org/wiki?curid=459964" title="Perqsja">
Perqsja

Perqsja - pierwszy polski magazyn perkusyjny. Znajdują się tam opisy sprzętu perkusyjnego, wywiady ze znanymi i cenionymi perkusistami jak również warsztaty i porady dotyczące gry.

</doc>
<doc id="459965" url="https://pl.wikipedia.org/wiki?curid=459965" title="Zaprzęgi z psami na Zimowych Igrzyskach Olimpijskich 1932">
Zaprzęgi z psami na Zimowych Igrzyskach Olimpijskich 1932

Wyniki wyścigu zaprzęgów z psami rozgrywanych na III Zimowych Igrzyskach Olimpijskich w roku 1932 jako dyscyplina pokazowa. Rozgrywano dwa wyścigi, pierwszy 6 lutego, drugi 7 lutego 1932 roku na dystansie 40,5 km.

</doc>
<doc id="459968" url="https://pl.wikipedia.org/wiki?curid=459968" title="Åsa Carlsson">
Åsa Carlsson



</doc>
<doc id="459970" url="https://pl.wikipedia.org/wiki?curid=459970" title="Asa Carlsson">
Asa Carlsson



</doc>
<doc id="459971" url="https://pl.wikipedia.org/wiki?curid=459971" title="Duń">
Duń



</doc>
<doc id="459972" url="https://pl.wikipedia.org/wiki?curid=459972" title="Asa Svensson">
Asa Svensson



</doc>
<doc id="459975" url="https://pl.wikipedia.org/wiki?curid=459975" title="Rodonit">
Rodonit

Rodonit – minerał z gromady krzemianów. Należy do minerałów rzadkich, rozpowszechnionych tylko w niektórych regionach Ziemi. 
Nazwa pochodzi od gr. " "rhodon"" = róża – aluzja do barwy minerału.
Ma zwykle na podstawowym czerwonym tle, czarne, dendrytyczne wrostki tlenku manganu.
Charakterystyka.
Właściwości.
Stosunkowo rzadko tworzy kryształy tabliczkowe, słupkowe, niekiedy wykazują pojedyncze lub wielokrotne zbliźniaczenia. Zazwyczaj występuje w skupieniach zbitych, ziarnistych a sporadycznie włóknistych. Jest kruchy i przezroczysty. Czasami zawiera niewielkie ilości żelaza, magnezu, cyny.
Występowanie.
Spotykany w skałach metamorficznych: skarnach, wapieniach, marmurach.
W złożach rud manganowych, w osadach bogatych w rodochrozyt.
Miejsca występowania:

</doc>
<doc id="459976" url="https://pl.wikipedia.org/wiki?curid=459976" title="Arsenal Football Club">
Arsenal Football Club



</doc>
<doc id="459977" url="https://pl.wikipedia.org/wiki?curid=459977" title="Bristol (Connecticut)">
Bristol (Connecticut)

Bristol – miasto w Stanach Zjednoczonych (stan Connecticut), w hrabstwie Hartford, położone nad rzeką Pequabuck. Bristol jest znane przede wszystkim jako siedziba ESPN, którego główne studio jest w mieście. W Bristol znajduje się również jezioro Compounce, najstarszy, wciąż funkcjonowania parku rozrywki w USA. Bristol jest znany również jako historycznym ośrodkiem produkcji zegarków (od 1790). Znajduje się tam amerykańskie muzeum zegarów i zegarków.
W mieście rozwinął się przemysł metalowy, elektrotechniczny oraz elektroniczny.
W 2000 roku w Bristolu mieszkało 60 062 mieszkańców, a w 2010 60 477 osób.

</doc>
<doc id="459979" url="https://pl.wikipedia.org/wiki?curid=459979" title="F.A. Cup">
F.A. Cup



</doc>
<doc id="459981" url="https://pl.wikipedia.org/wiki?curid=459981" title="FA Cup">
FA Cup



</doc>
<doc id="459984" url="https://pl.wikipedia.org/wiki?curid=459984" title="Curling na Zimowych Igrzyskach Olimpijskich 1932">
Curling na Zimowych Igrzyskach Olimpijskich 1932

Wyniki rozgrywek curlingu na Zimowych Igrzyskach Olimpijskich w roku 1932. Była to dyscyplina pokazowa.
Data: 4-5.02.1932
Mecze.
 14 lutego 1932 New York - Northern Ontario 20:8
 Quebec - Connecticut 14:12
 Ontario - Michigan 21:7
 Manitoba - Massachusetts 19:10
 Quebec - New York 13:11
 Connecticut - Northern Ontario 18:13 
 Ontario - Massachusetts 22:4
 Manitoba - Michigan 22:12
 15 lutego 1932 Northern Ontario - Massachusetts 21:7
 Manitoba - Connecticut 15:14
 Ontario - New York 18:11
 Quebec - Michigan 15:6
 Connecticut - Ontario 14:13
 Massachusetts - Quebec 17:15
 Northern Ontario - Michigan 19:11
 Manitoba - New York 15:9

</doc>
<doc id="459987" url="https://pl.wikipedia.org/wiki?curid=459987" title="Cesc">
Cesc



</doc>
<doc id="459989" url="https://pl.wikipedia.org/wiki?curid=459989" title="Przeciwciała przeciwjądrowe">
Przeciwciała przeciwjądrowe

Przeciwciała przeciwjądrowe (ang. "anti-nuclear antibodies", ANA) – przeciwciała skierowane przeciwko składnikom jądra komórkowego, takim jak DNA, histony, rybonukleoproteiny, RNA jąderkowe, białka niehistonowe i mają znaczenie diagnostyczne w rozpoznawaniu układowych chorób tkanki łącznej, takich jak toczeń rumieniowaty układowy, twardzina, zapalenie skórno-mięśniowe i inne.
Przeciwciała przeciwjądrowe mogą również występować w innych przypadkach, jednak według obecnego stanu wiedzy medycznej nie mają wtedy znaczenia diagnostycznego:
Samo stwierdzenie obecności ANA, bez obecności objawów klinicznych, również nie ma znaczenia diagnostycznego.
Miano badania ANA to stopień rozcieńczenia surowicy przy którym przeciwciała nie są już wykrywalne.
W razie stwierdzenia miana ANA rzędu 1:160 lub wyższego z objawami choroby tkanki łącznej, należy wykonać badania swoistości przeciwciał przeciwjądrowych i (w zależności od typu świecenia w badaniu IIF) oznaczyć, m.in.:

</doc>
<doc id="459991" url="https://pl.wikipedia.org/wiki?curid=459991" title="Dysocjacyjne zaburzenia ruchu">
Dysocjacyjne zaburzenia ruchu

Dysocjacyjne zaburzenia ruchu – jedna z najlepiej poznanych kategorii zaburzeń psychogennych. Dzielimy je na "hipofunkcje" i "hiperfunkcje". W zaburzeniach tych występuje utrata lub utrudnienie wykonywania ruchów dowolnych.
Hipofunkcje.
Do "hipofunkcji" zaliczyć należy niedowłady, porażenia kończyn górnych i dolnych niezgodne z anatomicznym unerwianiem. Towarzyszyć mogą przykurcze, astazja, abazja. Dość charakterystyczna jest kamptokormia, jest to zgięcie tułowia do przodu bez wyraźnych przyczyn neurologicznych.
Często występuje mówienie szeptem (łac. "pianismus") lub bezgłos histeryczny (afonia).
Z zaburzeń czucia często występują objawy znieczulenia twarzy, języka, kończyn, brak poczucia rozróżniania temperatury, uczucie "drewnianej głowy".
Hiperfunkcje.
Do "hiperfunkcji" należeć będą rozmaite drżenia, tiki, "napady" polimorficzne, nie przypominające ani czasem trwania, ani obrazem klinicznym napadów padaczkowych. W trakcie takich napadów nie występuje szczękościsk, ani mimowolne oddanie moczu. Napad występuje zwykle w obecności osób z najbliższego otoczenia, może trwać długo i choć nie wiąże się z utratą świadomości, chory może nie odpowiadać na pytania i nie chcieć nawiązywać kontaktu.
Do grupy "hiperfunkcji" zaliczamy tzw. "duży napad histeryczny" o obrazie typowej demonstracji, np. z osunięciem się na podłogę lub na łóżko. Potem wystąpić mogą drżenia bez utraty świadomości, ewentualnie nieskoordynowane ruchy kończyn, grymasy twarzy. Charakterystyczny jest długi czas trwania, nawet do kilkunastu minut.
Rozpoznanie różnicowe.
Bierze się pod uwagę napad tężyczki, krwotok podpajęczynówkowy, napad padaczki, psychozę.
Z objawów czuciowych częste są parestezje, i relacje z doznań słuchowych, seksualnych, wzrokowych, bez znamion typowych omamów.
W rozpoznaniu różnicowym należy również brać pod uwagę symulację.

</doc>
<doc id="459993" url="https://pl.wikipedia.org/wiki?curid=459993" title="Åsa Carlsson-Svensson">
Åsa Carlsson-Svensson



</doc>
<doc id="459994" url="https://pl.wikipedia.org/wiki?curid=459994" title="Asa Carlsson-Svensson">
Asa Carlsson-Svensson



</doc>
<doc id="459997" url="https://pl.wikipedia.org/wiki?curid=459997" title="Blizanowice">
Blizanowice

Blizanowice – osada w Polsce położona w województwie dolnośląskim, w powiecie wrocławskim, w gminie Siechnice. Pół kilometra na wschód od miejscowości znajduje się główne koryto Odry, natomiast 1 km na północny zachód leży miejscowość Trestno. 
W latach 1975–1998 miejscowość należała administracyjnie do województwa wrocławskiego.
Historia.
Dnia 4 czerwca 1813 roku w miejscowości tej podpisano sześciotygodniowe zawieszenie broni pomiędzy armiami dowodzonymi przez Napoleona Bonaparte a wojskami Szóstej Koalicji.
W przeszłości znajdowało się tu PGR, obecnie w niektórych jego zabudowaniach mieszka kilka rodzin. Pozostała część zabudowy ulega postępującemu niszczeniu. Na południe od wsi znajduje się polder przeciwpowodziowy, przez który przebiega asfaltowa gminna droga do Siechnic, oraz wybudowana w latach 2009-2013 estakada Wschodniej Obwodnicy Wrocławia.

</doc>
<doc id="459999" url="https://pl.wikipedia.org/wiki?curid=459999" title="Rząd wielkości">
Rząd wielkości

Rząd wielkości – najbliższa wartości liczby potęga liczby 10, czyli najbliższa liczba całkowita wartości jej logarytmu dziesiętnego.
Rząd wielkości obliczamy wtedy, gdy chcemy określić przybliżoną wielkość obiektu lub zjawiska, a podanie jego dokładnej wielkości nie jest potrzebne lub możliwe.
Użyteczny jest również do porównywania zjawisk lub obiektów znacznie różniących się między sobą wielkością. Jeżeli wartość wzrasta o jeden rząd wielkości oznacza to, że wzrasta (w przybliżeniu) o 101 (10); jeżeli o dwa rzędy wielkości to wzrasta o 10² (100) itd.
Przykłady.
Określając rząd wielkości, trzeba brać pod uwagę sens stosowania tego pojęcia. Np. podanie rzędu wielkości liczby = 100 (≈ 3,14), czy liczby dni tygodnia 101 ma niską wartość poznawczą. Nie jesteśmy w stanie dokładnie obliczyć ilości komórek w mózgu ludzkim, ale możemy oszacować rząd wielkości ich liczby (1015).
Obwód Ziemi to ≈ 40 tys. kilometrów, czyli formula_1 m. Ponieważ formula_2 i formula_3 czyli rząd wielkości obwodu Ziemi to formula_4
Można również zapisać obwód w postaci wykładniczej, czyli formula_1 m.
Ponieważ mantysa jest większa lub równa od formula_6 (4 &gt; formula_6), więc rząd wielkości obwodu Ziemi to formula_8 czyli formula_9. Wartość formula_1 jest około 4 razy większa niż formula_11 i około 2,5 razy mniejsza niż formula_12 więc najbliższa wartości liczby potęga liczby 10 to 8.
Rząd wielkości średnicy słońca to 109 m (≈1,4 mln km), a rząd wielkości średnicy atomu wodoru to 10−10 m (≈106 pm).
Średnica Słońca i średnica atomu wodoru różnią się o 19 rzędów wielkości.
Jeśli człowiek ma 2 metry wzrostu, a mrówka 4 milimetry długości, to wzrost człowieka jest o 3 rzędy wielkości większy od długości mrówki:

</doc>
<doc id="460000" url="https://pl.wikipedia.org/wiki?curid=460000" title="Durok">
Durok

Durok – osada w Polsce położona w województwie dolnośląskim, w powiecie wrocławskim, w gminie Siechnice.
W latach 1975–1998 miejscowość należała administracyjnie do województwa wrocławskiego.
Na terenie miejscowości mieszczą się dwa gospodarstwa rolne, gospodarstwo agroturystyczne i stadnina koni. Do osady można dojechać korzystając z autobusu podmiejskiego o numerze 920.

</doc>
<doc id="460002" url="https://pl.wikipedia.org/wiki?curid=460002" title="Szostakowice">
Szostakowice

Szostakowice – przysiółek wsi Sulęcin w Polsce położonej w województwie dolnośląskim, w powiecie wrocławskim, w gminie Siechnice.
W latach 1975–1998 miejscowość należała administracyjnie do województwa wrocławskiego.
Nazwa.
W alfabetycznym spisie miejscowości na terenie Śląska wydanym w 1830 roku we Wrocławiu przez Johanna Knie wieś występuje pod polską nazwą "Zokowicze", oraz niemiecką "Schockwitz".

</doc>
<doc id="460006" url="https://pl.wikipedia.org/wiki?curid=460006" title="Justyn Wojsznis">
Justyn Wojsznis

Justyn Tymon Wojsznis (ur. 14 kwietnia 1909 w Warszawie, zm. 16 marca 1965 tamże) – polski taternik i alpinista, redaktor i publicysta. Pierwszy zdobywca najwyższego wulkanu świata i drugiego pod względem wysokości szczytu obu Ameryk Ojos del Salado.
Życiorys.
W 1927 rozpoczął studia na Wyższej Szkole Handlowej w Warszawie, a w 1933 na Uniwersytecie Warszawskim na wydziale archeologii.
W okresie II wojny światowej była działaczem KWOWPTT, a następnie Klubu Wysokogórskiego. Pełnił obowiązki prezesa działającego w podziemiu zarządu Klubu. Po wojnie był przez szereg lat był jednym z głównych działaczy Klubu Wysokogórskiego, PTT i PTTK zajmując w nich różne kierownicze stanowiska i przyczyniając się do unowocześnienia organizacji przewodnictwa turstycznego., m.in. w Tatrach. Był też po wojnie przez szereg lat czynnym działaczem zarządu gł. Ligi Ochrony Przyrody, a osobistą interwencją zaraz po wojnie uratował od wycięcia las w otoczeniu schroniska na Gąsienicowej Hali.
W latach 1945-1946 pracował w Biurze Odbudowy Stolicy, w latach 1946-50 w Lidze Morskiej, był także urzędującym członkiem prezydium Zarządu Głównego PTTK w latach 1950-55.
Przez ostatnie 10 lat życia (1955-65) był kierownikiem redakcji turystycznej wydawnictwa Sport i Turystyka.
Jest autorem książki "Wśród gór Marokka" (1935). Był głównym twórcą i współautorem dzieła zbiorowego "Przewodnik po Polsce" (1963). Opracował antologię polskich wypraw alpinistycznych i polarnych z okresu międzywojennego: "Polacy na szczytach świata" (1964).
Spoczął na cmentarzu na Starych Powązkach (kwatera 161, rząd 1, miejsce 26).
Najważniejsze osiągnięcia.
Dokonał wielu pierwszych przejść, z których najważniejsze to:
Wraz z Wiktorem Ostrowskim jako pierwsi zdobyli zimą Smoczy Szczyt (1935).
Wspinaczkę uprawiał także poza Tatrami. Brał udział w polskich wyprawach w Atlas, Kaukaz i Andy. 26 lutego 1937 wraz z Janem Alfredem Szczepańskim dokonali pierwszego wejścia na Ojos del Salado, drugi co do wysokości szczyt obu Ameryk.

</doc>
<doc id="460009" url="https://pl.wikipedia.org/wiki?curid=460009" title="Jason Kidd">
Jason Kidd

Jason Frederick Kidd (ur. 23 marca 1973 w San Francisco) – amerykański koszykarz, występujący na pozycji rozgrywającego, po zakończeniu kariery zawodniczej – trener koszykarski, obecnie trener Dallas Mavericks.
W 1992 wystąpił w meczu gwiazd amerykańskich szkół średnich - McDonald’s All-American.
Karierę koszykarską rozpoczynał podczas studiów uniwersytecie Kalifornijskim w Berkley, skąd po dwóch latach został wybrany z drugim numerem draftu NBA 1994 przez Dallas Mavericks. W tejże drużynie grał w latach 1994-1996 i 2008-2013, a w 2011 roku zdobywał z nimi mistrzostwo NBA. Wcześniej, w 2002 oraz 2003 Kidd wraz z New Jersey Nets docierał do finałów NBA, jednakże jego zespół ulegał odpowiednio najpierw Los Angeles Lakers, a potem San Antonio Spurs. Karierę zakończył 3 czerwca 2013, jako zawodnik New York Knicks. W ciągu całej kariery Kidd dziesięciokrotnie brał udział w meczach gwiazd, a pięciokrotnie był wybierany do pierwszego składu defensywy oraz całej NBA. Drugi najlepszy asystujący oraz przechwytujący w historii NBA, a także trzeci zawodnik w liczbie trafionych rzutów za trzy punkty oraz zanotowanych triple-double. Mistrz olimpijski z Sydney w 2000 i z Pekinu w 2008.
Podczas rozgrywek 2001/2002 zajął drugie miejsce w głosowaniu na MVP sezonu.
W 2002 wystąpił w filmie Magiczne buty.
Kariera trenerska.
Dziewięć dni po zakończeniu kariery zawodniczej, 12 czerwca 2013, został mianowany głównym trenerem Brooklyn Nets. W pierwszym sezonie jako trener doprowadził Nets z bilansem 44–38 do półfinałów konferencji Wschodniej, w których przegrali 4–1 z Miami Heat. 1 lipca 2014 został trenerem Milwaukee Bucks, którzy pozyskali go w zamian za wybory w drugich rundach draftów 2015 i 2019.
22 stycznia 2018 został zwolniony ze stanowiska głównego trenera Milwaukee Bucks, po uzyskaniu rezultatu 23-22.
28 czerwca 2021 zawarł umowę trenerską z Dallas Mavericks.
Statystyki w NBA.
Na podstawie 

</doc>
<doc id="460011" url="https://pl.wikipedia.org/wiki?curid=460011" title="Toledot Jeszu">
Toledot Jeszu

Toledot Jeszu (hebr. תולדות ישו "Historia Jeszu") – zbiór różniących się od siebie anonimowych tekstów, krążących w środowiskach rabinackich, ujętych w formę haggad, wyraźnie odnoszących się do postaci Jezusa Chrystusa przedstawionej w 4 Ewangeliach.
Pisma "Toledot Jeszu" są kompilacją i rozwinięciem wzmianek w Talmudzie, dotyczących przypuszczalnie Jezusa (nie ma co do tego pewności). Powstały zapewne w VI wieku w diasporze żydowskiej, ostatecznej ich redakcji dokonano na początku wieku XV. Stylem nawiązują do Ewangelii Mateusza, która jako jedyna specjalnie skierowana była do Żydów.
Imię bohatera pism, Jeszu, można odczytywać jako akronim hebrajskich słów: „niech jego imię i pamięć [o nim] zaginą”, może też być odczytywane jako zniekształcenie hebrajskiego imienia Jezusa – Jeszua. Jeszu przedstawiony jest tam jako heretyk i oszust, syn Żydówki zgwałconej przez rzymskiego legionistę Józefa Pandera – ojca Jeszu. Cuda dokonywane przez Jeszu miały być wynikiem stosowania czarnej magii. Jeszu miał być ukrzyżowany przez Żydów za szerzenie herezji, ale jego uczniowie mieli wykraść jego ciało z grobu, by obwieścić jego zmartwychwstanie.
Książka była wielokrotnie palona przez władze chrześcijańskie jako bluźniercza. Jej druk jako prowokacyjny wobec chrześcijan był też zakazany przez władze żydowskie w 1561 roku przez zgromadzenie ("asefa") rabinów i rektorów szkół talmudycznych ("rasze jeszibot") w Lublinie. Nie było w powszechnej historii Europy odpowiednika decyzji lubelskich rabinów z XVI wieku. Wtedy też zdecydowano o wycofaniu z druku fragmentów Talmudu, uważanych za antychrześcijańskie. Powszechnie nie stosowano się do zakazu, publikując kolejne edycje i tłumaczenia różnych wersji "Toledot Jeszu". Główny rabin Rzymu wyszczególnia publikacje z XVII i XVIII wieku, a także 9 znanych mu wydań hebrajskich rękopisów już w XIX wieku oraz 3 edycje z pierwszej połowy XX wieku. Wśród tych XIX i XX wiecznych wydań są też edycje krakowska, lwowska i przemyska. Josef Klausner, żydowski historyk i redaktor naukowy "Encyclopaedia Hebraica", oraz Harvey Gertel, którego rodzina przed II wojną światową mieszkała w Łodzi, wspominali o powszechnym w diasporze żydowskiej zwyczaju przekazywania dzieciom treści "Toledot Jeszu" przez ich rodziców.

</doc>
<doc id="460014" url="https://pl.wikipedia.org/wiki?curid=460014" title="SYNOP">
SYNOP

SYNOP – zakodowana depesza meteorologiczna zawierająca informacje o powierzchniowych obserwacjach meteorologicznych (ang. surface synoptic observations) (nazywana jest FM-12 przez WMO). SYNOP jest używany do kodowania informacji ze stacji synoptycznych obsługiwanych przez obserwatora oraz ze stacji automatycznych. Zazwyczaj jest przesyłany co godzinę. Innym kodem jest METAR, który jest wysyłany co 30 minut na stacjach wojskowych, ale zawiera mniej informacji pogodowych. SYNOP składa się z grup znaków opisujących temperaturę, ciśnienie, warunki pogodowe i inne parametry obserwowane na stacji. Depesza SYNOP zbierana prawie jednocześnie ze stacji synoptycznych na świecie stanowi podstawę większości prognoz pogody. Rozkodowaną depeszę SYNOP nanosi się na mapę synoptyczną.
Dane o górnych warstwach atmosfery zbierane są za pomocą sondaży aerologicznych.
Przykład depeszy.
 AAXX 23181
 12375 32960 51601 10107 20101 30006 40135 55001 60002 80002
 333 10154 20102 93000=
Rozkodowanie
 AAXX
 depesza ze stacji stałej, lądowej
 23181
 2318 - dzień miesiąca: 23 godzina obserwacji: 18 hr
 1 - prędkość wiatru mierzona anemometrem w m/s
 12375
 Stacja meteo: 12375 (12 - Polska, 375 - Warszawa-Okęcie)
 32960
 3 - brak opadów
 2 - stacja z obsługą ludzką
 9 - podstawa chmur: 2500 m lub wyżej lub brak chmur
 60 - widzialność pozioma: 10 km
 51601
 5 - wielkość zachmurzenia ogólnego: 5/8
 16 - kierunek wiatru: 160°
 01 - prędkość wiatru: 1 w m/s, odczytana z anemometru (według grupy 23181)
 10107
 1 - oznaczenie grupy
 0 - temperatura dodatnia
 107 - temperatura powietrza: 10,7 °C
 20101
 2 - oznaczenie grupy
 0 - temperatura dodatnia
 101 - temperatura punktu rosy: 10,1 °C
 30006
 3 - oznaczenie grupy
 0006 - ciśnienie na wysokości barometru
 40135
 4 - oznaczenie grupy
 0135 - ciśnienie atmosferyczne zredukowane do poziomu morza: 1013,5 hPa
 55001
 5 - oznaczenie grupy
 5 - duży spadek, później mały wzrost
 001 - zmiany ciśnienia: -0,1 hPa
 60002
 6 - oznaczenie grupy
 000 - wielkość opadów: 0 mm
 2 - opady za ostatnie 12 godzin
 7////
 7 - oznaczenie grupy
 Pogoda bieżąca: nie oznaczono.
 Pogoda ubiegła: nie oznaczono.
 80002
 8 - oznaczenie grupy
 0 - ilość chmur piętra niskiego
 0 - rodzaj chmur piętra niskiego: brak
 0 - rodzaj chmur piętra średniego: brak
 0 - rodzaj chmur piętra wysokiego: Cirrus spissatus
 10154
 1 - oznaczenie grupy
 0 - temperatura dodatnia
 154 - temperatura maksymalna: 15,4 °C
 20102
 2 - oznaczenie grupy
 0 - temperatura dodatnia
 102 - temperatura minimalna: 10,2 °C
 93000
 930 - oznaczenie grupy
 00 - suma opadu za ostatnie 6 godzin: brak

</doc>
<doc id="460015" url="https://pl.wikipedia.org/wiki?curid=460015" title="Toleodoth Jeszu">
Toleodoth Jeszu



</doc>
<doc id="460017" url="https://pl.wikipedia.org/wiki?curid=460017" title="Santa">
Santa



</doc>
<doc id="460018" url="https://pl.wikipedia.org/wiki?curid=460018" title="Europejski Fundusz Leasingowy">
Europejski Fundusz Leasingowy

EFL (Europejski Fundusz Leasingowy) – przedsiębiorstwo z siedzibą we Wrocławiu, wyspecjalizowane w udzielaniu leasingu i pożyczek dla firm. Od początku działalności jest członkiem Polskiego Związku Leasingu. Działalność EFL SA prowadzona jest w zakresie udzielania leasingu:
Grupa EFL.
EFL SA wchodzi w skład Grupy EFL oferującej usługi finansowe, ubezpieczenia i najem dla firm. Pozostałe spółki grupy EFL:
Eurofactor Polska SA – wyspecjalizowana w factoringu, czyli wykupie wierzytelności firm
Carefleet S.A. – oferująca rozwiązania w zakresie finansowania i zarządzania flotami pojazdów
EFL Finance – specjalizuje się w udzielaniu pożyczki oraz ubezpieczeń
Truck Care - kompleksowy wynajem pojazdów użytkowych stworzony z myślą o biznesie transportowym.
Historia.
13 czerwca 1991 roku we Wrocławiu powstał Europejski Fundusz Leasingowy jedna z pierwszych firm leasingowych w Polsce. Równolegle powstała organizacja chroniąca prawa leasingodawców zwana dzisiaj Związek Polskiego Leasingu
W 1993 spółka złożyła ofertę zakupu akcji Banku Turystyki w ramach procesu prywatyzacji banku przez Skarb Państwa. Oferta została uznana za mniej korzystna niż konkurencyjna oferta złożona przez Bartimpex.
W latach 1995–1997 EFL rozpoczął pierwsze inwestycje i poszerzanie działalności. Najpierw zakupił Towarzystwo Ubezpieczeniowe „Europa”, a dwa lata później uzyskał pakiet kontrolny MR Leasing Serwis.
Od 1997 roku EFL działa w formie spółki akcyjnej, która w latach 2000–2005 była notowana na warszawskiej Giełdzie Papierów Wartościowych.
Od 16 listopada 2001 EFL wchodzi w skład francuskiej grupy bankowej Crédit Agricole.
W roku 2012 został przeprowadzony rebranding mający na celu podkreślenie przynależności do grupy.
W 2013 roku Europejski Fundusz Leasingowy wprowadził nowatorski na rynku produkt – Leasing Swobodny umożliwiający samodzielną zmianę wysokości rat leasingu już w trakcie trwania umowy.
W 2021 powstaje nowa marka Truck Care, która dostarcza nowoczesne rozwiązania dla sektora TSL.
W 2023 EFL przechodzi rebranding - zmienia logotyp, kolorystykę i stylistykę materiałów, aby jeszcze bardziej utożsamiać się z Grupą Credit Agricole.
Nagrody.
Firma Przyjazna Klientowi
Finansowa Marka Roku
Firma Wysokiej Reputacji
Marka Godna Zaufania
Lider Przedsiębiorczości
Inspiratorzy Biznesu Najlepszy Pracodawca
Business Superbrands
Turbiny Polskiej Gospodarki

</doc>
<doc id="460019" url="https://pl.wikipedia.org/wiki?curid=460019" title="MER">
MER



</doc>
