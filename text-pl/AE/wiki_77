<doc id="546149" url="https://pl.wikipedia.org/wiki?curid=546149" title="Lubatówka (struga)">
Lubatówka (struga)

Lubatówka – struga, lewobrzeżny dopływ Wisłoka o długości 28,62 km i powierzchni zlewni 89 km².
Struga płynie w Beskidzie Niskim i na terenie Dołów Jasielsko-Sanockich. Jej źródła znajdują się na wysokości ok. 600 m n.p.m. na północno-wschodnich stokach Popowej Polany. Spływa generalnie w kierunku północnym. Przepływa przez Lubatową, po czym przecina pas Wzgórz Rymanowskich między Przedziwną i Winiarską Górą na wschodzie a Zygmuntówką i Płońską na zachodzie. Poniżej Lubatówki wypływa na teren Dołów Jasielsko-Sanockich. Płynie przez Rogi, wykonuje łuk ku wschodowi w rejonie Miejsca Piastowego, kolejny łuk ku zachodowi w Głowience, po czym w Krośnie, tuż poniżej Starego Miasta wpada do Wisłoka.
Koryto kręte, w środkowym biegu miejscami meandrujące. Tok, poza końcowym odcinkiem na terenie Krosna, nieuregulowany. Najważniejsze dopływy strugi to: Iwonicki Potok (Iwonka), Badoń, Rogówka, Równianka, Olszyna i Kochanówka.
W dorzeczu Lubatówki eksploatowane są zasoby leczniczych podziemnych wód mineralnych.

</doc>
<doc id="546151" url="https://pl.wikipedia.org/wiki?curid=546151" title="Zgromadzenie (prawo)">
Zgromadzenie (prawo)

Zgromadzenie – w świetle przepisów polskiej Konstytucji wolność zgromadzeń jest zaliczana do wolności o charakterze politycznym. Ustawa – Prawo o zgromadzeniach – definiuje zgromadzenie jako "zgrupowanie osób na otwartej przestrzeni dostępnej dla nieokreślonych imiennie osób w określonym miejscu w celu odbycia wspólnych obrad lub w celu wspólnego wyrażenia stanowiska w sprawach publicznych".
Na wolność zgromadzeń składa się:
Zgromadzenie organizowane na otwartej przestrzeni, dostępnej dla nieokreślonych imiennie osób w celu wyrażania wymaga uprzedniego zawiadomienia organu gminy najwcześniej na 30 dni, a najpóźniej na 6 dni przed planowanym zgromadzeniem.
Ustawa dopuszcza uproszczony tryb postępowania w sprawach zgromadzenia, o ile nie będzie ono powodować utrudnień w ruchu drogowym, a w szczególności zmian jego organizacji. Tryb uproszczony charakteryzuje się skróceniem minimalnego okresu, z jakim należy zawiadomić gminę do 2 dni.
Organ gminy ma obowiązek zakazać zgromadzenia w 3 przypadkach przewidzianych przez ustawę:
Każde zgromadzenie musi mieć przewodniczącego, który otwiera, kieruje i zamyka zgromadzenie. Jest nim z mocy prawa organizator. Prawo dopuszcza także powierzenie przez organizatora funkcji przewodniczącego innej osobie, gdy wyrazi ona swoją zgodę na objęcie przewodnictwa na piśmie. Przewodniczący ma prawo rozwiązać zgromadzenie:
Zgromadzenie może być również rozwiązane przez przedstawiciela organu gminy, jeżeli przewodniczący poinformowany o takiej konieczności nie chce tego uczynić. Trybunał Konstytucyjny orzekł, że możliwość kontrmanifestacji przy użyciu siły nie może pozbawiać obywateli prawa do manifestacji (nie można wydać zakazu zgromadzenia) oraz że prawo do kontrmanifestacji nie może sięgać dalej, niż prawo do zgromadzenia. Państwo ma chronić każdego, kto w legalny sposób korzysta ze swojej wolności zgromadzeń, a zakaz zgromadzenia nie może być wydany z powodu nie podzielania przez rządzących poglądów jego uczestników lub organizatorów.
Prawo do organizowania zgromadzeń może być zawieszone, gdy ustawy szczególne tak stanowią.
W 2016 przyjęto ustawę zmieniającą prawo o zgromadzeniach wprowadzającą zgromadzenia organizowane cyklicznie.
Prawo międzynarodowe.
Powszechna deklaracja praw człowieka w art. 20. 1 głosi "Każdy człowiek ma prawo spokojnego zgromadzania i stowarzyszania się."
Europejska konwencja praw człowieka w art. 11 głosi 1. "Każdy ma prawo do swobodnego, pokojowego zgromadzenia się oraz do swobodnego stowarzyszania się, włącznie z prawem tworzenia związków zawodowych i przystępowania do nich dla ochrony swoich interesów." 2. "Wykonywanie tych praw nie może podlegać innym ograniczeniom niż te, które określa ustawa i które są konieczne w społeczeństwie demokratycznym z uwagi na interesy bezpieczeństwa państwowego lub publicznego, odmowę porządku i zapobieganie przestępstwu, ochronę zdrowia i moralności lub ochronę praw i wolności innych osób. Niniejszy przepis nie stanowi przeszkody w nakładaniu zgodnych z prawem ograniczeń korzystania z tych praw przez członków sił zbrojnych, policji lub administracji państwowej."
Również Międzynarodowy Pakt Praw Obywatelskich i Politycznych uznaje "prawo do spokojnego zgromadzania się. Na wykonywanie tego prawa nie mogą być nałożone ograniczenia inne niż ustalone zgodnie z ustawą i konieczne w demokratycznym społeczeństwie w interesie bezpieczeństwa państwowego lub publicznego, porządku publicznego bądź dla ochrony zdrowia lub moralności publicznej albo praw i wolności innych osób" (art. 21).

</doc>
<doc id="546152" url="https://pl.wikipedia.org/wiki?curid=546152" title="The Coffinshakers">
The Coffinshakers

The Coffinshakers - szwedzka grupa wykonująca muzykę na podwalinie country rocka z domieszką horror - country, rockabilly, gothabilly, psychobilly i rocka alternatywnego. Powstała w 1995 roku w Karlstad. Sami muzycy określają swą twórczość jako death country i vampire country. Nagrywają głównie dla wytwórni Primitive Art Records.

</doc>
<doc id="546155" url="https://pl.wikipedia.org/wiki?curid=546155" title="Mistrzynie US Open w grze pojedynczej">
Mistrzynie US Open w grze pojedynczej

Lista meczów finałowych US Open w grze pojedynczej kobiet.
Mecze finałowe (1887–2022).
Do 1911 roku mistrzyni automatycznie kwalifikowała się do finału w kolejnym roku.
Najwięcej zdobytych tytułów.
Według tenisistek.
Ogółem: 31 tenisistek z 9 państw z więcej niż jednym zwycięstwem.
Według państw.
Ogółem: tytuły zdobywały tenisistki z 18 państw.
Najwięcej zdobytych tytułów z rzędu.
Ogółem: 13 tenisistek z 2 państw z przynajmniej 3 tytułami w kolejnych latach.

</doc>
<doc id="546157" url="https://pl.wikipedia.org/wiki?curid=546157" title="Gamling">
Gamling



</doc>
<doc id="546159" url="https://pl.wikipedia.org/wiki?curid=546159" title="Płaskowyż Witimski">
Płaskowyż Witimski

Płaskowyż Witimski (ros. Витимское плоскогорье) – płaskowyż w azjatyckiej części Rosji, w Buriacji i obwodzie czytyjskim.
Leży w dorzeczu górnego Witimu; otoczony przez wyższe góry: od północy Góry Stanowe, od wschodu Olokmiński Stanowik, od południa Góry Jabłonowe, od zachodu Góry Ikackie. Składa się z szerokich grzbietów o wysokości 1200–1600 m n.p.m. poprzecinanych dolinami rzek. Uformowany podczas orogenezy bajkalskiej; zbudowany z łupków metamorficznych, granitów i bazaltów.
Na Płaskowyżu Witimskim znajduje się wiele jezior (niektóre słone) i kilkanaście stożków wygasłych wulkanów; w gruncie wieczna zmarzlina; w wyższych partiach tajga modrzewiowa, w niższych łąki i bagna; występują złoża rud żelaza.

</doc>
<doc id="546160" url="https://pl.wikipedia.org/wiki?curid=546160" title="Standard Performance Evaluation Corporation">
Standard Performance Evaluation Corporation

SPEC (Standard Performance Evaluation Corporation) – założona w 1988 r. organizacja z siedzibą w Warrenton, Virginia, zajmująca się ustanawianiem standardowych benchmarków oceniających wydajność komputerów.
Jej pierwszym benchmarkiem był SPECmark badający CPU, w którym jednostką był ekwiwalent wydajności maszyny VAX 11/780. Chociaż benchmarki SPEC w dalszym ciągu badają CPU, organizacja opracowała też inne benchmarki, np. do oceny podsystemu graficznego czy rozmaitych kategorii aplikacji.

</doc>
<doc id="546161" url="https://pl.wikipedia.org/wiki?curid=546161" title="Nekromantix">
Nekromantix

Nekromantix – duńska grupa muzyczna wykonująca psychobilly. Powstała w 1989 roku w Kopenhadze z inicjatywy Kima Nekromana, który pozostaje jedynym stałym członkiem zespołu. Muzyk gra na wykonanym na zamówienie charakterystycznym kontrabasie w kształcie trumny. W swej twórczości nawiązuje do tematyki horrorów. Mimo częstych zmian personalnych w składzie, zespół utrzymał swój charakterystyczny styl.
Do 2002 roku ukazało się pięć albumów studyjnych Nekromantix pozytywnie ocenianych zarówno przez fanów jak i krytyków muzycznych. tego samego roku Nekroman przeprowadził się do Stanów Zjednoczonych i wraz z nowymi muzykami kontynuował działalność artystyczną.
Historia.
1989–2001.
Zespół Nekromantix powstał w 1989 roku w Kopenhadze z inicjatywy instrumentalisty Kima Nekromana, który opuścił duńską marynarkę wojenną, gdzie pracował jako radiooperator na okręcie podwodnym. W międzyczasie Nekroman grał na perkusji w zespole rockabilly, uczył się wówczas gry na kontrabasie. Muzyk do współpracy zaprosił gitarzystę Paolo Molinariego i perkusistę Jensa Brygmana. Charakterystycznym elementem zespołu był kontrabas Nekromana w kształcie trumny. Pierwszy model był wykonany z dziecięcej trumny, jednakże w późniejszym muzyk nabywał kolejne instrumenty na zamówienie celem uzyskania lepszych walorów brzmieniowych. Również w 1989 roku z zespołu odeszli Molinari i Brygman, których zastąpili Peter Sandorff i Peek. Pół roku po rozpoczęciu działalności zespół wystąpił na festiwalu psychobilly w Hamburgu w Niemczech. KOncert okazał się sukcesem i przyniósł grupie kontrakt płytowy z wytwórnią Tombstone Records nakładem której ukazał się pierwszy album Nekromantix pt. "Hellbound". W 1991 roku ukazał się kolejny album zespołu zatytułowany "Curse of the Coffin". W ramach promocji do tytułowego utworu został zrealizowany teledysk.
W 1992 roku Peek i Sandorff opuścili zespół. W ich miejsce dołączyli gitarzysta Jan Daggry i perkusista Tim Kristensen występujący pod pseudonimem Ian Dawn. W nowym składzie grupa nagrała trzeci album "Brought Back to Life", który ukazał się w 1994 roku. Wkrótce potem zespół opuścił Daggry, którego podczas koncertów zastąpił Emil Oelund, a następnie Thormod do czasu ustalenia stałego zastępstwa w osobie Sørena Munka Petersena. W 1996 ukazał się czwarty album Nekromantix "Demons Are a Girl’s Best Friend". Wydawnictwo było promowane podczas koncertów w Finlandii, Niemczech, Wielkiej Brytanii, Holandii, Belgii, Szwecji, Francji oraz Japonii. Tego samego roku w Kolonii Nekroman poznał kontrabasistkę Patricię Day z którą założył grupę HorrorPops. W 1997 roku Peter Sandorff powrócił do zespołu wraz z bratem Kristianem, który grał na perkusji. W 1999 roku zespół zagrał w Kopenhadze okolicznościowy koncert z okazji dziesięciolecia działalności artystycznej. Koncert został zarejestrowany przez Państwowe Radio Duńskie. Nagrania ukazały się trzy lata później na albumie koncertowym zatytułowanym "Undead 'n' Live".
Od 2001.
W 2001 Nekroman przekazał nagrania demo właścicielowi Hellcat Records i wieloletniemu entuzjaście zespołu Timowi Armstrongowi. Wkrótce potem grupa podpisała kontrakt z Hellcat Records i przystąpiła do prac nad kolejnym albumem. W 2002 roku ukazał się kolejny album grupy pt. "Return of the Loving Dead". Wydawnictwo było promowane teledyskiem do utworu "Gargoyles Over Copenhagen" oraz podczas licznych tras koncertowych w Stanach Zjednoczonych. Tego samego roku Nekroman przeprowadził się do Stanów Zjednoczonych. Natomiast bracia Sandorff pozostali w Danii. W 2004 roku ukazał się zrealizowany w całości w Los Angeles album pt. "Dead Girls Don’t Cry". Wyjątek stanowiły partie wokalu wspierającego nagrane przez Petera Sandorffa w Kopenhadze. W 2005 roku bracia Sandorff opuścili zespół. W ich miejsce Nekroman do współpracy zaprosił gitarzystę Tröya Deströya i perkusistę znanego jako Wasted James występującego dotychczas w kalifornijskiej grupie Rezurex. Również w 2005 roku nakładem Hellcat ukazała się reedycja trzeciego albumu Nekromantix pod zmienionym tytułem "Brought Back to Life Again".
W maju 2006 roku zespołu odszedł perkusista Wasted James, który dołączył do zespołu Tiger Army. Muzyka zastąpił występujący dotychczas w zespole The Rocketz - Andrew Martinez. 10 kwietnia 2007 roku ukazał się album studyjny zatytułowany "Life Is a Grave &amp; I Dig It!". Wydawnictwo było promowane podczas koncertów w USA. W listopadzie tego samego roku Tröy Deströy opuścił zespół celem rozpoczęcia kariery solowej. Zastąpił go występujący w australijskiej grupie Firebird gitarzysta Pete Belair, który współpracował z zespołem podczas koncertów do 2008 roku. Belaira zastąpił Franc członek hiszpańskich zespołów Nightbreed i Ultimo Asalto. 11 stycznia 2009 roku w wypadku samochodowym zginął perkusista Andy DeMize. Również w styczniu jego następcą została perkusistka Lux członkini Mystery Hangup i Sacred Storm. W nowym składzie grupa odbyła trasę koncertową w Stanach Zjednoczonych.
Dyskografia.
Opracowano na podstawie materiału źródłowego.
Albumy
Albumy koncertowe

</doc>
<doc id="546162" url="https://pl.wikipedia.org/wiki?curid=546162" title="Esterházy">
Esterházy

Esterházy ( [], ) – węgierski ród możnowładzki. W XVII w. stali się największymi posiadaczami ziemskimi w Królestwie Węgier. Przedstawiciele tej rodziny byli konsekwentnie lojalni wobec panujących Habsburgów. W 1626 otrzymali tytuł rodowy hrabiów, następnie w 1687 książąt Świętego Cesarstwa Rzymskiego Narodu Niemieckiego.
Historia.
Esterházowie wywodzą się ze średniozamożnej szlachty, osiadłej w północno-zachodnich Węgrzech, na nizinnych obszarach Słowacji. Swój początek wzięli od bocznej gałęzi, pochodzącej od Salomonowiczów: Zerházi. Protoplastami rodu byli Mokud, rycerz i posiadacz dóbr na Żytniej Wyspie oraz Pristaldus, sędzia na dworze Béli III. Nazwisko Esterházy pojawia się po raz pierwszy w 1539, kiedy to Benedykt Zerházi objął majątek żony Ilony Bessenyei z Galanty. Ich syn Ferenc (1533–1604) odziedziczył nowe nazwisko, przyjmując herb matki. W 1622 Miklós Esterházy ustanowił ordynację dla swoich rozległych posiadłości ziemskim. W 1626 otrzymał od cesarza Ferdynanda II tytuł hrabiego dla siebie i wszystkich swoich potomków. Zaś jego syn, Pál w 1687 podniósł godność rodu do rangi książąt cesarstwa. Obaj piastowali najwyższą godność Korony Świętego Stefana, zajmując stanowisko palatyna węgierskiego. Dzięki konsekwentnie lojalnej postawie wobec panujących cesarzy, rodzina Esterházych szybko powiększała swój majątek ziemski, który w XVII w. stał się najbardziej dochodowym w całej monarchii Habsburgów. W 1712 Karol VI ustanowił prawo primogenitury dla tytułu książąt Esterházy. W wyniku rozwiązania Cesarstwa Niemieckiego w 1806, ziemie księstwa Esterházych zostały zmediatyzowane. Rodzina przestała mieć wpływ na obsadzanie urzędów w administracji wsi i miast, znajdujących się w ich dobrach, pozostając jednak w posiadaniu wielkiej własności ziemskiej, rozrzuconej w całej monarchii habsburskiej. W 1920 dobra znajdujące się na Węgrzech zostały sparcelowane, ostatecznie znacjonalizowane i powtórnie sparcelowane w 1945. Po II wojnie światowej nieliczne już dobra ziemskie Esterházych, znajdujące się w Czechosłowacji, Jugosławii i Rumunii również zostały upaństwowione bądź uspołecznione. W 1949 ród utracił znaczenie arystokratyczne na Węgrzech, pozostając przy honorowej tutulaturze w republikańskiej Austrii.

</doc>
<doc id="546163" url="https://pl.wikipedia.org/wiki?curid=546163" title="Douglas F6D Missileer">
Douglas F6D Missileer

Douglas F6D Missileer – amerykański pokładowy samolot myśliwski obrony powietrznej floty, zaproponowany Marynarce Wojennej Stanów Zjednoczonych, w odpowiedzi na konkurs ogłoszony w 1957 roku.
Pierwszy prototyp F6D-1 miał ważyć 22 650 kg i miał być napędzany dwoma turbowentylatorowymi silnikami Pratt &amp; Whitney TF30-P-2 bez dopalaczy, zoptymalizowanymi do niskiego zużycia paliwa, a nie nadania maszynie dużych prędkości. Samolot miał latać z prędkościami poddźwiękowymi, ale w zamian miał charakteryzować się długim czasem lotu dochodzącym do 6 godzin i promieniem działania 150 Mm od lotniskowca.
Samolot miał posiadać proste skrzydła, oraz silniki zamontowane u ich nasady po obu stronach kadłuba, co upodabniało go do innej maszyny wytwórni Douglas Aircraft Company F3D Skyknight, ale w powiększonej wersji. Konfiguracja taka była bardzo charakterystyczna dla konstruowanych ówcześnie samolotów szturmowych, takich jak radziecki Su-25 czy amerykański Northrop A-9. Wyposażenie elektroniczne maszyny miał stanowić impulsowy radar dopplerowski Westinghouse AN/APQ-81 o zasięgu 220 km (120 Mm), zdolny do jednoczesnego śledzenia i atakowania 6 celów powietrznych. Głównym uzbrojeniem maszyny miały być opracowywane równolegle pociski rakietowe klasy powietrze-powietrze AAM-N-10 Eagle o zasięgu 185 km. Planowano, że nowe pociski będą mogły być wyposażone w klasyczną głowicę odłamkowo-burzącą lub nuklearną niskiej mocy do niszczenia grup samolotów przeciwnika. Wyposażenie "F6D" tylko w pociski rakietowe było źródłem jego nazwy "Missileer", czyli „przenoszący pociski rakietowe”.
Po wystrzeleniu wszystkich pocisków, "F6D-1" stawał się bezużyteczny ze względu na brak uzbrojenia obronnego, a z powodu niskiej zwrotności i słabego przyspieszenia, był niezdolny do wykonania skutecznych uników przed wrogimi pociskami. Ponadto, jego rola ograniczała się tylko do samolotu obrony powietrznej, dlatego też United States Navy zrezygnowała z dalszego rozwoju tej maszyny w grudniu 1960 roku. Bardziej uniwersalnym następcą "Missileera" miał być samolot General Dynamics F-111B, który również nie spełnił wymagań marynarki. Ostatecznie, rolę „strażnika floty” powierzono całkowicie nowej maszynie opracowanej przez wytwórnię lotniczą Grumman Aircraft Engineering Corporation F-14 Tomcat.
Fiasko projektu samolotu "F6D" osłabiło pozycję wytwórni Douglas na rynku maszyn wojskowych i cywilnych, a w konsekwencji doprowadziło w 1967 roku, do połączenia z wytwórnią McDonnell i utworzenia McDonnell Douglas.
Projekt pocisku rakietowego Eagle również został przerwany, ale doświadczenia zdobyte przy jego konstrukcji zostały przekazane wytwórni Hughes Aircraft, stając się bazą do projektu AIM-54 Phoenix. Taki sam los spotkał system kierowania ogniem opracowany do Eagle'a, później dostosowany do pocisków Phoenix i zaimplementowany do samolotu F-14 Tomcat.

</doc>
<doc id="546166" url="https://pl.wikipedia.org/wiki?curid=546166" title="SPEC (program)">
SPEC (program)

program SPEC (ang. "Support Programme for Employment Creation") - Program Wspierania Tworzenia Miejsc Pracy z zakresu polityki społecznej Unii Europejskiej. Jego nazwa jest akronimem od pełnej angielskiej nazwy. Zainicjowany przez Radę Europy w 1990 r. na wniosek Komisji Europejskiej skierowany został jako program przedakcesyjny do krajów kandydujących z Europy Środkowo-Wschodniej celem wspierania przedsięwzięć zmierzających do stworzenia nowych miejsc pracy lub utrzymania dotychczasowego stanu zatrudnienia.
Program SPEC priorytetowo traktował:

</doc>
<doc id="546167" url="https://pl.wikipedia.org/wiki?curid=546167" title="Gubernatorzy generalni Grenady">
Gubernatorzy generalni Grenady

Gubernator generalny Grenady – formalnie najwyższe stanowisko polityczne na Grenadzie. Gubernator jest reprezentantem monarchy brytyjskiego jako głowy państwa. Pod nieobecność suwerena (która trwa przez praktycznie cały czas, gdyż odwiedza on Grenadę sporadycznie), gubernator generalny wykonuje jego kompetencje. Co do zasady czyni to za radą rządu, jednak konstytucja określa sytuacje w których działa samodzielnie.

</doc>
<doc id="546168" url="https://pl.wikipedia.org/wiki?curid=546168" title="Elżbieta Firlej">
Elżbieta Firlej

Elżbieta Firlej (ur. 1609, zm. po 1655) – polska szlachcianka herbu Lewart z Dąbrowicy.
Życiorys.
Była córką wojewody sandomierskiego Mikołaja Firleja. 
Cztery razy zawierała związki małżeńskie. Pierwszy raz wyszła za mąż za podczaszego litewskiego Krzysztofa Sapiehę (I voto "Sapieżyna"). Po jego śmierci za Andrzeja Rysińskiego (II voto "Rysińska"). Po raz trzeci w 1642 roku wyszła za mąż za podwójnego już wdowca wojewodę sandomierskiego Krzysztofa Ossolińskiego, (III voto "Ossolińska"). Po jego śmierci w roku 1645, poślubiła następnie marszałka wielkiego koronnego Łukasza Opalińskiego (IV voto "Opalińska"). A po jego śmierci, w 1655 roku scedowała Leżajsk, który odziedziczyła po mężu, na swojego zięcia Andrzeja Potockiego.

</doc>
<doc id="546169" url="https://pl.wikipedia.org/wiki?curid=546169" title="Gubernatorzy generalni Saint Kitts i Nevis">
Gubernatorzy generalni Saint Kitts i Nevis

Gubernator generalny Saint Kitts i Nevis – najwyższe stanowisko polityczne na Saint Kitts i Nevis. Gubernator jest reprezentantem monarchy brytyjskiego jako głowy państwa. Pod nieobecność suwerena (która faktycznie trwa przez cały czas), gubernator generalny wykonuje jego kompetencje. Co do zasady czyni to za radą rządu, jednak konstytucja określa sytuacje w których działa samodzielnie. 

</doc>
<doc id="546171" url="https://pl.wikipedia.org/wiki?curid=546171" title="Gubernatorzy generalni Saint Lucia">
Gubernatorzy generalni Saint Lucia

Gubernator generalny Saint Lucia – najwyższe stanowisko polityczne na Saint Lucia. Gubernator jest reprezentantem monarchy brytyjskiego jako głowy państwa. Pod nieobecność suwerena (która trwa faktycznie przez cały czas), gubernator generalny wykonuje jego kompetencje. Co do zasady czyni to za radą rządu, jednak konstytucja określa sytuacje w których działa samodzielnie.

</doc>
<doc id="546173" url="https://pl.wikipedia.org/wiki?curid=546173" title="Stellutyszki">
Stellutyszki

Stellutyszki – wieś w Polsce położona w województwie wielkopolskim, w powiecie kolskim, w gminie Koło.
W latach 1975–1998 miejscowość administracyjnie należała do województwa konińskiego.
Informacje ogólne.
Wieś położona 3 km na wschód od Koła przy drodze lokalnej do Grzegorzewa i Łęczycy. Obecnie wieś wchodzi w skład sołectwa Leśnica.
Park.
Na zachodnim skraju wioski znajduje się park liściasty, w którym prawdopodobnie istniał pałac. Znajdują się tam jedynie pozostałości po fundamentach. Do dziś nie zachowało się wiele informacji na jego temat.

</doc>
<doc id="546174" url="https://pl.wikipedia.org/wiki?curid=546174" title="Premierzy Saint Lucia">
Premierzy Saint Lucia



</doc>
<doc id="546176" url="https://pl.wikipedia.org/wiki?curid=546176" title="Prezydenci Trynidadu i Tobago">
Prezydenci Trynidadu i Tobago



</doc>
<doc id="546177" url="https://pl.wikipedia.org/wiki?curid=546177" title="Sasquatch">
Sasquatch



</doc>
<doc id="546179" url="https://pl.wikipedia.org/wiki?curid=546179" title="Peter Benenson">
Peter Benenson

Peter J. H. S. Benenson (ur. 31 lipca 1921 w Londynie, zm. 25 lutego 2005 w Oksfordzie) – brytyjski prawnik i założyciel Amnesty International (AI) – organizacji zajmującej się ochroną praw człowieka.
Życiorys.
Peter Benenson był synem Johna i Flory Salomonów; po śmierci ojca, zmarłego na froncie, był wychowywany samotnie przez matkę. Od wczesnych lat młodzieńczych Beneson uczestniczył w działaniach mających na celu wykrywanie przypadków łamania praw człowieka, jako uczeń organizował wspólnie ze szkolnymi kolegami akcje i zbiórki. 
Po ukończeniu studiów na Uniwersytecie Oksfordzkim, pracował w biurze prasowym armii brytyjskiej, a później związał się z działalnością polityczną (Partia Pracy).
W 1961 Benenson poznał z prasy sprawę dwóch studentów portugalskich z Coimbry, skazanych na siedem lat za wzniesienie toastu za wolność (stało się za dyktatury António de Oliveiry Salazara). Benenson nagłośnił tę sprawę w prasie swoimi artykułami. Oprócz tego z jego inicjatywy zaczęły napływać z całej Europy listy poparcia dla wspomnianych Portugalczyków. Dla koordynacji podobnych gestów solidarności z prześladowanymi ze względów politycznych, w Luksemburgu została powołana "Amnesty International (AI)". Niedługo potem podobne organizacje powstały jeszcze w dwunastu krajach europejskich (pod szyldem "AI".)
Pomimo niedogodności, z którymi spotykała się organizacja (np. pogłoski o wspieraniu terroryzmu przez armię brytyjską), jej aktywność rosła i zyskiwała poparcie społeczeństwa. Peter Benenson oficjalnie nie należał do Amnesty International, ale uczestniczył w działaniach przez nią prowadzonych.
W roku 2001 otrzymał nagrodę „Duma Brytanii”, za dokonania swojego życia.
Zmarł w Wielkiej Brytanii w wieku 84 lat.

</doc>
<doc id="546180" url="https://pl.wikipedia.org/wiki?curid=546180" title="Prokuratura i Prawo">
Prokuratura i Prawo

Prokuratura i Prawo – miesięcznik wydawany przez Prokuraturę Krajową, od stycznia 2004 bezpłatnie w formie elektronicznej. Do roku 1994 wydawany był pod tytułem "Problemy Praworządności".
Czasopismo publikuje artykuły związane prawem, szczególnie prawem karnym, aktualności, glosy, recenzje opracowań naukowych oraz materiały edukacyjne.
Swoje artykuły publikują lub publikowali tu m.in. Brunon Hołyst, Wojciech Radecki, Ryszard Stefański, Wiesław Kozielewicz i Zbigniew Ziobro. Pismo nie ma współczynnika wpływu Impact Factor (IF) i znajduje się w części „B” wykazu czasopism punktowanych Ministerstwa Nauki i Szkolnictwa Wyższego (5 punktów za publikację).

</doc>
<doc id="546182" url="https://pl.wikipedia.org/wiki?curid=546182" title="Ustrój polityczny Egiptu">
Ustrój polityczny Egiptu

Zgodnie z konstytucją z 1971 r., zmodyfikowaną w roku 1980, ustrojem politycznym Egiptu jest republiką prezydencką z systemem wielopartyjnym.
Głową państwa jest prezydent. Jego kandydaturę wysuwa Zgromadzenie Ludowe (parlament), a zatwierdzają obywatele na 6-letnią kadencję w głosowaniu powszechnym. Liczba kadencji jest nieograniczona, a prezydent ma szerokie uprawnienia w zakresie władzy wykonawczej i ustawodawczej. Mianuje jednego lub więcej wiceprezydentów, premiera, Radę Ministrów i 1/3 składu Rady Konsultatywnej (organ doradczy). Zgromadzenie Ludowe (o 5-letniej kadencji) składa się z 454 członków, z tego 444 nominowanych w wyborach powszechnych, a 10 mianowanych przez głowę państwa.

</doc>
<doc id="546185" url="https://pl.wikipedia.org/wiki?curid=546185" title="SIERRA (program)">
SIERRA (program)

program Sierra - (ang. "SIERRA programme") - program uruchomiony przez UE i realizowany w Polsce od 1993 r. w ramach programu Phare. Celem było dostosowanie polskiego prawa do prawa europejskiego oraz szkolenie urzędników administracji publicznej w zakresie integracji europejskiej. Program planowano zakończyć 1995 r. jednak w związku z kłopotami związanymi z jego realizacją Komisja Europejska przedłużyła jego realizację do 1999 r. Wprowadziła także do niego nowe projekty związane z wprowadzeniem Układu o Stowarzyszeniu między Polską a UE. 
W 1997 r. sfinansowano ze środków programu "Sierra" Centrum Informacji Europejskiej (CIE), które związane było z rozpoczętą wówczas kampanią informacyjną na temat integracji Polski z Unią Europejską. Podstawowym zadaniem CIE było informowanie na temat: Unii Europejskiej, procesu integracji europejskiej, przewidywanych kosztów oraz korzyści przystąpienia Polski do Unii Europejskiej a także wielu innych zagadnień związanych z procesem integracji w Europie. Pomagało w zdobyciu i poszerzeniu wiadomości między innymi z zakresu:
Ciekawym przedsięwzięciem w ramach programu "Sierra" było opracowanie tzw. "pakietu nauczycielskiego", który obejmował podręczniki dla uczniów i nauczycieli, wzbogacony zestawem kaset wideo i płyt CD ROM oraz przeszkoleniem ponad 1200 nauczycieli z zakresu integracji europejskiej.

</doc>
<doc id="546186" url="https://pl.wikipedia.org/wiki?curid=546186" title="Gubernatorzy generalni Trynidadu i Tobago">
Gubernatorzy generalni Trynidadu i Tobago

Gubernatorzy generalni Trynidadu i Tobago

</doc>
<doc id="546189" url="https://pl.wikipedia.org/wiki?curid=546189" title="Premierzy Trynidadu i Tobago">
Premierzy Trynidadu i Tobago



</doc>
<doc id="546190" url="https://pl.wikipedia.org/wiki?curid=546190" title="Danuta Lato">
Danuta Lato

Danuta Lato, właściwie Danuta Irzyk, znana także jako Danuta Duval (ur. 25 listopada 1963 w Szufnarowej) – polska fotomodelka, aktorka i piosenkarka.
Życiorys.
Wczesne lata.
Urodziła się w Szufnarowej, małej wiosce w województwie podkarpackim. Niewysoka dziewczyna (150 cm wzrostu) z obfitym biustem stała się obiektem drwin ze strony rówieśniczek i sąsiadów. W wieku 20 lat, po tygodniu, rozwiodła się ze swoim mężem Zdzisławem, a rozwód był pierwszym we wsi. Po ukończeniu szkoły przez pewien czas pracowała jako kucharka w przedszkolu.
Kariera.
W 1984 roku wyjechała do RFN. Niedługo potem, pierwsze zdjęcia Danuty Lato pojawiły się w magazynach dla panów, w tym niemieckich edycjach „Playboy” i „Penthouse”. Jej kształty, które w rodzinnej miejscowości spotykały się ze drwiącymi komentarzami, stały się przepustką do sławy. Drobniutka blondynka o wymiarach 110-58-84 szybko zwróciła na siebie uwagę. Popularność na Zachodzie przyniosły jej rozbierane sesje zdjęciowe w magazynach erotycznych.
W 1985 zadebiutowała przed kamerą w roli striptizerki w komedii kryminalnej "Drei und eine halbe Portion". Rok później pojawiła się w produkcji niemiecko-izraelskiej zatytułowanej "Nipagesh Basivuv", erotycznej wersji ukrytej kamery. Grała też w kilku filmach i serialach, głównie w Niemczech, w tym dobrze przyjętej komedii "Felix" (1988), "Busen 2" (1989) czy serialu ZDF "Dziedzictwo Guldenburgów" ("Das Erbe der Guldenburgs", 1990). Polscy widzowie mieli okazję zobaczyć ją w kultowej telenoweli "W labiryncie" (1989), gdzie wcieliła się w postać modelki Barbary, narzeczonej Białka.
W 1986 pod pseudonimem Danuta nagrała single z muzyką z gatunku italo disco. Singiel „Touch My Heart” zyskał ogromną popularność, stając się numerem jeden w krajach Beneluksu, Japonii i Hiszpanii, gdzie wydała kolejne single nakładem takich firm fonograficznych jak Barcelona i Divucsa Music. Danuta pojawiła się w hiszpańskich i niemieckich edycjach magazynu „Playboy” i „Lui”, była częstym gościem programów telewizyjnych, w tym popularnego show "La Bola de Cristal" w stacji TVE w Madrycie. W marcu 1988 znalazła się na okładce tygodnika „Ekran”.
Wspólnie z innymi europejskimi ikonami seksu lat 80. Samanthą Fox i Sabriną nagrała płytę zatytułowaną "Hot Girls – Danuta – Sabrina – Samantha". W 1990 wystąpiła w programie "ZDF Hitparade". Jej zdjęcie trafiło też na okładkę płyty "Flug der Leidenschaft" z muzyką klasyczną takich kompozytorów jak Ludwig van Beethoven, Johann Sebastian Bach, Johannes Brahms, Fryderyk Chopin, Claude Debussy i Franz Schubert.
Po 1989 roku porzuciła karierę i zajęła się rodziną. Zamieszkała w Niemczech w Bawarii, w Górnej Frankonii (Oberfranken) w mieście Bamberg. Zajęła się fizykoterapią.

</doc>
<doc id="546192" url="https://pl.wikipedia.org/wiki?curid=546192" title="Prezydenci Angoli">
Prezydenci Angoli



</doc>
<doc id="546196" url="https://pl.wikipedia.org/wiki?curid=546196" title="Brzezinka (Gliwice)">
Brzezinka (Gliwice)

Brzezinka – dzielnica miasta Gliwice.
Informacje ogólne.
Na terenie dzielnicy znajduje się Katowicka Specjalna Strefa Ekonomiczna – Podstrefa Gliwice Obszar Południowy.
W Brzezince działa również Ochotnicza Straż Pożarna. Pierwsza wzmianka o jej powstaniu pochodzi z 1888 r., jednostka działała do końca II wojny światowej, a po przyłączeniu tych terenów do Polski, została administracyjnie rozwiązana w 1972 r. W roku 2013 została ponownie powołana do życia, a od 2016 roku działa w ramach krajowego systemu ratowniczo-gaśniczego.
Nazwa.
Według niemieckiego językoznawcy Heinricha Adamy’ego nazwa miejscowości pochodzi od polskiej nazwy drzewa "„brzozy”" – "„von brzoza, brzezina = Birke”". W swoim dziele o nazwach miejscowych na Śląsku wydanym w 1888 roku we Wrocławiu wymienia pierwotną nazwę w obecnej polskiej formie "„Brzezinka”" podając jej znaczenie "„Birkendorf”", czyli tłumacząc na polski "„Brzozowa wieś”".
W latach 1935–1945 nazistowska administracja III Rzeszy ze względu na polskie pochodzenie nazwy zmieniła ją na nową, całkowicie niemiecką nazwę "Birkenau O.S".
Obecną nazwę zatwierdzono administracyjnie 12 listopada 1946.
Historia.
W 1447 Brzezinka należała do parafii w Szobiszowicach.
W latach 1550–1719 należała do rodziny von Zmeskal. W latach 1719–1725 właścicielami byli Christoph Heinrich Pelka i jego żona.
W 1724 w Brzezince mieszkało 486 katolików i 3 protestantów.
W 1733 weszła w skład nowo utworzonego powiatu toszecko-gliwickiego.
Kościoły i kaplice.
Kościoły rzymskokatolickie:
Kaplice:
Edukacja.
Przedszkola:
Szkoły podstawowe:
Gimnazja:
Turystyka.
Przez dzielnicę przebiegają następujące szlaki turystyczne:
Sport.
Na terenie osiedla działa jedyne na Śląsku licencjonowane boisko do piłki nożnej plażowej, oraz klub grający w I lidze – UKS Milenium Gliwice.
Od roku 1946 do 2016 działał również klub sportowy RKS Fortuna Gliwice. Obecnie na terenie dawnego boiska sportowego Fortuny Gliwice działa klub KS Gliwice-Brzezinka, prowadzący zajęcia sportowe dla dzieci i młodzieży.
Transport.
Przez osiedle przebiega droga krajowa nr 88.

</doc>
<doc id="546197" url="https://pl.wikipedia.org/wiki?curid=546197" title="Premierzy Angoli">
Premierzy Angoli



</doc>
<doc id="546199" url="https://pl.wikipedia.org/wiki?curid=546199" title="Robotnik wykwalifikowany">
Robotnik wykwalifikowany

Robotnik wykwalifikowany – tytuł pracownika wykwalifikowanego, otrzymywany najczęściej po ukończeniu 2- lub 3-letniej Zasadniczej Szkoły Zawodowej i zdaniu egzaminu potwierdzającego kwalifikacje zawodowe (dawniej pracy dyplomowej). Zajęcia teoretyczne odbywają się zwykle w szkole, a doświadczenie zawodowe uczniowie zdobywają u rzemieślników i w zakładach pracy jako pracownicy młodociani.

</doc>
<doc id="546200" url="https://pl.wikipedia.org/wiki?curid=546200" title="Widłak wroniec">
Widłak wroniec



</doc>
<doc id="546201" url="https://pl.wikipedia.org/wiki?curid=546201" title="Wroniec widlasty">
Wroniec widlasty

 
Wroniec widlasty, widłak wroniec ("Huperzia selago") – gatunek rośliny zaliczany do rodziny widłakowatych ("Lycopodiaceae"). Występuje na rozległych obszarach Europy, Ameryki Północnej oraz w Japonii. W Polsce częściej w górach, na niżu rzadki.
Zagrożenia i ochrona.
Gatunek był objęty w Polsce ochroną ścisłą w latach 1946–2014. W rozporządzeniach do 1983 roku włącznie zaliczano go do rodzaju widłak ("Lycopodium"), podobnie jak wszystkich innych polskich przedstawicieli rodziny widłakowatych ("Lycopodiaceae"). Od 2014 roku podlega częściowej ochronie gatunkowej. 
Umieszczony został na Czerwonej liście roślin i grzybów Polski (2006) w grupie gatunków narażonych na wyginięcie na izolowanych stanowiskach, poza głównym obszarem występowania (kategoria zagrożenia: [V]). W wydaniu z 2016 roku otrzymał kategorię NT (bliski zagrożenia). 
W górach nie jest zagrożony, większa część jego stanowisk znajduje się w górskich parkach narodowych, jedynie niektóre jego stanowiska na niżu są zagrożone w wyniku eksploatacji lasu.
Nazewnictwo i zastosowanie.
Widłak wroniec był wymieniony przez polskiego botanika i lekarza z XVI wieku – Marcina z Urzędowa w "Herbarzu Polskim", wydanym w Krakowie w 1595 roku, pod nazwą „Spica sarmatica – wroniec”.
Szymon Syreniusz, który pisał swój "Zielnik" pod koniec XVI i na początku XVII wieku (Kraków, 1613), także wymienił wrońca. Jako nazwy "Lycopodium selago" podaje: „widłak, widłaczek, wroniec, Spica sarmatica, Muscus corniculatus, Muscus bifurcatus”. Wroniec był zalecany przez Syreniusza jako silnie działający środek wymiotny. Syreniusz pisał: „…gdzieby go kto, truciznę w sobie maiąc, nie zrzucił, ten jest śmiertelny y żadnym sposobem poratowany być nie może”.

</doc>
<doc id="546202" url="https://pl.wikipedia.org/wiki?curid=546202" title="Lycopodium selago">
Lycopodium selago



</doc>
<doc id="546203" url="https://pl.wikipedia.org/wiki?curid=546203" title="Huperzia selago">
Huperzia selago



</doc>
<doc id="546210" url="https://pl.wikipedia.org/wiki?curid=546210" title="Fizjoterapia">
Fizjoterapia

Fizjoterapia () – usługi świadczone przez fizjoterapeutów osobom i populacjom w celu rozwijania, utrzymywania i przywracania ich maksymalnej sprawności oraz poprawy funkcjonowania przez całe życie. Usługi te są świadczone w sytuacjach, w których ruch i funkcja są zagrożone przez proces starzenia się, urazy, ból, choroby, zaburzenia, warunki lub czynniki środowiskowe, i przy zrozumieniu, że funkcjonalny ruch ma zasadnicze znaczenie dla zdrowia.
Fizjoterapia obejmuje interakcje między fizjoterapeutą, pacjentami/klientami, innymi pracownikami ochrony zdrowia, rodzinami, opiekunami i społecznościami w procesie, w którym potencjał ruchowy jest badany/oceniany, a cele są ustalane przy użyciu wiedzy i umiejętności unikatowych dla fizjoterapeutów.
Organizacje zrzeszające fizjoterapeutów w Polsce i na świecie.
Organizacją zrzeszającą fizjoterapeutów z całego świata jest Światowa Konfederacja Fizjoterapii (World Confederation for Physical Therapy, WCPT). Reprezentuje ona ponad 450 000 fizjoterapeutów na całym świecie za pośrednictwem 109 organizacji członkowskich. WCPT prowadzi działalność non-profit i jest zarejestrowana jako organizacja charytatywna w Wielkiej Brytanii.
W Polsce każdy fizjoterapeuta musi przynależeć do samorządu zawodowego fizjoterapeutów, którego jednostką organizacyjną jest Krajowa Izba Fizjoterapeutów (KIF). Organizacja ta reprezentuje osoby wykonujące zawód fizjoterapeuty oraz sprawuje pieczę nad należytym wykonywaniem tego zawodu w granicach interesu publicznego i dla jego ochrony.
Kim jest fizjoterapeuta.
W Polsce fizjoterapeuta jest samodzielnym zawodem medycznym.
Prawa i obowiązki fizjoterapeuty są regulowane zapisami Ustawy z dnia 25 września 2015 r. o zawodzie fizjoterapeuty.
Polega on na udzielaniu świadczeń zdrowotnych, w szczególności na:
Za wykonywanie zawodu fizjoterapeuty uważa się również:
Tytuły zawodowe fizjoterapeutów.
Prawo posługiwania się tytułem zawodowym fizjoterapeuta przysługuje osobie posiadającej prawo wykonywania zawodu fizjoterapeuty.
Tytuły zawodowe fizjoterapeutów to:

</doc>
<doc id="546211" url="https://pl.wikipedia.org/wiki?curid=546211" title="Góry Ikackie">
Góry Ikackie

Góry Ikackie (ros. Икатский Хребет) – góry w azjatyckiej części Rosji, w Buriacji.
Leżą na wschód od jeziora Bajkał, pomiędzy Kotliną Barguzińską a Płaskowyżem Witimskim; długość pasma ok. 200 km; najwyższy szczyt 2573 m n.p.m. Sfałdowane podczas orogenezy bajkalskiej; zbudowane z prekambryjskich skał metamorficznych i paleozoicznych wapieni; rzeźba wysokogórska. W niższych partiach tajga modrzewiowa, w wyższych limba syberyjska i tundra górska.
Przez Góry Ikackie przebiega dział wodny między zlewiskami Bajkału i Oceanu Arktycznego.
Część gór zajmuje Rezerwat przyrody „Dżerginskij”.

</doc>
<doc id="546213" url="https://pl.wikipedia.org/wiki?curid=546213" title="E20 (trasa europejska)">
E20 (trasa europejska)

E20 – trasa europejska bezpośrednia zachód-wschód, podstawowa (kategorii A). Zaczyna się na lotnisku Shannon w Irlandii, kończy się w Petersburgu w Rosji. Na trasie znajdują się dwa płatne mosty. Łączna długość trasy wynosi 3164 km.
Stary system numeracji.
Do 1985 obowiązywał poprzedni system numeracji, według którego oznaczenie E20 dotyczyło trasy: Korcza – Sofia o następującym przebiegu: Korcza – Florina – Vevi – Edessa – Saloniki – Seres – Sofia. Arteria E20 była wtedy zaliczana do kategorii „A”, w której znajdowały się główne trasy europejskie.
Drogi w ciągu dawnej E20.
"Lista dróg opracowana na podstawie materiału źródłowego"

</doc>
<doc id="546214" url="https://pl.wikipedia.org/wiki?curid=546214" title="E20">
E20



</doc>
<doc id="546215" url="https://pl.wikipedia.org/wiki?curid=546215" title="North American Aviation">
North American Aviation

North American Aviation, Inc. – amerykańska wytwórnia lotnicza założona w 1928 roku przez Clemanta Keysa. W 1967 roku połączyła się z firmą Rockwell-Standard Corporation tworząc North American Rockwell Corporation. Przez prawie 40 lat istnienia firma zaprojektowała wiele znanych konstrukcji lotniczych takich jak: T-6 Texan, P-51 Mustang, B-25 Mitchell czy F-86 Sabre.

</doc>
<doc id="546216" url="https://pl.wikipedia.org/wiki?curid=546216" title="E05">
E05



</doc>
<doc id="546217" url="https://pl.wikipedia.org/wiki?curid=546217" title="Szef administracji Hongkongu">
Szef administracji Hongkongu

Szef administracji Hongkongu () – od 1 lipca 1997 roku przewodniczący Specjalnego regionu administracyjnego Hongkongu. Szef rządu Hongkongu i reprezentant regionu. Wybierany na 5 lat przez Komitet Elekcyjny w dwustopniowym głosowaniu.

</doc>
<doc id="546221" url="https://pl.wikipedia.org/wiki?curid=546221" title="Kinezyterapia">
Kinezyterapia

Kinezyterapia (gr. "kinesis" – ruch) – leczenie ruchem, gimnastyka lecznicza. Podstawą tej dziedziny fizjoterapii są ćwiczenia ruchowe. Ruch staje się środkiem leczniczym, mającym wpływ na cały organizm. Zadaniem kinezyterapii jest maksymalne usunięcie niesprawności fizycznej i przygotowanie do dalszej rehabilitacji, np. społecznej.
Kinezyterapia dzieli się na miejscową i ogólną. Miejscowa – dotyczy bezpośrednio narządu zmienionego chorobowo, składają się na nią:
Ogólna – składa się z ćwiczeń części ciała nieobjętych chorobą:
Kinezyterapia stosowana jest w schorzeniach i dysfunkcjach narządu ruchu, w zespołach bólowych kręgosłupa, po zabiegach operacyjnych, po udarach mózgu, po zawale serca, a także w okresie ciąży jako przygotowanie do porodu.

</doc>
<doc id="546222" url="https://pl.wikipedia.org/wiki?curid=546222" title="Mary Carter Reitano">
Mary Carter Reitano

Mary Carter Reitano (ur. 29 listopada 1934 w Sydney) – australijska tenisistka.
W gronie seniorek dwukrotnie zwyciężyła w turnieju Australian Open. W 1956 roku pokonała Thelmę Long 3:6, 6:2, 9:7, a w 1959 wygrała z Renee Schuurman – 6:2, 6:3. Zwyciężczyni wielkoszlemowego juniorskiego Australian Open w 1951 i 1952 roku.

</doc>
<doc id="546224" url="https://pl.wikipedia.org/wiki?curid=546224" title="Grzbiet górski">
Grzbiet górski

Grzbiet górski – obszar położony wzdłuż linii grzbietowej łączący szczyty i przełęcze danego pasma górskiego (formacji górskiej).
Może być stromy lub łagodny, skalisty (grań) lub pokryty zwietrzeliną i glebą.
Jest częścią łańcucha górskiego, pasma górskiego lub masywu górskiego.

</doc>
<doc id="546225" url="https://pl.wikipedia.org/wiki?curid=546225" title="Rapcie">
Rapcie

Rapcie – system troków łączących pochwę bocznej broni białej z pasem głównym. Mogą również stanowić samodzielny, niezależny od pasa system do noszenia broni. Rapcie stabilizują położenie pochwy (umożliwiając wygodne przenoszenie i dobywanie broni) oraz umożliwiają jej odpięcie bez potrzeby zdejmowania pasa.
Rapcie mocowane były do ryfek na pochwie. Wykonywane były najczęściej ze skórzanych taśm, niekiedy bogato zdobionych. Zawieszenie broni na samych rapciach mogło jednak nadmiernie obciążać pas główny, dlatego w celu zrównoważenia obciążenia w niektórych przypadkach stosowano dodatkowo koalicyjkę (pas noszony skośnie przez pierś, podtrzymujący pas główny w miejscu podpięcia broni).

</doc>
<doc id="546229" url="https://pl.wikipedia.org/wiki?curid=546229" title="Branko Cirlić">
Branko Cirlić



</doc>
<doc id="546230" url="https://pl.wikipedia.org/wiki?curid=546230" title="Danuta Cirlić-Straszyńska">
Danuta Cirlić-Straszyńska



</doc>
<doc id="546231" url="https://pl.wikipedia.org/wiki?curid=546231" title="Emily Hood Westacott">
Emily Hood Westacott

Emily Hood, po mężu Westacott (ur. 6 maja 1910 w Brisbane, zm. 9 października 1980) – australijska tenisistka.
Jest pierwszą zwyciężczynią juniorskiego Australian Open, który odbył się w 1930 roku. W 1937 była już finalistką „dorosłego” turnieju. Przegrała z Nancye Wynne Bolton w trzech setach 3:6, 7:5, 4:6. Dwa lata później, w 1939, udało się jej sięgnąć po najwyższe trofeum. Pokonała wtedy Nell Hall Hopman 6:1, 6:2.

</doc>
<doc id="546232" url="https://pl.wikipedia.org/wiki?curid=546232" title="Greenville, South Carolina">
Greenville, South Carolina



</doc>
<doc id="546234" url="https://pl.wikipedia.org/wiki?curid=546234" title="Siedziby instytucji Unii Europejskiej">
Siedziby instytucji Unii Europejskiej

Siedziby instytucji Unii Europejskiej

</doc>
<doc id="546236" url="https://pl.wikipedia.org/wiki?curid=546236" title="Scranton, Pennsylvania">
Scranton, Pennsylvania



</doc>
<doc id="546237" url="https://pl.wikipedia.org/wiki?curid=546237" title="Wangen">
Wangen

Francja:
Niemcy:
Szwajcaria:

</doc>
<doc id="546238" url="https://pl.wikipedia.org/wiki?curid=546238" title="Egzekucja administracyjna">
Egzekucja administracyjna

Egzekucja administracyjna – zespół czynności organu egzekucyjnego, zobowiązanego oraz innych uczestników postępowania, podjętych w celu ostatecznego urzeczywistnienia normy prawa materialnego. Do czynności tych zalicza się zarówno czynności procesowe rozstrzygające kwestie proceduralne wynikłe w toku postępowania, jak i czynności egzekucyjne będące czynnościami faktycznymi. Egzekucja administracyjna jest w prawie polskim uregulowana w ustawie z dnia 17 czerwca 1966 r. o postępowaniu egzekucyjnym w administracji ().
Celem postępowania egzekucyjnego jest doprowadzenie do wykonania egzekwowanego obowiązku, to jest spowodowanie, aby zobowiązany zachował się w sposób zgodny z treścią nałożonego na niego obowiązku. Przymus egzekucyjny jest stosowany, gdy stan rzeczywisty jest niezgodny z treścią obowiązku. Przymus egzekucyjny może być stosowany zarówno wobec zobowiązanego, jak i innych osób, w szczególności wobec osób reprezentujących zobowiązanego. Przesłanką stosowania przymusu wobec osób innych niż zobowiązany jest utrudnianie przez nie lub udaremnianie egzekucji.
Stosowanie przymusu egzekucyjnego jest możliwe wyłącznie w tych przypadkach, gdy adresat aktu administracyjnego jest zobowiązany do jego wykonania, to jest do podjęcia działań zmierzających do podporządkowania stanu faktycznego normie prawa materialnego skonkretyzowanej w akcie administracyjnym.
Niedopuszczalne jest natomiast uchylenie, zmiana lub weryfikowanie w inny sposób przez organ egzekucyjny decyzji administracyjnej, którą został ustanowiony obowiązek podlegający przymusowemu wykonaniu.
Zakres przedmiotowy egzekucji administracyjnej.
Egzekucji administracyjnej podlegają m.in. następujące obowiązki (art. 2 § 1):
Wyłączenia przedmiotowe egzekucji administracyjnej.
Nie podlegają egzekucji administracyjnej m.in. (art. 8 § 1):
Kodeks pracy określa, w jakim zakresie można prowadzić egzekucję z wynagrodzenia za pracę (art. 9 § 1).
Organy egzekucyjne.
Zgodnie z definicją ustawową (art. 1a pkt 7), organem egzekucyjnym jest organ uprawniony do stosowania w całości lub w części określonych w ustawie egzekucyjnej środków służących doprowadzeniu do wykonania przez zobowiązanych ich obowiązków o charakterze pieniężnym lub niepieniężnym oraz zabezpieczenia wykonania tych obowiązków. Poszczególnymi organami egzekucynymi są:
Organem egzekucyjnym w zakresie egzekucji administracyjnej obowiązków o charakterze niepieniężnym jest:
W przypadkach określonych szczególnymi przepisami jako organ egzekucyjny w zakresie egzekucji administracyjnej obowiązków o charakterze niepieniężnym działa każdy organ Policji, Agencji Bezpieczeństwa Wewnętrznego, Agencji Wywiadu lub Straży Granicznej, organ Państwowej Inspekcji Pracy wydający decyzję w pierwszej instancji, organ Państwowej Straży Pożarnej kierujący akcją ratowniczą, a także inne organy powołane do ochrony spokoju, bezpieczeństwa, porządku, zdrowia publicznego lub mienia społecznego.
Właściwe postępowanie egzekucyjne.
Organ egzekucyjny wszczyna egzekucję administracyjną na wniosek wierzyciela i na podstawie wystawionego przez niego tytułu wykonawczego, sporządzonego według ustalonego wzoru.
Zobowiązanemu przysługuje prawo wniesienia zarzutów od egzekucji. Podstawą zarzutu w sprawie prowadzenia egzekucji administracyjnej może być:
Jeżeli zarzuty są uzasadnione – organ egzekucyjny wydaje postanowienie o umorzeniu postępowania egzekucyjnego albo o zastosowaniu mniej uciążliwego środka egzekucyjnego.
Można wyróżnić dwa rodzaje egzekucji:
Zawieszenie i umorzenie postępowania egzekucyjnego.
Postępowanie egzekucyjne ulega zawieszeniu:
Postępowanie egzekucyjne umarza się:

</doc>
<doc id="546239" url="https://pl.wikipedia.org/wiki?curid=546239" title="Sarasota, Florida">
Sarasota, Florida



</doc>
<doc id="546241" url="https://pl.wikipedia.org/wiki?curid=546241" title="Douglas F5D Skylancer">
Douglas F5D Skylancer

Douglas F5D Skylancer – amerykański myśliwiec pokładowy, wersja rozwojowa F4D Skyray, zbudowany dla US Navy. Projekt początkowo oznaczony jako F4D-2N miał być wersją samolotu F4D Skyray zdolną do operowania w każdych warunkach pogodowych.
Ze względu na zbyt duże różnice z maszyną bazową Skyray, powstałe podczas znacznych jej modyfikacji zmieniono oznaczenie samolotu na "F5D Skylancer". Chociaż kształt kadłuba był podobny, to został on skonstruowany prawie od nowa, zamontowano też znacznie cieńsze skrzydło ze wzmocnionym poszyciem. Kadłub wydłużono o 2,4 metra, modelując go w newralgicznych miejscach w taki sposób, aby stawiał jak najmniejszy opór aerodynamiczny przy prędkościach bliskich bariery dźwięku, zapewniając jednocześnie dużą stabilność maszyny.
Chociaż pozostawiono uzbrojenie strzeleckie w postaci czterech działek kalibru 20 mm zainstalowanych w skrzydłach, jako główne uzbrojenie przewidywano kierowane i pociski rakietowe AIM-9 Sidewinder lub AIM-7 Sparrow, oraz niekierowane kalibru 51 mm stabilizowane obrotowo.
Łącznie zamówiono 9 samolotów testowych i dalszych 51 w wersji produkcyjnej, która miała być napędzana silnikami Pratt &amp; Whittney J57-P-14, chociaż planowano także użycie jeszcze mocniejszych General Electric J79. 
Pierwszy lot maszyny, wraz z przekroczeniem bariery dźwięku odbył się 21 kwietnia 1956 roku. Samolot wykazał dobre własności pilotażowe i doskonałe osiągi, pomimo to po wyprodukowaniu czterech egzemplarzy prototypowych marynarka wojenna anulowała zamówienie na tę maszynę. Oficjalnym powodem zerwania kontraktu było podobieństwo do maszyny F8U Crusader, natomiast zdaniem historyków, spowodowała to decyzja polityczna. Wytwórnia Douglas dostarczała ówcześnie wiele typów maszyn dla US Navy, a przyznanie jej kolejnego kontraktu mogłoby ją uczynić prawie monopolistą.
Pomimo zamknięcia programu rozwojowego, cztery wyprodukowane maszyny nadal były testowane w ramach różnych wojskowych programów badawczych. Dwa samoloty zostały wycofane z testów w 1961 roku, ale pozostałe latały nadal przekazane na początku lat 50. do NACA (którą wkrótce przemianowano na NASA). Jedna z maszyn stała się platformą testową dla programu budowy naddźwiękowego samolotu transportowego ze skrzydłami typu delta. Maszyna ta została wycofana z użytku w 1968 roku. Ostatni egzemplarz używano do symulacji procedury ewakuacyjnej z samolotu Boeing X-20 Dyna-Soar ze względu na podobieństwo kształtu i podobne charakterystyki lotne. Po anulowaniu programu "Dyna Soar" używano F5D Skylancera jeszcze do wielu innych testów w ramach programów badawczych, aby ostatecznie wycofać go z lotów w 1970. Obecnie egzemplarz ten znajduje się w Armstrong Air and Space Museum w Wapakoneta w stanie Ohio.

</doc>
<doc id="546243" url="https://pl.wikipedia.org/wiki?curid=546243" title="Augusta, Georgia">
Augusta, Georgia



</doc>
<doc id="546245" url="https://pl.wikipedia.org/wiki?curid=546245" title="Modesto, California">
Modesto, California



</doc>
<doc id="546246" url="https://pl.wikipedia.org/wiki?curid=546246" title="Trollech">
Trollech

Trollech jest to czeska grupa grająca pagan metal. Ich teksty traktują głównie o lasach, rzekach, trollach, pogodzie, oraz o innych naturalnych zjawiskach.

</doc>
<doc id="546250" url="https://pl.wikipedia.org/wiki?curid=546250" title="Virginia Beach, Virginia">
Virginia Beach, Virginia



</doc>
<doc id="546251" url="https://pl.wikipedia.org/wiki?curid=546251" title="Lakeland, Florida">
Lakeland, Florida



</doc>
<doc id="546255" url="https://pl.wikipedia.org/wiki?curid=546255" title="Wroniec (województwo małopolskie)">
Wroniec (województwo małopolskie)

Wroniec – wieś w Polsce położona w województwie małopolskim, w powiecie proszowickim, w gminie Koniusza.
W latach 1975–1998 miejscowość administracyjnie należała do województwa krakowskiego.
Integralne części miejscowości: Kolonia Świderska, Korycizna, Od Szarbi.

</doc>
<doc id="546257" url="https://pl.wikipedia.org/wiki?curid=546257" title="Warszawa Olszynka Grochowska">
Warszawa Olszynka Grochowska

Warszawa Olszynka Grochowska – przystanek osobowy Polskich Kolei Państwowych. Zatrzymują się tu pociągi kolei miejskiej operatora Szybka Kolej Miejska w Warszawie i regionalne operatora Koleje Mazowieckie. Położony jest u zbiegu ulic Chłopickiego i Makowskiej, na granicy obszarów Miejskiego Systemu Informacji Grochów i Olszynka Grochowska, w dzielnicy Praga-Południe. 
Pasażerowie.
W roku 2017 wymiana pasażerska wyniosła 986 tys. osób (2,7 tys. dziennie), co dało jej 91. miejsce w Polsce.
W roku 2018 przystanek obsługiwał 2,2 tys. pasażerów na dobę (łącznie 803 tys. osób).
W roku 2019 wymiana pasażerska wyniosła 1,02 mln osób (2,8 tys. dziennie), co dało jej 96. miejsce w Polsce.
W roku 2020 wymiana pasażerska wyniosła 732 tys. osób (2 tys. dziennie), co dało jej 81. miejsce w Polsce.
W roku 2021 wymiana pasażerska wyniosła 730 tys. osób (2 tys. dziennie), co dało jej 97. miejsce w Polsce.
Lokalizacja.
Obok przystanku zlokalizowana jest stacja postojowa Warszawa Grochów stanowiąca zaplecze stacji Warszawa Wschodnia. Na jej terenie obsługiwane są lokomotywy, pociągi zespołowe i wagony pociągów rozpoczynających i kończących bieg na Warszawie Wschodniej. Częścią stacji technicznej jest pętla do zawracania pociągów przez lasek Olszynka Grochowska oraz hala całopociągowa. 
Sam przystanek znajduje się na linii Warszawa - Dęblin, która powstała jako Kolej Nadwiślańska. W miejscu przystanku był ostatecznie ranny w czasie bitwy grochowskiej w 1831 r. generał Józef Chłopicki. Przy jego budowie przestawiono krzyż upamiętniający w pobliże znajdującego się nieopodal Instytutu Kolejnictwa.
Wygląd.
Peron.
Przystanek składa się z jednego wysokiego peronu wyspowego
Budynek stacyjny.
Pośrodku peronu znajduje się budynek stacyjny. Znajdująca się w nim mała poczekalnia i nieczynna kasa biletowa są zamknięte i niedostępne dla podróżnych.
Przedłużony dach budynku stacyjnego stanowi częściowe zadaszenie peronu.
Przejścia przez tory.
Przejazd kolejowy.
Na południowej głowicy peronu, przy kładce dla pieszych znajduje się przejazd kolejowy. Jest zabezpieczony rogatkami. Znajduje się w ciągu ulicy Chłopickiego.
Przejście nadziemne.
Przejście nadziemne (kładka) dla pieszych znajduje się na południowej głowicy peronu, wzdłuż ulicy Chłopickiego.
Dojazd.
Do przystanku można dojechać autobusami Zarządu Transportu Miejskiego wysiadając na przystanku końcowym "PKP Olszynka Grochowska".

</doc>
<doc id="546260" url="https://pl.wikipedia.org/wiki?curid=546260" title="Lancaster, Pennsylvania">
Lancaster, Pennsylvania



</doc>
<doc id="546262" url="https://pl.wikipedia.org/wiki?curid=546262" title="Poronienie">
Poronienie

Poronienie (łac. "abortus") – wydalenie jaja płodowego przed 22. tygodniem ciąży (od 23. tyg. mówi się o porodzie przedwczesnym) wskutek wydalenia obumarłego zarodka lub płodu.
Epidemiologia.
W zależności od źródeł badań:
Etiologia.
Etiologia poronienia zależna jest od czasu jego wystąpienia:
Przyczyny poronienia występującego w I trymestrze ciąży (wczesne):
Przyczyny poronienia występującego w II trymestrze ciąży (późne):
Ocena ryzyka poronienia.
Bradykardia utrzymująca się u płodu w I trymestrze ciąży niemal zawsze poprzedza poronienie. Innymi wskaźnikami nieprawidłowego rozwoju ciąży i zwiększonego ryzyka jej utraty są: nieprawidłowy wzrost pęcherzyka ciążowego, jego nieregularny kształt, hiperechogenność ścian i wczesne małowodzie. Elementem oceny ultrasonograficznej zagrażającego poronienia o niejasnej wartości predykcyjnej jest obecność krwiaka pozakosmówkowego.
Czułymi wskaźnikami zagrażającego poronienia są estrogeny i β-hCG.
W okresie przedkoncepcyjnym w przypadku nawracających poronień istotne są wyniki badań obrazowych narządu rodnego i badanie poziomu przeciwciał antyfosfolipidowych.
Aspekty językowe.
W języku polskim nie używa się słowa "aborcja" w znaczeniu poronienia samoistnego. Zwraca się uwagę na właściwy dobór słów w rozmowach lekarz-pacjentka i lekarz-rodzice w przypadku, gdy ma się do czynienia z kobietą, która poroniła samoistnie. Nawet neutralne słowa medyczne (łyżeczkowanie, czyszczenie jamy macicy, zabieg) mogą zranić kobietę, która przeżywa utratę ciąży. Także termin medyczny "wyskrobiny", używany przez lekarzy dla określenia materiału pobranego podczas łyżeczkowania jamy macicy, jest bolesny i nie do zaakceptowania dla kobiety roniącej. Termin medyczny łyżeczkowania jamy macicy o neutralnym charakterze to abrazja.
W języku łacińskim brakuje rozróżnienia na poronienie i aborcję – występuje tylko słowo "abortus". W związku z tym w oficjalnych dokumentach także w przypadku poronienia może zostać wypisane słowo "abortus".
Określanie dwóch różnych zagadnień medycznych (poronienia i aborcji) tym samym terminem (aborcja, abortus), mieszanie obu terminów (określanie aborcji jako sztuczne poronienie) oraz używanie tych samych określeń dla czynności medycznych w obu przypadkach (zabieg, łyżeczkowanie, czyszczenie jamy macicy) może prowadzić do rozmycia pojęć, mylenia poronienia z aborcją i błędnego nazywania aborcji poronieniem lub odwrotnie.
Zamiast "abortusa" kościół rzymskokatolicki w Polsce promuje tu termin i ideę "dziecka utraconego".

</doc>
<doc id="546265" url="https://pl.wikipedia.org/wiki?curid=546265" title="Warszawa Gocławek">
Warszawa Gocławek

Warszawa Gocławek – przystanek kolejowy kolei aglomeracyjnej (miejskiej) i regionalnej. Zatrzymują się tu pociągi linii S1 (operator Szybka Kolej Miejska w Warszawie) oraz linii R7 (operator Koleje Mazowieckie).
W roku 2021 wymiana pasażerska na przystanku wyniosła 475 tys. osób (1,3 tys. dziennie).
Położenie.
Położony jest u zbiegu ulic Korkowej i Torowej, w Marysinie Wawerskim, w dzielnicy Wawer, w Warszawie. W 2022 roku rozpoczęto budowę nowego peronu wyspowego, bliżej wiaduktu drogowego na ulicy Marsa, z przejściem podziemnym z pochylniami.
Opis przystanku.
Usytuowanie.
Jest to stacja gdzie kończą się tory lokalne przebiegające przez Warszawę od Grodziska Mazowieckiego. Znajduje się pomiędzy stacjami Warszawa Olszynka Grochowska oraz Warszawa Wawer. Zbudowana została w sąsiedztwie przejazdu ulicy Korkowej.
Peron.
Przystanek składa się z dwóch wysokich peronów wyspowych, z dwoma krawędziami peronowymi
Budynek stacyjny.
Przy ulicy Korkowej, przy peronie drugim znajdował się budynek stacyjny mieszczący niegdyś kasę biletową i poczekalnię. 
Po drugiej stronie torów, naprzeciwko budynku kasy biletowej, znajdowała się nieużywana i zdewastowana nastawnia, wyburzona w 2007 roku w związku z budową osiedla mieszkaniowego.
Przejścia przez tory.
Przejścia naziemne.
Na południowej i północnej głowicy peronu, znajdują się przejścia naziemne po torach. Pierwszym piesi mogą przejść z jednej na drugą część ulicy Korkowej, a drugie łączy ulicę Goździków z drugą stroną torów. Z obu przejść można wejść na perony.

</doc>
<doc id="546266" url="https://pl.wikipedia.org/wiki?curid=546266" title="Tchórz">
Tchórz

wspólna nazwa określająca kilka gatunków drapieżnych ssaków z rodziny łasicowatych:

</doc>
<doc id="546267" url="https://pl.wikipedia.org/wiki?curid=546267" title="Sowietskaja Biełorussija">
Sowietskaja Biełorussija

Sowietskaja Biełorussija () (pol. Radziecka Białoruś) – białoruska gazeta wydawana w Mińsku w języku rosyjskim.
Od września 2018 roku wychodzi pod tytułem "СБ. Беларусь сегодня", tł. pol. "SB. Białoruś dzisiaj".
Historia.
Do 1937 wychodziła pod nazwą „Raboczyj”, będąc organem prasowym KP(b)B i KPB w Białoruskiej SRR. Obecnie jest dziennikiem związanym z Aleksandrem Łukaszenką.

</doc>
<doc id="546272" url="https://pl.wikipedia.org/wiki?curid=546272" title="Wojerecy">
Wojerecy



</doc>
<doc id="546273" url="https://pl.wikipedia.org/wiki?curid=546273" title="Zły Komorów">
Zły Komorów



</doc>
<doc id="546274" url="https://pl.wikipedia.org/wiki?curid=546274" title="Vuk Drašković">
Vuk Drašković

Vuk Drašković, cyr. Вук Драшковић (ur. 29 listopada 1946 w m. Međi) – serbski prawnik, pisarz i polityk, założyciel i przewodniczący Serbskiego Ruchu Odnowy, minister spraw zagranicznych federacji i następnie Serbii.
Życiorys.
Absolwent szkoły średniej w Gacku. W 1968 ukończył studia na Wydziale Prawa Uniwersytetu w Belgradzie. W latach 1969–1980 pracował w jugosłowiańskiej agencji prasowej Tanjug, był m.in. korespondentem w krajach afrykańskich. W latach 80. zajął się pisaniem, jest autorem powieści "Sudija", "Nož", "Molitva", "Molitva 2", "Ruski konzul", "Noć đenerala" i "Doktor Aron".
W 1990 Vuk Drašković założył i stanął na czele Serbskiego Ruchu Odnowy, w latach 90. głównego ugrupowania opozycyjnego wobec Slobodana Miloševicia. Angażował się w organizację antyrządowych wieców i protestów, dwukrotnie z przyczyn politycznych był tymczasowo aresztowany z powodów politycznych, w 1993 został w trakcie pobytu w więzieniu pobity. Reprezentował SPO w Zgromadzeniu Narodowym – zdecydował się na wzięcie udziału także w wyborach parlamentarnych w 1997, które zbojkotowali inni przedstawiciele opozycji. W styczniu 1999 przyjął propozycję Slobodana Miloševicia wejścia do rządu federalnego Jugosławii, obejmując w nim urząd wicepremiera. Odwołany został w kwietniu tegoż roku w trakcie trwania operacji Allied Force. W październiku 1999 i w sierpniu 2000 dwukrotnie organizowano zamachy na jego życie – w trakcie pierwszego zginęło czterech działaczy SPO, w trakcie drugiego sam został ranny. W 2000 jego ugrupowanie znalazło się poza parlamentem. Vuk Drašković bez powodzenia czterokrotnie ubiegał się o prezydenturę Serbii w 1990, 1997 (dwukrotnie) i 2002.
W 2003 powrócił do bieżącej polityki. W kwietniu 2004 objął urząd ministra spraw zagranicznych Serbii i Czarnogóry, a po rozpadzie federacji od czerwca 2006 do maja 2007 pełnił funkcję ministra spraw zagranicznych Serbii. W 2007 bez powodzenia prowadził listę wyborczą SPO, która nie przekroczyła wyborczego progu. Mimo różnych rozłamów pozostał na czele tego ugrupowania, które w 2008 ponownie znalazło się w parlamencie.

</doc>
<doc id="546275" url="https://pl.wikipedia.org/wiki?curid=546275" title="Postępowanie administracyjne">
Postępowanie administracyjne

Postępowanie administracyjne – administracyjne prawo formalne (procesowe), w doktrynie jest definiowane jako "określony tryb działań organów administracji publicznej w sprawach dotyczących praw i obowiązków niepodporządkowanych im służbowo konkretnych podmiotów" bądź też jako "uporządkowany ciąg czynności procesowych, dokonywanych przez organ administracji publicznej i inne podmioty tego postępowania, zmierzających do załatwienia sprawy indywidualnej w drodze decyzji administracyjnej". Postępowanie administracyjne "sensu stricto" nazywa się także ogólnym postępowaniem administracyjnym oraz postępowaniem administracyjnym jurysdykcyjnym.
W znaczeniu szerokim zalicza się do postępowania administracyjnego także postępowanie uproszczone w sprawach skarg i wniosków oraz w sprawach wydawania zaświadczeń, postępowania karno-administracyjne, postępowania dyscyplinarne, postępowanie egzekucyjne w administracji oraz postępowanie przed sądami administracyjnym, z kolei mianem postępowania administracyjnego w ścisłym znaczeniu określa się rozprawę administracyjną.
Regulacje postępowania administracyjnego w Polsce.
Polskie regulacje postępowania administracyjnego czerpały z wzorców austriackich (ustawa z 1896 roku, regulująca procedurę weryfikacji orzeczeń wydawanych w pierwszej instancji przez władze publiczne). Pierwszą polską kodyfikacją tej gałęzi prawa było rozporządzenie z mocą ustawy wydane przez Prezydenta RP, Rozporządzenie o postępowaniu administracyjnym, które weszło w życie 1 lipca 1928 roku. Obowiązywało ono także po II wojnie światowej, lecz jego znaczenie obniżały kolejne akty prawne, jak uchwała Rady Państwa i Rady Ministrów z 14 grudnia 1950 roku w sprawie rozpatrywania i załatwiania odwołań, listów i zażaleń ludności oraz krytyki prasowej, przejmująca wiele rozwiązań radzieckich. W efekcie istniała dwutorowa możliwość kwestionowania decyzji administracyjnych. Stan ten przerwało uchwalenie 14 czerwca 1960 roku Kodeksu postępowania administracyjnego (k.p.a), który wszedł w życie 1 stycznia 1961 roku. Regulował on postępowanie administracyjne ogólne (zmierzające do wydania decyzji administracyjnej), a także postępowanie w sprawach skarg i wniosków. W wyniku nowelizacji w 1980 roku k.p.a. objęło swym zakresem także wydawanie zaświadczeń oraz sprawy rozstrzygania sporów o właściwość między organami administracji publicznej a sądami powszechnymi; znalazł się tam również dział VI, regulujący postępowanie przed Naczelnym Sądem Administracyjnym. Dział ten został uchylony w 1995 roku, kiedy weszła w życie na lata 1995–2002 druga ustawa o Naczelnym Sądzie Administracyjnym. Drugą ustawę o NSA zastąpiła ustawa "Prawo o ustroju sądów administracyjnych". Od 1990 roku k.p.a. reguluje też postępowanie w sprawach indywidualnych prowadzone przez organy samorządu gminnego, a od 1998 roku (w związku z reformą administracji) – postępowanie przed organami administracji powiatowej i samorządu województwa.
Zakres regulacji Kodeksu postępowania administracyjnego.
K.p.a. obejmuje swoim zakresem postępowanie administracyjne "sensu stricto", postępowanie w sprawach rozstrzygania sporów o właściwość między organami jednostek samorządu terytorialnego i organami administracji rządowej oraz między innymi organami państwowymi i innymi podmiotami, które są z mocy prawa lub na mocy porozumień powołane do załatwiania spraw indywidualnych w drodze decyzji administracyjnej, a także postępowanie w sprawie wydawania zaświadczeń oraz postępowanie w sprawach skarg i wniosków. W ustawie tej znalazły się także dwa artykuły, będące przepisami szczególnymi w sprawach ubezpieczeń społecznych.
Od 1 czerwca 2017 r. kodeks reguluje też:
Ponadto od tego samego dnia k.p.a. normuje również milczące załatwienie sprawy, które jest jednym ze sposobów rozstrzygnięcia sprawy obok wydania decyzji.
Zakres podmiotowy postępowania administracyjnego "sensu stricto" wyznacza pojęcie organu administracji publicznej. Określając przedmiot postępowania administracyjnego "sensu stricto" używa określenia „sprawa indywidualna” – z jednej strony, zdaniem części doktryny, pojęcie to nie ma samodzielnego znaczenia normatywnego, z drugiej strony pojawiają się próby definiowania tego pojęcia.
Metodą enumeracji negatywnej spod zakresu obowiązywania Kodeksu postępowania administracyjnego wyłączono ze względu na kryterium przedmiotowe: postępowania karne skarbowe oraz sprawy uregulowane w Ordynacji podatkowej (wyjątkiem jest tu udział prokuratora oraz postępowania w sprawach skarg i wniosków), a ze względu na kryterium podmiotowe sprawy należące do właściwości polskich przedstawicielstw dyplomatycznych i urzędów konsularnych, o ile przepisy szczególne nie stanowią inaczej (wyjątkiem są tu postępowania w sprawach skarg i wniosków).
Przepisów k.p.a. nie stosuje się także do wewnętrznej sfery stosunków administracji publicznej (o ile przepisy szczególne nie stanowią inaczej) – wynikających z:
K.p.a. przewiduje zasadę poszanowania uprawnień wynikających z immunitetów dyplomatycznych i immunitetów konsularnych oraz umów i zwyczajów międzynarodowych, stąd przepisy tej ustawy "nie będą miały zastosowania wobec osób korzystających z przywilejów dyplomatycznych i konsularnych w takim zakresie, w jakim mogłyby naruszyć uprawnienie tych osób".
Zasady postępowania administracyjnego.
K.p.a. wymienia kilkanaście ogólnych zasad postępowania administracyjnego. Są to:
Oprócz tego w postępowaniu administracyjnym stosuje się zasady konstytucyjne (demokratycznego państwa prawnego, równości wobec prawa, prawa do sprawiedliwego, jawnego i szybkiego procesu, prawo dostępu każdego do dotyczących go urzędowych dokumentów i zbiorów danych, a także, ujętych też jako ogólne, zasada dwuinstancyjności i praworządności) oraz formułowane przez doktrynę i orzecznictwo poprzez uogólnienie rozwiązań prawnych (zasada oficjalności, dyspozycyjności, domniemania legalności decyzji administracyjnej, swobodnej oceny dowodów).
Rodzaje postępowania administracyjnego.
Postępowanie administracyjne można podzielić na następujące rodzaje:
Wewnątrz postępowania ogólnego wyróżnia się postępowanie:
Organ administracji publicznej.
Kodeks postępowania administracyjnego posługuje się funkcjonalną definicją organu administracji publicznej. Zalicza do nich organy administracji rządowej, organy jednostek samorządu terytorialnego oraz inne organy państwowe i inne podmioty powołane z mocy prawa lub na podstawie porozumień do załatwiania spraw indywidualnych rozstrzyganych w drodze decyzji administracyjnych. Posiadają one kompetencję procesową ogólną. K.p.a. reguluje właściwość miejscową organów administracji publicznej; reguluje też rzeczową, ale w sposób subsydiarny, odsyłając do „przepisów o zakresie działania organu”. Ze względu na źródło właściwości przewiduje ustawową, a w niektórych przypadkach delegacyjną.
Ustalając organ wyższego stopnia w danej sprawie pierwszeństwo mają przepisy szczególne, a dopiero później regulacja zawarta w k.p.a. Ta ostatnia przewiduje, że organami wyższego stopnia są w stosunku do:
Organy administracji publicznej przestrzegają właściwości z urzędu. Istnieje możliwość, że organ utraci swoją właściwość (nie obowiązuje zasada perpetuatio fori). W razie zmiany przepisów, powodujących utratę właściwości przez organ administracji publicznej, powinien on postępowanie umorzyć, a sprawę przekazać organowi właściwemu do jej załatwienia. Między organami administracji może dojść do sporów kompetencyjnych (między organami jednostek samorządu terytorialnego a organami administracji rządowej) oraz do sporów o właściwość; dochodzi do nich, kiedy dwa organy uznają się za właściwe w danej sprawie (spór pozytywny) albo żaden organ nie uznaje się za właściwy (spór negatywny).
Oprócz właściwości zdolność prawną organu administracji publicznej wyznaczają instytucje wyłączenia pracownika, jak i samego organu administracji publicznej.
Uczestnicy postępowania.
Strony.
Stroną postępowania administracyjnego jest, zgodnie z kodeksową definicją, każdy czyjego interesu prawnego lub obowiązku dotyczy postępowanie albo kto żąda czynności organu ze względu na swój interes prawny lub obowiązek. W doktrynie istnieje rozbieżność co do tego, kto stwierdza istnienie tego interesu prawnego. Zdaniem zwolenników koncepcji subiektywnej decyduje o tym wola żądającego wszczęcia postępowania, zdaniem zwolenników koncepcji obiektywnej podstawą legitymacji jest obiektywnie istniejący stosunek materialnoprawny.
K.p.a. przyznaje zdolność administracyjnoprawną wszystkim osobom fizycznym i prawnym. Osoby fizyczne, które nie posiadają zdolności do czynności prawnych działają przez swoich ustawowych przedstawicieli. Strony, które nie są osobami fizycznymi, działają przez swoich ustawowych lub statutowych przedstawicieli. Dla osoby nieobecnej lub niezdolnej do czynności prawnych organ administracji publicznej występuje do sądu z wnioskiem o wyznaczenie przedstawiciela, o ile przedstawiciel nie został wyznaczony. W przypadku konieczności podjęcia czynności nie cierpiącej zwłoki organ wyznacza (w drodze postanowienia, na które nie służy zażalenie) dla osoby nieobecnej przedstawiciela uprawnionego do działania w postępowaniu do czasu wyznaczenia dla niej przedstawiciela przez sąd. W sprawach dotyczących praw zbywalnych lub dziedzicznych w razie zbycia prawa lub śmierci strony w toku postępowania na miejsce dotychczasowej strony wstępują jej następcy prawni. W sprawach dotyczących spadków nieobjętych jako strony działają osoby sprawujące zarząd majątkiem masy spadkowej, a w razie ich braku kurator wyznaczony przez sąd na wniosek organu administracji publicznej.
Pełnomocnik.
Strona może w postępowaniu administracyjnym ustanowić pełnomocnika. Pełnomocnikiem może być tylko osoba fizyczna, mająca zdolność do czynności prawnych. Przepisy kodeksu postępowania administracyjnego nie stawiają dodatkowych wymagań, te mogą jednak znajdować się w przepisach szczególnych.
Pełnomocnictwo powinno być udzielone na piśmie lub zgłoszone do protokołu. Pełnomocnik dołącza do akt oryginał lub urzędowo poświadczony odpis pełnomocnictwa; adwokat, radca prawny lub rzecznik patentowy może sam uwierzytelnić odpis udzielonego mu pełnomocnictwa. Organ administracji publicznej ma obowiązek z urzędu badać prawidłowość pełnomocnictwa.
Pełnomocnictwo może być udzielone do dokonania konkretnej czynności, niektórych czynności, jak i do zastępowania strony w całym postępowaniu administracyjnym. K.p.a. przewiduje też instytucję pełnomocnictwa domniemanego – w sprawach mniejszej wagi organ administracji publicznej może nie żądać pełnomocnictwa, jeżeli pełnomocnikiem jest członek najbliższej rodziny lub domownik strony, a nie ma wątpliwości co do istnienia i zakresu upoważnienia do występowania w imieniu strony.
Istnieje pewna kategoria czynności, która wymaga osobistego działania stron (np. przesłuchanie stron). Pominięcie pełnomocnika oznacza tyle samo, co pominięcie strony w postępowaniu administracyjnym, nie dotyczy to jednak uprawnień wynikających z przepisów prawa materialnego.
Uczestnicy na prawach strony.
Uczestnicy na prawach strony w postępowaniu administracyjnym, w przeciwieństwie do stron, nie opierają swojego udziału na podstawie interesu prawnego lub obowiązku. Przysługują im prawa procesowe strony – mogą przykładowo żądać rektyfikacji decyzji, składać wnioski dowodowe, wnosić środki zwyczajne i nadzwyczajne oraz zaskarżać decyzję do sądu administracyjnego. Nie mogą za to "korzystać z tych uprawnień strony, które są przejawem zasady dyspozytywności w postępowaniu administracyjnym" (np. żądanie zawieszenia postępowania, zawarcie ugody administracyjnej, cofnięcie odwołania wniesionego przez stronę).
Organizacja społeczna.
Organizacje społeczne mogą pełnić funkcję organów administracji publicznej i być stroną. Może także w sprawie dotyczącej innej osoby, jeżeli jest to uzasadnione celami statutowymi tej organizacji i przemawia za tym interes społeczny, występować z żądaniem wszczęcia postępowania albo dopuszczenia jej do udziału w postępowaniu. Organ administracji publicznej, uznając żądanie organizacji społecznej za uzasadnione, postanawia w drodze postanowienia o wszczęciu postępowania z urzędu lub o dopuszczeniu organizacji do udziału w postępowaniu; na postanowienie o odmowie wszczęcia postępowania lub dopuszczenia do udziału w postępowaniu organizacji społecznej służy zażalenie.
Organ administracji publicznej, wszczynając postępowanie w sprawie dotyczącej innej osoby zawiadamia o tym organizację społeczną, jeżeli uzna, że może być ona zainteresowana udziałem w tym postępowaniu ze względu na swoje cele statutowe i gdy przemawia za tym interes społeczny.
Organizacja społeczna, która nie uczestniczy w postępowaniu na prawach strony, może za zgodą organu (wyrażoną w drodze postanowienia) administracji publicznej przedstawić temu organowi swój pogląd w sprawie, wyrażony w uchwale lub oświadczeniu jej organu statutowego. Przedstawienie poglądu nie oznacza jednak udziału organizacji w postępowaniu na prawach strony.
Prokurator.
Prokurator bierze udział w postępowaniu administracyjnym, jeżeli wymaga tego ochrona praworządności – zwłaszcza gdy naruszenie prawa lub bezczynność organu narusza interes Rzeczypospolitej Polskiej, podstawowe prawa obywatela lub strona z jakichkolwiek powodów nie jest w stanie chronić swoich praw. Prokurator może:
Organ administracji publicznej zawiadamia prokuratora o wszczęciu postępowania oraz o toczącym się postępowaniu w każdym przypadku, gdy uzna udział prokuratora w postępowaniu za potrzebny.
Rzecznik Praw Obywatelskich.
Rzecznik Praw Obywatelskich podejmuje czynności w sytuacjach wskazujących na naruszenie wolności i praw człowieka i obywatela. Może:
Inni uczestnicy na prawach strony.
K.p.a. nie wymienia innych uczestników na prawach stron, mogą być oni jednak przewidziani w przepisach szczególnych rangi ustawowej (np. ustawa o Inspekcji Ochrony Środowiska z 20 lipca 1991 roku w pewnych wypadkach pozwala na udział w charakterze strony organowi Inspekcji Ochrony Środowiska).

</doc>
<doc id="546276" url="https://pl.wikipedia.org/wiki?curid=546276" title="Miejski System Informacji">
Miejski System Informacji

Zobacz też: system informacji miejskiej.

</doc>
<doc id="546277" url="https://pl.wikipedia.org/wiki?curid=546277" title="Mistrzostwa Świata w Piłce Nożnej 2006/Grupa F">
Mistrzostwa Świata w Piłce Nożnej 2006/Grupa F

Tabela.
Grupa F
Australia – Japonia.
Poniedziałek, 12 czerwca 2006
15:00 – Fritz Walter Stadion, Kaiserslautern – Widzów: 46 000
Brazylia – Chorwacja.
Czwartek, 13 czerwca 2006
21:00 – Olympiastadion, Berlin – Widzów: 72 000
Japonia – Chorwacja.
Niedziela, 18 czerwca 2006
15:00 – FIFA World Cup Stadium Nuremberg, Norymberga – Widzów: 41 000
Brazylia – Australia.
Niedziela, 18 czerwca 2006
18:00 – FIFA World Cup Stadium Munich, Monachium – Widzów: 66 000
Japonia – Brazylia.
Czwartek, 22 czerwca 2006
21:00 – FIFA World Cup Stadium Dortmund, Dortmund – Widzów: 65 000
Chorwacja – Australia.
Czwartek, 22 czerwca 2006
21:00 – Gottlieb-Daimler-Stadion, Stuttgart – Widzów: 52 000

</doc>
<doc id="546280" url="https://pl.wikipedia.org/wiki?curid=546280" title="Prawo upadłościowe">
Prawo upadłościowe



</doc>
<doc id="546281" url="https://pl.wikipedia.org/wiki?curid=546281" title="Prawo naprawcze">
Prawo naprawcze



</doc>
<doc id="546282" url="https://pl.wikipedia.org/wiki?curid=546282" title="Grodk">
Grodk



</doc>
<doc id="546283" url="https://pl.wikipedia.org/wiki?curid=546283" title="Budyšin">
Budyšin



</doc>
<doc id="546285" url="https://pl.wikipedia.org/wiki?curid=546285" title="Chośebuz">
Chośebuz



</doc>
<doc id="546286" url="https://pl.wikipedia.org/wiki?curid=546286" title="Mužakow">
Mužakow



</doc>
<doc id="546290" url="https://pl.wikipedia.org/wiki?curid=546290" title="Richard Witschge">
Richard Witschge

Richard Witschge (ur. 20 września 1969 w Amsterdamie) – holenderski piłkarz grający na pozycji lewego skrzydłowego lub środkowego pomocnika. Z reprezentacją Holandii, w której barwach rozegrał 31 meczów, brał udział w finałach Mistrzostw Świata 1990 i Euro 1996. Łącznie przez jedenaście sezonów był zawodnikiem Ajaksu Amsterdam, z którym zdobył mistrzostwo kraju i Puchar Zdobywców Pucharów. Wygrywał również rozgrywki ligowe w Hiszpanii (z FC Barcelona) i Anglii (z Blackburn Rovers).
Sukcesy piłkarskie.
W reprezentacji Holandii od 1990 do 2000 roku rozegrał 31 meczów i strzelił 1 gola – uczestnik Mistrzostw Świata 1990 (1/8 finału) oraz Mistrzostw Europy 1996 (ćwierćfinał).

</doc>
<doc id="546294" url="https://pl.wikipedia.org/wiki?curid=546294" title="Běła Woda">
Běła Woda



</doc>
<doc id="546298" url="https://pl.wikipedia.org/wiki?curid=546298" title="Kamjenc">
Kamjenc



</doc>
<doc id="546299" url="https://pl.wikipedia.org/wiki?curid=546299" title="Žitawa">
Žitawa



</doc>
<doc id="546300" url="https://pl.wikipedia.org/wiki?curid=546300" title="Friedrich Wilhelm August Argelander">
Friedrich Wilhelm August Argelander

Friedrich Wilhelm August Argelander (ur. 22 marca 1799 w Memel, Prusy Wsch. (obecnie Kłajpeda), zm. 17 lutego 1875 w Bonn) – niemiecki astronom, pochodzenia fińskiego; profesor uniwersytetu w Bonn; dyrektor obserwatorium astronomicznego w Turku, założyciel obserwatoriów w Bonn (1831) i Helsinkach (1837).
Podał metodę wizualnej oceny jasności gwiazd zmiennych oraz zainicjował ich system nazewnictwa. W 1837 roku opublikował wyniki pierwszych badań nad ruchem Słońca w przestrzeni kosmicznej. W 1844 roku rozpoczął badania nad gwiazdami zmiennymi.
Największym jego osiągnięciem była publikacja "Bonner Durchmusterung" (1859-62), w której skatalogował 324198 gwiazd od północnego bieguna niebieskiego aż do 2° na południe od równika niebieskiego, podał ich pozycje i jasność. Katalog, będący rezultatem 25-letniej pracy, zawierał wszystkie gwiazdy o jasności do dziewiątej wielkości gwiazdowej. Dzieło to zostało wydane ponownie w 1950 roku.
Nagrody i wyróżnienia.
Od 1846 roku był zagranicznym członkiem brytyjskiego Royal Society.
W 1863 roku otrzymał Złoty Medal Królewskiego Towarzystwa Astronomicznego.
Jego nazwiskiem nazwano planetoidę (1551) Argelander oraz krater Argelander na Księżycu.

</doc>
<doc id="546301" url="https://pl.wikipedia.org/wiki?curid=546301" title="Hans Gillhaus">
Hans Gillhaus

Johannes Paulus „Hans” Gillhaus (ur. 5 listopada 1963 w Helmond) – holenderski piłkarz, grający na pozycji lewego skrzydłowego lub napastnika. Z reprezentacją Holandii, w której barwach rozegrał 9 meczów, brał udział w finałach mistrzostw świata 1990. Karierę rozpoczął w FC Den Bosch, a następnie był zawodnikiem PSV Eindhoven, z którym czterokrotnie zdobył mistrzostwo kraju oraz – w 1988 roku – Puchar Mistrzów, a także w latach 1989–1992 szkockiego Aberdeen F.C. Po Aberdeen występował w SBV Vitesse, a następnie w japońskiej Gambie Osaka. W 1997 wrócił do Holandii i grał w AZ Alkmaar. W 1998 roku był zawodnikiem fińskiego FF Jaro, a karierę kończył w FC Den Bosch w 1999 roku.
Obecnie Gillhaus jest członkiem sztabu szkoleniowego Chelsea F.C., odpowiedzialnym za wyszukiwanie młodych talentów.
Sukcesy piłkarskie.
W reprezentacji Holandii od 1987 do 1991 roku rozegrał 9 meczów i strzelił 2 gole – uczestnik mistrzostw świata 1990 (1/8 finału).

</doc>
<doc id="546302" url="https://pl.wikipedia.org/wiki?curid=546302" title="Ravendusk in My Heart">
Ravendusk in My Heart

Ravendusk in My Heart – pierwszy studyjny album jednoosobowego projektu muzycznego Diabolical Masquerade. Album wydany został w 1996 roku przez Adipocere Records. LP wydano również jako Picturedisc LP na płycie winylowej w (500 sztuk), część z nich została podpisana przez "Blackheima".
Całość nagrań powstała na przestrzeni lat 1993–1995.

</doc>
<doc id="546303" url="https://pl.wikipedia.org/wiki?curid=546303" title="The Rutles">
The Rutles

The Rutles – zespół parodiujący The Beatles stworzony przez Erica Idle i Neila Innesa. Grupa najlepiej znana z pseudodokumentalnego filmu All You Need Is Cash. Jego scenariusz został napisany przez Erica Idle, który również go reżyserował (razem z Garym Weisem). Film zawierał 21 piosenek napisanych przez Innesa.
Skład.
Skład w programie „Rutland Weekend Television”.
Audycja wyświetlana była w ramach cotygodniowego programu rozrywkowego „Saturday Night Live” 
Rzeczywisty skład.
W ciągu lat The Rutles wyewoluowali z fikcyjnej grupy w prawdziwy zespół grający własne przeboje i piosenki z płyt solowych Neila Innesa
Linki zewnętrzne.
Strona internetowa The Rutles

</doc>
<doc id="546306" url="https://pl.wikipedia.org/wiki?curid=546306" title="Galeazzo Alessi">
Galeazzo Alessi

Galeazzo Alessi (ur. w 1512 w Perugii, zm. 30 grudnia 1572 tamże) - włoski architekt, główny przedstawiciel manieryzmu w Genui i Mediolanie.

</doc>
<doc id="546308" url="https://pl.wikipedia.org/wiki?curid=546308" title="Mikołaj Krzysztof Radziwiłł (ujednoznacznienie)">
Mikołaj Krzysztof Radziwiłł (ujednoznacznienie)



</doc>
<doc id="546310" url="https://pl.wikipedia.org/wiki?curid=546310" title="Miejski System Informacji (Warszawa)">
Miejski System Informacji (Warszawa)

Miejski System Informacji w Warszawie – system lokalnego oznakowania miasta stołecznego Warszawy. Uwzględnia 18 dzielnic podzielonych na obszary.
Historia.
MSI został zaprojektowany przez Towarzystwo Projektowe: Grzegorz Niwiński, Jerzy Porębski, Michał Stefanowski (we współpracy z Martą Kusztrą, Konradem Majkowskim i Albertem Salamonem) w latach 1996–1998, a zrealizowany w latach 1997–2002. Został ustanowiony w 1996 Uchwałą Nr 389/XXXVI/96 ówczesnej Rady Gminy Warszawa-Centrum. Na mocy tej uchwały wprowadzony został również podział Gminy Centrum na obszary, których nazwy widnieją na czerwonych panelach elementów Miejskiego Systemu Informacji (często mylnie kojarzonych przez mieszkańców jako nazwy osiedli). 
W przypadku Starego Miasta i Traktu Królewskiego kolor niebieski na tablicach zastąpiono brązowym.
Z biegiem lat, podczas wdrażania Systemu w całej Warszawie, kolejne jej gminy (obecnie dzielnice) dokonywały analogicznych podziałów.
MSI jest zarządzany przez stołeczny Zarząd Dróg Miejskich.
Elementy oznakowania.
Oznakowanie MSI jest przedstawione głównie na charakterystycznych, niebiesko-czerwonych tablicach i tabliczkach. W skład systemu wchodzą:
W 2022 roku system składał się z ok. 95 350 elementów.
Kontrowersje.
Problemem MSI są:
Dzielnice.
Praga-Północ.
Podział według MSI:
Pelcowizna to faktycznie jedynie północna część obszaru rejonu MSI o tej samej nazwie, w części centralnej znajdują się Śliwice, a w południowej Golędzinów. Na Szmulowiźnie, w okolicach wału i torów kolejowych wyróżniamy Michałów.
Praga-Południe.
Podział według MSI:
W granicach Saskiej Kępy znalazł się mniejszy rejon Kępa Gocławska. Wschodnią granicę Grochowa wyznaczono nieprawidłowo – część dzielnicy została oznakowana jako Gocławek, który faktycznie rozpoczyna się w okolicach ulicy Olszynki Grochowskiej. W granicach obszaru MSI Gocławek włączono również Witolin – część składową Grochowa. Do obszaru Olszynka Grochowska włączono Kozią Górkę (niegdyś Kozia Górka Grochowska).
Targówek.
Podział według MSI:
Tradycyjnie mieszkańcy dzielnicy dzielą Targówek na: Targówek (Targówek właściwy), Bródno – w tym wyróżnia się Nowe Bródno i Stare Bródno (kiedyś wieś Bródno Stare) funkcjonujące jednak dotychczas w świadomości mieszkańców dzięki oznaczeniu na mapach, Zacisze, podzielony przez linię kolejową na dwie części Elsnerów, co zadecydowało o dualizmie zabudowy, tak że Elsnerów w pobliżu ul. Krzesiwa i Lewinów traktowane są jako integralne części osiedla Zacisze; Targówek Fabryczny (Przemysłowy), w którego granicach lokuje się Utrata. Lasek Bródnowski oraz przyległe do niego tereny zostały włączone do rejonu MSI Bródno-Podgrodzie, autorzy podziału nie zdecydowali się wydzielić terenu jako osobny obszar (np. jak Las Kabacki). Dawne pole PGR-Bródno włączono do granic Targówka. Część osiedla Zacisze – określana mianem Lewinowa – nie została uwzględniona w podziale MSI. Tereny Kirkutu Praskiego, którego przynależność od lat wiązano z Bródnem, włączono do sztucznego rejonu Targówek Mieszkaniowy – przymiotnik ma odróżniać Targówek właściwy od nazwy dzielnicy.
Sztuczne nazwy i nowy podział powoli upowszechniają się, stosowane są zwłaszcza przez młode pokolenia i osoby spoza Warszawy, tym bardziej, że stosowane są w nowo wydawanych mapach i mediach.
Żoliborz.
Podział według MSI:
Żoliborz Dziennikarski, Żoliborz Oficerski i Żoliborz Urzędniczy wchodzą w skład Starego Żoliborza. Przymiotnik „stary” dodano aby odróżnić obszar MSI od dzielnicy, w skład której wchodzi. W granicach Sadów Żoliborskich znalazł się fragment północnych Powązek, część terenów tzw. Przemysłowego Żoliborza oraz osiedle Zatrasie ulokowane na gruntach dawnego Burakowa i Powązek.
Bielany.
Podział według MSI:
Marymont leży w granicach dwóch dzielnic Bielan i Żoliborza. Bielanom właściwym dodano przymiotnik „Stary”, żeby odróżnić je od nazwy całej dzielnicy (część dzielnicy Wawer o tej samej nazwie pozostawiono w starej formie Wawer). Granice Chomiczówki wytyczono nieco na wyrost i włączono w nie Stary Wawrzyszew (pomiędzy ul. Conrada, Reymonta i Wólczyńską); w rzeczywistości Chomiczówka znajduje się pomiędzy ulicami Conrada, Wólczyńską i Księżycową.
Wilanów.
Podział według MSI:
Tradycyjny podział Wilanowa różni się znacząco od podziału MSI, w granicach obecnego rejonu Zawady znajdują się: Nadwilanówka, Nadwiślanka, Zawady właściwe, Bartyki. W granicach Powsina znalazły się: Zamość, Latoszki, Lisy, Kępa Latoszkowa. W granicach nowo utworzonych Błoń Wilanowskich (potocznie określanych jako Pola Wilanowskie) znajduje się: Wolica i Park Natoliński. W granicach nowo utworzonego Wilanowa Królewskiego ulokowany jest Morysin. Ponadto z Wilanowa wykrojono Wilanów Niski i Wilanów Wysoki – wcześniej niefunkcjonujący.
Białołęka.
Podział według MSI:
W obszarze Nowodwory zawarto Tarchomin Kościelny, Winnicę, Kępę Tarchomińską, Kalenicę i Buchnik. Do Dąbrówki Szlacheckiej włączono Buków. Obszar Tarchomin zawiera Nowy Tarchomin, Anecin i Nowe Świdry. Sztucznie zwiększono obszar Henrykowa – w północnej części tego obszaru znajdują się Płudy, w południowej Wiśniewo. Żerań wchłonął Stare Świdry, Piekiełko, Tarchomin Fabryczny, Żerań Wschodni, Annopol i Marcelin.
Białołęka Dworska zawiera Dąbrówkę Grzybowską na południu i Michałówek w części północno-wschodniej.
Szamocin to faktycznie tylko północna część nazwanego tak obszaru MSI, w południowej znajduje się Tomaszew.
W granicach Kobiałki, która faktycznie zajmuje jedynie północny skrawek obszaru MSI, znajdują się Ruskowy Bród, Olesin zachodnia część wsi Mańki-Wojdy (kiedyś Mańki), Augustówek i wschodnia część Maniek-Wojdów (kiedyś Wojdy). Rejon Grodzisk zawiera w sobie również Kąty Grodziski, Lewandów i Augustów. Brzeziny znajdują się w północnej części obszaru MSI o tej samej nazwie: na zachodzie znajduje się Konstantynów, na południu Aleksandrów, w centrum zaś – Białołęka, leżąca również na terenach obecnego Grodziska. Podział Białołęki dokonany został z użyciem bliżej niesprecyzowanego klucza; osiedla i dzielnice łączono dowolnie, równie dowolnie wybierano miejsce nadające nazwę całemu rejonowi MSI, nie zawsze znajdujące się w centrum.
Ze względu na charakterystyczny dualizm dzielnicy można wyróżnić tzw. Zieloną Białołękę – tereny wschodnie o zabudowie zdecydowanie rzadszej niż w części zachodniej.
Rembertów.
Podział Rembertowa według MSI:
W ramach podziału scalono ze sobą Kawęczyn i Wygodę, ponadto w granicach dzielnicy wyróżniamy: Czaplowiznę, Karolówkę (na południe od Magenty), okolice Czwartaków i I. Paderewskiego, Magentę (w łuku ul. Czwartaków i alei Sztandarów), Mokry Ług (w północnym cyplu Starego Rembertowa), Nową Wygodę, Zygmuntów, Kolonię Oficerską (w łuku ulic A. Chruściela „Montera” i alei Sztandarów).
Śródmieście.
Podział Śródmieścia według MSI:
Powiśle dzielimy na Mariensztat, Powiśle właściwe i Solec. W ramach podziału MSI wyodrębniono Solec, ale Mariensztat pozostawiono w granicach Powiśla. Stadion Legii Warszawa znalazł się w granicach Ujazdowa, ale w świadomości kibiców leży on na Powiślu. Na terenie Śródmieścia funkcjonują w języku potocznym takie miejsca jak MDM (Marszałkowska Dzielnica Mieszkaniowa)￼￼, osiedle Za Żelazną Bramą, centrum czy Starówka, ale nie wymagają one wyszczególnienia.
Bemowo.
Podział według MSI:
Obszar Górce dzieli się na Stare Górce – na zachodzie, i Nowe Górce na wschodzie. Na obszarze Jelonek Północnych
znajdują się Stare Jelonki i Osiedle Przyjaźń. W rejon MSI Chrzanów wpisano Karolin, Na Wyraju i Mory. W obszarze Bemowo-Lotnisko wyróżniamy Nowe Bemowo i Stare Bemowo – potocznie określane jako Bemowo.
Wola.
Podział według MSI:
W granicach Koła znalazł się park Moczydło i osiedle o tej samej nazwie. Nie wyodrębniono obszaru Lasek na Kole (podobnie jak Lasku Bródnowskiego). Zachodni fragment Koła to historycznie Ulrychów. Na Ulrychowie (okolice ulic Pola, Jana Olbrachta) znajduje się część Starych Jelonek – błędnie włączona do tego rejonu MSI. Nazwa terenu „Ulrychów” nie pojawia się na mapach aż do momentu utworzenia podziału MSI Warszawy.
Część Muranowa – znajdująca się w granicach dzielnicy Wola została przemianowana na Nowolipki.
Zabrakło również wyznaczenia obszaru Woli Właściwej – centrum tego obszaru znajduje się w okolicach trójkąta Wolskiej, Kasprzaka i Towarowej.
Ochota.
Podział według MSI:
Podział wyznaczono prawidłowo, jednakże na Ochocie znajduje się duża część Pola Mokotowskiego. Wśród wielu warszawiaków kontrowersje budzi obszar Filtry – obejmujący tereny kolonii Staszica, fragment kolonii Lubeckiego, tereny przylegające do centrum oraz samych filtrów Lindleya.
Mokotów.
Podział według MSI:
Obecne granice administracyjne Mokotowa są prawie identyczne z granicami sprzed II wojny światowej (z 1938 r.). W podziale nie uwzględniono Służewca Przemysłowego, a Stary Służew znajduje się w granicach administracyjnych Ursynowa. Dużą część Służewca oznaczono jako Służew. Ponadto tradycyjnie dzieli się Mokotów na Górny (Stary Mokotów, Wierzbno, Ksawerów, Wyględów, Służew, Służewiec, Służewiec Przemysłowy) i Dolny (Sielce, Czerniaków, Siekierki, Augustówka, Stegny, Sadyba). Granicą jest Skarpa warszawska.
Włochy.
Podział według MSI:
W granicach Okęcia umieszczono Jadwisin i Zbarż. Gorzkiewki włączono do rejonu Paluch. W granicach Starych Włoch wyróżnia się: Budki Szczęśliwickie i Solipse.
Wawer.
Podział według MSI:
Północny cypel obszaru Zerzeń to Zastów, na zachodniej części Zbytki, na południu znajduje się Kuligów, i część Borkowa. W północno-wschodnim krańcu obszaru MSI Międzylesie znajduje się Wiśniowa Góra, na terenie Mazowieckiego Parku Krajobrazowego, na południe od Wiśniowej Góry ulokowana jest Szelągowizna. W północno-wschodnim krańcu rejonu MSI Radość znajduje się Zbójna Góra, na południu Nowy Miedzeszyn oraz w zachodnio-południowym krańcu jest Zagóźdź. Zachodnia część Falenicy to tak naprawdę Błota, a w północno-zachodnim krańcu można wyróżnić Zatrzebie. W nowym obszarze Nadwiśle ulokowano część Borkowa, Julianów, Skrzypki, Wólkę Zerzeńską i Miedzeszyn-Wieś. Anin dzielimy na Stary Anin i Nowy Anin. W granicach Miedzeszyna znalazł się również niewielki Elżbietówek. Największym błędem jest włączenie osiedla Stary Wawer do Marysina Wawerskiego, mieszkańcy Starego Wawra cały czas walczą o przywrócenie historycznej nazwy. Obszar Wawer łamie dotychczasową zasadę MSI że nazwa obszaru nie powinna posiadać identycznej nazwy jak dzielnica administracyjna, ten obszar często jest określany jako Nowy Wawer i taka nazwa wydaje się być prawidłowa. Obszary MSI w Wawrze ówczesna Rada Dzielnicy ustaliła na podstawie granic pomocniczych rad osiedlowych, nie wyróżniając osiedla Marysin Wawerski Północ i Marysin Wawerski Południe po północnej oraz południowej stronie ul. Korkowej.
Wesoła.
Podział według MSI:
Ursynów.
Podział według MSI:
Na dzisiejszy Imielin składają się dwa obszary MSI – Stary Imielin (w całości) oraz część Ursynów-Centrum. Dzisiejsze Kabaty obejmują również częściowo tereny należące do dawnego folwarku i wsi Moczydło. Część Wolicy i Wyżyny znalazły się w granicach Natolina. Na Skraju włączono do obszaru Ursynów-Centrum; Jary i Stokłosy znalazły się w obszarze Ursynów Północny. Stary Służew wchłonął Zakopane. W rejonie Skarpa Powsińska znajdują się Janówek, Łęczyca oraz Kierszek. W Jeziorkach Południowych znajduje się zachodnia część Dąbrówki, Karczunek, Dawidy Poduchowne i Jeziorki Nowe. W Jeziorkach Północnych znajdują się Dawidy, Jeziorki Polskie i Ludwinów. W rejonie Grabów na zachodzie znajduje się Krasnowola i Grabówek. Obecne granice rejonu Wyczółki obejmują błędnie część Służewca i Nowego Służewca.
Ursus.
Podział według MSI:
W innych miastach.
Tabliczki informacyjne na wzór warszawskiego systemu oznakowania wprowadzane są także m.in. w Łodzi w ramach Systemu Informacji Miejskiej w Łodzi, we Wrocławiu (System Informacji Miejskiej we Wrocławiu), w Szczecinie oraz w Bielsku-Białej (Miejski System Informacji).

</doc>
<doc id="546312" url="https://pl.wikipedia.org/wiki?curid=546312" title="Vuk Draskovic">
Vuk Draskovic



</doc>
<doc id="546315" url="https://pl.wikipedia.org/wiki?curid=546315" title="Cała prawda o planecie Ksi">
Cała prawda o planecie Ksi

Cała prawda o planecie Ksi – powieść z nurtu fantastyki socjologicznej autorstwa Janusza Zajdla, wydana w 1983 roku w serii Fantazja–Przygoda–Rozrywka. Autor rozważa problem ustrojów społecznych, co jest najbardziej widoczne w "Drugim spojrzeniu na planetę Ksi".
Powieść porusza takie tematy jak terroryzm, manipulacje władzy i podróże relatywistyczne. Podobnie jak inne utwory Zajdla z tego okresu, zawiera liczne odwołania do sytuacji PRL.
Opis fabuły.
Ziemianie wysyłają Konwój Ekspedycyjny na planetę Ksi w innym układzie słonecznym. Ma tam zostać założona pierwsza ziemska kolonia poza Układem Słonecznym. Tuż przed lądowaniem dochodzi do rebelii – władzę nad wyprawą przejmują terroryści. Zostaje zerwany wszelki kontakt z Ziemią. Po wylądowaniu na planecie rozpoczyna się budowa osady. Załoga konwoju zostaje zmuszona do pracy przy budowie sekretnego bunkra dla przywódców rebelii, a ci, którzy nie idą na współpracę, są poddani represjom. Ostatecznie załoga zostaje zesłana w miejsce położone kilkaset kilometrów od osady.
Wybudzając z hibernacji niewielką część uśpionych osadników, samych mężczyzn, terroryści planują zbudować nowe społeczeństwo, któremu planują wpoić nienawiść do Ziemi. Wszyscy ludzie zostają oznaczeni numerami na czole: terroryści mają numer od 1 do 10, załoga (o ile idzie na współpracę) numery kolejne. Osadnicy mają numery trzycyfrowe i wyższe. W celach propagandowych wymyślają kłamstwo: informują osadników, że Ziemia pozostawiła ich bez broni, sprzętu oraz wyżywienia. W rzeczywistości terroryści sami zagarnęli te dobra i ukryli je w bunkrze. Wybudzili potajemnie także część kobiet, głównie partnerek wybudzonych mężczyzn, by mieć własne, prywatne haremy.
Jeden z członków załogi postanawia zdobyć zaufanie rebeliantów i wkupić się w ich łaski, aby pomóc w ten sposób swoim kolegom. Jego plan nie zostaje jednak w pełni zrealizowany. Udaje mu się porwać prom którym dociera na orbitę i tam oczekuje swych zesłanych kolegów, wśród nich również potajemnie wybudzoną przez terrorystów jego ukochaną. Nie doczekuje się ich jednak. W ciągu swej 50-letniej samotnej podróży doznaje różnych stanów zmian osobowości i majaków, podczas których pisze swój dziennik.
Dopiero 50 lat po tych wydarzeniach zostaje wysłana ekspedycja ratunkowa, którą kieruje doświadczony kosmonauta Sloth. Ratownicy po drodze napotykają na czołowy prom konwoju, na którym znajdują podstarzałego, szalonego kosmonautę, który zdołał uciec. Z jego dziennika dowiadują się, jaki los spotkał osadników.
Wyprawa ratunkowa postanawia zbadać sytuację na planecie, choć od lądowania osadników upłynęły całe dekady. Poruszając się incognito, kosmonauci odkrywają zacofane, hierarchiczne społeczeństwo, którym rządzą potomkowie terrorystów. Dzieje kolonii przedstawia napisana przez nich księga – jedyny dokument, który wolno ludziom czytać. Księga uczy osadników nienawiści do Ziemi, a zasady sprawiają, że nawet starzy przybysze z Ziemi zapominają, jak było naprawdę.
Po rozeznaniu sytuacji dwóch kosmonautów postanawia pozostać w ukryciu na planecie, by pomóc ciemiężonym i okłamywanym osadnikom, a także odnaleźć potomków zesłańców. Sloth wraca na Ziemię, by złożyć raport i opracować plan ratunkowy dla planety.
Kontynuacja – "Drugie spojrzenie na planetę Ksi".
Zajdel planował drugą część powieści i napisał jej konspekt i trzy rozdziały. Z pracy zrezygnował jednak, bo nie zadowalała go zaliczka przedstawiona przez wydawnictwo Czytelnik. Skupił się wówczas na pisaniu "Paradyzji", opartej na podobnym pomyśle fabularnym.
Fragmenty nowej powieści zostały opublikowane w 1988 roku w zbiorze utworów "List pożegnalny", razem z posłowiem Macieja Parowskiego. Można się z nich dowiedzieć o dalszych planach dotyczących losów planety: postanowiono wysłać kolejną ekspedycję.
Na początku 2011 spadkobierczynie autora, Jadwiga Zajdel oraz Joanna Zajdel-Przybył wraz z wydawnictwem superNOWA ogłosiły konkurs na dokończenie powieści "Drugie spojrzenie na planetę Ksi". W jury oprócz obydwu pań znaleźli się Tomasz Kołodziejczak, Maciej Parowski, Rafał A. Ziemkiewicz oraz Mirosław Kowalski – redaktor naczelny wydawnictwa superNOWA. W 2012 ogłoszono wyniki konkursu, którego zwycięzcą został dr Marcin Kowalczyk z Bydgoszczy.

</doc>
<doc id="546319" url="https://pl.wikipedia.org/wiki?curid=546319" title="Pałka wodna">
Pałka wodna



</doc>
<doc id="546320" url="https://pl.wikipedia.org/wiki?curid=546320" title="Edward Lasker">
Edward Lasker

Edward Lasker (ur. 3 grudnia 1885 w Kępnie, zm. 25 marca 1981 w Nowym Jorku) – szachista amerykański niemieckiego pochodzenia. Z wykształcenia matematyk, z zawodu inżynier, był również mistrzem go.
Życiorys.
W 1909 Lasker zdobył mistrzostwo Berlina. W 1911 wydał swoją pierwszą książkę poświęconą szachom, „Schachstrategie”. Po ukończeniu studiów przeniósł się do Londynu i w 1914 zdobył mistrzostwo tego miasta. Przed I wojną światową wyemigrował do Stanów Zjednoczonych, gdzie pracował jako inżynier. W 1921 uzyskał obywatelstwo amerykańskie. Kilkakrotnie zdobył otwarte mistrzostwo USA.
Jest autorem popularnego i często cytowanego powiedzenia, że „jeśli szachy są królem gier, to go jest ich cesarzem”.
Był stryjem Anity Lasker-Wallfisch.

</doc>
<doc id="546321" url="https://pl.wikipedia.org/wiki?curid=546321" title="The Phantom Lodge">
The Phantom Lodge

The Phantom Lodge – drugi studyjny album jednoosobowego projektu muzycznego Diabolical Masquerade. Wydany w 1997 roku przez Adipocere Records. Całość kompozycji powstała pomiędzy 1995 a 1996 rokiem.

</doc>
<doc id="546322" url="https://pl.wikipedia.org/wiki?curid=546322" title="Kot balijski">
Kot balijski

Kot balijski (potocznie "balijczyk") – rasa kota, pochodząca ze Stanów Zjednoczonych, powstała przez przypadek, najprawdopodobniej w wyniku mutacji w miotach kotów syjamskich, od których odróżnia je półdługowłosa sierść. Przedstawiciele tej rasy charakteryzują się zamiłowaniem do zabaw oraz przywiązaniem do właściciela. Ich nazwa pochodzi od tancerek z indonezyjskiej wyspy Bali, które poruszają się równie płynnie i wdzięcznie jak te koty.
Historia.
Istnieją dwie teorie tłumaczące pochodzenie kota balijskiego. Pierwsza z nich zakłada, że jest to wynik naturalnej mutacji w genotypie syjamów, gdyż pojedyncze długowłose osobniki pojawiały się sporadycznie w miotach tej rasy od wielu stuleci. Początkowo jednak kocięta z długim futrem były niepożądane, gdyż hodowcy uważali, że zaprzecza to czystości krwi w danej hodowli. Zaczęli oni nawet zatajać obecność w ich miotach odmiennych osobników w obawie przed trudnościami z zarejestrowaniem hodowli, przez co do dzisiaj trudno jest ustalić skąd rzeczywiście pochodzi gen odpowiadający za długie futro. 
Druga z teorii bazuje na przypadkowej depopulacji zwierząt domowych jaka miała miejsce po II wojnie światowej. Wtedy też znaczna część hodowców zaczęła krzyżować koty syjamskie z przedstawicielami innych ras w celu powiększenia populacji, co mogło spowodować wyeksponowanie recesywnego allelu genu odpowiedzialnego za długą sierść. Od 1900 roku długowłose osobniki zaczęły coraz częściej pojawiać się w miotach, natomiast w XX wieku (w latach 40. lub 50.) podjęto decyzję o wyodrębnieniu ich jako oddzielnej rasy.
Pionierkami w hodowli kotów balijskich były panie Marison Dorsey (z hodowli "Rai-Mar" w Kalifornii) oraz Helen Smith (z hodowli "Merry Mews" w Nowym Jorku). W latach 50. i 60. XX wieku podjęły one intensywną pracę nad powiększeniem populacji tych kotów, a także oficjalnym uznaniem nowej rasy. W 1956 roku zaprezentowały koty balijskie na dwóch wystawach. Helen Smith zadebiutowała z balijczykami na wystawie organizowanej w Nowym Jorku przez klub członkowski The Cat Fanciers’ Association (CFA) – Empire Cat Club. Marison Dorsey natomiast wystąpiła w Glendale w Kalifornii na wystawie CFF, a w 1958 roku sprzedała jednego ze swoich kotów (o imieniu "Rai-Mar’s Sputnik of Holland’s farm") brytyjskiej hodowczyni syjamów Sylvii Holland (z hodowli "Holland’s farm" w Kalifornii), która rok później odkupiła od niej całą hodowlę "Rai-Mar" i kontynuowała pracę nad rozwojem kotów balijskich. Syjamy z jej pierwotnej hodowli stały się przodkami większości współczesnych balijczyków.
Do roku 1965 większość amerykańskich organizacji felinologicznych (poza The Cat Fanciers’ Association, które dokonało tego pięć lat później) uznała i zarejestrowała kota balijskiego jako nową rasę. W tym samym roku The Balinese Breeders and Fans of America (stowarzyszenie powstałe w latach 60. XX wieku, mające na celu wspieranie rozwoju balijczyków) ustanowiło pierwszy standard kota balijskiego, który w późniejszym czasie dwukrotnie modyfikowano (w 1967 oraz 1970 roku). Pierwszymi grand championami tej rasy zostały: kotka o imieniu "BW Gaynell’s Tanisha of Die Lilo" oraz kocur "BW Gaynell’s Spartacus", który pochodził z hodowli Sylvii Holland, jednak wyróżnienie to otrzymał już po jej śmierci, w latach 1973–1974. 
W latach 70. XX wieku koty balijskie za sprawą licznych wystaw, w trakcie których zdobywały wiele nagród, stały się popularne. Wtedy też nastąpił rozłam wśród hodowców, gdyż część z nich zaproponowała rozszerzenie kolorystyki tej rasy, co było niezgodne z zaleceniami CFA, które akceptowało jedynie cztery odmiany barwne point. Mimo tego, zaczęto krzyżować koty balijskie z syjamami w „nowych” kolorach, które wówczas również nie były oficjalnie uznane przez The Cat Fanciers’ Association. Z tego powodu w 1979 roku CAF, w celu zapobiegnięcia utraty statusu „czystej krwi” przez balijczyki, stworzyło nową rasę kota jawajskiego, który był połączeniem kota balijskiego i krótkowłosego colourpointa. Decyzja ta wprowadziła zamieszanie wśród hodowców, gdyż powszechnie mianem tym określano orientalne koty długowłose. W dzisiejszych czasach wszystkie osobniki o długiej sierści i ubarwieniu point w typie syjama są określane jako kot balijski, bez względu na kolorystykę futra.
W latach 80. XX wieku kwestią sporną wśród hodowców stały się kształt głowy oraz futro kota balijskiego. Okazało się, że w obrębie rasy oba te elementy nie są ujednolicone. Niektóre osobniki miały głowę zaokrągloną, inne zaś w formie wydłużonego klina. Różnice pojawiały się także w długości i jakości sierści. W związku z tym hodowczyni Leslie Lamb opracowała program hodowlany dotyczący kształtu czaszki balijczyków, natomiast równolegle nad poprawą kwestii futra pracowała Nellie Sparrow, która zdecydowała się na krzyżowanie kotów balijskich z kotami syjamskimi o sierści nieco dłuższej, niż zakładał to standard. Ich prace nie przyniosły jednak oczekiwanych efektów, wskutek czego popularność tej rasy na wystawach spadła. Trudną ówcześnie sytuację tych kotów udało się poprawić za sprawą wyhodowanej przez Bobby Short linii kotów o nazwie "Balik", która była bardzo dobrze oceniana w trakcie wystaw. W XXI wieku, w wyniku wielu prac hodowlanych, udało się uzyskać bardziej jednorodną formę kotów balijskich, jednak nadal nie cieszą się one tak dużą popularnością jak w latach 70. XX wieku. 
Koty balijskie w Europie pojawiły się dopiero w 1973 roku za sprawą Sandry Birch, która sprowadziła niebieskiego pointa, championa amerykańskiego o imieniu "Verdes Blue Warrior of Davina" oraz jego córkę "Davina’s Chocolate Gem" do Wielkiej Brytanii. Hodowczyni ta, z pomocą Margaret Manolson (która później stworzyła słynną linię balijczyków o nazwie "Cheldene"), rozsławiły tę amerykańską rasę na Wyspach Brytyjskich i w efekcie w 1986 roku brytyjskie stowarzyszenie The Governing Council of the Cat Fancy (GCCF) oficjalnie uznało balijczyków i nadało im status championa. Kot balijski po raz pierwszy uzyskał status grand championa w Wielkiej Brytanii w sezonie 1989/1990.
Charakter.
Kot balijski jest bardzo inteligentny i uczuciowy, łatwo przywiązuje się do człowieka i stale potrzebuje jego bliskości, ponadto często bardzo głośno domaga się uwagi. Łatwo wchodzi w interakcję z innymi zwierzętami. Jest aktywny, uwielbia zabawę, szybko się uczy (np. aportować). Zaniedbywany potrafi narobić w domu szkód. 
Zdrowie i pielęgnacja.
Przedstawiciele tej rasy dożywają około 13–15 lat. Ich sierść nie wymaga specjalistycznej pielęgnacji. Rzadko ją gubią, a do utrzymania jej zdrowego wyglądu wymagają jedynie szczotkowania raz w tygodniu. W ramach doskonalenia i zachowania standardu w wyglądzie kota balijskiego zaleca się raz na jakiś czas krzyżowanie go z kotem syjamskim, uzyskany w ten sposób miot ma dziedziczne skłonności do długiej sierści, co ma dużą wartość w hodowli tej rasy. 

</doc>
<doc id="546325" url="https://pl.wikipedia.org/wiki?curid=546325" title="Republika Południowych Moluków">
Republika Południowych Moluków

Republika Południowych Moluków () – krótko istniejące państwo w archipelagu Moluków, obejmujące ok. 150 wysp, w tym Ambon, Buru i Seram.
Niepodległość Południowych Moluków proklamowano oficjalnie 25 kwietnia 1950. Był to jeden z efektów trwających na terenie całej Indonezji działań władz Holandii zmierzających do obalenia rządu niepodległej Republiki Indonezji kierowanego przez prezydenta Sukarno i przywrócenia pełnej kontroli nad byłą kolonią. Prezydentem kraju został J.H. Manuhutu. 
W październiku 1950 wojska indonezyjskie zajęły stolicę w Ambon. Rząd republiki udał się na wygnanie do Holandii, gdzie działa do dzisiaj. W kraju pozostał prezydent Soumokil, kontynuujący walkę. Republikę ostatecznie zlikwidowano w 1952. Suomokil dowodził nadal partyzantką na Seram. Schwytany w grudniu 1962, został stracony w kwietniu 1966. 
Największe natężenie walk przypadło na lata 70. XX wieku.

</doc>
<doc id="546327" url="https://pl.wikipedia.org/wiki?curid=546327" title="Generalna Konferencja">
Generalna Konferencja

Generalna Konferencja – oficjalny najwyższy organ zarządzający Kościołem na zasadach demokratycznych. Stanowi połączenie wszystkich unii (Kościół Adwentystów Dnia Siódmego Ruch Reformacyjny, Kościół Reformowany Adwentystów Dnia Siódmego) lub wszystkich dywizji (Kościół Adwentystów Dnia Siódmego). Występuje w wielu wyznaniach chrześcijańskich, np.:
Generalna Konferencja spotyka się raz na kilka lat na sesjach.

</doc>
<doc id="546331" url="https://pl.wikipedia.org/wiki?curid=546331" title="Mieczysław Pszon">
Mieczysław Pszon

Mieczysław Pszon (ur. 23 grudnia 1915, zm. 5 października 1995) – polski dziennikarz i polityk. Absolwent filologii polskiej na Uniwersytecie Jagiellońskim. 
W okresie międzywojennym działał w Młodzieży Wszechpolskiej i Stronnictwie Narodowym. 
W czasie wojny walczył jako żołnierz Armii Krajowej. W roku 1945 został delegatem rządu polskiego w Londynie na województwo krakowskie, za co władze komunistyczne skazały go na karę śmierci za szpiegostwo. Wyroku nie wykonano, ale spędził w więzieniu osiem lat. 
Był zaangażowany w dialog polsko-niemiecki, w rządzie Tadeusza Mazowieckiego pełnił funkcję pełnomocnika do kontaktów z kanclerzem Helmutem Kohlem. Przygotował wizytę Kohla w Polsce w 1989.
W 1960 rozpoczął pracę w „Tygodniku Powszechnym” jako redaktor. Na kilka lat przed śmiercią objął funkcję zastępcy redaktora naczelnego. Jak wyraził się o nim Jerzy Turowicz: "W naszej redakcji Mietek pełni funkcje – że tak powiem – inżyniera ruchu. To dzięki niemu stara machina redakcyjna nieco mniej skrzypi."
Roman Graczyk w swojej wydanej w 2011 r. książce „"Cena przetrwania? SB wobec Tygodnika Powszechnego"”, w której pisze o inwigilacji środowiska tygodnika i o jego uwikłaniu we współpracę ze Służbą Bezpieczeństwa, przypisał Mieczysławowi Pszonowi współpracę z SB.
Pochowany został na cmentarzu parafialnym w Tyńcu.

</doc>
<doc id="546335" url="https://pl.wikipedia.org/wiki?curid=546335" title="Mikołaj Korsak">
Mikołaj Korsak

Mikołaj Korsak imię zakonne Rafał (ur. między 1595 a 1601 koło Nowogródka, zm. 28 sierpnia 1640 lub 1641 w Rzymie) – duchowny unicki, bazylianin, biskup koadiutor metropolity kijowskiego Józefa Welamina Rutskiego (od 1631 r.), biskup halicki (od 1633 r.), następnie biskup piński, metropolita kijowski (1637-1640), zwierzchnik Kościoła unickiego w Rzeczypospolitej. 
W roku 1618 pobierał nauki z zakresu filozofii w Seminarium Papieskim w Braniewie. W 1621 roku studiował w Kolegium Greckim w Rzymie.
Był elektorem Władysława IV Wazy z województwa nowogródzkiego w 1632 roku.

</doc>
<doc id="546336" url="https://pl.wikipedia.org/wiki?curid=546336" title="Bolita brazylijska">
Bolita brazylijska

Bolita brazylijska, pancernik kulowaty, bolita ("Tolypeutes tricinctus") – gatunek ssaka z podrodziny bolit (Tolypeutinae) w obrębie rodziny Chlamyphoridae.
Rozmieszczenie geograficzne.
Zwierzę to jest endemitem Brazylii, jedynym ze swej rodziny, chociaż w Brazylii żyje 5 rodzajów i 10 gatunków pancernikowatych. Jego zasięg występowania nie należy do największych ani najmniejszych wśród Dasypodidae; obejmuje następujące stany: Alagoas, Bahia, Ceará, Goiás (północny kraniec), Mato Grosso (na wschodzie) Minas Gerais (północno-zachodni skraj), Paraíba, Pernambuco, Piauí, Rio Grande do Norte, Sergipe, Tocantins (wschód). Obszar ten mierzy 700 000 km². Zasięg występowania tego gatunku jest jednak silnie rozczłonkowany i nie ma informacji na temat powierzchni terenów rzeczywiście zajmowanych przez bolity brazylijskie.
Karol Linneusz w 1758, a następnie w 1766 określił miejsce życia tego stworzenia jako "India orientali". Jednak w tym czasie inni autorzy, począwszy od Buffona (1763) podawali, że żyje on w Brazylii. Jednak jeszcze w 1911 Thomas, korzystając z Linneusza, zaproponował miejsce typowe zwierzęcia jako Surinam. Sprzeciwił się temu Sanborn w 1930, widząc lokalizację typową bolity brazylijskiej w Brazylii. Autor ten zauważył, że gatunku nie spotyka się na Gujanie, a Linneusz sam również korzystał z wcześniejszego źródła, napisanego przez Marcgrafa w 1648.
Taksonomia.
Gatunek po raz pierwszy naukowo opisał w 1758 roku szwedzki przyrodnik Karol Linneusz nadając mu nazwę "Dasypus tricinctus". Jako miejsce typowe odłowu holotypu wskazał „Indie Wschodnie” (w oryg. ), ograniczone do Pernambuco, w Brazylii. 
Bolita brazylijska zalicza się do rodzaju "Tolypeutes", który oprócz niego obejmuje jeszcze drugi gatunek, bolitę południową. Należą one do wyróżnianego niekiedy plemienia Tolypeutini oraz podrodziny Tolypeutinae razem z rodzajami "Cabassous" i "Priodontes". Podrodzina ta należy do rodziny Chlamyphoridae. Rodzina ta liczy w sumie 21 gatunków w 8 rodzajach. Należy do rzędu Cingulata. Razem z leniwcami i mrówkojadami należy do nadrzędu szczerbaków, liczącego obecnie 31 gatunków w 13 rodzajach.
Autorzy "Illustrated Checklist of the Mammals of the World" uznają "T. tricinctus" za gatunek monotypowy.
Budowa.
Długość ciała (bez ogona) 230–250 mm, długość ogona 50–70 mm, długość ucha około 23 mm, długość tylnej stopy około 45 mm; masa ciała 1–1,8 kg. W rozpoznawaniu tego gatunku ważną rolę odgrywa ilość palców zwieńczających kończynę przednią. Bolita brazylijska ma tam po 5 palców, podczas gdy bolita południowa – jedynie 3 lub 4.
Tryb życia.
Bolita brazylijska nie potrafi kopać w ziemi.
W razie zagrożenia zwierzę zwija się w kulę, którą łatwo przenieść.
Ekologia.
Spośród 6 biomów wyróżnianych przez Anacleto i współpracowników spodziewano się obecności przedstawicieli rodzaju "Tolypeutes" w 4: Caatinga, Cerrado, Mata Atlântica i Pantanalu, jednakże "T. tricinctus" występuje tylko w dwóch: w Caatinga i niewielkiej przyległej, wschodniej części Cerrado. Wydaje się bowiem, że pancernikowate mają specyficzne wymagania siedliskowe i w przypadku bolity brazylijskiej jest to Caatinga, czyli suche tereny porosłe ciernistymi krzewami bądź drzewami liściastymi. Rozciągają się one na północnym wschodzie Brazylii. Zdarzają się też opinie, wedle których zamieszkuje on głównie Cerrado, czyli porośniętą buszem sawannę, występującą w środkowej Brazylii. Zwierzę nie występuje w Amazonii.
Status.
Międzynarodowa Unia Ochrony Przyrody (IUCN) zainteresowała się tym gatunkiem w 1982, opierając się na pracy Thornbacka i Jenkinsa, nie przyznając wtedy gatunkowi statusu. Następnie jeszcze 3 razy pozostawiano rodzaj jako "indeterminate". W 1994 dzięki Groombridge'owi bolicie brazylijskiej przyznano status zagrożonego wyginięciem (EN – Endangered). Dwa lata później powzięto inną decyzje, osłabiając status do gatunku narażonego na wyginięcie (wrażliwego, VU – Vulnerable). Następnie status ten nie ulegał już zmianie. IUCN motywuje go, zwracając uwagę na spadek liczebności populacji. Jest to jedyny zagrożony pancernikowaty żyjący w Brazylii oprócz zębolity olbrzymiej.
Rzeczywiście w ciągu ostatnich 10-12 lat całkowita liczebność gatunku obniżyła się o ponad 30% i spada nadal. Uważano już niegdyś, że gatunek wyginął, aż odkryto go ponownie na początku ostatniej dekady XX wieku w kilku rozrzuconych lokalizacjach. Znaleziono go wtedy w pozostałościach lasu tropikalnego sezonowo suchego w prowincji Bahia.
Istnieją obszary, na których szczerbak ten cechuje się wysokim zagęszczeniem. IUCN podaje wartość 0,97 osobnika na km², zauważa jednak, że nie należą doń obszary znajdujące się pod wpływem działalności ludzkiej, na których jest znacznie rzadszy. Inne źródła podają, że pancernik ten jest niezwykle rzadki.
IUCN upatruje wśród przyczyn tego zjawiska degradację i eksploatację środowiska naturalnego tego szczerbaka, co ma miejsce głównie w Cerrago, gdzie zakłada się plantacje trzciny cukrowej i soi i gatunek stracił dużo siedlisk, a także polowania. W Caatinga poluje się nań dla przeżycia. Stanowi on zdobycz choćby ludności Queixo d'Antas zamieszkującej Park Narodowy Boqueirao da Onca, choć poluje ona głównie na pancernika dziewęciopaskowego (40% wskazań ankietowanych w porównaniu z 2,5% dla pancernika kulowatego, nazywanego "tatu-bola"). Ludność ta dodaje do posiłków jego krew, lecząc w ten sposób niedożywienie.
Anacleto "et al." zauważają, że specyficzne wymagania siedliskowe pancernikowatych mogą utrudniać prowadzenie programów ochronnych.
Zwierzę zamieszkuje tereny chronione. W Caatinga zamieszkuje właściwie głównie tereny chronione, populacje rozmieszczone są wyspowo. Jednak tereny chronione nie obejmują obszaru o największej gęstości występowania. Wśród parków narodowych zamieszkałych przez to zwierzę IUCN wymienia Park narodowy Serra da Capivara, Park narodowy Serra das Confusões, Park narodowy Grande Sertão Veredas, a wśród innych obszarów objętych ochroną – Serra Geral do Tocantins, Park Stanowy Jalapão, rezerwaty Raso da Catarina i Veredas do Oeste Baiano.
W kulturze.
Bolita brazylijska została wybrana oficjalną maskotką Mistrzostw Świata w Piłce Nożnej rozgrywanych w 2014 w Brazylii, pokonując w eliminacjach pumę, arę i Saci.

</doc>
<doc id="546337" url="https://pl.wikipedia.org/wiki?curid=546337" title="Prawo Rayleigha-Jeansa">
Prawo Rayleigha-Jeansa

Prawo Rayleigha-Jeansa – w fizyce, prawo określające rozkład promieniowania ciała doskonale czarnego. Zostało zaproponowane przez angielskiego fizyka Johna Rayleigha, oraz matematyka i astronoma Jamesa Jeansa. Prawo to obecnie pełni jedynie rolę historyczną.
Stosując prawa klasycznej termodynamiki, zakładając, że promieniowanie powstaje w wyniku drgań dipoli elektrycznych, wyprowadzili oni teoretyczny rozkład promieniowania ciała doskonale czarnego. Radiancja spektralna częstotliwościowa, czyli moc wypromieniowywana przez jednostkę powierzchni na jednostkę częstotliwości wynosi:
lub radiancja spektralna na jednostkę długości fali
gdzie:
Problemy.
Rayleigh początkowo w 1900 r. zaproponował zależność od czwartej potęgi długości fali. Prawo okazuje się poprawne dla dużych długości fali, jednak jest całkowicie błędne dla fal krótszych (np. nadfioletowych). Przede wszystkim nie zgadza się z doświadczeniem – takie przewidywania były też niezgodne z empirycznym prawem Wiena – natężenie promieniowania nie miało maksimum, lecz rosło wraz z częstotliwością. Co więcej przewidywana ilość wypromieniowywanej energii jest nieskończenie duża, a każde ciało nawet zimne powinno promieniować bardzo dużo energii w nadfiolecie. Problem ten nazwany został przez Paula Ehrenfesta katastrofą w nadfiolecie. Stał się jedną z przyczyn wykazania, że wnioski wyciągane na podstawie mechaniki klasycznej mogą być niesłuszne i ułatwiło przyjęcie mechaniki kwantowej.
Rozkład Wiena.
Wien przedstawił także empiryczny rozkład promieniowania, w którym nie było problemu katastrofy w nadfiolecie, ale nie był za to zgodny z doświadczeniem w niższych częstotliwościach (patrz rysunek)
gdzie: formula_9 to stałe wyznaczane doświadczalnie.
Rozkład Plancka.
Poprawną zależność przedstawił Max Planck w 1900 r. Wygląda ona następująco:
gdzie:
Jak widać Planck odjął jeden w mianowniku w rozkładzie Wiena.
Zgodność praw.
Okazuje się, że jeśli przybliżyć, przy pomocy szeregu Taylora, dla małych formula_12
to wzór Plancka przechodzi w prawo Rayleigha-Jeansa.
Analogicznie kiedy formula_12 jest bardzo duże, jedynka jest zaniedbywalna i rozkład Plancka jest równy rozkładowi Wiena.

</doc>
<doc id="546338" url="https://pl.wikipedia.org/wiki?curid=546338" title="Bakufu">
Bakufu



</doc>
<doc id="546340" url="https://pl.wikipedia.org/wiki?curid=546340" title="Góry Kropotkina">
Góry Kropotkina

Góry Kropotkina (ros. Кропоткина Хребет) – góry w azjatyckiej części Rosji, w obwodzie irkuckim; jedno z pasm Wyżyny Patomskiej.
Leżą w południowo-zachodniej części Wyżyny Patomskiej, na północ od Bodajbo; długość pasma ok. 130 km; najwyższy szczyt 1649 m n.p.m.; zbudowane z prekambryjskich skał metamorficznych; spłaszczone wierzchołki; szerokie doliny rzek (dopływy Wielkiego Patomu, Czui i Witimu). W niższych partiach tajga sosnowo-modrzewiowa, w wyższych limba syberyjska i tundra górska.
Nazwane na cześć badacza tego rejonu, Piotra Kropotkina.

</doc>
<doc id="546341" url="https://pl.wikipedia.org/wiki?curid=546341" title="Arbeitsgemeinschaft Justiz">
Arbeitsgemeinschaft Justiz

Arbeitsgemeinschaft Justiz - niemiecki związek zawodowy; federacja związków zawodowych działających w wymiarze sprawiedliwości, zrzeszonych również w DBB.
Organizacje należące do AGJ:
Przewodniczącym związku jest Wolfgang Römer (BSBD) z Hemer.

</doc>
<doc id="546342" url="https://pl.wikipedia.org/wiki?curid=546342" title="Barszcz Mantegazzyiego">
Barszcz Mantegazzyiego



</doc>
<doc id="546343" url="https://pl.wikipedia.org/wiki?curid=546343" title="Nightwork">
Nightwork

Nightwork – trzeci album studyjny jednoosobowego projektu muzycznego Diabolical Masquerade. Wydany został 21 sierpnia 1998 roku przez AvantGarde Music. Całość kompozycji powstała na przełomie 1997 i 1998 roku.

</doc>
<doc id="546347" url="https://pl.wikipedia.org/wiki?curid=546347" title="Bund Deutscher Rechtspfleger">
Bund Deutscher Rechtspfleger

Bund Deutscher Rechtspfleger (BDR; pol. Zrzeszenie Niemieckich Referendarzy Sądowych) – niemiecki związek zawodowy zrzeszający referendarzy sądowych. Organizacja należy do federacji DBB i ma siedzibę w Hohenmölsen.
Związek jest współwydawcą fachowego czasopisma "Der Deutsche Rechtspfleger".

</doc>
<doc id="546349" url="https://pl.wikipedia.org/wiki?curid=546349" title="Å (gmina Moskenes)">
Å (gmina Moskenes)

Å (wym. "o:") – wieś w Norwegii (na Lofotach), w gminie Moskenes. Å jest małą wioską rybacką, utrzymującą się z rybołówstwa i sztokfiszu. W ostatnich latach miejscowość odwiedzana jest przez coraz większą liczbę turystów. W mieście znajdują się dwa muzea dotyczące historii rybołówstwa.
Czasem dla odróżnienia od szeregu innych miejsc w Norwegii o nazwie Å, miejscowość ta jest nazywana "Å i Lofoten" (norw. Å na Lofotach). Nazwa Å oznacza strumyk, rzeczkę lub potok. Kod pocztowy dla Å to 8392. W Å rozpoczyna się trasa europejska E10.
W miejscowości znajduje się muzeum sztokfisza oferujące zwiedzanie z przewodnikiem w języku norweskim, angielskim, francuskim, włoskim i niemieckim.

</doc>
<doc id="546350" url="https://pl.wikipedia.org/wiki?curid=546350" title="Å">
Å



</doc>
<doc id="546352" url="https://pl.wikipedia.org/wiki?curid=546352" title="Siogunat">
Siogunat

 – nazwa okresu historycznego oraz systemu zarządzania krajem przez dziedzicznych dowódców wojskowych (siogunów) w dawnej Japonii. Słowo to tłumaczone jest również jako „urząd w namiocie” (ang. "tent office") lub „sprawowanie rządów spod namiotu” (ang. "tent government"), odnosiło się bowiem do kwatery głównej dowódcy wojskowego na polu bitwy. 
Opis.
Siogunat miał swój początek w okresie Kamakura, podczas rządów Yoritomo Minamoto. 
Był to system feudalny z charakterystyczną drabiną społeczną, znaną w średniowiecznej Europie. Samurajowie, czyli "bushi", w zamian za swoją służbę byli nagradzani ziemią, a ta z kolei była dzielona między ich synów. Hierarchia ta była oparta na ścisłych związkach samurajów z ich poddanymi.
Istniały trzy główne siogunaty, które skupiały się wokół rodziny dzierżącej władzę (jeden z jej członków miał tytuł sioguna). Były to:
Pochodzenie słowa „siogunat”.
Słowo to pochodzi od angielskiego wyrazu "shogunate" (utworzonego z kolei od japońskiego "shōgun"). Jego dosłowny odpowiednik nie istnieje w języku japońskim, gdzie występuje on jako "bakufu". W języku polskim stosowany jest zarówno zapis zbliżony do wymowy japońskiej („siogunat”), jak i zapis zbliżony do wymowy angielskiej („szogunat”).
Pochodzenie słowa „bakufu”.
Słowo "bakufu" pochodzi z języka chińskiego z okresu panowania dynastii Tang (618–907). Miało ono wówczas podwójne znaczenie:
Najstarsze znane w Japonii odniesienie do tego słowa pochodzi z połowy X wieku (okres Heian) w odniesieniu do tytułu dworzanina, dowódcy oddziału lewej strony straży wewnętrznej pałacu "sa-konoe-taishō" (łącznie było sześć oddziałów) w ramach urzędu gwardii pałacowej "konoe-fu" lub "efu".
Kronika historyczna „Azuma kagami” („Zwierciadło Wschodu”) opisująca okres Kamakura (1185–1333) wymienia słowo "bakufu" w kontekście wyznaczenia Yoritomo Minamoto na stanowisko "u-konoe-taishō" (dowódcy oddziału prawej strony gwardii pałacowej) w 1190 roku. W tamtym czasie słowo "bakufu" nie było łączone ani z nim, ani z Kamakurą. 
Było pierwotnie używane w odniesieniu do kwatery głównej strażników pałacu wewnętrznego, rezydencji ich dowódcy lub samego dowódcy. Współcześni uczeni używają terminu "bakufu" (lub angielskiego "shogunate") do określenia rodzaju struktury władzy, której przewodził siogun, a w szczególności do trzech powyżej wymienionych siogunatów. Słowo to jest używane także w znaczeniach: miejsce pod namiotem w czasie dowodzenia na polu bitwy, feudalne władze Japonii
„Bakumatsu”.
"Bakumatsu" (幕末) oznacza „koniec bakufu”, „koniec rządów spod namiotu”. Była to schyłkowa, ostatnia część okresu Edo, liczona od przybycia „czarnych statków” komodora Matthew Perry'ego w 1853 roku do przywrócenia władzy cesarskiej w 1867 roku (restauracja Meiji). Był to czas niepokojów wewnętrznych, wynikających z niezadowolenia klasy samurajów, zmieniających się sojuszy w walce o władzę, fali nacjonalizmu, ale jednocześnie zainteresowania cywilizacją Zachodu i rosnącą świadomością doprowadzenia do szybkiej modernizacji państwa.

</doc>
<doc id="546355" url="https://pl.wikipedia.org/wiki?curid=546355" title="Flaga powiatu będzińskiego">
Flaga powiatu będzińskiego



</doc>
<doc id="546356" url="https://pl.wikipedia.org/wiki?curid=546356" title="Death's Design">
Death's Design

Death's Design – czwarty album studyjny Diabolical Masquerade. Wydany został 2 marca 2001 roku przez AvantGarde Music.
Death's Design w swej koncepcji jest soundtrackiem do horroru, będącego jednak tylko wymysłem "Blakkheima".

</doc>
<doc id="546357" url="https://pl.wikipedia.org/wiki?curid=546357" title="Natan (syn Dawida)">
Natan (syn Dawida)

Natan (ur. po 1003 p.n.e. w Jerozolimie) – królewicz izraelski, syn Dawida, króla Izraela i Judy, przodek Marii z Nazaretu.
Biogram.
Natan był dziewiątym synem Dawida, a zarazem trzecim pochodzącym z jego małżeństwa z Batszebą, wdową po Uriaszu Hetycie. Urodził się w Jerozolimie. Był starszym rodzonym bratem Salomona, późniejszego następcy tronu.
Stary Testament nie przekazał więcej informacji na temat Natana. Nie wiadomo więc, czy dożył walk o sukcesję po Dawidzie, którą toczyli jego bracia - rodzony Salomon i przyrodni Adoniasz.
Imię Natana pojawia się w rodowodzie Jezusa z Nazaretu przekazanym przez Ewangelię według świętego Łukasza. Wynika z niego, że synem Natana był Mattat.
Wprawdzie przekaz ewangeliczny podaje, że jest to rodowód Józefa z Nazaretu, jednak przyjmuje się, że dotyczy on Marii. W ten sposób Natan był protoplastą linii rodu Dawida, z której wywodziła się Maria, matka Jezusa Chrystusa.

</doc>
<doc id="546358" url="https://pl.wikipedia.org/wiki?curid=546358" title="Abdiasz">
Abdiasz



</doc>
<doc id="546360" url="https://pl.wikipedia.org/wiki?curid=546360" title="Meropa Gaunt">
Meropa Gaunt



</doc>
<doc id="546364" url="https://pl.wikipedia.org/wiki?curid=546364" title="Herb powiatu będzińskiego">
Herb powiatu będzińskiego

Herb powiatu będzińskiego przedstawia na tarczy o polu czerwonym od czoła pół orła srebrnego z dziobem
i przepaską koniczynową na skrzydłach złotymi, w takiejż koronie na głowie, zaś od podstawy wieżę srebrną, flankowaną przez dwie mniejsze wieże, wszystkie blankowane z zaznaczonym żyłowaniem i pojedynczymi oknami czarnymi, wieże boczne dodatkowo nakryte trójkątnymi daszkami złotymi.
Symbolika.
Godła herbowe nawiązują do historycznych związków większości ziem obecnego powiatu z historyczną ziemią krakowską (pół orła krakowskiego), oraz do miejscowych zamków - królewskiego w Będzinie oraz biskupich w Siewierzu i Sławkowie.
Historia.
Wcześniejszy herb powiatu będzińskiego nawiązywał do tych samych motywów, ale miał niewłaściwą realizację plastyczną. Nowy herb, będący korektą herbu poprzedniego, opracowali Kamil Wójcikowski i Robert Fidura przy współudziale władz powiatu będzińskiego. Herb został przyjęty Uchwałą nr XXXV/375/2022 Rady Powiatu Będzińskiego z dnia 11 kwietnia 2022 r. w sprawie ustanowienia herbu, flagi, flagi stolikowej, banneru, pieczęci i sztandaru Powiatu Będzińskiego oraz zasad ich używania.
Zobacz też.
Flaga powiatu będzińskiego

</doc>
<doc id="546365" url="https://pl.wikipedia.org/wiki?curid=546365" title="Stefano Fiore">
Stefano Fiore

Stefano Fiore (ur. 17 kwietnia 1975 w Cosenzy) – włoski piłkarz grający na pozycji wysuniętego pomocnika. 
Kariera piłkarska.
Jest wychowankiem włoskiej Cosenzy. 
W 1994 roku został piłkarzem Parmy, której barwy (z krótkimi przerwami) reprezentował przez pięć lat, zdobywając w tym czasie dwa Puchary UEFA, Puchar i Superpuchar Włoch. Latem 1999 roku został piłkarzem Udinese, dołączając do zespołu, w ramach wymiany za Stephena Appiaha i Marcio Amoroso. W 2001 został nowym piłkarzem stołecznego Lazio, wybranym na zastępcę odchodzących z klubu - Juana Sebastiana Verona i Pavla Nedveda. Wraz z zespołem "Biancocelesti" zdobył swój drugi Puchar Włoch. Latem 2004 roku, wraz z Bernardo Corradim dołączył do hiszpańskiej Valencii, gdzie sprowadził ich rodak - Claudio Rannieri. Z hiszpańskiego klubu był regularnie wypożyczany min. do Fiorentiny czy Livorno, definitywnie odchodząc w 2007 roku do Mantovy.
Karierę piłkarską zakończył w 2011 roku w barwach rodzimej Cosenzy. 
Kariera reprezentacyjna.
W latach 2000-2004 był członkiem reprezentacji Włoch, z którą wziął udział w Euro 2000 (srebrny medal) i Euro 2004.
Sukces.
Klubowe.
Parma
Lazio
Valencia
Udinese
Reprezentacyjne.
Włochy

</doc>
<doc id="546366" url="https://pl.wikipedia.org/wiki?curid=546366" title="Szpachla">
Szpachla

Szpachla (też: "szpachelka", niem. – "Spachtel", łac. "spatula", "spáthē") – narzędzie składające się z giętkiej metalowej blachy osadzonej na drewnianym lub plastikowym trzonku, najczęściej o trapezowatym kształcie. Przeznaczona do rozcierania, mieszania i nakładania szpachlówek (mas szpachlowych), np. gipsu. Używana np. przy pracach wykończeniowych do wygładzania ścian i uzupełniania ubytków (tzw. szpachlowanie) oraz do zeskrobywania zanieczyszczeń z powierzchni.
Szpachle w malarstwie.
Niewielkie szpachle o różnorodnych kształtach (tzw. szpachelki malarskie) bywają używane w malarstwie olejnym, rzadziej temperowym lub akrylowym. Służą do nakładania, rozprowadzania i mieszania farby na powierzchni obrazu; innym narzędziem używanym w podobny sposób jest nóż malarski. Charakterystyczną cechą obrazów malowanych szpachlą i nożem jest wyjątkowo gruba, o specyficznej fakturze, warstwa farby i ostre przejścia kolorystyczne. Malowanie szpachlą wymaga szczególnej pewności i wyczucia w podejmowanych decyzjach kolorystycznych, ponieważ poprawki i przemalowania po nałożeniu pierwszej warstwy farby "alla prima", są o wiele trudniejsze do zamaskowania niż w malarstwie bardziej "tradycyjnym", i zwykle sprawiają wrażenie brudne i "przemęczone". Szpachelki, sporadycznie używane od XVII w., zyskały popularność w czasach postimpresjonizmu ze względu na możliwość szybkiej i spontanicznej, sprzyjającej pełnej ekspresji pracy z czystymi kolorami. Stosowali je także często twórcy malarstwa informel. Za pomocą tego narzędzia można uzyskać efekt impastu.

</doc>
<doc id="546367" url="https://pl.wikipedia.org/wiki?curid=546367" title="Stranglehold">
Stranglehold

Stranglehold lub John Woo Presents Stranglehold – gra komputerowa z gatunku strzelanek trzecioosobowych stworzona przez Midway Games (studio w Chicago) na konsole nowej generacji i komputery osobiste. Jest to pierwsza gra ze studia Midway używająca silnika Unreal Engine 3 oraz produkowana ze współudziałem Johna Woo. Gra została wydana we wrześniu 2007.
Fabuła.
Rolę inspektora „Tequili” Yuena gra Chow Yun Fat, znany z roli w filmie Johna Woo z 1992 roku "Dzieci Triady". Gra zaczyna się od sceny zamordowania policjanta, który znalazł się w nieodpowiednim miejscu. Szef miejscowej komendy chce postępować ostrożnie – widać, że to morderstwo to przynęta. Jednak Tequila nie zgadza się z postępowaniem szefa, i rusza na miejsce wyznaczonego spotkania przez "tajemniczego rozmówcę". W końcu okaże się, że w sprawie Triady i Rosjan swój niechciany udział ma żona i córka inspektora.
Odbiór gry.
"Stranglehold" na targach E3 2006 wygrał w kategorii "najlepsza gra akcji na komputery" według portalu IGN.

</doc>
<doc id="546370" url="https://pl.wikipedia.org/wiki?curid=546370" title="Profesja">
Profesja



</doc>
<doc id="546387" url="https://pl.wikipedia.org/wiki?curid=546387" title="Montgomery Scott">
Montgomery Scott

Komandor Porucznik Montgomery „Scotty” Scott - postać fikcyjna, bohater serialu z lat 60. - , oraz 7 filmów pełnometrażowych Star Trek. Scotty jest głównym inżynierem na statku kosmicznym Enterprise. Jako pierwszy jego rolę odgrywał James Doohan.

</doc>
<doc id="546388" url="https://pl.wikipedia.org/wiki?curid=546388" title="Herb powiatu częstochowskiego">
Herb powiatu częstochowskiego

Herb powiatu częstochowskiego przedstawia w polu czerwonym tarczy herbowej srebrną ceglaną wieżę (symbolizującą Orle Gniazda) z jednym czarnym oknem strzelniczym i bramą wjazdową, w której znajduje się złota lilia. Na szczycie baszty, na krenelażu stoi srebrny orzeł w koronie symbolizujący Małopolskę. Orzeł ma złote szpony, dziób, koronę i przepaskę. Złota lilia nawiązuje do symbolu Matki Boskiej, szczególnie chroniącej ten region.
Herb został ustanowiony 22 marca 2000 roku, jego autorem jest Marceli Antoniewicz. 

</doc>
<doc id="546389" url="https://pl.wikipedia.org/wiki?curid=546389" title="Antygonos Gonatas">
Antygonos Gonatas



</doc>
<doc id="546393" url="https://pl.wikipedia.org/wiki?curid=546393" title="Å (gmina Meldal)">
Å (gmina Meldal)

Å (wym. o:) – wieś w gminie Meldal w okręgu Sør-Trøndelag w Norwegii.
Przed rokiem 1917 wieś nosiła nazwę Aa. Obecnie, dla odróżnienia jej od siedmiu pozostałych wsi w Norwegii o tej samej nazwie, jest ona czasami nazywana "Å i Meldal" (norw. Å w Meldal). Adres pocztowy wsi to 7335 Jerpstad.
Nazwa wsi w języku norweskim oznacza dosłownie rzeka.

</doc>
<doc id="546395" url="https://pl.wikipedia.org/wiki?curid=546395" title="Kirowa Woda">
Kirowa Woda

Kirowa Woda – dolny bieg Kościeliskiego Potoku płynącego Doliną Kościeliską w Tatrach Zachodnich. Według "Wielkiej encyklopedii tatrzańskiej" Kościeliski Potok zmienia nazwę na Kirową Wodę powyżej Kir, "Wykaz wód płynących Polski" uściśla: poniżej ujścia Miętusiego Potoku. Według tego wykazu Kirowa Woda jest dopływem Czarnego Dunajca.
W Kirach zamontowano na jej lewym brzegu limnigraf PIHM-u. Koryto wyżłobione jest we fliszu karpackim, tworzy rozległe kamieńce i boczne odnogi. Kirowa Woda płynie w mezoregionie geograficznym zwanym Rowem Kościeliskim, zbiera zaś wodę głównie z Tatr. Jedynym jej dopływem jest lewostronny Lejowy Potok. Uchodzi do Kirowej Wody w Roztokach (część Witowa).
Kirowa Woda ma długość 11,83 km. Całkowita zlewnia (łącznie ze zlewnią Kościeliskiego Potoku) wynosi 72,298 km². Uchodzi do Czarnego Dunajca w Roztokach, bardz oblisko od ujścia Przybylanki. Następuje to na wysokości około 880 m.
W jej kamieniskach i zaroślach nadpotokowych przed Roztokami, poniżej 900 m n.p.m. występuje tojad Kotuli, rzadki w Polsce subendemit karpacki.

</doc>
<doc id="546397" url="https://pl.wikipedia.org/wiki?curid=546397" title="Jawa 50">
Jawa 50

Jawa 50 – motorower produkcji czechosłowackiej wyposażony w silnik Jawa 223. 
Występował w czterech postaciach: Jawy skuter typ 20 (z podłogą), Jawy skuter typ 21 SPORT (stopnie do nóg), Jawy 50 Golden sport i Jawy mustang typ 23P, których produkcja rozpoczęła się w latach 60. Motorowery te pochodzą od dawniejszych motocykli Jawa: 550, 555 i J-05 – doświadczenia z tych konstrukcji pomogły projektantom w stworzeniu wygodnych motorowerów z dobrymi jak na tamte czasy osiągami: 3,5 KM przy 6500 obr./min oraz 4 Nm przy 6250 obr./min. Silniki te przy imporcie do Polski były blokowane ze względu na ograniczenia prędkości motoroweru przez: zmniejszenie otworu króćca, przedłużenie kolanka, zmianę wyprzedzenia zapłonu oraz zmniejszone dysze, co dało 2 KM przy 4500 obr./min oraz zmniejszenie maksymalnego momentu obrotowego do ok. 3,5 Nm. 
Silniki te zostały wykorzystane w Ogarze 200, ze względu na dobre osiągi i brak polskich silników, które sprostałyby stawianym im wymaganiom. 
Następcą Jawy 50 została po 11 latach przerwy, w 1994 roku, Jawa Robby 50 typu enduro.

</doc>
<doc id="546399" url="https://pl.wikipedia.org/wiki?curid=546399" title="Bitwa Nad Wodą">
Bitwa Nad Wodą

Bitwa Nad Wodą – bitwa ze stworzonej przez J.R.R. Tolkiena mitologii Śródziemia.
Było to starcie pomiędzy hobbitami a zbójami na usługach Sarumana, którzy podczas Wojny o Pierścień opanowali Shire. Poświęcono mu rozdział 8 księgi szóstej "Powrotu króla", trzeciej części "Władcy Pierścieni".
Bitwa Nad Wodą.
Batalia stoczona 3 listopada 3019 roku Trzeciej Ery pomiędzy hobbitami a zbirami Sharkeya podczas Wojny o Pierścień.
Geneza i siły obu stron.
Gdy Frodo Baggins, Sam Gamgee, Merry Brandybuck i Pippin Tuk powrócili do Shire’u, udało im się wzniecić powstanie przeciwko zbirom niejakiego Sharkeya, którzy opanowali cały kraj hobbitów, choć początkowo tylko działali w imieniu Lotha Sackville’a-Bagginsa, usiłującego samozwańczo przejąć rządy w Shire. Około setki zbójów, zbrojnych zapewne głównie w pałki i noże, zostało wysłanych by stłumić ten bunt (przynajmniej część z nich była półorkami). Maszerowali oni Wschodnim Gościńcem w kierunku miejscowości Nad Wodą. By im się przeciwstawić, Merry zebrał około 300 hobbitów, w tym setkę przyprowadzoną z Tukonu przez Pippina. Hobbici urządzili zasadzkę, co przyszło im tym łatwiej, że przeciwnicy nie zachowywali żadnej ostrożności.
Bitwa.
Banda skręciła z traktu na drogę prowadzącą do Nad Wody, która biegła pomiędzy dwiema wysokimi skarpami, porośniętymi u szczytu żywopłotem. Wkrótce ludzie Sharkeya natknęli się na barykadę, a gdy się zatrzymali, część hobbitów uniemożliwiła im odwrót, tarasując drogę kilkoma wozami. W tym samym momencie, na skarpach, zza żywopłotu wyłoniła się reszta hobbitów, zbrojnych głównie w łuki i topory. Merry wezwał bandę do poddania się, ale większość zbójów rzuciła się do walki. Około dwudziestu zaatakowało wozy blokujące drogę od tyłu. Hobbici zabili sześciu z nich, ale reszcie udało się przedrzeć i w rozsypce rzucili się oni do ucieczki. Zostali jednak w większości wyłapani przez okolicznych hobbitów.
Tymczasem reszta bandy zaciekle atakowała drugą barykadę i skarpy, chcąc raczej zabić jak najwięcej przeciwników niż uciec. Wielu z nich zginęło, ale części najbardziej zawziętych udało się wedrzeć na zachodni stok. Sytuacja była ciężka, ale do walki włączyli się Merry i Pippin. Gdy Merry zabił przywódcę zbójów, "wielkiego dzikiego wielkoluda, podobnego do olbrzymiego orka", reszta się poddała. Ostatecznie więc bitwa skończyła się zwycięstwem hobbitów. Spośród nich zginęło dziewiętnastu, trzydziestu było rannych. W walce zostało zabitych około siedemdziesięciu ludzi Sharkeya, resztę pojmano, a tylko nielicznym udało się zbiec.
Bitwa w dziejach Shire’u.
Bitwa Nad Wodą była pierwszą i ostatnią batalią jaką stoczono w granicach Shire’u od czasu bitwy na Zielonych Polach (2747 rok Trzeciej Ery). Wielce wsławili się w niej Merry i Pippin. Frodo również brał w niej udział, ale nie walczył, tylko powstrzymywał wzburzonych hobbitów przed zabiciem pojmanych zbirów.
Bitwę Nad Wodą uznano za ostatnią batalię Wojny o Pierścień.
Ekranizacja Petera Jacksona.
Bitwa ta nie została przedstawiona w trylogii filmowej "Władca Pierścieni", w reżyserii Petera Jacksona, bowiem zrezygnowano w niej z uwzględniania całego epizodu walk o Shire. W filmie hobbici, uczestnicy wyprawy Drużyny Pierścienia, wracają do spokojnego kraju, gdzie nie doszło do jakichkolwiek walk czy innych dramatycznych wydarzeń.
Według ekranizacji sprawca konfliktu w Shire, Saruman, zginął podczas wizyty części głównych bohaterów w zrujnowanym Isengardzie.

</doc>
<doc id="546401" url="https://pl.wikipedia.org/wiki?curid=546401" title="Weisswasser">
Weisswasser



</doc>
<doc id="546403" url="https://pl.wikipedia.org/wiki?curid=546403" title="Rezső Seress">
Rezső Seress

Rezső Seress wymowa: ; (właściwie "Rudi Spitzer") (ur. 3 listopada 1889 w Budapeszcie, zm. 11 stycznia 1968 tamże) – węgierski kompozytor muzyki rozrywkowej i pianista żydowskiego pochodzenia.
Życie.
Początkowo był akrobatą w cyrku w Komarnie. Po upadku z wysokości studiował aktorstwo i przez szereg lat pracował jako aktor w teatrach rozrywkowych. Tam nauczył się grać na pianinie i zaczął występować jako muzyk. Wielki sukces przyniosła mu piosenka "Még egy éjszaka..." ("Jeszcze jedna noc...") napisana w 1925 roku. Rzucił wtedy teatr i zaczął występować w restauracjach, początkowo "Kukoricza", a następnie "Kulacs".
Podczas wojny został wcielony do oddziałów pracy przymusowej, gdzie spędził cztery lata. Uratował go niemiecki oficer pamiętający Seressa z występów w restauracji "Kulacs".
Po wojnie Seress otrzymał zaproszenie do Stanów Zjednoczonych i występu w Carnegie Hall, lecz odmówił wyjazdu. Wraz z komunizacją Węgier jego utwory zostały zakazane. Gdy pozwolono mu grać, występował w restauracji "Kispipa" w Budapeszcie, którego właściwie nie opuszczał do końca życia. Zmarł śmiercią samobójczą, skacząc z balkonu.
Twórczość.
W latach 1923–1933 napisał teksty do ponad czterdziestu utworów innych kompozytorów i sześćdziesięciu własnych. W 1933 roku napisał libretto i muzykę do operetki pod tytułem "Szerelem az egész vonalon" ("Miłość na całej linii"). Nie udało mu się jednak doprowadzić do jej wystawienia i rękopis jej zaginął.
Utwory Seressa są melancholijne i zwykle opowiadają o nieszczęśliwej miłości. Najsłynniejszym utworem Seressa jest "Szomorú vasarnáp" ("Gloomy Sunday", "Smutna niedziela"). Słowa do niej napisał on sam, lecz najbardziej popularny tekst do tego utworu napisał László Jávor, reporter kryminalny gazety "8 Órai Újság". Utwór został opublikowany w 1933 roku, później jednak powstały legendy miejskie, które sugerowały, że utwór miał doprowadzać do samobójstw, lecz ta informacja nie ma żadnej podstawy. Złowieszczą nieco popularność utworu ilustruje fakt, że jedynie w okresie 13-24 listopada 1935 roku pojawiło się na jego temat 278 artykułów we francuskich, niemieckich, szwajcarskich i włoskich gazetach.
Otto Klemperer powiedział o Seressu „to nie muzyk – to geniusz”. Seress nigdy nie nauczył się dobrze grać na pianinie ani zapisywać swoich utworów: gwizdał je, a zapisywali inni.
"Smutna niedziela".
Utwór "Szomorú vasárnap" przetłumaczono na dwadzieścia osiem języków. Liczni artyści włączyli go do swoich repertuarów. Utwór wykorzystywano również w filmach – m.in. "Gloomy Sunday – Ein Lied von Liebe und Tod" Rolfa Schübela.

</doc>
<doc id="546404" url="https://pl.wikipedia.org/wiki?curid=546404" title="Rafał Korsak">
Rafał Korsak



</doc>
<doc id="546410" url="https://pl.wikipedia.org/wiki?curid=546410" title="Anders Nyström">
Anders Nyström

Anders Nyström pseud. Blackheim (ur. 22 kwietnia 1975 w Sztokholmie), znany również jako Blakkheim – szwedzki kompozytor, muzyk, wokalista i multiinstrumentalista. Znany z występów w grupach muzycznych Katatonia, Bewitched, Bloodbath oraz Diabolical Masquerade.

</doc>
<doc id="546411" url="https://pl.wikipedia.org/wiki?curid=546411" title="Teofan III (patriarcha Jerozolimy)">
Teofan III (patriarcha Jerozolimy)

Teofanes III (ur. ok. 1570, zm. 15 grudnia 1644 w Konstantynopolu/Stambule) – prawosławny patriarcha Jerozolimy (1608–1644), kuzyn poprzedniego patriarchy Sofroniusza IV. 
Życiorys.
Najbardziej znany ze swojej działalności w latach 1619–1621, kiedy to po spotkaniu z patriarchą ekumenicznym Konstantynopola, Tymoteuszem, odbył podróż do Rosji i na ziemie Rzeczypospolitej Obojga Narodów. 
24 czerwca 1619 r. w Moskwie zatwierdził odrodzenie patriarchatu moskiewskiego i kanonicznie konsekrował metropolitę Filareta na jego zwierzchnika. 
Następnie udał się na wschodnie ziemie Rzeczypospolitej Obojga Narodów, doprowadzając tam do odbudowy zlikwidowanej po unii brzeskiej hierarchii prawosławnej. Podczas pobytu w Kijowie w 1620 r. wyświęcił ihumena miejscowego monasteru św. Michała Hioba (Boreckiego) na metropolitę kijowskiego, Melecjusza Smotryckiego na arcybiskupa połockiego, zaś Izajasza (Kopińskiego) na władykę przemyskiego. 
Nowy prawosławny episkopat nie był początkowo uznawany przez władze Rzeczypospolitej, dopiero nowy król Władysław IV 14 marca 1633 r. zatwierdził stan faktyczny. 

</doc>
<doc id="546412" url="https://pl.wikipedia.org/wiki?curid=546412" title="Seress">
Seress



</doc>
<doc id="546414" url="https://pl.wikipedia.org/wiki?curid=546414" title="Rezso Seress">
Rezso Seress



</doc>
<doc id="546416" url="https://pl.wikipedia.org/wiki?curid=546416" title="Hala Pyszniańska">
Hala Pyszniańska



</doc>
<doc id="546418" url="https://pl.wikipedia.org/wiki?curid=546418" title="Å (gmina Lavangen)">
Å (gmina Lavangen)

Å (wym. o:) – wieś w gminie Lavangen, w kraju Troms w północnej części Norwegii.
Niekiedy dla odróżnienia miejscowości od siedmiu pozostałych wsi o tej samej nazwie – jest nazywania "Å i Lavangen" (norw. Å w Lavangen). Słowo Å oznacza po norwesku dosłownie rzeka.

</doc>
<doc id="546420" url="https://pl.wikipedia.org/wiki?curid=546420" title="John Wilmot (hrabia)">
John Wilmot (hrabia)

John Wilmot, 2. hrabia Rochester (ur. 1 kwietnia 1647, zm. 26 lipca 1680 w Woodstock) – angielski arystokrata, awanturnik i poeta, przyjaciel króla Karola II. Autor satyrycznych, często rozwiązłych utworów. 
Był synem Henry’ego Wilmota, pierwszego hrabiego Rochester, bliskiego przyjaciela Karola II. Studiował w Oxfordzie, następnie rozpoczął karierę dworską, w czym pomogła mu sława bohatera w bitwach morskich z Holendrami. Towarzyszył królowi w hulankach, znany był z erotyzmu i pociągu niemal w stronę pornografii. Był bohaterem wielu skandali towarzyskich, jednym z najsłynniejszych było porwanie i poślubienie bogatej dziedziczki, Elizabeth Malet; za ten czyn został na krótko uwięziony w Tower. 
Zmarł przedwczesną śmiercią w wieku 33 lat. Umierając, żałował za grzechy, czego świadkiem był Gilbert Burnet, późniejszy biskup Salisbury. Nawrócenie znanego grzesznika zostało szeroko rozpropagowane i było przykładem poruszanym w wielu późniejszych kazaniach. 
W swojej poezji opowiadał się za racjonalizmem, wychwalał potęgę rozumu ludzkiego i nawiązywał do postawy libertyńskiej, zwłaszcza w znanym utworze "Satyra na ludzkość" ("A Satyr against Mankind", 1675). Bibliografia jego utworów jest dość niepewna, ponieważ nie przywiązywał wagi do ich publikacji, a w wydaniach pośmiertnych często przypisywano mu wiele obscenicznych wierszy o nieustalonym autorstwie. 
W 2004 Laurence Dunmore nakręcił o nim film "Rozpustnik" ("The Libertine") na podstawie sztuki Stephena Jeffreysa pod tym samym tytułem. Głównego bohatera zagrał Johnny Depp.

</doc>
<doc id="546421" url="https://pl.wikipedia.org/wiki?curid=546421" title="Nyota Uhura">
Nyota Uhura

Porucznik Nyota Uhura – postać fikcyjna, bohaterka serialu "" oraz siedmiu filmów "Star Trek". Uhura jest pochodzenia afrykańskiego, pełni funkcję oficera łączności na statku Enterprise, a później Enterprise-A. W oryginalnej serii i sześciu pierwszych filmach grała ją Nichelle Nichols. W filmach "Star Trek" z 2009 i "W ciemność. Star Trek" z 2013 kreuje ją Zoe Saldana.

</doc>
<doc id="546425" url="https://pl.wikipedia.org/wiki?curid=546425" title="Å (gmina Ibestad)">
Å (gmina Ibestad)

Å (wym. o:) – wieś w północnej Norwegii, w gminie Ibestad.
Czasem dla odróżnienia jej od siedmiu pozostałych wsi o tej samej nazwie – jest nazywana "Å i Ibestad" (norw. Å w Ibestad). Słowo Å oznacza po norwesku dosłownie rzeka.

</doc>
<doc id="546428" url="https://pl.wikipedia.org/wiki?curid=546428" title="Å (gmina Åfjord)">
Å (gmina Åfjord)

Å (wym. o:) – wieś w gminie Åfjord, w kraju Sør-Trøndelag w centralnej części Norwegii. 
Niekiedy dla odróżnienia jej od siedmiu pozostałych wsi o tej samej nazwie – jest nazywana "Å i Åfjord" (norw. Å w Åfjord). Słowo Å oznacza po norwesku dosłownie rzeka.

</doc>
<doc id="546429" url="https://pl.wikipedia.org/wiki?curid=546429" title="Ciechanów (stacja kolejowa)">
Ciechanów (stacja kolejowa)

Ciechanów – stacja kolejowa w Ciechanowie, w województwie mazowieckim, w Polsce. Obok stacji znajduje się bocznica kolejowa.
Pasażerowie.
W roku 2017 wymiana pasażerska wyniosła 803 tys. osób (2,2 tys. dziennie).
W roku 2018 stacja obsługiwała 2,4 tys. pasażerów na dobę (łącznie 876 tys. osób).
W roku 2019 wymiana pasażerska wyniosła 1,24 mln osób (3,4 tys. dziennie), co dało jej 82. miejsce w Polsce.
W roku 2020 wymiana pasażerska wyniosła 769 tys. osób (2,1 tys. dziennie), co dało jej 78. miejsce w Polsce.
W roku 2021 wymiana pasażerska wyniosła 913 tys. osób (2,5 tys. dziennie), co dało jej 80. miejsce w Polsce.
Historia.
Stacja powstała w 1877 podczas budowy kolei nadwiślańskiej Warszawa – Mława. Powstał wówczas również drewniany budynek dworca (identyczny stoi do dziś w Gąsocinie) oraz towarzyszące mu obiekty. Linia była budowana przez okolicznych mieszkańców przez około trzy lata.
W 1984 do Ciechanowa dotarła trakcja elektryczna. Stary dworzec został zburzony podczas budowy dworca nowego, systemowego.
Nowy dworzec.
W kwietniu 2015 PKP podpisało z Warmińskim Przedsiębiorstwem Budowlanym umowę na budowę nowego dworca. Nowy dworzec został oficjalnie otwarty 15 grudnia. W nowym dworcu pasażerom została udostępniona ogrzewana poczekalnia z całodobowymi kasami, pomieszczenie dla opiekuna z dzieckiem i system informacji pasażerskiej. Dworzec został dostosowany do potrzeb osób niepełnosprawnych. Przed dworcem postawiono biletomat, bankomat i paczkomat. Obiekt został objęty ochroną i monitoringiem. Budowa otrzymała 3. miejsce w konkursie „Budowa Roku 2015” organizowanym przez Olsztyńską Izbę Budowlaną

</doc>
<doc id="546432" url="https://pl.wikipedia.org/wiki?curid=546432" title="Å (gmina Tranøy)">
Å (gmina Tranøy)

Å (wymowa "o:") – wieś w gminie Tranøy, w kraju Troms w północnej części Norwegii. 
Czasami dla odróżnienia jej od siedmiu pozostałych wsi o tej samej nazwie – jest nazywana "Å i Tranøy" (norw. Å w Tranøy). Słowo "Å" oznacza po norwesku dosłownie rzeka lub potok.

</doc>
<doc id="546433" url="https://pl.wikipedia.org/wiki?curid=546433" title="Wybierak (automatyka)">
Wybierak (automatyka)

Wybierak – urządzenie elektromechaniczne, służące do komutacji (łączenia) ze sobą wybranych spośród wielu dołączonych do wybieraka styków. Stosowane były w obwodzie automatyki central telefonicznych nierejestrowych (np. centrale typu Strowgera 32AB) oraz rejestrowych (np. K66, Pentaconta).
Wybieraki dzielimy na biegowe oraz zestykowe.
Wybieraki biegowe.
Wybierak biegowy to wybierak w którym dla utworzenia połączenia elektrycznego między zestykami część ruchoma musi być doprowadzona do określonej pozycji w "polu stykowym". Składa się z części ruchomej ("karetka szczotkowa") i nieruchomej ("pole stykowe").
Wybieraki biegowe w zależności od możliwości poruszania się "karetki szczotkowej" dzielimy na:
Ruch "karetki szczotkowej" może być napędzany elektromagnesem, sprężyną, silnikiem elektrycznym (indywidualnym lub wspólnym dla wielu wybieraków).
Szczotki wybieraka przesuwają się po stykach podczas łączenia, dlatego te elementy są szczególnie wrażliwe na ścieranie. Stosowane były systemy w których docisk szczotki do styku następował dopiero po ustaleniu żądanej pozycji.
Wybieraki obrotowe.
Wybieraki biegowe obrotowe w zależności od sposobu napędzania mechanizmu dzielą się na:
Porównanie parametrów technicznych wybieraków obrotowych biegowych powyższych typów przedstawia tabela:
Wybieraki o napędzie krokowym.
Mechanizm napędowy to elektromagnes z kotwicą (ze sprężyną zwrotną). Załączenie elektromagnesu powoduje przyciągniecie kotwicy i ruch powiązanego mechanizmu zapadkowego, wskutek czego ząb przesuwacza zazębia się z następnym zębem kółka zapadkowego. Rozłączenie elektromagnesu powoduje powrót kotwicy do położenia spoczynkowego dzięki sprężynie, a ząb przesuwacza przesuwa koło zapadkowe wraz ze szczotkami o jeden krok.
Wybieraki o napędzie od naciąganej przy zwracaniu sprężyny i ruchu krokowym przy nastawianiu.
Wybierak tego typu stosowany był w rejestrach "Salme". Przesuwanie szczotek odbywa się zarówno przy przyciąganiu, jak i zwalnianiu kotwicy elektromagnesu. Zwracanie realizowane jest przez sprzęgnięcie całej grupy wybieraków ze stale obracającym się wałem (napęd maszynowy).
Wybieraki silnikowe (motorowe).
Napęd wybieraka realizowany jest silnikiem (motorem) o konstrukcji złożonej z 2 elektromagnesów z układem przerywaczy załączających elektromagnesy na przemian. Zatrzymanie motoru następuje poprzez jednoczesne załączenie obu elektromagnesów. Czas rozruchu tego typu wybieraków to ok. 15 ms, a zatrzymania 2 ms. Stabilizacja układu napędowego po zatrzymaniu trwa ok. 30-40 ms. W wybierakach typu angielskiego stosowano trzeci elektromagnes blokujący mechanicznie ruch szczotek.
Wybieraki podnosząco-obrotowe.
Wykonują 2 rodzaje ruchów w celu połączenia styków: podnoszenie szczotek oraz ich ruch obrotowy.
Wybierak Strowgera i jego odmiany.
Pole stykowe wybieraka Strowgera typu 10 × 10 × 3 składa się z 3 segmentów o stykach ułożonych po 11, w 10 poziomach (110 styków). Mechanizm napędowy umieszczony jest ponad polem stykowym. Zawiera 3 elektromagnesy: podnoszący, obracający oraz zwalniający. Napęd jest bezpośredni, krokowy. Na podstawie licencji Strowgera wybieraki podnosząco-obrotowe 10 × 10 × 3 produkowały firmy: Siemens (Niemcy), Mix (Niemcy), Genest (Niemcy) oraz Autelco (Anglia, Polska) – w wersji zmienionej na 2 × 10 × 10 × 3 (typ 32A).
Największa szybkość ruchu wybieraka to ok. 30 kroków/s. Wymiary wybieraka to: 350 × 100 mm (wysokość × szerokość).
Wybierak o ruchu czworokątnym Siemensa – typ 27.
Mechanizm napędowy umieszczony jest na wysokości pola stykowego (3 segmenty o stykach ułożonych po 11, w 10 poziomach – tak jak w wybieraku Strowgera). Zawiera 2 elektromagnesy: podnoszący i obracający. Po zakończeniu połączenia szczotki kontynuują ruch obrotowy aż za pole stykowe (za 11 pozycję wybieraka), opadają na dół i wykonują wsteczny ruch obrotowy poniżej pierwszego poziomu styków. Cykl pracy szczotki to ruch po zamkniętym czworoboku.
Prędkość ruchu wybieraka: do 40 kroków/s.
Wybierak typu 32A.
Wybierak o ruchu czworokątnym firmy Autelco. Mechanizm napędowy jest umieszczony ponad polem stykowym. Zawiera 2 elektromagnesy napędowe. Pole stykowe składa się z 2-4 segmentów 220 stykowych (tak jak w wybieraku Strowgera, lecz każdy styk jest podzielony na 2, stąd ich liczba jest 2 razy większa).
Prędkość ruchu wybieraka: do 50 kroków/s.
Wybieraki płaskie z polem ramkowym z gołych drutów.
Wybieraki tego typu wykonują 2 ruchy w jednej płaszczyźnie (np. obrotowy i promieniowy).
Wybierak 500-liniowy o napędzie maszynowym.
Wybierak wykonuje ruch obrotowy oraz promieniowy. Napęd odbywa się za pomocą wału napędowego biegnącego przez stojaki centrali. Załączenie elektromagnesu ruchu obrotowego powoduje sprzęgniecie wału z układem wybieraka i obrót ramienia o określony kąt. Załączenie elektromagnesu ruchu postępowego powoduje przeniesienie ruchu wału na ruch postępowy promieniowy.
Ilość pozycji pracy w ruchu obrotowym: 25, a w ruchu promieniowym: 20. Liczba linii, które można dołączyć do wybieraka: 500 (25 × 20).
Wybierak 100-liniowy o napędzie krokowym.
Wybierak wykonuje ruchy postępowe wzajemnie prostopadłe (XY). Napęd krokowy, bezpośredni. Zawiera 3 elektromagnesy: napędowy X, napędowy Y, zwalniający Z.
Ilość pozycji pracy w każdym kierunku: 10 (11-zajętość). Liczba szczotek głównych: 4. Liczba linii, które można podłączyć do wybieraka: 100 (10 × 10).
Prędkość ruchu wybieraka: ok. 45 kroków/s.
Wybierak Haslera.
Wybierak typu 10 × 10 × 3. Wykonuje ruch obrotowy oraz promieniowy.
Wybieraki zestykowe.
Wybieraki zestykowe to wybieraki w których droga połączeniowa tworzy się wskutek przełączania określonej grupy zestyków. Dużą grupę wśród tego rodzaju wybieraków stanowią wybieraki krzyżowe (koordynantowe, "crossbar").
W związku z eksploatowaniem central Pentaconta w Polsce opracowano odmiany istniejących wybieraków krzyżowych oraz urządzeń sterujących.
Wybierak Betulandera.
Wybierak o 100 zestykach (10 × 10). Składa się z 10 pionowych rzędów (mostków) oraz 5 poziomych drążkach. Każdy rząd (mostek) posiada 1 elektromagnes z kotwicą, za pomocą której może być wzbudzony każdy z zespołów mostka. Każdy drążek ma dwustronny osiowy wychył powodowany przez 2 elektromagnesy.
Przy wzbudzeniu elektromagnesu drążkowego, palce danego drążka zostają podłączone pod słupki podnoszące odpowiednich zestyków wszystkich mostków. Wzbudzenie elektromagnesu mostkowego powoduje wzbudzenie zestyków leżącego na skrzyżowaniu drążka z mostkiem. Po wzbudzeniu zespołu zestyków elektromagnes drążkowy zwalnia, a mostkowy pozostaje czynny aż do rozłączenia połączenia.
Wybierak krzyżowy o 5 drążkach i 20 mostkach.
Jest to podwójny wybierak krzyżowy 100-liniowy (20 × 10).
Wybierak krzyżowy 100-liniowy o 5 drążkach i 5 mostkach.
Ten typ wybieraka został po raz pierwszy zastosowany w Szwecji w 1941 roku. Jego konstrukcja była odmienna, ponieważ w każdym elementarnym zespole zestyków zastosowano dwa razy większą liczbę żył oraz przełączanie za pomocą zewnętrznego przekaźnika.
Wybierak nazywany jest także jako "Standard 41".
Wybierak krzyżowy 200-liniowy o 6 drążkach i 10 mostkach.
Wybierak produkcji szwedzkiej typu 10 × 20. Wykorzystanie zestyków wyróżniających przez 6 drążków jako przełączających na jedną lub drugą część wyjść z mostka. Pozostałe 10 zespołów zestyków głównych mają dwukrotną liczbę zestyków w stosunku do liczby potrzebnych żył. Przy pracy mostka zostaje wzbudzony: jeden z zespołów zestyków głównych oraz jeden z dwóch przełączających.
Dzięki takiej konstrukcji uzyskano 20 wyjść z każdego łącznika.
Wybierak krzyżowy 17 × 30.
Wybierak 17 × 30 jest to wybierak o 17 mostkach i 15 drążkach, przy 30 zespołach zestyków w każdym mostku. W konfiguracji podstawowej z każdego mostka jest 30 wyjść. Zależnie od podłączenia zespołów zestyków jako przełączających można rozbudować konfigurację:
Wybierak krzyżowy systemu Pentaconta.
Poniższa tabela ukazuje typowe wykonania ram wybierakowych systemu Pentaconta. Tak jak w innych systemach stosowano podwajanie, a także potrajanie liczby wyjść za pomocą podłączenia określonej liczby zespołów zestyków jako przełączających.

</doc>
<doc id="546435" url="https://pl.wikipedia.org/wiki?curid=546435" title="Å (gmina Andøy)">
Å (gmina Andøy)

Å (wym. o:) – wieś w gminie Andøy, w kraju Nordland w północnej części Norwegii.
Czasem dla odróżnienia jej od siedmiu pozostałych wsi o tej samej nazwie – jest nazywania "Å i Andøy" (norw. Å w Andøy). Słowo Å oznacza po norwesku dosłownie rzeka lub potok.

</doc>
<doc id="546436" url="https://pl.wikipedia.org/wiki?curid=546436" title="Ar-Gimilzor">
Ar-Gimilzor



</doc>
<doc id="546437" url="https://pl.wikipedia.org/wiki?curid=546437" title="Żywiec bulwkowaty">
Żywiec bulwkowaty



</doc>
<doc id="546438" url="https://pl.wikipedia.org/wiki?curid=546438" title="FSH">
FSH



</doc>
<doc id="546439" url="https://pl.wikipedia.org/wiki?curid=546439" title="Å (Szwecja)">
Å (Szwecja)

Å (wymowa: "o") to wieś i parafia w gminie Norrköping w krainie Östergötland w południowo-wschodniej Szwecji. Wieś ta ma około 200 mieszkańców.
Informacje.
Etymologia nazwy wiąże się ze szwedzkim słowem "å" oznaczającym "potok" lub "rzeczka".
Dzięki swojej jednoliterowej nazwie wieś zyskała popularność wśród turystów, którzy przyjeżdżają tutaj, aby zrobić sobie zdjęcie z tabliczką z jej nazwą: Å. Tabliczka ta jest także często niszczona przez niezadowolonych z dużej liczby turystów mieszkańców wsi.
Powierzchnia wsi wynosi 24,86 kilometrów kwadratowych. Znana jest z pozostałości z epoki kamienia oraz epoki żelaza w swoich okolicach. 

</doc>
<doc id="546440" url="https://pl.wikipedia.org/wiki?curid=546440" title="T. Rex">
T. Rex

T. Rex (początkowo znana jako Tyrannosaurus Rex) – brytyjska grupa rockowa założona przez Marca Bolana. Powstała w Londynie w latach sześćdziesiątych, a popularność zyskała w latach siedemdziesiątych XX w. jako grupa glamrockowa. Tworzyła m.in. pod wpływem muzyki Jimiego Hendriksa.
Brzmienie piosenek grupy charakteryzuje wysoki, żywiołowy śpiew wokalisty, któremu towarzyszy ciężkie gitarowe brzmienie. Teksty są zazwyczaj krótkie, pozbawione głębszych treści, za to doskonale dostosowane do melodyki utworu oraz dające możliwość pokazania kunsztu wokalnego. Zespół stanowił inspirację dla twórców wielu późniejszych gatunków muzycznych, m.in. punk rocka (zobacz proto punk) i brit popu (np. dla grupy Oasis).
Przebojem „Get It On” grupa została włączona do "Rock and Roll Hall of Fame" w kategorii 150 najbardziej znaczących piosenek rockowych.
Grupa zakończyła działalność w 1977 r. w związku z tragiczną śmiercią lidera - kompozytora, wokalisty i gitarzysty Marca Bolana, który zginął w wypadku samochodowym.
Mickey Finn's T. Rex - grupa stworzona przez Mickey Finna, bębniarza T. Rex, w 1997 z okazji 20 rocznicy śmierci Bolana, na czele z Robem Bensonem – wokalistą o głosie prawie identycznym z głosem Bolana, wystąpiła w 2008 i 2009 roku na Festiwalu Legend Rocka w Dolinie Charlotty.

</doc>
<doc id="546442" url="https://pl.wikipedia.org/wiki?curid=546442" title="SV650">
SV650



</doc>
<doc id="546444" url="https://pl.wikipedia.org/wiki?curid=546444" title="RECITE">
RECITE

program RECITE (ang. "Regions and Cities for Europe - Recite") – program Regiony i Miasta dla Europy wspólnotowy program z zakresu polityki regionalnej i strukturalnej, którego nazwa jest akronimem od pełnej angielskiej nazwy programu. Zainicjowany został rozporządzeniem Komisji Europejskiej w 1991 r. Głównym celem programu jest zacieśnianie współpracy między regionami i miastami Unii Europejskiej, które liczą powyżej 50 tysięcy mieszkańców. Program wspiera wymianę doświadczeń między władzami regionalnymi oraz ma na celu poprawę funkcjonowania samorządów lokalnych i regionalnych. Wspiera także projekty, które są specyficzne dla danego miasta lub regionu. Ma na celu także zaawansowaną wymianę informacji pomiędzy regionami i miastami oraz ochronę środowiska naturalnego w obszarach mocno zurbanizowanych. Pierwsza edycja programu zakończona została w 1997 r.
Jej sukces skłonił Komisję Europejską do uruchomienia w latach 1998–2002 drugiej edycji pod nazwą "Recite II". Recite II finansował przede wszystkim projekty w zakresie rozwoju lokalnego potencjału, ze szczególnym uwzględnieniem tworzenia nowych miejsc pracy, obecności małego biznesu na obszarze rynku wewnętrznego Unii Europejskiej, ochrony środowiska naturalnego oraz stworzenia równych warunków działalności gospodarczej.

</doc>
<doc id="546445" url="https://pl.wikipedia.org/wiki?curid=546445" title="Bund der Strafvollzugsbediensteten Deutschlands">
Bund der Strafvollzugsbediensteten Deutschlands

Bund der Strafvollzugsbediensteten Deutschlands e. V. (skrót: BSBD, pol. Związek Pracowników Więziennictwa Niemiec) – niemiecki związek zawodowy. Zrzesza ok. 80% wszystkich osób zatrudnionych w niemieckim więziennictwie.
BSBD należy do federacji DBB i bierze udział w negocjowaniu przez nią układów zbiorowych z pracodawcami publicznymi i ich organizacjami.

</doc>
<doc id="546448" url="https://pl.wikipedia.org/wiki?curid=546448" title="Jawa (przedsiębiorstwo)">
Jawa (przedsiębiorstwo)

Jawa – czeski, dawniej czechosłowacki, producent motocykli, motorowerów i samochodów.
Założycielem i właścicielem przedsiębiorstwa był František Janeček – czeski konstruktor broni i biznesmen.
Przedsiębiorstwo produkowało w latach 20. XX w. uzbrojenie, m.in. granaty ręczne i karabiny. Gdy pod koniec lat 20. sprzedaż uzbrojenia spadła, Janeček zdecydował się na rozpoczęcie produkcji motocykli. Nie mając w tym kierunku doświadczenia postanowił kupić licencję. W tym samym czasie niemiecka firma Wanderer, produkująca samochody i motocykle postanowiła zakończyć produkcję motocykli i skoncentrować się na produkcji samochodów. 
Firma zaoferowała odsprzedanie licencji oraz oprzyrządowania, kompletnych podzespołów i niedokończonych części.
Janeček zakupił licencję i oprzyrządowanie do produkcji motocykla Wanderer 500 OHV pod własną nazwą JAWA, która powstała od pierwszych liter Janeček i Wanderer.
Nazwa JAWA została zarejestrowana w sierpniu 1929 r., a w październiku tego samego roku zaprezentowano na wystawie motoryzacyjnej w Pradze pierwszy wyprodukowany motocykl JAWA 500 OHV z czterosuwowym silnikiem o pojemności 500 cm³. Motocykl zmodernizowano w stosunku do licencyjnego wzoru. Produkcja tego motocykla skończyła się w 1931 r.
W latach 30. XX wieku przedsiębiorstwo produkowało oprócz motocykli także samochody.
Przebojem wśród motocykli okazał się model z dwusuwowym silnikiem Villersa o pojemności 175 cm³, który w latach kryzysu ekonomicznego stanowił tani i niezawodny pojazd. W 1933 JAWA była najpopularniejszą marką motocykli w Czechosłowacji.
Zakład Zbrojovka Ing. F. Janeček został upaństwowiony 28 października 1945 r., a na początku lat 50. JAWA stała się również nazwą zakładu.
Produkowane modele.
Lata 1929–1940:
Motocykle
Samochody
Po II wojnie światowej w 1946 r. Jawa wznowiła produkcję motocykli. Na samym początku oprócz nowego modelu – Jawa 250 typ 11 Perak – zmontowano w niewielkiej liczbie motocykle do których części przetrwały w magazynach: Jawa Robot 100 ccm, Jawa 175 Special, Jawa 250 Special, Jawa 250 Duplex Blok, Jawa 350 OHV oraz samochód Auto Minor 500 ccm.
Ogólnie w latach 1929–1940 oraz w 1946 r. fabryka wyprodukowała ponad 60 tys. pojazdów.
Wybrane motocykle i motorowery Jawa od 1946 r. :
Prototypy motocykli po 1946 r.:
Poniższe motocykle były w produkowane przez ČZ ("Česká Zbrojovka Strakonice") przy współpracy z firmą Jawa:
W historii przedsiębiorstwa, produkowane przez nią motocykle wielokrotnie odnosiły sukcesy rajdowe.

</doc>
<doc id="546451" url="https://pl.wikipedia.org/wiki?curid=546451" title="Opisthobranchia">
Opisthobranchia



</doc>
<doc id="546453" url="https://pl.wikipedia.org/wiki?curid=546453" title="Eyup">
Eyup



</doc>
<doc id="546454" url="https://pl.wikipedia.org/wiki?curid=546454" title="Zawory (pasmo)">
Zawory (pasmo)

Zawory (od 550 do 715 m n.p.m., czes. "Závora") – szerokie i płaskie stoliwo północnej części Gór Stołowych w Sudetach Środkowych, w południowo-zachodniej Polsce.
Przez Zawory przebiega granica zlewiska mórz: Bałtyckiego i Północnego, jak również granica z Czechami.
Nazwę Zawory pasmo nosi od pojęcia "zawora" znaczącego zamknięcie.
Lokalizacja.
Pasmo Zaworów położone jest na południowej granicy z Czechami pomiędzy Okrzeszynem, Chełmskiem Śląskim, Krzeszowem a Mieroszowem.
Opis.
Zawory to zalesione wzgórza charakteryzujące się płaską wierzchowiną i stromymi zboczami, z izolowanymi pagórami sięgające po dolinę Zadrny w Kotlinie Krzeszowskiej i zamykające od północy i północnego zachodu Góry Stołowe. Miejscami na zboczach skalne ściany piaskowcowe. Przebiegająca krawędzią stoliwa granica dzieli pasmo na polską i czeską część. Po czeskiej stronie pasmo nazywane jest "Závora". Granica biegnie krawędzią stoliwa, stąd po polskiej stronie znajdują się strome zbocza oraz boczne odgałęzienia, natomiast po stronie czeskiej zaklęśnięta powierzchnia stoliwa, poprzecinana dolinami potoków, w której centrum wznoszą się Adršpašskoteplické skály.
Po stronie polskiej pasmo ma kształt wąskiego rogala ciągnącego się od okolic Golińska na północnym wschodzie do okolicy czeskich Polic nad Metují na południu. Zawory z trzech stron otaczają Adrszpachskie Skały (czes. "Adršpašskoteplické skály"). Na szczytowych wierzchowinach: Rogu, Drogosza, Chochoła i Mielnej, brak jest skałek, które występują w znacznej liczbie i o różnorodnych kształtach na zboczach wzniesień, a zwłaszcza w Gorzeszowskich Skałkach pod Gorzeszowem oraz w okolicy między Różaną a Łączną. Ze względu na liczne spłaszczenia i łagodne zbocza na obszar Zaworów dość wysoko wkroczyły tereny uprawne i wsie. Lasy skupiły się w trudniej dostępnych miejscach, przede wszystkim na stromiznach i niedostępnych krawędziach stoliwa.
Najwyższy szczyt Zaworów to Róg (715 m n.p.m.). 
Ważniejsze szczyty.
po stronie polskiej i graniczne:
po stronie czeskiej:
Budowa geologiczna.
Zawory zbudowane są ze skał osadowych niecki śródsudeckiej. Są to górnokredowe piaskowce ciosowe i mułowce zaś niższe (dolne) partie utworzone są z triasowego piaskowca szarogłazowego oraz permskich piaskowców, zlepieńców i łupków. Nazwa piaskowce ciosowe pochodzi od naturalnej własności dzielenia się skał wzdłuż pewnego systemu.
Powstanie.
Zawory leżą w osiowej części niecki śródsudeckiej. Skały z których zbudowane są Zawory powstały w kolejnych okresach geologicznych. Najstarsze w dolnym permie, kolejne w triasie, wreszcie w górnej kredzie (ok. 100 mln lat temu). W permie i triasie sedymentacja odbywała się w warunkach lądowych, częściowo pustynnych, natomiast w górnej kredzie w płytkomorskich. W międzyczasie obszar ten był wyniesiony i następowało niszczenie wcześniej powstałych skał.
Materiał potrzebny do nagromadzenia się górnokredowych osadów pochodził z niszczenia lądów, które otaczały zbiornik wodny.
W kształtowaniu rzeźby ważną rolę odegrały znaczną rolę ruchy górotwórcze i tektoniczne. W trzeciorzędzie, w czasie orogenezy alpejskiej cały ten obszar został wypiętrzony. Zmieniające się warunki klimatyczne w długim okresie trwającym wiele mln lat, zmienne uwarstwienie oraz różne lepiszcze poszczególnych warstw i partii skał, wpływały na różną odporność na czynniki erozji, a w rezultacie na kształt i urzeźbienie. Stoliwo Zaworów zostało wyniesione w stosunku do otoczenia, a zarazem zaklęśnięte w stosunku do centralnej części niecki śródsudeckiej. Gorzeszowskie Skałki oraz inne skałki występujące w paśmie zostały wypreparowane przez denudacyjne rozcięcia spływających wód i ruchy masowe zwietrzeliny.
W zachodniej części odsłaniają się najstarsze utwory – permskie, m.in. na Urwistej.
Turystyka.
Przez Zawory prowadzą szlaki turystyczne:

</doc>
<doc id="546464" url="https://pl.wikipedia.org/wiki?curid=546464" title="Tomasz Dziubiński">
Tomasz Dziubiński



</doc>
<doc id="546466" url="https://pl.wikipedia.org/wiki?curid=546466" title="Tectibranchia">
Tectibranchia



</doc>
<doc id="546467" url="https://pl.wikipedia.org/wiki?curid=546467" title="Hi-Fi">
Hi-Fi



</doc>
<doc id="546470" url="https://pl.wikipedia.org/wiki?curid=546470" title="HIFI">
HIFI



</doc>
<doc id="546471" url="https://pl.wikipedia.org/wiki?curid=546471" title="HI-FI">
HI-FI



</doc>
<doc id="546478" url="https://pl.wikipedia.org/wiki?curid=546478" title="Cerkiew Świętych Wiery, Nadziei, Luby i matki ich Zofii w Sosnowcu">
Cerkiew Świętych Wiery, Nadziei, Luby i matki ich Zofii w Sosnowcu

Cerkiew pod wezwaniem Świętych Wiery, Nadziei, Luby i matki ich Zofii ("Świętych Wiary, Nadziei i Miłości") – jedyna istniejąca z trzech sosnowieckich cerkwi prawosławnych.
Znajduje się przy ulicy Jana Kilińskiego 39. Jest to świątynia parafialna. Należy do dekanatu Kraków diecezji łódzko-poznańskiej Polskiego Autokefalicznego Kościoła Prawosławnego.
Historia.
Myśl o budowie po raz pierwszy pojawiła się w 1887. Zorganizowano składkę wśród sosnowieckich i łódzkich przemysłowców – ludzi tak zasłużonych dla rozwoju Sosnowca, jak: bracia Oscar i Franz Schönowie, Heinrich Dietel, Konrad Gamper, Kunitzy i in. – przeważnie ewangelików bądź wyznania mojżeszowego, którym zależało na dobrych układach z rosyjską władzą.
Działkę otrzymano bezpłatnie od Kolei warszawsko-wiedeńskiej.
15 sierpnia 1888 położono kamień węgielny, a już 28 listopada roku następnego, świątynia została poświęcona przez biskupa lubelskiego Flawiana. Patronkami nowej cerkwi zostały: Wiera, Nadieżda i Liubow', córki św. Zofii, męczennice z czasów Hadriana.
Budowa przebiegła bardzo szybko, co odbiło się na jakości budynku.
Nabożeństwa odprawiali pierwotnie księża z sąsiednich parafii na Maczkach, w Olkuszu i w Częstochowie. Ale już w kwietniu 1890 nowa cerkiew otrzymała pierwszego proboszcza – Joanna Wasiliewicza Lewickiego (z Kalwarii w Podlaskiem).
16 maja 1890 arcybiskup warszawsko-chełmski Leoncjusz potwierdził powstanie samodzielnej parafii przy cerkwi pod wezwaniem Świętych Wiery, Nadjeżdy, Ljub’wi i ich matki Zofii, do której przynależał powiat będziński, sztab tutejszej straży granicznej i urzędnicy celni.
Obok powstał dom parafialny – siedziba duchownego i osobny domek dla starosty cerkiewnego.
Dziś cerkiew należy do parafii Świętych Wiery, Nadziei, Luby i matki ich Zofii w Sosnowcu w diecezji łódzko-poznańskiej. Parafia (jako jedna z 2 placówek prawosławnych w województwie śląskim) obejmuje południową część województwa, m.in. aglomerację katowicką, Bielsko-Białą, Rybnik. Obecnym proboszczem jest ks. Mikołaj Dziewiatowski.
16 marca 2014 w świątyni – po raz pierwszy w jej historii – miały miejsce święcenia kapłańskie.
Architektura.
Zbudowana z cegieł i kamienia, cerkiew składa się z pięciu części. W centrum znajduje się ośmiobok, który z jednej strony podtrzymuje wieżę, a z drugiej prezbiterium. Środkową część świątyni przykrywa kopuła, którą widać jednak tylko od wewnątrz, ponieważ całość uwieńczona jest cebulastym hełmem.
Wejście do cerkwi stanowi fronton w kształcie "oślego grzbietu" oparty na dwóch, wyraźnie oddzielonych od muru, "gruszkowatych" kolumnach, tworząc wrażenie „dwuwarstwowości”.
Wnętrze budowli w odróżnieniu od wyglądu zewnętrznego, nosi na sobie znaki okcyndentalizacji – jest jasne, wykonane w stylu klasycystycznym.
Dębowy ikonostas (wym. 4,7 x 7 m), którego twórcą był artysta moskiewski Liebiediew, a fundatorami bracia Schön, także posiada znaki wpływów zachodnich – szczególnie widoczne jest to w stylu ikon. Częstochowska Ikona Matki Bożej (umieszczona w kiocie po lewej stronie ołtarza) jest darem kolejarzy z Częstochowy. Od 2017 w cerkwi znajduje się ikona patronek, napisana na Athos (w której umieszczono relikwie Świętych Wiary, Nadziei, Miłości i matki ich Zofii, sprowadzone w latach 80. XX w. z Rzymu do sosnowieckiej świątyni).
Cerkiew wpisano do rejestru zabytków 10 października 1980 pod nr A-1242/80 (obecnie A/831/2021).

</doc>
<doc id="546480" url="https://pl.wikipedia.org/wiki?curid=546480" title="Mielografia">
Mielografia

Mielografia - badanie radiologiczne polegające na wprowadzeniu drogą nakłucia lędźwiowego środka cieniującego pochłaniającego promienie X, celem uwidocznienia rdzenia kręgowego wraz z korzeniami rdzeniowymi i workiem oponowym.
Pacjent w czasie badania leży na ruchomym stole, którym w trakcie badania pochyla się, aby doszło do wstecznego zakontrastowania kanału kręgowego.
Aktualnie w dobie badań tomografii komputerowej i rezonansu magnetycznego badanie straciło na znaczeniu, chociażby z uwagi na jego inwazyjność.
Podobnym badaniem jest radikulografia, czyli badanie, które ma na celu zobrazowanie korzeni nerwowych. Sama procedura badania jest identyczna, jedynie stosuje się inne pozycje w trakcie leżenia na stole radiologicznym, aby doszło do zakontrastowania korzonków nerwowych.

</doc>
<doc id="546481" url="https://pl.wikipedia.org/wiki?curid=546481" title="Radikulografia">
Radikulografia



</doc>
<doc id="546482" url="https://pl.wikipedia.org/wiki?curid=546482" title="Anastazy Antoni Sielawa">
Anastazy Antoni Sielawa

Anastazy Antoni Sielawa herbu Sielawa OSBM (ur. w 1583 roku – zm. 5 października 1655 roku w Tykocinie) – unicki arcybiskup połocki (od 1624), autor polemicznej księgi "„Anteleuchus...”", wydanej w Wilnie w 1622 r., w latach 1641–1655 unicki metropolita kijowski.
Biografia.
W 1616 roku studiował w Kolegium Greckim w Rzymie. Studiował w Wilnie. Był elektorem Władysława IV Wazy z województwa połockiego w 1632 roku.
Zmarł w Tykocinie w ucieczce przed wojskami rosyjskimi.

</doc>
<doc id="546485" url="https://pl.wikipedia.org/wiki?curid=546485" title="Drenaż limfatyczny">
Drenaż limfatyczny

Drenaż limfatyczny jest jednym z działań fizjoterapeutycznych. Za pomocą rąk terapeuty lub innych urządzeń do tego celu stworzonych, usprawniane jest krążenie limfy. Tym sposobem zapobiega się chorobom wynikającym z obrzęków zastoinowych, zapalnych, onkotycznych i chłonnych. Tempo masażu jest bardzo wolne (ok. 10-15 ruchów na minutę), a wykorzystywane techniki wykonywane są płynnie i delikatnie. Zabiegi mogą odbywać się nawet do kilku razy dziennie.
Za twórcę drenażu limfatycznego uważa się Emila Voddera, duńskiego lekarza.
Drenażu używa się z powodzeniem nie tylko jako masaż ogólny, ale też jako zabieg kosmetyczny twarzy. Jest leczeniem wspomagającym przy mastektomii, kwadrantektomii lub obrzęku limfatycznym. Drenaż limfatyczny może być wykonywany manualnie poprzez wykwalifikowanego masażystę bądź fizjoterapeutę. Inną formą masażu limfatycznego jest użycie specjalnych aparatów do masażu. Można też użyć specjalnego rodzaju plastrowania - kinesiotapingu.

</doc>
<doc id="546487" url="https://pl.wikipedia.org/wiki?curid=546487" title="Tadeusz Bocheński">
Tadeusz Bocheński



</doc>
<doc id="546489" url="https://pl.wikipedia.org/wiki?curid=546489" title="Olokmiński Stanowik">
Olokmiński Stanowik

Olokmiński Stanowik (ros. Олёкминский Становик) – góry w azjatyckiej części Rosji, w obwodzie czytyjskim.
Leżą w dorzeczu górnej Olokmy i Amuru; sąsiadują na północy z Górami Stanowymi, na wschodzie z górami Tukuringra, na południu z Górami Borszczowocznymi, na zachodzie z Płaskowyżem Witimskim; długość pasma ok. 400 km; szerokość do 125 km; najwyższy szczyt Góra Kropotkina (1908 m n.p.m.); zbudowane głównie z granitów. Składają się z kilku pasm, m.in. Góry Tungirskie, Góry Murojskie. W niższych partiach tajga modrzewiowa, w wyższych limba syberyjska i tundra górska, w najwyższych rumowiska skalne.
Najwyższy szczyt został nazwany na cześć badacza tego rejonu, Piotra Kropotkina.

</doc>
<doc id="546507" url="https://pl.wikipedia.org/wiki?curid=546507" title="Skręt włókien">
Skręt włókien

Skręt włókien, skręt włóknistości – wada drewna z grupy wad budowy polegająca na występowaniu spiralnego przebiegu włókien. 
Identyfikacja wady na pniu stojącego drzewa czy pobocznicy drewna okrągłego jest utrudniona przez występowanie korowiny. Na powierzchni bocznej mogą być widoczne ukośne bruzdy korowiny i ukośne napływy korzeniowe. W drewnie korowanym, podsuszonym widoczne są ukośne pęknięcia. Po rozłupaniu drewna w płaszczyźnie promieniowej stwierdzenie skrętu włókien staje się oczywiste. Skręt włókien na przetartych stycznie powierzchniach tarcicy rozpoznaje się w drewnie gatunków pierścieniowonaczyniowych po skośnym przebiegu przeciętych naczyń. Przebieg włókien można określić przesuwając ostrym przedmiotem wzdłuż włókien drzewnych (opór stawiany przez poszczególne komórki włókiem w kierunku poprzecznym nie pozwoli wyślizgnąć się ostrzu).
Na tworzenie się skrętu włókien mają czynniki genetyczne i zewnętrzne, pod wpływem których drzewa mogą wykazać bardzo silny skręt na mniejszej lub większej powierzchni drewna. W miarę przyrostu drewna, zmiana kąta skrętu może zachodzić z różną szybkością, przy czym drewno gałęzi zachowuje się pod tym względem podobnie jak drewno pni. Jednym z najważniejszych czynników skręcających drzewa jest wiatr. Ważnymi choć pośrednimi czynnikami są: oświetlenie, przez które gałęzie rosną i rozwijają się w jego kierunku często powodując skręt, jak również przerzedzenie (w zabiegach pielęgnacyjnych drzewostanów), które wpływa zarówno na zmianę oświetlenia jak i możliwość większej penetracji wiatru w drzewostanie. Wiele drzew rosnących na skraju drzewostanu obarczone jest: spłaszczeniem, drewnem reakcyjnym, mimośrodowością rdzenia jak również skręceniem.
Skręt włókien jest największy w przyobwodowej strefie drewna okrągłego, natomiast ku rdzeniowi maleje. W tarcicy występuje zjawisko pozornego skrętu włókien, wywołane zbieżystością pnia. Przetarcie drewna okrągłego równolegle do osi sprawia, że słoje roczne na płaszczyznach promieniowych biegną pod pewnym kątem do płaszczyzn stycznych albo boków przetartego drewna. Pozorny skręt włókien występuje wyraźnie na stycznych powierzchniach tarcicy wyprodukowanej z silnie zbieżystych pnia.
Przy skręcie właściwym nachylenie włókien drzewnych na stycznych powierzchniach tarcicy nie jest jednakowe, natomiast przy skręcie pozornym - prawie takie samo. Pozorny skręt włókien można również poznać po promieniowej płaszczyźnie tarcicy obrzynanej dzięki temu, że słoje roczne nie biegną równolegle do krawędzi.
Skręt włókien pogarsza wydatnie mechaniczne właściwości drewna w stopniu tym większym, im większy jest kąt nachylenia włókien. Wpływa on również na zmianę niektórych właściwości fizycznych, np. powoduje znacznie większą kurczliwość.

</doc>
<doc id="546511" url="https://pl.wikipedia.org/wiki?curid=546511" title="Robert Bernhardt">
Robert Bernhardt

Robert Karol Bernhardt (ur. 23 grudnia 1874 w Kaliszu, zm. 17 maja 1950 w Warszawie) – polski lekarz dermatolog.
Życiorys.
Ukończył Gimnazjum Klasyczne w Kaliszu. W 1892 rozpoczął studia na Uniwersytecie Moskiewiskim, w 1898 otrzymał dyplom lekarski „eximia cum laude”. Następnie wyjechał do Wiednia, gdzie kontynuował naukę u prof. Moritza Kaposiego. Stamtąd przeniósł się do Wrocławia, gdzie uczył się u prof. Alberta Neissera, a następnie w Paryżu u prof. Brocqua. Po zakończeniu nauki zamieszkał w Warszawie, gdzie został asystentem dr. Antoniego Elzenberga. W 1901 podjął pracę w szpitalu św. Łazarza, w latach 1906–1936 pełnił tam funkcję ordynatora, w roku 1910 założył pierwszą w Polsce światło-leczniczą pracownię finsenowską. Współzałożyciel (1920) Polskiego Towarzystwa Dermatologicznego (1920–1927 prezes). W latach 1931–1939 redaktor „Pamiętnika Klinicznego Szpitala Św. Łazarza”, od 1933 członek Towarzystwa Naukowego Warszawskiego, od 1948 członek Polskiej Akademii Umiejętności. W 1936 został odznaczony Krzyżem Polonia Restituta, w tym samym roku przeszedł w stan spoczynku, ale kontynuował pracę naukową. Prowadził badania nad zawartością cholesterolu we krwi w schorzeniach skóry, nad zanikiem skóry i łuszczycą. Został pochowany na Cmentarzu Powązkowskim w Warszawie (kwatera 132-3-22).
Nazwisko prof. Roberta Bernhardta jest wymienione na tablicy inskrypcyjnej pomnika Ofiar Promieni X i Radu Wszystkich Narodów, który stoi przed Zakładem Radiologii Szpitala św. Jerzego w Hamburgu. Jego imię nosi kaliska Przychodnia Na Rogatce.
Jego córką jest tłumaczka literatury włoskiej Halina Kralowa.

</doc>
<doc id="546512" url="https://pl.wikipedia.org/wiki?curid=546512" title="Perdition City">
Perdition City

Perdition City – piąty album studyjny norweskiego zespołu muzycznego Ulver, wydany 26 marca 2000 roku przez niezależną wytwórnię płytową Jester Records.
Wydanie płyty współfinanfowało Norweskie Ministerstwo Kultury.

</doc>
<doc id="546513" url="https://pl.wikipedia.org/wiki?curid=546513" title="Góry Olokmo-Czarskie">
Góry Olokmo-Czarskie

Góry Olokmo-Czarskie (Wyżyna Olokmo-Czarska, ros. Олёкмо-Чарское плоскогорье lub Олёкмо-Чарское нагорье) – góry w azjatyckiej części Rosji, w Jakucji.
Leży pomiędzy rzekami Czarą i Olokmą; od wschodu sąsiaduje z Górami Ałdańskimi, od zachodu z Wyżyną Patomską; średnia wysokość ok. 600 m n.p.m.; maksymalna ok. 1400 m n.p.m. Zbudowane z prekambryjskich łupków metamorficznych i paleozoicznych wapieni. Wierzchołki płaskie, głębokie doliny rzek; w niższych partiach tajga modrzewiowa, w wyższych limba syberyjska i tundra górska.

</doc>
<doc id="546514" url="https://pl.wikipedia.org/wiki?curid=546514" title="Florent Malouda">
Florent Malouda

Florent Johan Malouda (ur. 13 czerwca 1980 w Kajennie) – francuski piłkarz występujący na pozycji pomocnika. Były reprezentant Francji oraz Gujany Francuskiej.
Kariera klubowa.
Początkowo zawodnik LB Châteauroux, w którego barwach 19 grudnia 1997 roku zadebiutował we francuskiej ekstraklasie w zremisowanym 2:2 meczu z AS Cannes. Od 2000 występował Guingamp, w którym podstawowym zawodnikiem był od sezonu 2001/2002. W kolejnych rozgrywkach należał do czołowych zawodników swojej drużyny i stanowił o jej sile ofensywnej – zdobył 10 goli.
Latem 2003 roku został zawodnikiem Olympique Lyon. W jego barwach zadebiutował 26 lipca w wygranym 2:1 spotkaniu z AJ Auxerre, natomiast pierwszego gola strzelił 4 października w wygranym 4:2 meczu z AC Ajaccio. Z Lyonem czterokrotnie został mistrzem Francji (2004, 2005, 2006, 2007) oraz trzykrotnie wywalczył superpuchar kraju (2003, 2004 – w serii rzutów karnych meczu z Paris Saint-Germain nie strzelił gola, 2005). Ponadto w sezonie 2006/2007 został wybrany najlepszym zawodnikiem grającym w Ligue 1.
W sierpniu 2007 roku podpisał trzyletni kontrakt z Chelsea. Media sugerowały, że kwota transferu to 13,5 mln funtów. W nowym zespole zadebiutował 5 sierpnia w przegranym meczu z Manchesterem United o Tarczę Wspólnoty, w którym strzelił swojego pierwszego gola. Po raz pierwszy w Premier League wystąpił 12 sierpnia w spotkaniu z Birmingham City, w którym również zdobył bramkę.
Wraz z Chelsea raz został mistrzem Anglii (2010), trzy razy wywalczył puchar kraju (2009, 2010, 2012) oraz raz sięgnął po Tarczę Wspólnoty (2009). Ponadto w sezonie 2007/2008 dotarł z londyńskim klubem do finału Ligi Mistrzów, w którym Chelsea przegrała po serii rzutów karnych z Manchesterem United, a on wystąpił w podstawowym składzie i w 92 minucie został zmieniony przez Salomona Kalou. Cztery lata później (2012) wraz ze swoim zespołem wygrał Ligę Mistrzów – w finałowym meczu z Bayernem Monachium (1:1, k. 4:3) zastąpił w drugiej połowie Ryana Bertranda.
W czerwcu 2013 roku po przyjściu José Mourinho Chelsea – podobnie jak w przypadku trzech innych graczy – nie przedłużyła z nim kontraktu, wskutek czego Malouda był wolnym zawodnikiem. 16 lipca 2013 podpisał kontrakt z Trabzonsporem.
12 września 2014 roku podpisał roczny kontrakt z pierwszoligowym FC Metz.
Kariera reprezentacyjna.
W reprezentacji Francji zadebiutował 17 listopada 2004 roku w zremisowanym 0:0 meczu towarzyskim z Polską. Pierwszego gola strzelił w swoim trzecim występie w barwach narodowych – 31 maja 2005 zdobył bramkę w spotkaniu z Węgrami, przyczyniając się do zwycięstwa 2:1.
Uczestniczył w mistrzostwach świata w 2006 roku, w których Francuzi zostali wicemistrzami globu. Malouda w turnieju, który odbył się w Niemczech rozegrał sześć meczów. Wystąpił m.in. w podstawowym składzie w finałowym spotkaniu z Włochami, w którym wywalczył rzut karny dla swojej reprezentacji.
Wystąpił w dwóch meczach grupowych mistrzostw Europy w Austrii i Szwajcarii (2008), w których reprezentacja Francji nie awansowała do fazy pucharowej. Dwa lata później brał udział w mistrzostwach świata w Republice Południowej Afryki – zagrał w trzech spotkaniach. W 2012 roku uczestniczył w mistrzostwach Europy w Polsce i na Ukrainie, w których wystąpił w trzech meczach, w tym w przegranym 0:2 ćwierćfinale z Hiszpanią.
W 2017 roku zadebiutował w barwach Gujany Francuskiej w zwycięskim 3:0 meczu towarzyskim przeciwko Barbadosowi, natomiast pierwszy oficjalny mecz w nowej reprezentacji rozegrał w półfinale Pucharu Karaibów, który zakończył się remisem 1:1 w regulaminowym czasie gry i ostateczną porażką 2:4 w rzutach karnych. Florent nie miał większych problemów ze zmianą reprezentacji, ponieważ Gujana Francuska jest autonomią Francji, przez co reprezentacja tego kraju nie może być członkiem FIFA.
12 lipca 2017 wystąpił w zremisowanym 0:0 spotkaniu Złotego Pucharu z Hondurasem, jednakże wynik tego meczu został zweryfikowany jako walkower 3:0 dla Hondurasu ze względu na występ Maloudy. Był on nieuprawniony do gry, ponieważ turniej ten jest organizowany na zasadach FIFA.
Życie prywatne.
Malouda jest żonaty z Florencią. Ma z nią troje dzieci – syna Aarona oraz córki Kelys i Satyę. Jego brat, Lesly Malouda, również jest piłkarzem i ma za sobą występy w Ligue 1.

</doc>
<doc id="546515" url="https://pl.wikipedia.org/wiki?curid=546515" title="Wyżyna Olokmo-Czarska">
Wyżyna Olokmo-Czarska



</doc>
<doc id="546516" url="https://pl.wikipedia.org/wiki?curid=546516" title="Domicjana">
Domicjana

Domicjana — imię żeńskie pochodzenia łacińskiego, oznaczające "należąca do Domicjusza, adoptowana przez Domicjusza". Podstawę zaś nazwy rodowej Domicjusz stanowi wyraz pospolity, który oznacza "oswojenie, poskromienie"). Istnieje około dziesięciu świętych katolickich — patronów tego imienia, m.in. św. Domicjan, biskup Tongeren-Maastricht (VI wiek). 
Domicjana imieniny obchodzi 7 maja, 12 maja, 1 lipca i 9 sierpnia.
Męski odpowiednik: Domicjan

</doc>
<doc id="546517" url="https://pl.wikipedia.org/wiki?curid=546517" title="Edmund Massalski">
Edmund Massalski

Edmund Massalski (ur. 19 listopada 1886 w Michałowie k. Starachowic, zm. 27 marca 1975 w Kielcach) – pedagog, działacz społeczny, krajoznawca i popularyzator turystyki związany z Kielcami. W latach 1946-1961 dyrektor Muzeum Świętokrzyskiego (obecnie Muzeum Narodowe w Kielcach)
Życiorys.
Urodził się w Michałowie – obecnie dzielnica Starachowic. Uczęszczał do gimnazjum męskiego w Kielcach, z którego został wydalony pod zarzutem działalności patriotycznej. Maturę zdał w Petersburgu. W latach 1906–1911 studiował geografię i biologię na Wydziale Filozofii Uniwersytetu Jagiellońskiego w Krakowie. Brał udział w pracach zespołu gromadzącego dla Komisji Fizjograficznej PTK informacje o przyrodzie świętokrzyskiej i potrzebach jej ochrony.
W 1912 r. został nauczycielem geografii w gimnazjum żeńskim w Kielcach. Pracą pedagogiczną w kieleckich szkołach średnich zajmował się przez kolejne 40 lat. Od 1924 r. pełnił funkcję komendanta Kieleckiej Chorągwi Harcerzy i pozostawał nim do 1939 r. Był prezesem oddziału, a później okręgu PTK w Kielcach, przewodniczącym Rady Miejskiej Kielc, a także od 1925 r. członkiem delegatury Państwowej Rady Ochrony Przyrody. Członek Szarych Szeregów, w czasie II wojny światowej prowadził tajne nauczanie.
W latach 1952–1969 był przewodniczącym Wojewódzkiego Komitetu Ochrony Przyrody, a w latach 1946–1961 dyrektorem Muzeum Świętokrzyskiego. Pisał artykuły krajoznawcze. Przez kilka lat był redaktorem naczelnym i wydawcą Gazety Kieleckiej. Był założycielem i prezesem Kieleckiego Towarzystwa Naukowego. Zajmował się także fotografią, a jego prace przedstawiające przyrodę (głównie florę i krajobrazy świętokrzyskie) były wystawiane m.in. w Warszawie. Był również autorem przewodnika "„Góry Świętokrzyskie”" (1967) oraz opracowania "„Obrazy roślinności Krainy Gór Świętokrzyskich”" (1962). 4 maja 1962 r. V Krajowy Zjazd Delegatów w Warszawie nadał mu godność Członka Honorowego PTTK.
Zmarł w Kielcach, został pochowany na Cmentarzu Nowym.
Był dwukrotnie żonaty: po raz pierwszy – w 1921 r. z Zofią z Czajkowskich Złotnicką (ok. 1900 – 1980), artystką śpiewaczką; po raz drugi z Heleną Domino (mgr filologii, nauczycielką szkół średnich), z którą miał dwóch synów: Tadeusza (ur. 1940) – dr inż. geologa, i Andrzeja (ur. 1942) – dr hab. biologii.

</doc>
<doc id="546518" url="https://pl.wikipedia.org/wiki?curid=546518" title="Franciszek Maroń">
Franciszek Maroń

Franciszek Maroń (ur. 28 marca 1904 w Kielczy, zm. 31 stycznia 1984 w Mysłowicach-Brzęczkowicach) – ksiądz katolicki, historyk Kościoła na Górnym Śląsku.
W latach 1924 – 1929 studiował na wydziale teologicznym Uniwersytetu Jagiellońskiego i Śląskim Seminarium Duchownym w Krakowie. 26 czerwca 1929 roku przyjął święcenia kapłańskie. Jako duszpasterz pracował od 1929 roku w Bielszowicach i Lipinach, a w latach 1929 – 1931 w Bielsku. Od września 1931 roku był notariuszem Sądu Biskupiego w Katowicach. W latach 1934–1939 zajmował się redagowaniem „Wiadomości Diecezjalnych" (katowickie). W 1938 roku został mianowany dyrektorem stowarzyszenia misyjnego - „Papieskie Dzieło Dziecięctwa Pana Jezusa”. Po wybuchu wojny został skierowany do Brzęczkowic z poleceniem zorganizowania tam parafii i budowy kościoła. Wybudował kościół Matki Bolesnej, poświęcony 10 kwietnia 1949 roku. W listopadzie 1952 został zmuszony przez władze administracyjne do opuszczenia Brzęczkowic. Pełnoprawnym proboszczem w Brzęczkowicach został 20 grudnia 1956 roku, to jest po ustaniu represji stalinowskich. Był dziekanem dekanatu mysłowickiego, kanonikiem kapituły katedralnej w Katowicach, redaktorem działu historycznego Śląskich Studiów Historyczno-Teologicznych. 

</doc>
<doc id="546519" url="https://pl.wikipedia.org/wiki?curid=546519" title="Ignacy Rzecki">
Ignacy Rzecki

Ignacy Rzecki – postać fikcyjna, bohater powieści "Lalka" Bolesława Prusa. Przez zamieszczenie w powieści "Pamiętnika starego subiekta" staje się drugim pierwszoplanowym narratorem utworu.
Życiorys.
Jego ojciec w młodości był żołnierzem, a w latach starszych woźnym w Komisji Spraw Wewnętrznych. Rzecki wywodził się z mieszczaństwa. W dzieciństwie mieszkał z ciotką Zuzanną i ojcem na czwartym piętrze kamienicy na Starym Mieście. W młodości w wolne dni jego zajęciem było puszczanie latawców, w czasie niepogody zaś robił bańki mydlane. Wychowany został w duchu patriotycznym. Ojciec nauczył go czytać, pisać, kleić koperty, ale przede wszystkim nauczył musztry, której nauka odbywała się również nocą. Ojciec Ignacego zmarł w roku 1840. Wówczas Ignacy przysposobiony został przez siostrę ojca – Zuzannę i Raczka, z którym wzięła ślub, po czym poszedł pracować w sklepie kolonialno-galanteryjno-mydlarskim do Mincla. W roku 1846 objął stanowisko subiekta. Pracował tam jeszcze dwa lata, po czym wyjechał uczestniczyć w powstaniu węgierskim w 1848 roku walcząc "o wolność waszą i naszą".
Bracia: starszy Franc i młodszy Jan Minclowie (będący bratankami starego Jana Mincla) przez kilka lat prowadzili razem sklep, po czym podzielili go w roku 1850. Franc został na miejscu z towarami kolonialnymi, a Jan z galanterią i mydłem przeniósł się na Krakowskie Przedmieście. Również Ignacy po powrocie w roku 1853 dołączył do Jana. Jan ożenił się z Małgorzatą Pfeifer, ta zaś, gdy została wdową wyszła za Stanisława Wokulskiego. Małgorzata zmarła po czterech latach, a właścicielem sklepu został Wokulski.
Jest człowiekiem starej daty: gorącym bonapartystą i zapatrzonym w przeszłość romantykiem. Jego kalkulacje polityczne są dość naiwne, wierzy w rychłą wojnę, która przyniesie Polsce niepodległość, nadal po 1871 roku jest zapatrzony we Francję.
W czasie trwania akcji utworu, od 25 lat mieszka w pokoiku przy sklepie, w którym pracuje jako subiekt najpierw u Mincla, a potem u Wokulskiego. Przyjaźni się bardzo z przełożonymi. Pracuje z wielkim uczuciem, przy tym jest niezwykle skromny i oddany swojemu zajęciu, jednak zupełnie nie umie poradzić sobie w życiu.
Prowadzi regularne, proste życie. Codziennie wstaje o szóstej, myje się i wyciera ręcznikami. Wypuszcza psa na dwór, myli się przy zapinaniu mankietów, idzie na dwór zobaczyć pogodę, parzy herbatę, czesze się i o wpół do siódmej jest gotów do pracy. Po tym otwiera tylne drzwi do zakładu, zapala światło i sprawdza listę zajęć na dany dzień. Później robi przegląd towaru na półkach i gablotach. Codziennie około trzynastej idzie do swojego pokoju na obiad, z którego wraca godzinę później. O ósmej zamyka sklep, robi dzienny rachunek, sprawdza kasę i robi listę zadań na kolejny dzień. Jeśli miewa udany dzień czyta wieczorami prasę lub gazety. Zdarza się czasem, że grywa na gitarze.
Czasami mówił na głos zdania w rodzaju: - "Głupstwo handel... głupstwo polityka... głupstwo podróż do Turcji... głupstwo całe życie, którego początku nie pamiętamy, a końca nie znamy... Gdzież prawda?...". Z tego powodu uważano go czasem za bzika. Pisał też pamiętnik.
Rzadko wychodzi na dwór, a jego spacery dotyczą jedynie najbliższych uliczek. Mimo to, wie wiele o swoich pracownikach - gdzie przebywają, z kim i o której.
Jego towarzyszem był jednooki pudel Ir. Po sprzedaży sklepu jest spychany na drugi plan i nieustannie kontrolowany. Nie umie dojść do wniosku, że jego życiowe ideały legły w gruzach. Ostatecznie umiera w wielce symbolicznej scenie w swoim miejscu pracy, które tak ukochał. Był starym idealistą, który okazał się nie przystawać do czasów, w których żył.
Odniesienia w kulturze.
Postać Ignacego Rzeckiego pojawia się w produkcji kinowej pod tym samym tytułem, w której w rolę bohatera wcielił się Tadeusz Fijewski, a także w serialu telewizyjnym (Bronisław Pawlik).

</doc>
<doc id="546541" url="https://pl.wikipedia.org/wiki?curid=546541" title="Alberts Bels">
Alberts Bels

Alberts Bels, właśc. Janīs Cirulis, (ur. 6 października 1938 w Rydze) - pisarz łotewski, autor powieści społeczno-psychologicznych prezentujących życie środowisk inteligenckich i artystycznych współczesnej Łotwy, m.in. "Būris" ['klatka'] (1972), "Poligons" ['poligon'] (1977), "Saknes" ['korzenie'] (1982), "Slēptuve" ['skrytka'] (1986), "Sitiens ar telādu" ['cios i odbicie'] (1987). Pisze ponadto scenariusze filmowe i opowiadania.

</doc>
<doc id="546546" url="https://pl.wikipedia.org/wiki?curid=546546" title="Neuwerk (wyspa)">
Neuwerk (wyspa)

Neuwerk – niemiecka wyspa na Morzu Północnym, znajdująca się ok. 15 km na północ od Cuxhaven, pomiędzy ujściami Łaby i Wezery. Administracyjnie wyspa należy do miasta Hamburg, jego dzielnicy Neuwerk, okręgu administracyjnego Hamburg-Mitte. Ma 3,3 km² powierzchni i liczy 43 mieszkańców. Do centrum Hamburga wzdłuż Łaby jest ok. 100 km.
Ze względu na płyciznę morza w tym miejscu w czasie odpływu można przejść pieszo ok. 10-kilometrowy odcinek dzielący wyspę od lądu. Atrakcją turystyczną są także przejazdy bryczkami z Sahlenburga (dzielnicy Cuxhaven) na wyspę. Wzdłuż trasy ustawione są specjalne wieże ratunkowe, na wypadek, gdyby podróżnych zastał przypływ.

</doc>
<doc id="546548" url="https://pl.wikipedia.org/wiki?curid=546548" title="Mikołaj Krzysztof Radziwiłł Sierotka">
Mikołaj Krzysztof Radziwiłł Sierotka



</doc>
<doc id="546556" url="https://pl.wikipedia.org/wiki?curid=546556" title="Atrek">
Atrek

Atrek (pers. "Atrak") – rzeka w północno-wschodnim Iranie i południowo-zachodnim Turkmenistanie. Jej długość wynosi 669 km, a jej dorzecze zajmuje powierzchnię 27,3 tys. km².
Jej źródła znajdują się na południowych stokach gór Köpetdag, niedaleko miasta Ghuczan. Płynie w kierunku zachodnim wzdłuż południowo-zachodnich stoków tych gór. W dolnym biegu ma charakter rzeki okresowej i tylko przy wysokich stanach wód uchodzi do Morza Kaspijskiego. W dolnym biegu rzeka Atrek stanowi granicę między Iranem a Turkmenistanem. Zgodnie z postanowieniem z 1926 Turkmenistan może wykorzystywać 50% zasobów wodnych rzeki, głównie do nawadniania.

</doc>
<doc id="546557" url="https://pl.wikipedia.org/wiki?curid=546557" title="Atrak">
Atrak



</doc>
<doc id="546558" url="https://pl.wikipedia.org/wiki?curid=546558" title="Erik Zabel">
Erik Zabel

Erik Zabel (ur. 7 lipca 1970 r. w Berlinie Wschodnim) – niemiecki zawodowy kolarz szosowy, trzykrotny medalista mistrzostw świata, zdobywca Pucharu Świata, zawodnik grupy Team Milram.
Kariera.
Był jednym z najlepszych sprinterów lat 90. W 1992 roku wystartował na igrzyskach olimpijskich w Barcelonie, gdzie był czwarty w wyścigu ze startu wspólnego. Walkę o podium przegrał tam z Łotyszem Dainisem Ozolsem. Na rozgrywanych cztery lata później igrzyskach w Atlancie był dwudziesty, a na igrzyskach w Sydney w 2000 roku zajął trzynaste miejsce. W międzyczasie wygrał między innymi: Tour de Berne w 1993 roku, Paryż-Tours w 1994 roku, Rund um Köln w 1996 i 2004 roku, Mediolan-San Remo w latach 1997, 1998, 2000 i 2001, Vuelta a Andalucía i Grote Scheldeprijs w 1997 roku, Eschborn-Frankfurt City Loop w latach 1999, 2002 i 2005 oraz Amstel Gold Race. W sezonie 2000 zwyciężył w klasyfikacji generalnej Pucharu Świata, wyprzedzając reprezentującego Belgię Andreia Tchmila oraz Włocha Francesco Casagrande. W kolejnym sezonie PŚ zajął drugie miejsce, przegrywając tylko z Erikiem Dekkerem z Holandii. Pierwszy medal na dużej imprezie wywalczył w 2002 roku, kiedy podczas mistrzostw świata w Zolder był trzeci w wyścigu ze startu wspólnego. W zawodach tych wyprzedzili go jedynie Włoch Mario Cipollini oraz Australijczyk Robbie McEwen. Na rozgrywanych dwa lata później mistrzostwach świata w Weronie zdobył srebrny medal, ulegając tylko Hiszpanowi Óscarowi Freire. W tym samym roku był też czwarty na igrzyskach olimpijskich w Atlancie, przegrywając walkę o medal z Belgiem Axelem Merckxem. Ostatni medal zdobył na mistrzostwach świata w Salzburgu w 2006 roku, gdzie był drugi ze startu wspólnego, za Włochem Paolo Bettinim, a przed Alejandro Valverde z Hiszpanii. W latach 1996-2001 wygrywał klasyfikację punktową Tour de France, w klasyfikacji generalnej najlepiej wypadając w 2008 roku, kiedy zajął 43. pozycję. W klasyfikacji punktowej Vuelta a España zwyciężał w latach 2002-2004, a w klasyfikacji generalnej jego najlepszym wynikiem było 43. miejsce w 2004 roku. Dwukrotnie startował też w Giro d'Italia, lepszy wynik osiągając w 2005 roku, kiedy ukończył wyścigu na 63. miejscu. W 2009 roku zakończył karierę.
Doping.
24 maja 2007 w ramach konferencji prasowej przyznał się do stosowania EPO podczas Tour de France 1996 przez okres jednego tygodnia. W specyfik ten zaopatrywać go miał Jef D’hont, masażysta Teamu Telekom. Zabel określił przyjmowanie tego środka jako pewnie rodzaj fazy próbnej, która jednak zakończyła się pogorszeniem zdrowia kolarza. Z tego powodu Zabel, jak twierdzi sam zainteresowany, nigdy już nie stosował dopingu. W wyniku przyznania się do stosowania niedozwolonej substancji, Niemiec musiał oddać zieloną koszulkę, którą wygrał w 1996 roku. Nie zastosowano innych sankcji, gdyż sprawa była przedawniona.

</doc>
<doc id="546559" url="https://pl.wikipedia.org/wiki?curid=546559" title="Sahlenburg">
Sahlenburg

Sahlenburg - dzielnica niemieckiego miasta Cuxhaven leżącego nad Morzem Północnym, położona blisko ujścia Łaby. Słynie z atrakcji turystycznych wynikających z dużej płycizny morza pomiędzy lądem a wyspą Neuwerk. Pozwala to na przejście w czasie odpływu pieszo ok. 10-kilometrowego odcinka dzielącego wyspę od lądu. Atrakcją turystyczną są także przejazdy bryczkami z Sahlenburga na wyspę.

</doc>
<doc id="546560" url="https://pl.wikipedia.org/wiki?curid=546560" title="Adán Martín Menis">
Adán Martín Menis

Adán Pablo Martín Menis (ur. 19 października 1943 w Santa Cruz de Tenerife, zm. 10 października 2010 w Barcelonie) – hiszpański polityk, inżynier i samorządowiec, działacz Koalicji Kanaryjskiej, od 2003 do 2007 prezydent Wysp Kanaryjskich.
Życiorys.
Absolwent inżynierii przemysłowej, studia ukończył w Barcelonie. Kształcił się również w zakresie zarządzania. Pracował m.in. w koncernie Chrysler w Anglii. Zajmował stanowiska menedżerskie, działał w kanaryjskich organizacjach gospodarczych. W latach 1979–1987 sprawował urząd alkada miasta Santa Cruz de Tenerife. Od 1981 był członkiem władz Wysp Kanaryjskich, w latach 187–1999 pełnił funkcję przewodniczącego cabildo insular na Teneryfie, kolegialnego organu zarządzającego tą wyspą. Działał w Koalicji Kanaryjskiej, w latach 1993–1996 sprawował mandat posła do Kongresu Deputowanych V kadencji. W latach 1999–2003 pełnił funkcję wiceprzewodniczącego kanaryjskiego rządu, odpowiadając w nim za gospodarkę, finanse i handel. W latach 2003–2007 był prezydentem Wysp Kanaryjskich. Zasiadał w tym czasie również w regionalnym parlamencie. Zmarł w 2010 na chorobę nowotworową, z którą zmagał się przez dwanaście lat.

</doc>
<doc id="546562" url="https://pl.wikipedia.org/wiki?curid=546562" title="Leszek Bednarczuk">
Leszek Bednarczuk

Leszek Bednarczuk (ur. 30 maja 1936 w Wilnie) – polski językoznawca, indoeuropeista i celtolog. Od 1987 r. profesor Wyższej Szkoły Pedagogicznej w Krakowie, od roku 1991 członek korespondent, od 2022 członek czynny Polskiej Akademii Umiejętności.
Jego prace obejmują zakres językoznawstwa indoeuropejskiego, języków: polskiego, słowackiego, celtyckich (walijski, irlandzki), bałkańskich i innych.
Życiorys.
Urodził się w Wilnie w rodzinie polskiej. Syn nauczycielki i oficera rezerwy Wojska Polskiego, zatrudnionego w nadleśnictwie Narocz. Dzieciństwo spędził na Wileńszczyźnie w Daugieliszkach, Kobylniku i w okolicach Grodna. W kwietniu 1945 r. wyjechał wraz z rodziną do Nowego Sącza. Szkołę podstawową ukończył w Tęgoborzu (1945–1949), następnie uczęszczał do Liceum im. Jana Długosza w Nowym Sączu (1949–1953). W 1953 przeniósł się do Krakowa, gdzie rozpoczął studia w Wyższej Szkole Pedagogicznej na kierunku filologia polska (1953–1957). Po uzyskaniu dyplomu magistra kontynuował studia na Uniwersytecie Jagiellońskim na kierunku filologia słowiańska (1957–1960). Pracę magisterską z filologii słowiańskiej, napisaną pod kierunkiem profesora Tadeusza Milewskiego, obronił w 1960. Pracę doktorską pt. "Polskie spójniki parataktyczne", napisaną również pod kierunkiem Tadeusza Milewskiego, obronił w 1964. Ukazała się ona drukiem w 1967.
W 1971 uzyskał stopień doktora habilitowanego na podstawie rozprawy pt. "Indo-European Parataxis". Tytuł profesora zwyczajnego otrzymał w 1988. Jako badacz naukowy i dydaktyk pracował w Wyższej Szkole Pedagogicznej w Krakowie (1960–2004), a następnie w Wyższej Szkole Zawodowej w Sanoku (do 2010) i równolegle w Akademii Polonijnej w Częstochowie (do chwili obecnej). Jest członkiem Polskiej Akademii Umiejętności od 1991, a także członkiem rad naukowych kilku czasopism językoznawczych, m.in. "Acta Baltico-Slavica", "Studia Linguistica" ("Annales Universitatis" "Paedagogicae Cracoviensis"), "Lingua Posnaniensis", "Studia Indogermanica Lodziensia", "Studia" "Albanica" i innych. Jest także członkiem towarzystwa naukowego Fides et ratio.
W 2010 został członkiem Krakowskiego Społecznego Komitetu Poparcia Jarosława Kaczyńskiego w przyspieszonych wyborach prezydenckich, a w 2015 poparł Andrzeja Dudę jako członek Akademickiego Komitetu Honorowego. Członek Akademickiego Klubu Obywatelskiego im. Prezydenta Lecha Kaczyńskiego w Poznaniu.
Badania i zainteresowania naukowe.
Profesor Leszek Bednarczuk jest autorem ponad dziesięciu książek z zakresu językoznawstwa oraz współautorem i redaktorem obszernej dwutomowej syntezy "Języki indoeuropejskie", która ukazała się w 1986–1988 w wydawnictwie PWN. Ponadto jest współautorem i współredaktorem kilkunastu książek z dziedziny językoznawstwa, z których ważniejsze to: "Dzieje Słowian w świetle leksyki" (2002), "Językoznawstwo historyczne i typologiczne" (2008) oraz "Polszczyzna i inne języki" (2010).
Jest autorem blisko 250 artykułów i recenzji, opublikowanych w kraju i za granicą, w około dziesięciu językach. Obok wspomnianych dziedzin, takich jak językoznawstwo indoeuropejskie, w tym zwłaszcza słowiańskie, bałtyckie i celtyckie, publikuje również prace w takich obszarach jak: językoznawstwo ugrofińskie, tocharskie, albańskie czy irańskie, języki praindoeuropejskie (praceltycki i italskie), tzw. języki staroeuropejskie (substrat śródziemnomorski – etruski, iberyjski, pelazgijski – w językach indoeuropejskich), język nostratycki, kontakty językowe bałto-słowiańskie, bałtosłowiańsko-ugrofińskie, słowiańsko-albańskie, słowiańsko-germańskie, słowiańsko-romańskie, italo-celtyckie, celtobryto-romańskie i inne, gwary polskie (na Litwie, Sądecczyźnie i w Ziemi Sanockiej), gwary zawodowe (m.in. język flisaków), zagadnienia tzw. nowomowy, język transcendencji (Słowo Boże i język aniołów), etnogeneza Słowian i Bałtów (zwłaszcza Polaków, Litwinów i Białorusinów), toponimia, antroponimia i etnonimia (słowiańska, bałtycka i celtycka), etymologia (m.in. kilka artykułów na temat pochodzenia wyrazu "pan" w języku polskim i jego zapożyczeń w innych językach), składnia w językach indoeuropejskich (zwłaszcza słowiańskich, bałtyckich, germańskich i celtyckich), fonologia, morfonologia i morfosyntaktyka (zarówno w ujęciu porównawczym, jak i w teorii języka), metodologia badań językoznawczych, historia językoznawstwa w Polsce i w poszczególnych ośrodkach (m.in. w Krakowie, w Wilnie, we Lwowie i w Częstochowie).
Jako jeden z nielicznych na świecie i obecnie jako jedyny badacz w Polsce zna on i bada wymarły celtycki język galijski. W Częstochowie od lat 90. ubiegłego wieku współorganizował i współtworzy środowisko naukowo-badawcze celtologów.
Jako językoznawca profesor Leszek Bednarczuk jest uczniem i kontynuatorem szkoły lingwistycznej profesora Tadeusza Milewskiego. Innym znanym uczniem Tadeusza Milewskiego był Karol Wojtyła, który znał, cenił i przyjaźnił się z profesorem Leszkiem Bednarczukiem, a następnie – już jako papież Jan Paweł II – przyjął go na prywatnej audiencji w Watykanie. 
Pod wpływem doświadczeń z dzieciństwa, kiedy to zetknął się z oddziałem partyzanckim mjr. Antoniego Burzyńskiego ps. "Kmicic", zajął się też opracowaniem kalendarium wydarzeń i relacji członków Okręgu Wilno Armii Krajowej w artykule ""Od Naroczy do Niemna. Relacje partyzantów Kmicica - Łupaszki - Ronina Armii Krajowej na Wileńszczyźnie III.1943–VII.1944"." Wystąpił jako ekspert w filmie dokumentalnym Agencji Filmowej dla Telewizji Polskiej z 2000 r. pt. "Łupaszka", ukazujący działalność mjr. Zygmunta Szendzielarza. 
Bibliografia podmiotu.
Profesor Leszek Bednarczuk jest ponadto autorem niewydanego dotąd skryptu pt. "Języki świata" (Kraków 1978 – maszynopis, s. 76), zawierającego zwięzły i przystępnie napisany przegląd kilkuset języków.

</doc>
<doc id="546563" url="https://pl.wikipedia.org/wiki?curid=546563" title="Worf">
Worf

Komandor Porucznik Worf – bohater fikcyjny występujący w serialu , oraz w kilku filmach pełnometrażowych z serii Star Trek, Klingon, jedna z najbardziej rozbudowanych postaci świata Star Trek. Odtwórcą roli Worfa jest Michael Dorn.
Życiorys.
Worf - syn Mogha, z domu klingońskiego Martoka, ludzkiego domu Rozhenko; partner K'Ehleyr, ojciec Aleksandra Rozhenko, mąż Jadzi Dax; Oficer Gwiezdnej Floty, żołnierz Imperium Klingońskiego; pogromca Gowrona; ambasador Federacji na Qo'noS – jeden z najbardziej wpływowych Klingonów 24 wieku. 
Dzieciństwo.
Worf urodził się na Qo'noS w 2340 roku jako pierworodny syn Mogha. Swoje imię otrzymał po szanowanym przodku - pułkowniku Worf, który był adwokatem i dyplomatą, obrońcą kapitana Jamesa Kirka i doktora McCoya w trakcie ich procesu na Qo'noS w 2293 roku. Według niektórych źródeł pułkownik Worf był dziadkiem Worfa, ojcem Mogha. 
W 2345 roku Mogh wraz z żoną i najstarszym synem przeprowadzili się do kolonii Kithomer. Młodszy syn, Kurn, pozostał w tym czasie pod opieką zaprzyjaźnionej rodziny Lorgh. W 2346 roku Romulanie zaatakowali Kithomer, zabijając 4000 kolonistów, w tym rodziców Worfa. Na wysłany przez kolonistów sygnał SOS odpowiedział "USS Intrepid". Odbywający służbę na pokładzie okrętu Sergey Rozhenko zabrał osieroconego Worfa do swojej rodzimej kolonii na Gault, gdzie wraz z żoną Heleną Rozhenko wychowywał klingońską sierotę. Worf dorastał wraz ze swoim starszym ludzkim bratem Nikolaiem Rozhenko.
Jako Klingon, Worf był początkowo trudnym dzieckiem, a wychowanie jego przez ludzką rodzinę nastręczało wielu problemów. Już w wieku siedmiu lat wdawał się niejednokrotnie w bójki z innymi dziećmi, które w większości wypadków wygrywał, zadając swoim przeciwnikom niejednokrotnie poważne obrażenia. W wieku 13 lat, podczas zawodów piłki nożnej, Worf zderzył się z kapitanem przeciwnej drużyny. Siła uderzenia była tak silna, że chłopiec upadł łamiąc kark. To wydarzenie wywarło duży wpływ na dalsze zachowanie Worfa. Nauczyło go opanowywać swoje pierwotne instynkty. Umiejętność ta okazała się nieodzowna w dorosłym życiu. Niektórzy Klingoni uznawali ją jednak za słabość i zarzucali Worfowi wyparcie się własnej rasy.
Dorastanie.
W 2355 roku Worf przybył na Qo'noS, gdzie zamieszkał ze swoimi kuzynami. W tym czasie przeszedł Rytuał Dorosłości oraz wyruszył na wyprawę w góry, gdzie w jaskiniach No'Mat poddał się rytuałowi MajQa. Gdy po sześciu dniach medytacji ukazał mu się w wizji Khales, oznajmił, że dokona on rzeczy, których nie dokonał jeszcze żaden Klingon.
Przepowiednia spełniła się, kiedy Worf jako pierwszy Klingon w historii wstąpił do Akademii Gwiezdnej Floty, ukończył ją i rozpoczął służbę. Jego pierwszym przydziałem była służba w stopniu chorążego na pokładzie "USS Hawk".
Kariera we Flocie.
Służba na Enterprise-D.
Worf rozpoczął służbę na Enterprise-D pod dowództwem kapitana Picarda w 2364. Początkowo, jako podporucznik w sekcji dowodzenia, został przydzielony do służby na mostku, gdzie często pełnił funkcję sternika. Po nagłej śmierci Tashy Yar w 2364 Worf został przeniesiony do sekcji operacyjnej, awansował do rangi porucznika i objął stanowisko szefa ochrony okrętu oraz głównego oficera taktycznego.
Służba na Deep Space 9.
Po zniszczeniu Enterprise-D w 2371 roku Worf udał się na pielgrzymkę do klasztoru na planecie Boreth. W 2372 pomógł kapitanowi Benjaminowi Sisko uspokoić napiętą sytuację między Federacją a Imperium Klingońskim w trakcie inwazji Klingonów na Kardasję. Odmówił w tym czasie kanclerzowi Gowronowi i nie przyłączył się do Imperium, uznając, że wojna z Kardasją jest błędem, który nie przyniesie chwały Imperium. W akcie zemsty Gowron pozbawił rodzinę Worfa praw, ziem i majątku. 
Worf początkowo planował odejść z Gwiezdnej Floty, jednak gdy kapitan Sisko zaoferował mu objęcie roli głównego oficera taktycznego, na federacyjno-bajorańskiej stacji Deep Space Nine, przyjął ofertę.
W trakcie służby na stacji Worf często otrzymywał dowodzenie USS Defiant na czas różnych misji patrolowych, eskortowych i badawczych. Wsławił się przy tym męstwem i zdolnościami przywódczymi. W 2373 dostał się do niewoli Dominium w Kwadrancie Gamma, gdzie przebywał wraz z Garakiem, Dr Bashirem, Enabranem Tain i poznał osobiście Generała Martoka. Zdobył uznanie wśród współwięźniów, pokonując dwunastu żołnierzy Jem'Hadar w dwunastu kolejnych pojedynkach na śmierć i życie.
Podczas Bitwy o Deep Space Nine, która rozpoczęła wojnę z Dominium, Worf dowodził uzbrojeniem stacji. W trakcie walk, mimo znaczącej przewagi sił wroga, zniszczył 50 nieprzyjacielskich okrętów. Umożliwiło to dokończenie prac nad polem minowym, stawianym przez USS Defiant, u wejścia do Tunelu Podprzestrzennego. Po opuszczeniu stacji przez personel Federacji, Worf został przeniesiony na IKS Rotarran pod dowództwo Generała Martoka. Podczas operacji odbicia Deep Space Nine Worf wraz z generałem Martokiem, pomógł przekonać kanclerza Gowrona do udzielenia pomocy osłabionej flocie Federacji.
Kiedy w 2375 kanclerz Gowron zaczął używać wojny jako instrumentu służącego osiąganiu własnych korzyści politycznych, narażając przy tym Imperium, Federację i ich sojuszników na przegraną, Worf próbował przekonać Gowrona do zmiany taktyki i oddania dowództwa osobom bardziej kompetentnym. Gdy jego prośby i sugestie nie przyniosły zamierzonego efektu, wyzwał kanclerza na pojedynek na śmierć i życie. Walkę wygrał, zyskując w ten sposób prawo do objęcia stanowiska Kanclerza Imperium. Zrzekł się jednak uprawnień i przekazał władzę Martokowi, który przyjął stanowisko, aczkolwiek niechętnie.
Po zakończeniu działań wojennych Worf został mianowany przez Kanclerza Martoka na stanowisko Ambasadora Federacji przy Imperium Klingońskim. Opuścił Deep Space Nine i udał się na Qo'nos
Służba na Enterprise-E.
W 2373 roku dowodząc USS Defiant Worf otrzymał rozkaz dołączenia do grupy, której zadaniem było powstrzymanie inwazji Borg w Sektorze 001. W trakcie walk okręt został ciężko uszkodzony. Worf wydał rozkaz staranowania sześcianu Borg. Okręt i załogę uratował w ostatnim momencie USS Enterprise, który przybył na miejsce bitwy wbrew rozkazom. Na pokładzie nowej jednostki Worf objął stanowisko oficera taktycznego i koordynował atak pozostałych jednostek. Dzięki wiedzy posiadanej przez kapitana Picarda na temat Kolektywu doprowadził do zniszczenia Sześcianu. Odłączona od macierzystego okrętu mniejsza jednostka Borg zdołała uciec i przeniosła się w przeszłość do roku 2063. Enterprise podążył za nią. Celem Borg było udaremnienie pierwszego lotu ludzi z prędkością Warp, czego skutkiem był kontakt z rasą Wolkanów. 
W trakcie walk na pokładzie Enterprise z członami Borg, Picard wydał Worfowi rozkaz, aby jego ludzie walczyli wręcz, jeżeli zajdzie taka potrzeba. Uznając tę decyzję za nieprofesjonalną i podjętą pod wpływem własnych emocji, Worf zakwestionował rozkazy kapitana. Doszło do gwałtownej sprzeczki, w trakcie której Picard oskarżył Worfa o tchórzostwo. Uniesiony tą zniewagą Klingon wypowiedział pamiętne słowa: "Gdybyś był kimkolwiek innym, zabiłbym cię na miejscu."
W 2375, podczas misji dyplomatycznej na planecie Manzar, Worf odwiedził przyjaciół z dawnej załogi na pokładzie USS Enterprise znajdującego się w pobliżu. Uczestniczył w wydarzeniach prowadzących do odkrycia spisku admirała Dougherty'ego i przedstawicieli rasy Son'a, mającego na celu przesiedlenie ludu Ba'ku. 
W 2379 Worf po raz kolejny przybył na pokład na USS Enterprise, tym razem na ceremonię zaślubin Rikera i Troi. Po zakończeniu ziemskiej ceremonii, w drodze na Betazed, gdzie miał się odbyć ślub zgodnie w betazoidzkim obrządku, Enterprise otrzymał rozkazy od admirał Kathryn Janeway, aby udać się na planetę Romulus, gdzie niespodziewanie doszło do wyboru nowego pretora. W trakcie misji okazało się, że nowy władca, Shinzon, jest klonem Picarda, a jego celem jest zniszczenie Ziemi. W trakcie bitwy z wrogiem dysponującym przygniatającą przewagą, Enterprise został ciężko uszkodzony. Ratunek przyniosła brawurowa taktyka kapitana Picarda oraz poświęcenie Daty, który zginął ratując kapitana i załogę.
Życie prywatne.
Worf od urodzenia pragnął zachować swoje prawdziwe korzenie. Przywiązywał ogromną rolę nie tylko do tradycji, ale również starał się żyć według najszlachetniejszych ideałów klingońskiego społeczeństwa. Jego lojalność wobec ludzi i Gwiezdnej Floty stała niejednokrotnie w sprzeczności z niektórymi zasadami i prawami rasy wojowników. Ta kontrowersyjna mieszanka doprowadziła do ukształtowania osoby konserwatywnej, szlachetnej, odważnej, często idealistycznej, wykazującej niejednokrotnie skłonności do romantyzmu i wbrew obiegowej opinii dysponującej poczuciem humoru. 
Podczas pierwszych lat służby na Enterprise Worf darzył ogromnym szacunkiem i podziwem Tashę Yar, ówczesnego szefa ochrony i oficera strategicznego okrętu. Widział w niej bratnią duszę, która tak jak on straciła rodziców, a także dostrzegał w niej instynkt wojownika.
Mimo że załogę okrętu uznawał za swoich przyjaciół, często unikał towarzystwa i hucznych zabaw, preferując trening fizyczny i medytacje nad grupowe zabawy. Regularnie natomiast grywał w pokera wraz komandorem Rikerem, Dr Crusher, Dr Pulaski, Datą i Geordim.
W 2366 roku, na skutek intryg politycznych rodziny Durasa syna Ja'roda, ojciec Worfa został uznany pośmiertnie za zdrajcę. Obarczono go winną za domniemane przekazanie Romulanom kodów systemu osłon kolonii Khitomer, co doprowadziło do masakry w 2346. Zhańbiona rodzina Worfa została pozbawiona praw, odebrano jej ziemię i majątek. Worf dla dobra Imperium przyjął karę, mimo że wiedział o zdradzie ojca Durasa - Ja'roda i dysponował odpowiednimi dowodami. 
K'Ehleyr.
Pierwszą partnerką Worfa była ambasador K'Ehleyr, pół klingonka, pół człowiek. Ich romans rozpoczął się w 2365 roku. Kiedy dwa lata później przybyła na Enterprise, Worf po raz pierwszy dowiedział się o istnieniu syna Aleksandra. Worf nie chciał przyjąć go do swojej rodziny, obawiając się, że przenoszona z ojca na syna hańba uniemożliwi mu funkcjonowanie w społeczeństwie. Odmówił również K'Ehleyr podania przyczyny swej banicji. Rozpoczęte przez ambasador śledztwo, mające na celu rozwiązanie tej zagadki doprowadziło do wysłania przez Durasa płatnych zabójców, którzy dokonali mordu na pokładzie Enterprise. Zgodnie z klingońskim prawem Worf pomścił śmierć swojej partnerki, zabijając Durasa w pojedynku na bat'lethy. Otrzymał za to od kapitana Picarda naganę z wpisaniem do akt. 
Deanna Troi.
W 2370 roku, w trakcie służby na Enterprise, Worf miał przelotny romans z Deanną Troi. W tym samym czasie poprosił Deanne, aby została jego soh-chim, co w wolnym tłumaczeniu odpowiada przyrodniej siostrze i zaopiekowała się Aleksandrem w razie jego śmierci.
Jadzia Dax.
Jadzia Dax była żoną Worfa. Ich małżeństwo trwało jednak krótko, gdyż niespełna po dwunastu miesiącach zakończyło się tragiczną śmiercią Jadzii pod koniec 2374 roku.
Już w pierwszych dniach służby na DS9 w 2372 roku Worf wywarł ogromne wrażenie na Dax. Częściowo za sprawą symbionta, z którym jako Trill była połączona i wraz z którym pozyskała całą ogromną wiedzę na temat Klingonów, zdobytą przez Curzona Dax. Worf momentalnie rozpoznał w Jadzii nowego nosiciela Dax, którego imię zyskało sobie sławę w Imperium. Początkowe zainteresowanie, bardziej widoczne po stronie Dax, szybko przerodziło się w przyjaźń. Po przeprowadzce Worfa na pokład Defiant otrzymał on od Jadzii zestaw oper klingońskich, których zwykł słuchać, wykorzystując system nagłaśniający okrętu. Przyjaźń przerodziła się w miłość bardzo nietypowo, w okresie, w którym Worf zabiegał o względy innej kobiety, Grilki, Klingonki, byłej żony Quarka.
W 2373 roku, już jako para, Worf i Jadzia spędzili pierwsze wspólne wakacje na planecie Risa. 
Po wybuchu wojny z Dominium Jadzia objęła dowództwo nad Defiant, a Worf został przydzielony na okręt generała Martoka. Po zwycięskiej Bitwie o Bajor i odbiciu DS9 pobrali się i mimo początkowych obiekcji żony Martoka - Sirelli - Jadzia została przyjęta do Domu Martoka w 2374 roku.
Podczas wspólnej misji mającej na celu podjęcie kardasjańskiego informatora Lasarana, oboje wpadli w zasadzkę Jem'Hadar. Jadzia została ciężko ranna. Aby uratować jej życie Worf postanowił przerwać misję. Lasaran został pojmany przez żołnierzy Dominium i zabity. Za niewykonanie rozkazów Worf otrzymał reprymendę od kapitana Sisko, który określił ten incydent jako przekreślający jego szanse na objęcie w przyszłości samodzielnego dowództwa.
Pod koniec 2374 roku Worf i Jadzia zdecydowali o posiadaniu potomstwa. Mimo dużych różnic genetycznych dzielących Klingonów i Trille, okazało się to możliwe dzięki pomocy medycznej, którą miał zapewnić Julian. W podzięce za łaskę i pragnąc prosić o opiekę Proroków, Jadzia udała się do bajorańskiej świątyni na pokładzie DS9. W trakcie modłów została śmiertelnie raniona przez Gul Ducata, który opętany przez Pah-wraith przedostał się do świątyni, by zniszczyć jedną z Łez Proroków. Worf biorący udział w walkach w systemie Chin'toka zdołał wrócić na stację tuż przed śmiercią Jadzii. Julianowi udało się uratować tylko symbiont Dax.
W 2375 roku Worf wyruszył na misję, której celem było zniszczenie doków Dominium. Zwycięstwo ofiarował Jadzii, aby zapewnić jej spokojną wędrówkę do Sto-Vo-Kor.
Aleksander.
Worf dowiedział się o istnieniu Aleksandra w 2367 roku. Początkowo, ze względu na przyjętą na siebie hańbę, obawiał się, że zaakceptowanie go jako syna, uniemożliwi Aleksandrowi funkcjonowanie w społeczeństwie. Po śmierci K'Ehleyr Aleksander przebywał przez rok z przybranymi rodzicami Worfa. Wychowanie kolejnego młodego Klingona okazało się jednak ponad ich siły. Sprowadził więc go na Enterprise, gdzie usilnie wpajał mu klingońską tradycję i ideały. Gdy Aleksander osiągnął wiek pozwalający na przejście rytuału dojrzałości, Worf był rozczarowany, dowiedziawszy się, że jego syn nie pragnie zostać wojownikiem. Pozwolił mu jednak na wybranie własnej drogi życia. Po zniszczeniu Enterprise-D, Aleksander powrócił na Ziemię i zamieszkał z Rozhenkami. Jako nastolatek zdecydował się wstąpić do Klingońskich Sił Obronnych. Przydzielono go na IKS Rotarran, gdzie służył pod komendą generała Martoka i swojego ojca. Początkowe trudności z zaadaptowaniem się do surowych wymagań i nowego stylu życia oraz obecność ojca utrudniały Aleksandrowi zdobycie uznania wśród załogi. Oskarżył wtedy Worfa o to, że traktuje go jako ciężar, którego najlepiej byłoby się pozbyć. W trakcie bitwy z okrętami Jem'Hadar Aleksander ryzykując własnym życiem dokonał niezbędnych napraw okrętu. Zyskał tym uznanie i szacunek, a Martok i Worf zgodzili się na przyjęcie go jako pełnoprawnego członka domu Martoka.
Kurn.
Kurn był młodszym bratem Worfa. Po raz pierwszy od czasów dzieciństwa obaj bracia spotkali się podczas pobytu Kurna na Enterprise, w ramach programu wymiany oficerów. Kurn poinformował wtedy Worfa o hańbie, jaką na ich rodzinę ściągnęła domniemana zdrada ojca. Gdy Worf zdecydował się przyjąć niesłusznie zadaną hańbę, aby uchronić Imperium przed wybuchem wojny domowej, postanowił także ukryć prawdziwą tożsamość Kurna.
W trakcie Wojny Domowej w 2368 roku Worf przekonał Kurna do udzielenia pomocy siłom Gowrona. Kiedy blokada stworzona przez flotę 23 okrętów Federacji udaremniła romulański spisek przejęcia władzy nad Imperium, zwycięski Gowron przywrócił honor Worfowi i całemu Domowi Mogha. Kurn objął stanowisko w Wysokiej Radzie Imperium.
W trakcie inwazji Klingonów na Kardasję Worf odmówił udziału w walkach i otwarcie potępił wojnę. Rozwścieczony kanclerz odebrał rodzinie Worfa wszelkie prawa, anulując tym samym przywileje i pozycję Kurna w Radzie. Pozbawiony honoru Kurn przybył kilka miesięcy później na stację Deep Space 9, prosząc swojego brata o wykonanie rytuału Mauk-to'Vor (aktu eutanazji). Pomimo wahań Worf uległ namowom brata i podczas ceremonii wbił w pierś Kurna sztylet. Szybka interwencja Jadzii, której doświadczenie i intuicja pozwoliły odkryć na czas zamiary braci, pozwoliła uratować życie Kurna. Po incydencie Worf umożliwił Kurnowi służbę w bajorańskiej sekcji ochrony stacji. Niestety dla pozbawionego honoru Klingona dalsze życie było bezsensownym cierpieniem. Z tego powodu postanowił poddać brata zabiegowi wymazania pamięci połączonemu z chirurgiczną zmianą wyglądu. Kurn oficjalnie przestał być bratem Worfa i nosząc nowe imię Rodek stał się członkiem Domu Noggra. Obaj bracia nigdy więcej się nie spotkali.
Sztuki walki.
Worf był mistrzem we władaniu mieczem bat'leth, co potwierdził wygrywając turniej na Forcas III. Biegle posługiwał się swoją ulubioną bronią - mek'leth. Jego umiejętności w walce wręcz zostały sprawdzone podczas pobytu w obozie Dominium w Kwadrancie Gamma w 2373 roku. Pokonał tam dwunastu żołnierzy Jem'Hadar w dwunastu kolejnych pojedynkach na śmierć i życie.

</doc>
<doc id="546564" url="https://pl.wikipedia.org/wiki?curid=546564" title="Ghuczan">
Ghuczan

Ghuczan () – miasto w północno-wschodnim Iranie, w prowincji Chorasan-e Razawi, położone jest około 100 km na północny zachód od miasta Meszhed, niedaleko granicy z Turkmenistanem. Leży nad rzeką Atrek, u podnóża gór Kopet-dag. Ludność: 85,8 tys. (1996).
W 1893 miasto zostało poważnie zniszczone przez silne trzęsienie ziemi. Zginęło wówczas około 10 tys. mieszkańców miasta.

</doc>
<doc id="546565" url="https://pl.wikipedia.org/wiki?curid=546565" title="Mikołaj Krzysztof Radziwiłł">
Mikołaj Krzysztof Radziwiłł

Mikołaj Krzysztof Radziwiłł książę herbu Trąby, zwany "Sierotką" (ur. 2 sierpnia 1549 w Ćmielowie, zm. 28 lutego 1616 w Nieświeżu) – wojewoda wileński od 1604, wojewoda trocki od 1590, kasztelan trocki od 1586, marszałek wielki litewski w latach 1579–1586, marszałek nadworny litewski od 1569, starosta szawelski, dyrektor trockiego sejmiku przedsejmowego 1594 i 1598 roku, pamiętnikarz.
Przydomek.
Według legendy Zygmunt August, podczas przechadzki, zauważył płaczące niemowlę – Mikołaja Krzysztofa – i nazwał je "Sierotką".
Życiorys.
Był synem Mikołaja Krzysztofa Radziwiłła Czarnego i Elżbiety z Szydłowieckich, córki Krzysztofa. Wychowany w kalwinizmie na przyszłą podporę reformacji, po śmierci ojca na skutek pobytu w Rzymie i osobistego zetknięcia z Commendonem, Hozjuszem i Skargą przeszedł w 1567 z kalwinizmu na katolicyzm, po czym otwierał zamknięte przez jego ojca kościoły, m.in. w Szydłowcu. Zwalczając rozwój protestantyzmu wykupił egzemplarze Biblii Brzeskiej, po czym uroczyście zostały one spalone na wileńskim rynku. Gorliwy katolik, popierał antyturecką politykę papiestwa i konsekwentnie wspierał Habsburgów w staraniach o tron Polski. Po wyborze króla prezentował postawę legalistyczną, wspierając wszystkich czterech królów Polski, z którymi się zetknął.
W 1567 roku wraz z królem Zygmuntem Augustem brał udział w wyprawie pod Radoszkowicze, a w 1568 roku walczył nad Ułłą. W nagrodę w 1569 roku został marszałkiem nadwornym litewskim. W tym samym roku podpisał unię lubelską. Od tego czasu towarzyszył królowi i był przy jego śmierci w Knyszynie w 1572 roku. Był uczestnikiem zjazdu w Knyszynie 31 sierpnia 1572 roku. W 1573 roku brał udział w poselstwie po Henryka Walezego do Paryża. Podczas elekcji 1575 roku poparł kandydaturę Habsburga do tronu polskiego, jednak uznał wybór Batorego. W 1577 roku po ślubie siostry Krystyny z kanclerzem Janem Zamoyskim został jedną z ważniejszych postaci frakcji królewskiej. Brał udział w bitwie pod Tczewem w czasie wojny króla z Gdańskiem i wyprawach moskiewskich Stefana Batorego, nad Dźwiną w 1577, Połockiem w 1579, Pskowem w 1581.
W latach 1582–1584 odbył podróż do Ziemi Świętej. Latem 1583 r. dotarł do Egiptu, gdzie wspiął się na piramidę Cheopsa. Po pielgrzymce, w roku 1585 częściowo przebudował wnętrza zamku w Szydłowcu. W 1587 roku podpisał elekcję Maksymiliana III Habsburga. W 1590 roku został wojewodą trockim. Popierał Zygmunta III Wazę w staraniach o unię kościelną. W 1604 roku otrzymał najważniejszy w Wielkim Księstwie Litewskim tytuł wojewody wileńskiego. Dostarczył królowi posiłków przeciw rokoszowi Zebrzydowskiego i wziął udział w 1609 roku w bitwie pod Warką.
Zbudował zamek w Nieświeżu i ufortyfikował (zaopatrzył w słynne armaty) oraz zbudował dla jezuitów kościół Bożego Ciała w Nieświeżu (pierwszy barokowy kościół w Rzeczypospolitej), zakładał klasztory, budował drogi i szpitale, rozwijał szeroką działalność filantropijną, opiekował się ubogimi studentami. Był fundatorem kolegium jezuitów w Nieświeżu. Wykształcony, studiował zwłaszcza geografię i medycynę. Napisał dzieje swojej podróży, wydane w 1601, w przeróbce łacińskiej, a potem w tłumaczeniu polskim jako "Peregrynacja abo pielgrzymowanie do Ziemi Świętej" (1607).
Drukarnię w Nieświeżu podarował Akademii wileńskiej, współpracował w dziele unii kościoła wschodniego z katolicyzmem. Był protektorem kartografii polskiej, wydając mapy Litwy opracowane niezależnie przez Tomasza Makowskiego i Macieja Strubicza.

</doc>
<doc id="546566" url="https://pl.wikipedia.org/wiki?curid=546566" title="Stacja transformatorowa">
Stacja transformatorowa

Stacja transformatorowa (stacja trafo, trafostacja) – stacja elektroenergetyczna, w której następuje zmiana parametrów prądu elektrycznego przy różnych poziomach napięć. Są wyposażone w transformatory obniżające napięcie, podwyższające napięcie oraz stabilizujące napięcie prądu elektrycznego. Nie następuje tutaj przemiana na prąd stały.
W skład stacji transformatorowych wchodzą:
Najczęściej spotykane stacje transformatorowe służą do transformacji średniego napięcia (np. 20 kV, 15 kV) na niskie (400 V), stąd oznaczenie "SN/nn". Są one zazwyczaj budowane jako ostatni element na drodze dostaw energii elektrycznej z elektrowni do klienta.
Stacja transformatorowa zasilana może być z linii napowietrznej lub linii kablowej.
Stacje elektroenergetyczne nazywane są czasem stacjami transformatorowymi.
Podział stacji transformatorowych.
Stacje transformatorowe, z uwagi na miejsce i sposób umieszczenia, można podzielić na:
Słupowe.
Umiejscowione na słupach, najczęściej betonowych, na specjalnych podestach. Stacje te zazwyczaj są prefabrykowane, czyli istnieje z reguły wiele stacji jednego typu. Dodatkowym elementem takich stacji są ograniczniki przepięć umieszczane pomiędzy linią wchodzącą a transformatorem stacji. W starszych typach stacji dodatkowo znajdowały się bezpieczniki i odłączniki.
Wnętrzowe.
Lokalizowane są zazwyczaj we wnętrzach budynków, zarówno mieszkalnych, jak i usługowych czy przemysłowych i różnią się od siebie w zależności od pomieszczenia, w jakim się znajdują. Z uwagi na wymiary pomieszczenia takie elementy jak transformator, rozdzielnia średniego napięcia, rozdzielnia niskiego napięcia i oszynowanie rozdzielni mogą być różnie usytuowane wobec siebie.
Kontenerowe.
Stacje kontenerowe wykonywane są w formie gotowego kontenera wyposażonego w urządzenia elektryczne (transformatory, rozdzielnice SN, rozdzielnice nN, instalacje wewnętrzne itp.). Stacje takie występują w różnych gabarytach i rodzajach obudowy oraz z różnym wyposażeniem zastosowanym wewnątrz. Mogą to być stacje w obudowie betonowej, stalowej lub aluminiowej. Ze względu na rodzaj obsługi dzielą się na stacje z obsługą zewnętrzną (dostęp do urządzeń z zewnątrz - po otwarciu drzwi) i na stacje z obsługą wewnętrzną, posiadające wewnętrzny korytarz obsługi.
Mobilne.
Stacje kontenerowe przemieszczalne - zazwyczaj na płozach (wymagają wtedy do przewiezienia dźwigu i odpowiedniego środka transportu), ale są też wersje typowo mobilne - czyli na kołach, które można podczepić do samochodu z hakiem. Stacje tego typu stosowane są zarówno w energetyce zawodowej, jak też w budownictwie i górnictwie. Stosowane np. przy awarii stacji stacjonarnej (szybkie zorganizowanie zasilania), do zasilania odbiorników przemieszczalnych (np. przy budowie dróg, autostrad itp.) oraz tymczasowego zasilania na placach budowy.

</doc>
<doc id="546568" url="https://pl.wikipedia.org/wiki?curid=546568" title="Okocimski Klub Sportowy Brzesko">
Okocimski Klub Sportowy Brzesko

Okocimski Klub Sportowy Brzesko – klub sportowy z Brzeska, powstały w 1933 roku.
Historia.
Początki.
Klub powstał oficjalnie 6 września 1933 jako Okocimski Klub Narciarski – początkowo zajmował się działalnością turystyczno-narciarską. Później zaczęły powstawać nowe sekcje: piłki nożnej, lekkoatletyczna, tenisa ziemnego, tenisa stołowego, siatkówki, hokeja na lodzie oraz szachowa. Podczas II wojny światowej działalność klubu została zawieszona. Stadion został przekształcony przez Niemców na magazyny płodów rolnych i miejsce do kopcowania ziemniaków. W maju 1945 ustalono nowy statut klubu, w którym została zmieniona jego nazwa na Okocimski Klub Sportowy. Podjęto decyzję o odbudowaniu zniszczonego podczas wojny stadionu i powołaniu następujących sekcji: piłkarskiej, tenisowej, lekkoatletycznej, tenisa stołowego, gier ruchowych, bokserskiej i narciarskiej. Z powodu braku warunków rozwijały się tylko niektóre z nich. Pod koniec lat 40. klub musiał przyjąć nazwę zrzeszenia sportowego – Robotniczy Klub Sportowy Spójnia Okocim, a następnie Sparta Okocim. W 1957 powraca jednak do nazwy Okocimski Klub Sportowy. W 1959 powstaje sekcja jeździecka, która niedługo potem upada. W latach 60. powstają sekcje piłki ręcznej, turystyczno-kajakowa i kolarska, które również upadają. W następnych latach z powodu zmniejszonego wsparcia Zakładów Piwowarskich kolejne sekcje zostają zamykane. W 1976 po raz kolejny zmieniono nazwę klubu, tym razem na Międzyzakładowy Klub Sportowy Okocimski, jednak później powrócono ponownie do nazwy Okocimski Klub Sportowy. Największe sukcesy w historii klubu uzyskały sekcje piłki nożnej oraz siatkówki.
Sekcja piłki nożnej.
Do 1990 drużyna piłkarska występowała w rozgrywkach tarnowskiej klasy okręgowej lub klasy A – w tym roku wywalczyła awans do klasy międzyokręgowej tarnowsko-nowosądeckiej. W 1991 awansowała do III ligi, a w 1993 do II ligi. W sezonie 1994/95 Okocimski zajął 4. miejsce w lidze. Zespół występował na drugim szczeblu rozgrywek do 1998 – w tym roku został z niego wycofany z powodu rezygnacji Browaru Okocim ze wspierania klubu. Rok później Okocimski przystąpił do rozgrywek IV ligi. W sezonie 2005/06 awansował do III ligi po wygranym barażu z Puszczą Niepołomice, a w sezonie 2007/08 utrzymał się na trzecim szczeblu po reorganizacji rozgrywek. W sezonie 2011/12 zespół zwyciężył grupę wschodnią II ligi, dzięki czemu uzyskał promocję do I ligi. W 2014 spadł z drugiego szczebla rozgrywkowego, a w 2016 podjął decyzję o wycofaniu się z II ligi z powodu trudnej sytuacji organizacyjno-finansowej. Od sezonu 2016/17 Okocimski zaczął występować w tarnowskiej klasie okręgowej. Klub w 2018 wywalczył awans do IV ligi małopolskiej grupy wschodniej, w której obecnie występuje.
Największymi sukcesami Okocimskiego w Pucharze Polski jest 1/8 finału rozgrywek w sezonach 1950/51 oraz 1995/96.
Sekcja piłki siatkowej.
Siatkarze Okocimskiego przez wiele lat występowali na szczeblu regionalnym. W sezonie 1993/94 awansowali do II ligi wygrywając turniej finałowy w Opolu. W sezonie 1998/99 „Piwosze” wywalczyli awans do I ligi serii B, jednak już po roku gry opuścili zaplecze ekstraklasy. Z klubu wywodzi się Paweł Ignacok, który zaliczył występy w młodzieżowej reprezentacji Polski i ekstraklasowym AZS Częstochowa.
Piłkarze.
Najbardziej znanymi piłkarzami, którzy w swojej karierze występowali w Okocimskim są: Rafał Niżnik (mistrz Danii z Brøndby IF), Dariusz Żuraw (reprezentant Polski) oraz występujący w przeszłości w Ekstraklasie Rafał Policht i Piotr Stawarczyk.
Kadra w sezonie 2022/2023.
"Stan na 17 sierpnia 2022"

</doc>
<doc id="546575" url="https://pl.wikipedia.org/wiki?curid=546575" title="Gabinet doktora Caligari (film 1920)">
Gabinet doktora Caligari (film 1920)

Gabinet doktora Caligari (oryg. Das Cabinet des Dr. Caligari) – film niemy z 1920 roku, wyreżyserowany przez Roberta Wiene. Jedno z najwcześniejszych dzieł niemieckiego ekspresjonizmu filmowego, które wywarło duży wpływ na rozwój kinematografii. "Gabinet doktora Caligari" jest także uznawany za jeden z pierwszych filmów grozy.
W zamysłach producenta Ericha Pommera reżyserem filmu miał być Fritz Lang, który jednak zajęty był innymi projektami.
Fabuła.
Film rozpoczyna się sceną rozmowy Francisa – jednego z głównych bohaterów – z drugim mężczyzną. Francis opowiada historię, która mu się niegdyś przytrafiła.
W małym niemieckim miasteczku Holstenwall pojawia się tajemniczy doktor Caligari. Gdy próbuje zarejestrować swoje przedstawienie, lokalny urzędnik traktuje go z pogardą. W nocy urzędnik zostaje zamordowany. Tego samego dnia mieszkający w Holstenwall Francis wraz ze swoim przyjacielem Alanem, nieświadomi tych wydarzeń, udają się do jarmarcznego gabinetu doktora Caligari. Tam są świadkami pokazu przebudzenia śpiącego od urodzenia somnambulika Cesare. Rozbudzony lunatyk, który wedle zapewnień Caligari zna odpowiedź na każde zadane mu pytanie, przepowiada Alanowi, że ten umrze jeszcze przed wschodem słońca. Przepowiednia wypełnia się.
Podejrzenie pada na doktora Caligari i jego lunatyka. Francis wraz z funkcjonariuszem policji udają się przesłuchać podejrzanych, jednak w tym samym czasie zostaje zatrzymany na gorącym uczynku inny mężczyzna, który usiłował popełnić podobną do poprzednich zbrodnię. Przestępca przyznaje się jednak tylko do czynu, na którym go przyłapano, twierdząc, że chciał w ten sposób odpowiedzialnością za swój postępek obarczyć nieznanego seryjnego mordercę. Francis wierzy aresztantowi i na własną rękę śledzi doktora Caligari i jego somnambulika. Wszystko wydaje się być w porządku, lunatyk śpi w swojej skrzyni, doktor czuwa przy nim.
Tymczasem ukochana Francisa zostaje porwana, a następnie w wyniku pościgu, zorganizowanego przez mieszkańców miasta, odzyskana. Porywaczowi udaje się zbiec. Policjanci w towarzystwie Francisa powracają do doktora Caligari, okazuje się, że zamiast Cesare’a w skrzyni leży jego kukła. Zdemaskowany Caligari ucieka i skrywa się w pobliskim szpitalu dla obłąkanych. Ku swojemu przerażeniu Francis odnajduje go tam jako szanowanego dyrektora placówki. Gdy dyrektor opuszcza zakład, wraz z policją i lekarzami przeszukuje jego gabinet. Odnajduje dziennik doktora, z którego wynika, że prowadzi on badania nad somnambulizmem. Wzoruje się na prawdziwym doktorze Caligari, żyjącym w XVIII wieku, który odkrył, jak można zmusić lunatyka do popełniania morderstwa – czynu, którego, nie dopuściłby się na jawie. Celem dyrektora zakładu jest powtórzenie tego osiągnięcia, a Cesare jest jego ofiarą. Rzekomy Caligari zostaje schwytany i zamknięty w szpitalnej celi.
Na tym kończy się opowieść Francisa, a zaraz potem okazuje się, że obaj rozmówcy znajdują się w przedstawionym przez niego szpitalu dla chorych umysłowo. Jane – narzeczona, oraz Cesare – lunatyk, tak samo jak Francis, są pacjentami placówki. Na widok lekarza, w którym rozpoznaje doktora Caligari, Francis staje się agresywny. Po obezwładnieniu go przez sanitariuszy i krótkim badaniu doktor stawia diagnozę i podejmuje decyzję co do dalszego leczenia.
Interpretacje.
Film Roberta Wiene skierowany był do publiczności o wyrobionych gustach, potrafiącej docenić jego wartość artystyczną. Jako pierwsi dzieło docenili krytycy francuscy, którzy mieli okazję oglądać premierę "Gabinetu" podczas spotkań Stowarzyszenia Klubu Filmowego Francji, zrzeszającego twórców i miłośników kina. Film Wiene okrzyknięto pierwszym artystycznym filmem w historii kina.
Po II wojnie światowej za sprawą pozaartystycznej interpretacji Siegfrieda Kracauera "Gabinet doktora Caligari" zaczął być odczytywany na nowy sposób. Według badacza Caligari, bezwzględny doktor, jest pierwszym z szeregu tyranów zaludniających wyobraźnię niemieckiego widza. Jego całkowicie posłusznym poddanym jest somnambulik Cezar, który nie waha się na rozkaz swojego pana popełnić zbrodnię. Film stanowi wyraz zbiorowej nieświadomości weimarskiego społeczeństwa, pierwszy sygnał nadchodzącej ery Hitlera i totalitaryzmu w Niemczech. Ostateczne zdemaskowanie Francisa jako osobnika chorego psychicznie – zdaniem krytyka – nie podważa tej interpretacji, lecz przeciwnie, wzmacnia ją. Swoje spostrzeżenia Kracauer zawarł w wydanej po II wojnie światowej książce pod znaczącym tytułem "Od Caligariego do Hitlera" (1947).
Współcześni badacze są zdania, że rama narracyjna zastosowana w filmie (historia doktora Caligari jako opowieść Francisa) jest przyczyną powstania ontologicznej dwuznaczności: nie wiadomo, która z dwóch zaprezentowanych rzeczywistości jest prawdziwa. Widz musi zdecydować, czy świat przedstawiony przez Francisa jest rzeczywiście rojeniem chorego umysłu, czy może przeciwnie, zupełnie zdrowy Francis został uwięziony przez podstępnego Caligari w zakładzie dla obłąkanych. Narracja filmu prowadzona z punktu widzenia Francisa może skłaniać do przyjęcia tej drugiej perspektywy.
Estetyka filmu.
Wśród badaczy kina zdania są podzielone, co do kwestii, czy "Gabinet" jest pierwszym, czy jednym z pierwszych filmów ekspresjonistycznych (zależy to m.in. od przyjętej przez badacza definicji ekspresjonizmu). Film Wiene określa się jako „oficjalny” początek niemieckiego ekspresjonizmu filmowego. Wśród innych filmów w tej estetyce, niewiele przykłada tak dużą wagę do scenografii jak "Gabinet doktora Caligari". Film Wiene był próbą nobilitacji sztuki filmowej, jest niekiedy określany mianem „kina scenografów”, których znaczenie dla kształtu dzieła było w nim kluczowe (scenografię tworzyli Hermann Warm, Walter Reimann i Walter Röhrig). Wszystkie sceny zostały nagrane w studio filmowym. Twórcy nie nakręcili ani jednego ujęcia w plenerze (choć w 1920 roku była to powszechnie stosowana metoda). Każdy kadr bardzo dokładnie przygotowano wraz ze wszystkimi detalami, kamera pozostawała nieruchoma. Dekoracje są nierealistyczne, dominują w nich linie krzywe, często ograniczają trajektorię ruchu aktorów w przestrzeni kadru (np. ucieczka Cezara z porwaną Jane), przedstawione przedmioty są niefunkcjonalne (np.: groteskowo wysokie stołki urzędników, krzywe kształty drzwi i okien). Scenografia zrywa z iluzją perspektywy, jest oświetlona sztucznym światłem, niektóre cienie są po prostu namalowane na podłodze i ścianach. Wszystko to sprawia, że świat przedstawiony filmu wydaje się sztuczny. Gabinet doktora Caligari kopiuje ekspresjonistyczną konwencję teatralnej scenografii, popularną na przełomie drugiej i trzeciej dekady XX wieku.
Gabinet zapoczątkował także modę na ramę narracyjną w fabule ówcześnie tworzonych dzieł filmowych.
Inne filmy o Caligarim.
W 1962 roku powstał film "The Cabinet of Caligari", którego scenarzystą był Robert Bloch. Ponad czterdzieści lat później, w roku 2005, premierę odnotował kolejny remake filmu.
Do "Gabinetu doktora Caligari" nawiązuje film Martina Scorsese "Wyspa tajemnic" z 2010.

</doc>
<doc id="546578" url="https://pl.wikipedia.org/wiki?curid=546578" title="Gorzeszowskie Skałki">
Gorzeszowskie Skałki

Gorzeszowskie Skałki lub Głazy Krasnoludków (538 m n.p.m.) – skupisko skał piaskowcowych na północnej krawędzi Zaworów w Górach Stołowych, w Sudetach Środkowych, w południowo-zachodniej Polsce (województwo dolnośląskie).
Położenie.
Gorzeszowskie Skałki położone są w obrębie Rezerwatu przyrody Głazy Krasnoludków na północnej krawędzi Zaworów, na zboczu zalesionego wzniesienia, nad potokiem Jawiszówka w północnym krańcu Gór Stołowych, 2 km na południowy wschód od Gorzeszowa.
Opis.
Jest to zgrupowanie skał piaskowcowych wieku górnokredowego na północnej krawędzi Zaworów, o wysokości od 5 do 17 m. Ciągnie się w lesie na długości 1,2 km i zajmuje pas o średniej szerokości 150 m. Powstały na krawędzi progu strukturalnego, który wskutek długiej erozji potoku Jawiszówka został zniszczony, a dalsze wietrzenie w odporniejszych partiach piaskowca wykształciło formy obrazujące: postacie, maczugi, skalne ściany, wieże, grzyby, ambony i zwierzęta. Formy skalne poprzecinane są wąskimi szczelinami i małymi labiryntami utworzonych w piaskowcach i marglach, a dodatkowo wyżłobione wodą.
Turystyka.
Przez Gorzeszowskie Skałki prowadzą szlaki turystyczne:

</doc>
<doc id="546579" url="https://pl.wikipedia.org/wiki?curid=546579" title="Rozdzielnia">
Rozdzielnia

Rozdzielnia – stacja rozdzielcza, wyodrębniona część stacji elektroenergetycznej lub autonomiczny fragment sieci elektroenergetycznej, w którym następuje rozdział energii elektrycznej bez zmiany napięcia.
Można mówić o dwóch typach rozdzielni:
Rozdzielnia to również: przestrzeń, obszar, pomieszczenie, budynek, gdzie znajdują się urządzenia rozdzielcze (rozdzielnica elektryczna z zabezpieczeniami).

</doc>
<doc id="546580" url="https://pl.wikipedia.org/wiki?curid=546580" title="Olga Bergholc">
Olga Bergholc

Olga Bergholc (ur. 16 maja 1910 w Petersburgu, zm. 13 listopada 1975 w Leningradzie) – rosyjska poetka.
Życiorys.
W 1930 ukończyła studia na Wydziale Filologicznym Uniwersytetu Leningradzkiego, po czym pracowała jako korespondentka gazety w Kazachstanie. Debiutowała tomikiem wierszy w 1934 roku; w tym samym roku została przyjęta do Związku Pisarzy ZSRR. Podczas II wojny światowej pracowała w leningradzkim radiu. Jej twórczość tematycznie związana z obroną Leningradu, wyrastająca z osobistych tragicznych przeżyć (m.in. poematy: "Lutowy dziennik" ("Fiewralskij dniewnik") 1942, "Poemat leningradzki" ("Leningradskaja poema") 1942, cykl wystąpień radiowych "Tu mówi Leningrad" 1946, wyd. polskie 1966). Tworzyła też liryczną prozę autobiograficzną ("Dzienne gwiazdy" 1959, wydanie polskie 1966, szkice, opowiadania, dramaty, m.in. wierszowana tragedia "Wiernost" (1970), utwory dla młodzieży. W latach 30. poddawana represjom – jej pierwszy mąż Boris Korniłow został w 1937 aresztowany i potem potajemnie stracony, natomiast ona sama wydalona z partii i Związku Pisarzy, a po osiemnastu miesiącach aresztowana (w grudniu 1938) i pomimo ciąży osadzona w więzieniu na Litiejnym Prospekcie, gdzie po torturach poroniła. W lipcu 1939 zwolniono ją z więzienia.
W 1951 została laureatką Nagrody Stalinowskiej. Była odznaczona Orderem Lenina, Orderem Czerwonego Sztandaru Pracy i medalami.

</doc>
<doc id="546582" url="https://pl.wikipedia.org/wiki?curid=546582" title="Ishiro Honda">
Ishiro Honda



</doc>
<doc id="546588" url="https://pl.wikipedia.org/wiki?curid=546588" title="Łebski Harry">
Łebski Harry

Łebski Harry (ang. "Heathcliff and the Catillac Cats") – francusko-amerykański serial animowany, opowiadający o Harrym – pomarańczowym kocie, który podwędza pyszności.
Fabuła.
Ukochany zwierzak pary staruszków o nazwisku Nutmegs prowadzi podwójne życie. Uwielbia swój wielkopański żywot, ale jego drugim imieniem jest ciekawość. Łebski Harry planuje przeżyć swoje dziewięć żyć na pełnych obrotach. Ma w zanadrzu mnóstwo sztuczek i ciągle płata innym złośliwe figle. Obmyśla śmiałe plany, aby wykraść mleczarzowi butelkę śmietanki, kombinuje, jak tu zwędzić sardynkę lub dwie na rybnym targu. Mimo to Łebski Harry jest kotem o wrażliwej naturze. Kiedy zaczyna myśleć o miłości, zawsze u jego boku pojawia się Sonja, piękna biała kotka. To chyba prawdziwa miłość.
Powstało również kilka innych seriali z udziałem pomarańczowego kota, a są to:
Wersja polska.
Istnieją dwie polskie wersje – pierwsza powstała na początku lat 90., na zlecenie Eurocomu (zdubbingowano tylko drugą serię) i była wyświetlana w TVP2 i TVP Lublin oraz wydana na kasetach VHS; druga powstała pod koniec lat 90., na zlecenie telewizji TVN (reszta odcinków). Ponieważ początkowe odcinki serialu zdubbingował TVN, ta wersja była wyświetlana przez większość stacji telewizyjnych, które pokazywały go od początku. W obu wersjach obsada pozostała bez większych zmian, zaś jedyne, co je znacznie od siebie różni to wykonanie tytułowej piosenki, bowiem wersja nagrana dla TVN (wyświetlana także w Fox Kids oraz Jetix Play) posiadała zdecydowanie spokojniejszą aranżację w stosunku do oryginału.
Wersja z 1991 roku (Eurocom) (Seria 2, Odcinki 66-86).
Wersja polska: Studio Opracowań Filmów w Warszawie
Reżyser: Miriam Aleksandrowicz
Tekst:
Operator dźwięku: Jerzy Januszewski
Montaż: 
Kierownik produkcji: Andrzej Oleksiak
Tekst piosenki: Filip Łobodziński
Opracowanie muzyczne: Marek Klimczuk
Dystrybucja w Polsce: EUROCOM
Współpraca: Dorota Sierakiewicz
Udział wzięli:
i inni
Lektor: Tadeusz Borowski
Wersja z 1998 roku (Odcinki 1-65, 80).
Wersja polska: Master Film
Reżyser:
Dialogi:
Dźwięk: Aleksandra Stępniewska
Montaż:
Teksty piosenek: Filip Łobodziński
Opracowanie muzyczne: Eugeniusz Majchrzak
Kierownictwo produkcji:
Wystąpili:
i inni
Lektor: Tadeusz Borowski

</doc>
<doc id="546589" url="https://pl.wikipedia.org/wiki?curid=546589" title="Marc Bolan">
Marc Bolan

Marc Bolan, właściwie Mark Feld (ur. 30 września 1947 roku w Londynie, zm. 16 września 1977 roku w Barnes Common) – brytyjski wokalista, gitarzysta i tekściarz zespołu T. Rex. Przez wielu uważany za twórcę glam rocka, jeden z jego najbardziej reprezentatywnych przedstawicieli. Marc Bolan i T. Rex kojarzony jest również z protopunkiem i pop rockiem.
Życiorys.
Był synem Simeona Felda (Żyda pochodzącego z terenów Polski i Rosji, kierowcy ciężarówki) i Phyllis (właścicielki straganu warzywno-owocowego w dzielnicy Soho). Mając osiem lat uczył się podstaw gry na zbudowanej przez siebie gitarze i dziecięcej perkusji. W 1958 roku ukończył Northwold Primary School w Hackney we wschodnim Londynie i uczęszczał do William Wordsworth Secondary Modern School w Shacklewell. 
Zafascynowany rock and rollem oraz jego wykonawcami – Elvisem Presleyem, Gene'em Vincentem, Cliffem Richardem, Chuckiem Berrym – w 1959 roku założył trzyosobową grupę The Hoola-Hoops i zainteresował się ruchem mods. W 1961 roku wraz z rodziną przeniósł się do Wimbledonu, gdzie podjął naukę w Hill Croft School. Jednak porzucił szkołę i pod pseudonimem "John Temple Boy" dorabiał m.in. jako model, wystąpił w programie telewizyjnym "Orlando" (1964), programie dziecięcym "Five O'Clock Gang" i programie "Ready Steady Go" (1965–1966) z piosenką pod nazwą Bolan's Dream. Grał w klubach folk pod pseudonimem "Toby Tyler", m.in. "Blowin’ in the Wind" Boba Dylana i "You're No Good". W 1965 roku zmienił swój pseudonim na "Marc Riggs", gdy ukazały się jego single "The Wizard/Beyond the Rising Sun" (1965), "The Third Degree" (1966) i "Hippy Gumbo" (1966). 
W latach 1966–1967 nagrywał wraz z grupą popową John's Children, która wydała singla "Desdemona" (1967) i album "Orgasm" (1967). W latach 1967–1977 tworzył pod pseudonimem "Marc Bolan" (nazwisko zbudowane z pierwszych liter imienia i końcowych liter nazwiska Boba Dylana) i odnosił sukcesy z zespołem Tyrannosaurus Rex, który w 1970 roku zmienił nazwę na T. Rex. 
16 września 1977 roku zginął w wypadku samochodowym. Samochód prowadziła Gloria Jones, amerykańska wokalistka i kompozytorka, która w T. Rex grała na instrumentach klawiszowych i była partnerką Bolana (mieli syna). Bolan nigdy nie miał prawa jazdy, ponieważ miał przeczucia, że zginie w wypadku. Po śmierci Bolana zespół T. Rex przestał istnieć, a Gloria Jones z synem wyjechała do USA. 

</doc>
<doc id="546591" url="https://pl.wikipedia.org/wiki?curid=546591" title="Foxit Reader">
Foxit Reader



</doc>
<doc id="546593" url="https://pl.wikipedia.org/wiki?curid=546593" title="Godzilla vs. Monster Zero">
Godzilla vs. Monster Zero



</doc>
<doc id="546596" url="https://pl.wikipedia.org/wiki?curid=546596" title="Victor French">
Victor French

Victor Edwin French (ur. 4 grudnia 1934 w Santa Barbara, zm. 15 czerwca 1989 w Los Angeles) – amerykański aktor, reżyser telewizyjny i kaskader. Odtwórca roli Isaiaha Edwardsa w serialu NBC "Domku na prerii" (1974–1983) i Marka Gordona w "Autostradzie do nieba" (1984–1986). 
Życiorys.
Wczesne lata.
Urodził się w Santa Barbara w Kalifornii jako syn Nellie Louise Cowles French (1906–1987) i Teda Trenwitha Frencha (1899–1978), kaskadera filmowego. Jego matka była pochodzenia ormiańskiego. Jego ojciec zaszczepił w nim miłość do zachodniej tradycji i legend. 
Kariera.
Jego pierwszą pracą była praca z ojcem przy wyczynach kaskaderskich w serialu telewizyjnym "Gunsmoke". Brał udział w kursach sztuki teatralnej w Los Angeles Valley College i Cal State Los Angeles, a później wziął udział w przesłuchaniach do ról telewizyjnych. Grał w sztukach takich jak "Wszyscy ludzie króla" Roberta Penna Warrena, "Noc iguany" Tennessee Williamsa, "Myszy i ludzie" Johna Steinbecka, "Zabawa jak nigdy" Williama Saroyana i "Po upadku" Arthura Millera.
Jego debiutem była niewielka rola poplecznika Billa w serialu ABC "TV Reader’s Digest" (1955) z udziałem Eddiego Alberta. W westernie Johna Sturgesa "Siedmiu wspaniałych" (1960) był recepcjonistą. Został obsadzony w roli Joe w serialu CBS "Lassie" (1965), gdzie był niewymieniony w czołówce. Miał swoje pierwsze prawdziwe aktorskie doświadczenia w westernach, gdzie zazwyczaj grał „złego faceta” ze względu na jego raczej szorstki wygląd, w tym serialach "Bonanza" (1962–1971) i "Gunsmoke" (1966–1975) w czy "Charro!" (1969) jako Vince Hackett u boku Elvisa Presleya. Zmieniło się to wraz z rolą pana Edwardsa w "Domku na prerii", którego grał w sezonach 1–3, gościnnie w 6 i 8–9 (1974–1977, 1979, 1981–1983) oraz trzech filmach telewizyjnych (1983, 1984). 
Od 15 września 1977 do 23 sierpnia 1979 wcielał się w rolę małomiasteczkowego szefa policji stanu Georgia Roya Mobeya we własnym sitcomie ABC "Carter Country", który trwał dwa sezony. Popularność przyniosła mu postać Marka Gordona w "Autostradzie do nieba". 
French wraz z Leonardem Nimoyem założył w Los Angeles „Company of Angels”, jedną z najwcześniejszych prób nadania LA jako rodzaju „Off-Broadway-West Coast”. Po odejściu z firmy w połowie lat 70. zaczął prywatnie uczyć aktorstwa. Reżyserował w LA Theatres i zdobył nagrodę Critics Circle za sztukę "Dwunastu gniewnych ludzi".
W 1998 został wprowadzony do sali sław Western Performers Hall of Fame w National Cowboy &amp; Western Heritage Museum w Oklahoma City w stanie Oklahoma.
Życie prywatne.
9 stycznia 1959 poślubił Judith Schenz, z którą miał troje dzieci: syna Victora Jr. oraz dwie córki – Tracy i Kelly. 3 lipca 1975 rozwiódł się. 14 marca 1976 ożenił się z Julie Cobb, córką aktora Lee J. Cobba. 23 maja 1978 doszło do rozwodu. 
Śmierć.
Był nałogowym palaczem prawie przez całe życie, w kwietniu 1989 zdiagnozowano u niego zaawansowanego raka płuc, na który zmarł dwa miesiące później, 15 czerwca 1989 w Los Angeles w Kalifornii w wieku 54 lat.

</doc>
<doc id="546600" url="https://pl.wikipedia.org/wiki?curid=546600" title="Karol Gregorek">
Karol Gregorek

Karol Gregorek (ur. 26 stycznia 1983 w Zwoleniu) – polski piłkarz, występujący na pozycji napastnika.
Kariera piłkarska.
Beniaminek Radom.
Swoją karierę piłkarską rozpoczął w Beniaminku Radom, gdzie grał do sezonu 1999/2000.
Amica Wronki.
Następnie przeszedł do Amiki Wronki w której na początku nie mógł znaleźć sobie miejsca w podstawowym składzie i często występował w rezerwach.
Arka Gdynia.
W sezonie 2003/2004 przebywał na wypożyczeniu w drugoligowej Arce Gdynia.
Amica Wronki.
Po powrocie do Wronek, przez dwa sezony regularnie grał w Ekstraklasie.
Lech Poznań.
Po połączeniu Amiki z Lechem Poznań został włączony do kadry "Kolejorza". W jego barwach wystąpił w dwóch meczach Pucharu Intertoto z FC Tiraspol.
Wisła Płock.
W sierpniu 2006 roku został piłkarzem Wisły Płock, z którą podpisał trzyletni kontrakt. W sezonie 2006/2007 rozegrał 18 spotkań w ekstraklasie. W rozgrywkach Pucharu Ekstraklasy wystąpił 3 razy, natomiast w Pucharze Polski 4 strzelając 2 bramki. W kolejnym sezonie zagrał w 15 meczach.
Cracovia.
Wiosną 2008 roku przebywał na wypożyczeniu w Cracovii. Zagrał w jej barwach w 3 spotkaniach ligowych, 2 meczach w Pucharze Ekstraklasy, a także w czterech pojedynkach Młodej Ekstraklasy.
GKS Bełchatów.
Przed sezonem 2009/2010 związał się dwuletnim kontraktem z GKS-em Bełchatów, z którego odszedł w lipcu 2010 roku.
Chojniczanka Chojnice.
W sezonie 2011/2012 reprezentował barwy Chojniczanki Chojnice.
Nielba Wągrowiec.
W lipcu 2012 roku przeszedł testy w Nielbie Wągrowiec i podpisał kontrakt z klubem.
Warta Poznań.
Rok po przejściu do drużyny z Wągrowca został zgłoszony przez Wartę Poznań do rozgrywek II ligi w sezonie 2013/2014.

</doc>
<doc id="546601" url="https://pl.wikipedia.org/wiki?curid=546601" title="Niedrożność tętnic obwodowych">
Niedrożność tętnic obwodowych

Przewlekła niedrożność tętnic obwodowych powstaje najczęściej jako odpowiedź na miażdżycę tętnic.
Czynnikami, które podwyższają ryzyko są:
Objawem niedrożności tętnic obwodowych jest chromanie przestankowe. Bóle pojawiają się poniżej miejsca, gdzie zwężają się tętnice, czyli łydki przy anomaliach na wysokości uda i podudzia; pośladki i tylna część uda – zwężenia w miednicy.
Jeśli następuje kompensacja, pacjent może iść dalej po przezwyciężeniu bólu i proces ten nazywa się ang. "walking through". 
Inne objawy zależą od stopnia zaawansowania choroby i są to: uczucie zimna w "porażonym obszarze", zaburzenia czucia, nocny ból spoczynkowy, a w dalszych fazach też owrzodzenia i martwica (nekroza).
Stadia zaawansowania zmian niedokrwiennych według Fontaine'a

</doc>
<doc id="546602" url="https://pl.wikipedia.org/wiki?curid=546602" title="Atia Starsza">
Atia Starsza

Atia Starsza, właśc. Atia Balba Caesonia (ur. 85 p.n.e., zm. 43 p.n.e.) – córka Julii Młodszej (Iulia Minor) i Marka Atiusza Balbusa, siostrzenica Juliusza Cezara.
W latach ok. 65 p.n.e.–58 p.n.e. żona Gajusza Oktawiusza, matka Oktawii Młodszej i cesarza Oktawiana Augusta. Po śmierci Gajusza Oktawiusza jej drugim mężem został Lucius Marcius Philippus, konsul i zwolennik Juliusza Cezara. Lucius zadbał o edukację dzieci Atii z pierwszego małżeństwa i wydał Oktawię Młodszą za Gajusza Klaudiusza Marcellusa z plebejskiej gałęzi rodu Klaudiuszów.
Atia przetrwała w pamięci potomnych jako stateczna rzymska matrona i osoba religijna.

</doc>
<doc id="546604" url="https://pl.wikipedia.org/wiki?curid=546604" title="Legendy Metru Nui">
Legendy Metru Nui



</doc>
<doc id="546605" url="https://pl.wikipedia.org/wiki?curid=546605" title="Roger de Vlaeminck">
Roger de Vlaeminck



</doc>
<doc id="546606" url="https://pl.wikipedia.org/wiki?curid=546606" title="Rik van Looy">
Rik van Looy



</doc>
<doc id="546610" url="https://pl.wikipedia.org/wiki?curid=546610" title="Gerard Zalewski">
Gerard Zalewski

Gerard Zalewski (ur. 2 sierpnia 1932 w Sompolnie, zm. 30 października 2011 w Olsztynie) – polski reżyser i scenarzysta filmowy.
Ukończył PWSTiF w Łodzi na Wydziale Reżyserii w 1956 roku. Mąż reżyser dubbingu Marii Piotrowskiej.
Został pochowany na Cmentarzu na Mani w Łodzi.

</doc>
<doc id="546612" url="https://pl.wikipedia.org/wiki?curid=546612" title="Í">
Í

Í, í – litera alfabetu łacińskiego, modyfikacja litery "i", polegająca na dodaniu do niej akcentu ostrego (akutu). Zwykle oznacza długą samogłoskę "i" ([]) lub też samogłoskę "i" ([]) w sylabie akcentowanej, ale może mieć też inne wartości fonetyczne.

</doc>
<doc id="546613" url="https://pl.wikipedia.org/wiki?curid=546613" title="Mary Anning">
Mary Anning

Mary Anning (ur. 21 maja 1799 w Lyme Regis, zm. 9 marca 1847 tamże) – jedna z pierwszych brytyjskich paleontologów i zbieraczek skamieniałości.
Dzieciństwo.
Anning urodziła się w Lyme Regis położonym na wybrzeżu południowej Anglii w hrabstwie Dorset.
W 1800 r. trzy kobiety przebywające na otwartej przestrzeni zginęły od uderzenia pioruna. Ocalała jedynie maleńka Mary, którą jedna z nich trzymała na rękach.
Richard, jej ojciec, był rzemieślnikiem produkującym meble, którego dodatkowym zajęciem uzupełniającym domowy budżet było wydobywanie z przybrzeżnych klifów skamieniałości w pobliżu Lyme Regis dla odwiedzających to miejsce turystów. Kiedy zmarł na gruźlicę w 1810 r., rodzina straciła żywiciela i Mary z bratem Josephem rozpoczęli poszukiwania na dużą skalę, aby zarobić na życie.
Odkrywanie skamieniałości.
Kolekcjonowanie skamieniałości stało się modne pod koniec XVIII wieku i na początku wieku XIX. Początkowo było to zjawisko traktowane wyłącznie rekreacyjnie, ale stopniowo zaczęło przeważać naukowe podejście, zwłaszcza kiedy odkryto duże znaczenie skamieniałości dla geologii i biologii. Mary początkowo traktowała wyszukiwanie i sprzedawanie skamieniałości jako zajęcie czysto zarobkowe. Wkrótce jednak związała się ze środowiskiem naukowym, a zbieranie skamieniałości przerodziło się w pasję i wzięło górę nad podejściem czysto komercyjnym.
Pierwsze ważne znalezisko Mary miało miejsce niedługo po śmierci ojca, w 1812, kiedy odnalazła szkielet ichtiozaura. Jej brat odkrył rok wcześniej czaszkę przypominającą czaszkę wielkiego krokodyla. Reszty szkieletu wtedy nie znaleźli, ale Anning wróciła w to miejsce po sztormie, który odsłonił część klifu, gdzie się znajdowały.
Znalezisko Mary było pierwszym kompletnym szkieletem ichtiozaura w historii, chociaż wcześniej znajdowano już poszczególne skamieniałe szczątki (podobno rodzaj był opisany w 1699 z fragmentów znalezionych w Walii). Pomimo tego było to ważne znalezisko i wkrótce opisano je w "Philosophical Transactions of the Royal Society". W czasie odkrycia Anning miała tylko trzynaście lat. Później znalazła jeszcze dwa inne gatunki ichtiozaurów.
Jej sława rosła i zwróciła uwagę zamożnego kolekcjonera skamieniałości Thomasa Bircha. Poruszony ubóstwem Mary i jej rodziny wystawił na sprzedaż swoją kolekcję, a dochód z niej (ok. 400 funtów) dał Mary. Dzięki temu Anning mogła kontynuować poszukiwania, a jej brat został tapicerem.
Następnym wielkim odkryciem był pierwszy w historii, prawie kompletny szkielet plezjozaura, odkryty w 1821. Znaleziony szkielet został później opisany jako "Plesiosaurus dolichodeirus". Znalazła też znakomicie zachowane okazy "Dapedium politum", ryby opisanej w 1828. W 1828 odkryła szkielet pterozaura "Pterodactylus macronyx" (nazwany później przez Richarda Owena "Dimorphodon macronyx"), który był pierwszym znalezionym poza Niemcami i pierwszym kompletnym szkieletem.
Były to trzy znaleziska mające duże znaczenie dla nauki. Mary kontynuowała poszukiwania przez resztę swojego życia, przyczyniając się bardzo do rozwoju wczesnej paleontologii. Gdy zbliżała się do czterdziestego roku życia, British Association for the Advancement of Science przyznało jej rentę w uznaniu zasług. Zmarła mając 47 lat, na kilka miesięcy przed przyznaniem jej honorowego członkostwa w Londyńskim Towarzystwie Geologicznym (Geological Society of London), mimo że nie spełniała wymaganych warunków członkostwa.
Na jej cześć rodzaj plezjozaura z Lyme Regis otrzymał nazwę "Anningasaura".

</doc>
<doc id="546614" url="https://pl.wikipedia.org/wiki?curid=546614" title="Cacophony">
Cacophony

Cacophony – amerykańska grupa muzyczna wykonująca neoklasyczny speed/heavy metal. Powstała 1986 roku w San Francisco w stanie Kalifornia w USA. Grupę rozwiązano około 1989 roku tuż po wydawniczej klęsce jaką okazała się realizacja drugiego albumu pt. "Go Off!". Ostatecznym końcem grupy okazało się jednak odejście Martyego Friedmana do grupy Megadeth oraz Jasona Beckera do zespołu Davida Lee Rotha wokalisty znanego z występów w grupie Van Halen.

</doc>
<doc id="546615" url="https://pl.wikipedia.org/wiki?curid=546615" title="Mariusz Leszczyński (aktor)">
Mariusz Leszczyński (aktor)

Mariusz Leszczyński, (ur. 27 października 1942 w Warszawie, zm. 16 października 2014 tamże) – polski aktor teatralny, filmowy i dubbingowy. W 1967 roku ukończył studia na PWST w Warszawie. W polskim dubbingu często użyczał głosu czarnym charakterom. Zmarł w szpitalu w Warszawie na zapalenie płuc.
Został pochowany na cmentarzu Powązkowskim.

</doc>
<doc id="546619" url="https://pl.wikipedia.org/wiki?curid=546619" title="Autostrada do nieba">
Autostrada do nieba

Autostrada do nieba (oryginalnie "Highway to Heaven") – amerykański serial telewizyjny, opowiadający o aniele Jonathanie Smicie, który z pomocą nawróconego alkoholika Marka Gordona, pomaga ludziom w trudnych sytuacjach. W główne role wcielili się, znany z serialu "Bonanza" oraz "Domek na prerii", Michael Landon oraz Victor French również znany z serialu "Domek na prerii".
Serial powstawał w latach 1984–1989 i zdobył dużą popularność.
Obsada.
Zestawienie obejmuje wszystkich aktorów, którzy występowali w co najmniej 3 odcinkach serialu.
W rolach epizodycznych występowali różni znani aktorzy, którzy wystąpili w dwóch odcinkach: Jeff Kober, Helen Hunt, Eli Wallach i Matthew Perry. W pojedynczych odcinkach udział wzięli m.in.: Lorne Greene, Shannen Doherty, Ernest Borgnine, Dick Van Dyke, James Earl Jones, Robert Culp, Leslie Nielsen, Bob Hope, Chad Allen i Haing S. Ngor.

</doc>
<doc id="546621" url="https://pl.wikipedia.org/wiki?curid=546621" title="Marcin Kikut">
Marcin Kikut

Marcin Kikut (ur. 25 czerwca 1983 w Barlinku) – polski piłkarz, występujący na pozycji obrońcy.
Kariera piłkarska.
Wychowanek zespołu Pogoń Barlinek, w latach 2001–2006 zawodnik Amiki Wronki, gdzie przez trzy sezony grał w rezerwach, a w sezonach 2004/05 i 2005/06 występował w pierwszym zespole. W Ekstraklasie zadebiutował 31 lipca 2004 w meczu przeciwko Odrze Wodzisław. W zespole Amiki rozegrał w najwyższej polskie klasie rozgrywkowej 47 spotkań, strzelając 6 bramek.
Od sezonu 2006/07 piłkarz Lecha Poznań; w grudniu 2008 przedłużył swój kontrakt z tym klubem do czerwca 2012. Od czerwca do października 2008 roku wykluczony z gry z powodu przepukliny i kontuzji stawu skokowego; po przeprowadzeniu zabiegu chirurgicznego i rehabilitacji do gry w Ekstraklasie wrócił 9 listopada w wyjazdowym spotkaniu przeciwko Lechii Gdańsk. 11 kwietnia 2009 strzelił swoją pierwszą bramkę w barwach Lecha w wygranym 2:1 wyjazdowym spotkaniu z Piastem Gliwice, ustalając w 93. minucie wynik spotkania. Zdobywca mistrzostwa Polski, Pucharu Polski oraz Superpucharu Polski z Lechem.
2 sierpnia 2012 podpisał dwuletni kontrakt z Ruchem Chorzów, skąd odszedł 5 listopada 2013 roku.
4 stycznia 2014 związał się dwuletnią umową z Widzewem Łódź. W lipcu 2014 podpisał kontrakt z Bytovią Bytów.
Statystyki klubowe.
"Aktualne na 22 listopada 2017:"
Kariera reprezentacyjna.
10 grudnia 2010 zadebiutował w reprezentacji Polski podczas meczu towarzyskiego z reprezentacją Bośni i Hercegowiny.

</doc>
<doc id="546625" url="https://pl.wikipedia.org/wiki?curid=546625" title="Douglas F4D Skyray">
Douglas F4D Skyray

Douglas F4D Skyray – amerykański myśliwiec pokładowy, zbudowany w wytwórni Douglas Aircraft Company dla US Navy. Chociaż maszyna ta pozostała w służbie dość krótko i nigdy nie została użyta bojowo, był to pierwszy samolot pokładowy, który pobił rekord prędkości i pierwszy myśliwiec marynarki zdolny do przekroczenia prędkości Mach 1 w locie poziomym.
Maszyna ta charakteryzowała się doskonałymi jak na ówczesne czasy osiągami, między innymi bardzo dużą prędkością wznoszenia. Samolot był zdolny ze startu zatrzymanego rozpędzić się i wzbić pod kątem 70° na pułap 15 200 metrów w około dwie i pół minuty.
Historia.
Konstrukcja maszyny, została oparta na opracowaniach niemieckiego konstruktora Alexandra Lippischa, które po zakończeniu II wojny światowej dostały się w ręce Amerykanów. Pierwszy projekt maszyny w konfiguracji bezogonowej oznaczony symbolem D-571 miał skrzydła w kształcie wydłużonej delty ze statecznikiem pionowym i bez wyraźnie zarysowanego kadłuba i było to rozwiązanie bardzo podobne do niemieckich projektów z czasów wojny, które nigdy nie zostały zrealizowane. Projekt wyewoluował w kierunku maszyny z wyraźniej zaznaczonym kadłubem i zaokrąglonymi skrzydłami.
Przedstawiony dowództwu US Navy projekt, wzbudził zainteresowanie, które 16 grudnia 1949 doprowadziło do zamówienia na dwie maszyny prototypowe oznaczone jako XF4D-1. Ze względu na charakterystyczny kształt przypominający płaszczkę samolot został nazwany "Skyray", co można tłumaczyć jako "podniebna płaszczka".
"Skyray" był konstrukcją bezogonową ze skrzydłami w kształcie delty o zaokrąglonych końcówkach. U nasady skrzydeł znajdowały się wloty powierza do silnika odrzutowego, a paliwo znajdowało się w zbiornikach w kadłubie i skrzydłach. Na krawędziach natarcia zainstalowano skrzela zwiększające siłę nośną podczas startu i lądowania, a na krawędziach spływu klapolotki i powierzchnie sterowe.
Maszyna została oblatana 21 stycznia 1951 roku w bazie Muroc (obecnie Edwards).
Jednostką napędową maszyny miał być początkowo turboodrzutowy silnik Westinghouse J40, ale ponieważ był on ówcześnie opracowywany, zdecydowano się na inną jednostkę napędową Allison J35-A-17 o ciągu 22,3 kN, która jednak okazała się zbyt słaba. Nieco później zmieniono silniki na mocniejsze Westinghouse XJ40-WE-6 o ciągu 31,1 kN bez dopalacza, a później na XJ40-WE-8 p ciągu 51,6 kN z dopalaniem. Silniki te pozwoliły 3 października 1953 pobić rekord prędkości na samolocie "Skyray" z wynikiem 1213 km/h.
Ze względu na awaryjność silników firmy Westinghouse w marcu 1953 roku po raz kolejny wymieniono je, tym razem na Pratt &amp; Whitney J57-P-2 o ciągu 64,5 kN z dopalaniem. Zabudowa nowego silnika okazała się bardzo problematyczna ze względu na jego większe rozmiary.
Pierwsze produkcyjne egzemplarze F4D dostarczono do jednostek marynarki wojennej w 1956 a do korpusu Marines w 1957. Piloci latający na "Skyrayu" ochrzcili maszynę "Ford" ze względu na oznaczenie "F4D", które po angielsku wymawia się: "ef-four-dee". Pomimo wielu zalet samolot posiadał też wady, z których najpoważniejszą była niestabilność przy prędkościach bliskich prędkości dźwięku. Ponadto przy podchodzeniu do lądowania maszyna ześlizgiwała się na skrzydło, co objawiało się niejednoczesnym lądowaniem kół podwozia głównego. Rozmieszczenie wskaźników w kabinie, tak jak w większości samolotów odrzutowych tamtego okresu, było mało ergonomiczne, a część wskaźników była trudna do obserwacji, tak jak ekran radaru przesłonięty drążkiem sterowym, a duże zużycie paliwa przez silniki wymusiło użytkowanie samolotów zawsze wyposażonych w zbiorniki podwieszane.
"F4D Skyray" został zaprojektowany jako wyspecjalizowany myśliwiec przechwytujący działający na dużych pułapach i nie był zdolny do wykonywania innych zadań. Z tego względu wkrótce, bo już w 1964 został wycofany ze służby. Jedna maszyna została przekazana do NACA jako platforma badawcza, gdzie była wykorzystywana do 1969 roku, a druga do szkoły pilotów testowych marynarki służąc jako demonstrator niestabilności w locie.
Zmiana nazewnictwa.
Zgodnie z nowym wspólnym nazewnictwem zunifikowano oznaczenia maszyn używanych w amerykańskich siłach zbrojnych, bez podziału na samoloty armii i marynarki wojennej. W nowej nomenklaturze samolot "F4D Skyray" został oznaczony jako F-6A Skyray.

</doc>
<doc id="546628" url="https://pl.wikipedia.org/wiki?curid=546628" title="Atia">
Atia



</doc>
<doc id="546629" url="https://pl.wikipedia.org/wiki?curid=546629" title="Granitoid kudowski">
Granitoid kudowski

Granitoid kudowski – skała magmowa lub metamorficzna o wyglądzie granitu.
Buduje masyw kudowski. Występuje w rejonie Kudowy, tworząc południowo-zachodnią część Gór Stołowych oraz fragmenty Pogórza Orlickiego.
Skład mineralny odpowiada granitom monzonitowym, granodiorytom lub tonalitom. Struktura jest średnioziarnista, często nierównoziarnista, czasami porfirowa, tekstura bezkierunkowa, słabo ukierunkowana lub kierunkowa, barwa czerwona, czerwono-szara, ciemnoszara.
Skład mineralny: kwaśny plagioklaz, mikroklin (często mikropertyt mikroklinowy), kwarc, biotyt, w niektórych odmianach chloryt, sporadycznie amfibol, muskowit, ponadto epidot, klinozoisyt, allanit, tytanit, bezbarwny granat, cyrkon, apatyt, czasami węglany (głównie kalcyt), niekiedy hematyt lub magnetyt.
Prawdopodobnie skała powstała w procesie metasomatozy podczas metamorfizmu regionalnego w czasie głębokiego pogrążenia w głąb skorupy ziemskiej pod wpływem roztworów i częściowego przemieszczenia w stanie stałym (reomorfozy).
Mineralizacja odbywała się wzdłuż spękań tektonicznych górotworu. Według petrografów polskich granitoid kudowski jest skałą powstałą w wyniku synkinematycznej krystaloblastezy.
Granity kudowskie od wieków były eksploatowane w licznych kamieniołomach, zarówno na terenie ziemia kłodzkiej jak i Czech.

</doc>
<doc id="546630" url="https://pl.wikipedia.org/wiki?curid=546630" title="Ů">
Ů

Ů, Ůů (cz. "u s kroužkem") – litera alfabetu łacińskiego będąca w języku czeskim odpowiednikiem polskiego ó (o z kreską). W śląskim literą &lt;ů&gt; oznaczamy dźwięk pośredni pomiędzy /o/ a /u/, odpowiadający pierwotnej wymowie polskiego &lt;ó&gt;. W czeskim pierwotnie odpowiadał dwugłosce /uo/, a obecnie długiemu /u:/.

</doc>
<doc id="546632" url="https://pl.wikipedia.org/wiki?curid=546632" title="Metasomatoza">
Metasomatoza

Metasomatoza (z gr. "metá" – "prze-; zmiana, przekształcenie" i "sō̂ma" – "ciało") – proces polegający na częściowym lub całkowitym zastępowaniu pierwotnych substancji skał przez inne składniki chemiczne. Migrujące wzdłuż spękań, uskoków, szczelin substancje chemiczne roztworów lub gazów (wtedy nazywamy proces pneumatolizą) wchodzą w reakcje z minerałami budującymi skałę, tworząc nowe minerały. Podczas reakcji uwalniają się natomiast inne pierwiastki, które z kolei ulegają migracji. Procesy metasomatyczne powodują niekiedy granityzację skał, czyli upodobnienie się skał do granitów pod względem struktury i składu mineralnego.

</doc>
<doc id="546633" url="https://pl.wikipedia.org/wiki?curid=546633" title="Ç">
Ç

Ç, ç (c z cedyllą) – litera alfabetu łacińskiego, powstała z połączenia litery c ze znakiem diakrytycznym – cedyllą.
Użycie.
Ç jest wykorzystywane w językach:

</doc>
<doc id="546636" url="https://pl.wikipedia.org/wiki?curid=546636" title="Speed Metal Symphony">
Speed Metal Symphony

Speed Metal Symphony - pierwszy studyjny album grupy muzycznej Cacophony. Wydany został w 1987 roku przez Shrapnel Records. Nagrania zostały zarejestrowane na przełomie maja i czerwca 1987 roku w Prairie Sun Recording Studios w Cotati w stanie Kalifornia w USA. W 2011 roku na płycie niemieckiego zespołu Obscura pt. "Omnivium" ukazała się interpretacja utworu "Concerto".
Lista utworów.
Opracowano na podstawie materiału źródłowego.
Muzycy.
Opracowano na podstawie materiału źródłowego.

</doc>
<doc id="546639" url="https://pl.wikipedia.org/wiki?curid=546639" title="Peter van Petegem">
Peter van Petegem



</doc>
<doc id="546643" url="https://pl.wikipedia.org/wiki?curid=546643" title="Ų">
Ų

Ų, Ųų (U ogonek) — występuje w języku litewskim. Traktowana jest jako iloczas, ale dawniej, podobnie jak ą i ę, była głoską nosową. Dziś występuje w pisowni ze względów historycznych.

</doc>
<doc id="546644" url="https://pl.wikipedia.org/wiki?curid=546644" title="Go Off!">
Go Off!

Go Off! – drugi studyjny album grupy muzycznej Cacophony. Wydany został w 1988 roku przez Shrapnel Records. Nagrania zostały zarejestrowane w Studio D. w Sausalito, Fantasy Studios w Berkeley oraz Prairie Sun Recording w Cotati. Mastering odbył się w Fantasy Studios. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="546645" url="https://pl.wikipedia.org/wiki?curid=546645" title="Nauki o zarządzaniu">
Nauki o zarządzaniu

Nauki o zarządzaniu – dyscyplina naukowa w zakresie dwóch dziedzin nauki, mianowicie:
Według wcześniej obowiązującej w Polsce klasyfikacji zarządzanie było domeną nauk ekonomicznych, stąd dyscyplina ta była określana jako organizacja i zarządzanie. Obecnie interdyscyplinarne podejście do zarządzania, zwłaszcza wykorzystania psychologii oraz innych nauk społecznych i humanistycznych zaowocowało dychotomicznym podejściem do nauk o zarządzaniu.
Szczegółowe przepisy w tym zakresie zawarte są w dwóch aktach prawnych:

</doc>
<doc id="546647" url="https://pl.wikipedia.org/wiki?curid=546647" title="Proteinoidy">
Proteinoidy

 
Proteinoidy - polimery, które powstały wskutek wymieszania aminokwasów przy dostępie energii; w środowisku wodnym tworzą kuliste mikrosfery; otaczone są błonami, które wykazują potencjał elektryczny oraz przez które zachodzi osmoza. W niektórych teoriach powstania życia uznawane są za etap pośredni między materią nieożywioną a komórkami.

</doc>
<doc id="546648" url="https://pl.wikipedia.org/wiki?curid=546648" title="Churchill (Zatoka Hudsona)">
Churchill (Zatoka Hudsona)

Churchill (ang. "Churchill River", fr. "Rivière Churchill") – rzeka w środkowej Kanadzie, w prowincjach Saskatchewan i Manitoba. Jej długość wynosi 1610 km, a dorzecze zajmuje powierzchnię około 280 tys. km².
Rzeka Churchill wypływa z jeziora Churchill w północno-zachodnim Saskatchewan. Płynie w kierunku wschodnim przez kilka jezior, z których największe jest Jezioro Indiańskie Południowe. Uchodzi do Zatoki Hudsona w pobliżu miasta Churchill. Głównym dopływem rzeki Churchill jest Beaver.
Churchill wykorzystywana do celów energetycznych, z elektrowniami wodnymi w Island Falls i Granville Falls. W dolnym biegu rzeka jest żeglowna.

</doc>
<doc id="546649" url="https://pl.wikipedia.org/wiki?curid=546649" title="Park w Żywcu">
Park w Żywcu

Park Zamkowy – park, dawny ogród zamkowy założony w 1712 roku w Żywcu, wpisany jako część zespołu zamkowego do rejestru zabytków nieruchomych województwa śląskiego.
Historia.
Pierwsza wzmianka o parku sąsiadującym z zamkiem żywieckim pochodzi z inwentarza sporządzonego w 1664. W 1712 roku z inicjatywy ówczesnych właścicieli państwa żywieckiego, rodziny Wielopolskich, na południowy wschód od zamku utworzono nowe założenie parkowe. Jak pisze Andrzej Komoniecki w "Dziejopisie Żywieckim", „założony był włoską modą”. Na potrzeby budowy importowano z okolic Rychwałdu ziemię i darń. Charakter ogrodu włoskiego utrzymany został co najmniej do końca XVIII w. W 1715 postawiono oranżerię, a w 1720 zainstalowano fontannę. Park w owym okresie podzielony był na kwatery, a alejki w nim przecinały się pod kątem prostym. 
Wyraźnie składał się z dwóch zespołów, jeden złożony z kwater i drugi z regularnie posadzonym drzewostanem. Przez pierwszy zespół przebiega kanał, który powstał w drugiej połowie XVIII wieku, z tego też okresu pochodzi Domek Chiński, altana z uwidocznionym ponad dachem herbem Wielopolskich – Starykoń. Domek jest pozostałością dawnej architektury ogrodowej, murowany na rzucie ośmioboku i dwukondygnacyjny.
W pierwszej połowie XIX z inicjatywy Adama Wielopolskiego i jego ogrodnika, Jana Merka, znacznie przekształcono założenie parkowe. 
W 1838 park przeszedł na własność rodziny Habsburgów. Wówczas jego terytorium poszerzono w kierunku połudiowo-zachodnim. 
Na przełomie XIX i XX wieku oraz w latach 1930-1936 wprowadzono nowe elementy dekoracyjne; część z nich projektowała angielska architekt Brenda Colvin, a realizowała Kit Beckh. Park o układzie geometrycznym został przekomponowany w duchu angielskich założeń krajobrazowych, wtedy to wspomniany Domek Chiński znalazł się na wyspie. Powstała wówczas polana widokowa, zainstalowano basen z fontanną, pergole i rozarium. Drewniane mostki nad kanałami zastąpiono kamiennymi. Na dziedzińcu zewnętrznym między Pałacem Habsburgów a Starym Zamkiem wybudowano ozdobną, żelazną studnię, wykonaną przez Juliana Rybarskiego z Żywca.
W 2009 roku zarówno park, jak i Pałac Habsburgów przeszły gruntowną rewitalizację. W 2012 roku na terenie parku otwarto Park Miniatur oraz odsłonięto ławeczkę Alicji Habsburg.

</doc>
<doc id="546650" url="https://pl.wikipedia.org/wiki?curid=546650" title="Jean Louis Agassiz">
Jean Louis Agassiz



</doc>
<doc id="546652" url="https://pl.wikipedia.org/wiki?curid=546652" title="Metamorfizm kontaktowy">
Metamorfizm kontaktowy

Metamorfizm kontaktowy – zjawiska o charakterze lokalnym, zachodzące na kontakcie intruzji magmowej ze skałami osłaniającymi. Gdy zmiany zachodzą pod wpływem wysokiej temperatury pochodzącej z magmy wówczas nazywamy zjawisko metamorfizmem termicznym, drugi rodzaj zmian związany jest z metasomatozą ściśle związaną z procesami hydrotermalnymi i pneumatolitycznymi. Ten rodzaj metamorfizmu wiąże się z ochładzaniem brzeżnych części intruzji i zazębianiem jej ze skałą otaczająca poprzez powstanie licznych apofiz oraz żył; powiązane z powstawaniem niewielkich i mało licznych kontaktowych migmatytów. Zachodzi on przy stosunkowo wysokich temperaturach (400-800 °C), oraz przy stosunkowo niskich ciśnieniach 0,1-0,3 GPa.

</doc>
<doc id="546653" url="https://pl.wikipedia.org/wiki?curid=546653" title="David Lee Roth">
David Lee Roth

David Lee Roth (ur. 10 października 1954 w Bloomington) – amerykański wokalista, aktor, muzyk i kompozytor, znany z występów w grupie muzycznej Van Halen oraz współpracy z takimi muzykami jak Steve Vai, Jason Becker czy Eddie Van Halen.
W 2006 piosenkarz został sklasyfikowany na 19. miejscu listy 100 najlepszych wokalistów wszech czasów według czasopisma Hit Parader. Z kolei w 2009 został sklasyfikowany na 9. miejscu listy 50 najlepszych heavymetalowych frontmanów wszech czasów według wytwórni muzycznej Roadrunner Records.
Życiorys.
Wczesne lata.
Urodził się w Bloomington, w stanie Indiana w żydowskiej rodzinie jako syn nauczycielki Sibyl Roth i okulisty Nathana Rotha. Dorastał wraz z dwiema siostrami – Allison i Lisą. Jego ojciec zarabiał miliony za pośrednictwem swojej praktyki lekarskiej oraz w nieruchomościach.
Kiedy miał siedem lat, jego ojciec zapoznał go z twórczością Ala Jolsona, a w wieku ośmiu lat w radiu zaczął słuchać śpiewu Raya Charlesa. Letnie wizyty wuja Manny, właściciela Greenwich Village Cafe Wha, miały również wpływ na jego karierę muzyczną, pozwalały mu zobaczyć wielu wykonawców i uczestniczyć w koncertach na żywo. Po ukończeniu John Muir High School, naukę kontynuował w Pasadena City College i The Webb Schools.
Kariera.
Jako nastolatek wraz z rodziną przeniósł się do Kalifornii. W Pasadenie w stanie Kalifornia, północnego przedmieścia Los Angeles zaczął występować zarówno jako wokalista solowy jak również jako członek lokalnego zespołu rockowego The Red Ball Jets. Po pewnym czasie, bracia – gitarzysta Eddie Van Halen i perkusista Alex Van Halen – przekonali Davida, aby ten wstąpił do ich zespołu. Roth się zgodził i tak został uformowany zespół Mammoth. Następnie do zespołu zwerbowano Michaela Anthony'ego – basistę i wokalistę zespołu Snake, pochodzącego z Chicago. W 1974 zakończył się początkowy etap formowania składu zespołu, grupa zmieniła nazwę na Van Halen i nieustannie koncertowała. Podczas czterech miesięcy pobytu w Starwood Club, Rothem zainteresował się Gene Simmons; wsparł zespół w produkcji taśmy demo i ostatecznie pozwolił na kontrakt z Warner Bros. 
W 1978 debiut Van Halen okazał się wielkim sukcesem. W ciągu najbliższych sześciu lat, Roth z Van Halen wypuścił serię coraz bardziej popularnych albumów: "Van Halen II" (1979), a następnie "Women and Children First" (1980), "Fair Warning" (1981), "Diver Down" (1982) i wreszcie kulminacją "1984". Po jedenastu latach – 1 kwietnia 1985 Roth oficjalnie rozstał się z kolegami z zespołu. W czerwcu 1996, Roth na krótki czas związał z Van Halen i nagrał dwie nowe piosenki na album "Best of Vol. 1" – „Can't Get This Stuff No More” i „Me Wise Magic”.
W 2020 powrócił do koncertowania. 

</doc>
<doc id="546657" url="https://pl.wikipedia.org/wiki?curid=546657" title="Kantele">
Kantele

Kantele – fiński ludowy instrument muzyczny z grupy chordofonów szarpanych, występujący również pod innymi nazwami w północno-zachodnich rejonach Rosji i niektórych krajach bałtyckich.
Budowa.
Kantele jest odmianą cytry o płaskim, najczęściej trapezoidalnym korpusie z drewna brzozowego lub topolowego. Wzdłuż niego rozpięte jest od 5 do nawet około 40 strun. Ich liczba ma bezpośredni wpływ na możliwości techniczne instrumentu oraz stopień trudności techniki gry. 
Najprostsze, pięciostrunowe kantele, standardowo strojone w tonacji D-dur (D,E,F#,G,A), mimo swej prostoty z powodzeniem wykorzystywane jest w fińskiej muzyce ludowej. Natomiast kantele 36-strunowe, chromatyczne, obejmujące 3 pełne oktawy jest już instrumentem całkowicie profesjonalnym.
Historia i tradycja.
W ojczystej Finlandii kantele jest uznawane za symbol narodowy. Mityczne powstanie instrumentu opisuje epopeja ludowa "Kalevala". Według niej wynalazcą kantele był heros Väinämöinen. Do budowy korpusu użył kości renifera, na szczękach szczupaka umocował struny, które z kolei pochodziły z ogona konia należącego do demona Hiisi.
Tradycja gry na kantele jest wciąż żywa, a nawet można mówić o renesansie popularności tego instrumentu, związanym z falą zainteresowania muzyką etniczną.

</doc>
<doc id="546658" url="https://pl.wikipedia.org/wiki?curid=546658" title="Stacja elektroenergetyczna">
Stacja elektroenergetyczna

Stacja elektroenergetyczna – zespół urządzeń służących do:
tworząc węzeł w sieci elektroenergetycznej. Zespół tych urządzeń znajduje się na ogrodzonym terenie lub we wspólnym pomieszczeniu (obudowie, obiekcie).
Elementy stacji.
W skład stacji elektroenergetycznej wchodzą następujące elementy:
Szyny zbiorcze (także obejściowe) to miejsce połączenia linii i transformatorów. W zależności od rodzaju stacji i jej znaczenia mogą być szyny pojedyncze, podwójne, potrójne i dodatkowo podzielone na "sekcje".
Pola rozdzielni składają się z toru prądowego i jego wyposażenia w urządzenia główne i pomocnicze wraz z konstrukcjami wsporczymi. Rozróżnia się na stacjach rozdzielnie:
Poza tymi polami występują też pola poza głównym torem prądowym:
Stanowiska transformatorów to miejsca usytuowania transformatora na stacji wraz z urządzeniami pomocniczymi np. instalacja do zraszania transformatora.
Pomieszczenia urządzeń pomocniczych to zazwyczaj tzw. akumulatornie i rozdzielnie potrzeb własnych prądu stałego i pomocniczego napięcia przemiennego do zasilania sprężarek, zbiorników z gazowym czynnikiem izolacyjnym (powietrze, sześciofluorek siarki itp.).
W nastawni są zazwyczaj zlokalizowane układy sterowania i nadzoru przy urządzeniach związanych z danym polem i są to układy:
Stacje elektroenergetyczne dzielą się ze względu na sposób wykonania na:
Stacje wnętrzowe to zazwyczaj stacje zawierające urządzenia w izolacji gazowej z SF6 i zajmujące dużo mniej terenu niż stacje napowietrzne. W przypadku obu typów stacji (wnętrzowe i napowietrzne) dąży się do zajmowania jak najmniejszej powierzchni terenu, stąd powstała idea "stacji kompaktowej", gdzie część urządzeń jest „zagnieżdżona” na mniejszym obszarze, a niektóre zestawy urządzeń znajdują się na specjalnych wysuwanych konstrukcjach.
Oprócz tego stosuje się jeszcze podział z uwagi na funkcje stacji:

</doc>
<doc id="546669" url="https://pl.wikipedia.org/wiki?curid=546669" title="MASK">
MASK



</doc>
<doc id="546671" url="https://pl.wikipedia.org/wiki?curid=546671" title="Jason Becker">
Jason Becker

Jason Becker (ur. 22 lipca 1969 w USA) – amerykański neoklasyczny gitarzysta heavymetalowy, wirtuoz i kompozytor. Znany z występów z Martym Friedmanem w grupie muzycznej Cacophony, wraz z którą wydał dwa albumy: "Speed Metal Symphony" w 1987 i Go Off! w 1988 oraz współpracy z Davidem Lee Rothem, w którego zespole zastąpił Steve'a Vaia.
W 2004 roku muzyk został sklasyfikowany na 40. miejscu listy 100 najlepszych gitarzystów heavymetalowych wszech czasów według magazynu Guitar World.
Inspiracje.
Becker od początku był zafascynowany Niccolò Paganinim i jego twórczością, będąc jedną z pierwszych osób, które wykonały kaprys 24 na gitarze (po tym jak Yngwie Malmsteen stwierdził, że jest to niewykonalne). Na jego instruktażowym wideo ukazał się film pokazujący Jasona grającego kaprys 5, który był jego ulubionym. Interesował się także twórczością Bacha i Mozarta.
Styl.
Jason Becker znany jest ze swojej gry arpeggio techniką sweep picking. Jego muzyka cechuje się ekspresywnością, a melodie nie trzymają się ogólnie przyjętych schematów. Tu najczęściej objawia się fascynacja muzyką poważną i luźne nawiązania do jej form (Opus Pocus, Speed Metal Symphony). Becker często używał egzotycznych skal m.in. skali japońskiej, na co bezpośredni wpływ miał Marty Friedman.
Choroba.
Na początku lat 90. Becker zachorował na nieuleczalną chorobę, stwardnienie zanikowe boczne, co uniemożliwiło mu kontynuowanie kariery. Muzyk jest unieruchomiony oraz nie mówi. Korzysta w komunikacji ze światem z systemu rozpoznawania ruchów gałki ocznej, opracowanego przez swego ojca. Jest aktywnym kompozytorem i aranżerem.
Dyskografia.
Albumy solowe
David Lee Roth
Instruktażowe

</doc>
<doc id="546676" url="https://pl.wikipedia.org/wiki?curid=546676" title="Elisabeth Ryan">
Elisabeth Ryan



</doc>
<doc id="546678" url="https://pl.wikipedia.org/wiki?curid=546678" title="Zyrianka (rzeka)">
Zyrianka (rzeka)

Zyrianka (ros. Зырянкa) – rzeka w azjatyckiej części Rosji, w Jakucji; lewy dopływ Kołymy. Długość 299 km; powierzchnia dorzecza 7 310 km².
Źródła w Górach Czerskiego; płynie w kierunku wschodnim po Nizinie Kołymskiej, w środkowym i dolnym biegu liczne meandry i starorzecza. Zasilanie śniegowo-deszczowe; zamarza od połowy października do maja. 
W dorzeczu złoża węgla kamiennego (Zyriańskie Zagłębie Węglowe).
Główne miejscowości: Ugolnyj, Zyrianka.

</doc>
<doc id="546679" url="https://pl.wikipedia.org/wiki?curid=546679" title="Grafolog">
Grafolog



</doc>
<doc id="546681" url="https://pl.wikipedia.org/wiki?curid=546681" title="Nicholas Brendon">
Nicholas Brendon

Nicholas Brendon Schultz (ur. 12 kwietnia 1971 w Los Angeles) – amerykański aktor i scenarzysta telewizyjny i filmowy, występował jako Xander z serialu "" (1997–2003).
Życiorys.
Wczesne lata.
Urodził się w Los Angeles w stanie Kalifornia, trzy minuty po narodzeniu swojego brata bliźniaka Kelly’ego Donovana jako syn konsultanta biznesowego Boba i agentki artystycznej Kathleen „Kathy” Schultz. Ma także dwóch młodszych braci: Christiana i Kyle. Jako dziecko planował zostać zawodowym baseballistą i marzył o graniu w Los Angeles Dodgers, lecz w wieku 20 lat przeszkodziła mu w tym kontuzja. Zamiast tego zdecydował się zająć aktorstwem, aby przezwyciężyć swój problem z jąkaniem, który po raz pierwszy pojawił się w wieku siedmiu czy ośmiu lat. Uczęszczał do Chatsworth High School. Ukończył Pasadena City College. Chciał też studiować medycynę. Chwytał się różnych prac, w tym jako asystent hydraulika, dozorca weterynarii, doradca ds. opieki dziennej, kelner i asystent produkcji telewizyjnej "Świat według Dave’a", zanim ostatecznie zaczął występować.
Kariera.
W 1993 roku pojawił się w jednym z odcinków sitcomu Fox "Świat według Bundych" ("Married... with Children"). W latach 1997–2003, przez sześć sezonów grał postać Xandera w serialu The WB "" ("Buffy the Vampire Slayer"), za którą został trzykrotnie nominowany do nagrody Saturna (1998, 1999, 2000).
Po udziale w filmie "Psycho Beach Party" (2000) został rzecznikiem prasowym organizacji zajmującej się leczeniem ludzi jąkających się Stuttering Foundation of America (sam w przeszłości także miał problemy z jąkaniem).
Mogliśmy go też zobaczyć m.in. w sitcomie Fox "Kill grill" ("Kitchen Confidential", 2005–2006) u boku Bradleya Coopera.
1 września 2001 ożenił się z aktorką i scenarzystką Tressy DiFiglia, ich związek zakończył się w 2007 roku rozwodem. 5 października 2014 roku w Las Vegas poślubił Moondę Tee. Jednak 14 lutego 2015 roku doszło do rozwodu.
W lutym i kwietniu 2015 na terenie Tallahassee na Florydzie oraz 3 października 2015 był aresztowany za pijaństwo w miejscu publicznym. 18 października 2016 został zatrzymany, a z raportu, który opublikował serwis RadarOnline, wynika, że Brendon dusił swoją ofiarę obiema rękami, a następnie rzucił nią o ścianę. Po krótkiej przerwie ponownie zaczął się awanturować i rozbijać różne przedmioty w mieszkaniu. W końcu wziął kawałek rozbitego szkła i próbował podciąć sobie żyły. Kiedy Brendon niszczył posiadłość, kobieta zadzwoniła po policję i uciekła. Brendon został potem zwolniony.

</doc>
<doc id="546683" url="https://pl.wikipedia.org/wiki?curid=546683" title="Odcinek koła">
Odcinek koła

Odcinek koła – figura geometryczna, część koła ograniczona cięciwą wyznaczającą kąt środkowy formula_1 okręgu oraz łukiem okręgu ograniczonym przez ramiona tego kąta. Parametry odcinka koła: długość cięciwy formula_2 i wysokość (strzałka łuku) formula_3 powiązane są ze sobą wzorem
gdzie formula_5 jest promieniem koła.
Pole odcinka koła.
Niech formula_5 będzie długością promienia koła. Wówczas długość łuku formula_7 gdzie miara kąta formula_1 jest wyrażona w radianach. Pole odcinka koła wynosi
Wyprowadzenie wzoru.
Pole odcinka koła stanowi różnicę pola wycinka koła ograniczonego ramionami kąta formula_1 oraz pola trójkąta ograniczonego tymi ramionami i cięciwą. Pole wycinka koła wynosi formula_11 Pole trójkąta o ramionach długości formula_5 i kącie formula_1 między tymi ramionami wynosi
Zatem pole odcinka koła jest ostatecznie równe

</doc>
<doc id="546684" url="https://pl.wikipedia.org/wiki?curid=546684" title="Dziedzina naukowa">
Dziedzina naukowa



</doc>
<doc id="546687" url="https://pl.wikipedia.org/wiki?curid=546687" title="Juda ha-Nasi">
Juda ha-Nasi

Juda ha-Nasi także w formie Jehuda ha-Nasi (hebr. רבי יהודה הנשיא) Jehuda Książę (135–220) – zwierzchnik społeczności żydowskiej w Palestynie w czasach represji po powstaniu Bar Kochby. Był uznawany przez Rzymian.
Współcześni mu Żydzi mówili o nim "nasz święty rabbi" ("rabbenu ha-kadosz"). Z czasem określany bywał po prostu jako Rabbi. Był synem Szymona ben Gamaliela II, kierownika akademii religijnej w Uszy, gdzie Juda spędził młodość. Tradycja żydowska przypisuje mu przyjaźń z cesarzem Antoniuszem (mógł to być Marek Aureliusz lub Aleksander Sewer). Cieszył się jednocześnie powszechnym uznaniem wśród Żydów w Palestynie. Korzystając z czasów pokoju podjął się ostatecznej redakcji Miszny; był zatem przedstawicielem ostatniego, szóstego pokolenia tannaitów. Stworzył centrum naukowo-religijne w Seforis, gdzie później zmarł. Został pochowany w Bet Sze’arim. Jego uczniami byli Abba Aricha i Mar Szmuel, propagatorzy judaizmu w wersji rabinicznej w Babilonii i fundatorzy tamtejszych akademii rabinicznych.

</doc>
<doc id="546689" url="https://pl.wikipedia.org/wiki?curid=546689" title="Vainamoinen">
Vainamoinen



</doc>
<doc id="546690" url="https://pl.wikipedia.org/wiki?curid=546690" title="Tadeusz Bocheński Lannsdorf">
Tadeusz Bocheński Lannsdorf

Tadeusz Bocheński z przydomkiem Lannsdorf (ur. 8 listopada 1791, zm. 8 kwietnia 1849) – ziemianin, oficer.
Życiorys.
Był synem skarbnika sanockiego Franciszka i Katarzyny z Watt-Kosickich. Był wychowywany w konwikcie bazylianów w Barze na Podolu. 
Uciekł z konwiktu do armii napoleońskiej. Brał udział w kampaniach 1809 i 1812. 20 stycznia 1812 mianowany podporucznikiem. Odznaczył się w bitwie nad Berezyną.
Po upadku Napoleona wstąpił do administracji Królestwa Kongresowego jako członek rady administracyjnej powiatu rawskiego. Powstanie listopadowe zastało go w podróży do Rumunii, czego do końca życia miał żałować.
Działalność gospodarcza.
Tadeusz Bocheński około połowy XIX wieku wysunął się na czoło najbogatszych ziemian w ówczesnej guberni radomskiej. Jego rozległy majątek szacowano na 363 000 rubli. W 1824 roku z pomocą swego szwagra Józefa Lubowidzkiego – wiceprezesa Banku Polskiego, zakupił od Niemca – księcia Karola Hessen–Darmstadt dobra Maleniec. Przy pomocy kredytów wspomnianego banku rozbudował i unowocześnił swoje zakłady. 
Wybudował dwa nowe wielkie piece w Miedzierzy i w Cieklińsku. Wzniósł pudlingarnię i walcownię w Rudzie Malenieckiej. W działającym już Maleńcu pracowały: walcownia blachy, topornia, fryzownia i 4 fryszerki, z których dwie unowocześnił. W 1840 roku dzięki nowym piecom wyprodukowano 40 000 cetnarów surówki. W 1844 roku zwolnił włościan w swoich dobrach z pańszczyzny i zadbał o opiekę lekarską swoich pracowników zatrudniając lekarza, któremu przydzielił mieszkanie służbowe w Cieklińsku. 
Założył też Bibliotekę Bocheńskich w Rudzie Malenieckiej.
W 1844 roku w zakładach Bocheńskiego pracowało 150 robotników, a wartość produkcji wyniosła 93 200 rubli. Do końca lat czterdziestych XIX wieku były to najnowocześniejsze prywatne zakłady górniczo-hutnicze w Królestwie Polskim.
Po śmierci Tadeusza Bocheńskiego w 1849 roku dobra przeszły w posiadanie jego synów, Franciszka i Józefa.

</doc>
<doc id="546691" url="https://pl.wikipedia.org/wiki?curid=546691" title="Lampre-Fondital">
Lampre-Fondital



</doc>
<doc id="546694" url="https://pl.wikipedia.org/wiki?curid=546694" title="Góry Północnomujskie">
Góry Północnomujskie

Góry Północnomujskie (ros. Северо-Муйский Хребет) – góry w azjatyckiej części Rosji, w Buriacji i obwodzie irkuckim. Są jednym z pasm Gór Stanowych.
Leżą pomiędzy górnym biegiem Górnej Angary a doliną Mui; długość pasma ok. 350 km; najwyższy szczyt 2561 m n.p.m. Sfałdowane podczas orogenezy bajkalskiej; zbudowane ze skał prekambryjskich (łupki metamorficzne, gnejsy, migmatyty). W niższych partiach tajga modrzewiowa, w wyższych limba syberyjska i tundra górska.
Przez Góry Północnomujskie prowadzi trasa BAM-u (Tunel Północnomujski).
Północną część gór zajmuje Rezerwat Witimski.

</doc>
<doc id="546695" url="https://pl.wikipedia.org/wiki?curid=546695" title="Samodzielny pracownik nauki">
Samodzielny pracownik nauki

Samodzielny pracownik nauki – zwyczajowe określenie polskiego pracownika naukowego lub naukowo-dydaktycznego, posiadającego stopień naukowy doktora habilitowanego albo tytuł profesora. Może być zatrudniony na stanowisku profesora uczelni/instytutu (dawniej profesora nadzwyczajnego) lub profesora (dawniej profesora zwyczajnego) i prowadzić samodzielne badania naukowe lub kierować samodzielnym zespołem naukowym. Osiągnięcie pozycji samodzielnego pracownika nauki uprawnia w Polsce członków odpowiednich gremiów do uczestnictwa w głosowaniach w sprawie nadania stopni naukowych doktora i doktora habilitowanego.
Odpowiednikiem stanowiska profesora uczelni/instytutu w krajach zachodnich jest , zaś profesora tytularnego (tzw. „belwederskiego”) .

</doc>
<doc id="546696" url="https://pl.wikipedia.org/wiki?curid=546696" title="Broumovská vrchovina">
Broumovská vrchovina

Broumovská vrchovina (niem. "Braunauer Bergland") – jednostka geomorfologiczna w północno-wschodnich Czechach, o powierzchni około 535 km², przecięta granicą państwową polsko-czeską. Średnia wysokość wynosi 527 m n.p.m.
Najwyższym szczytem jest Szczeliniec Wielki (919 m n.p.m.), a po czeskiej stronie Královecký Špičák, o wysokości 880,6 m n.p.m. Dzieli się na kilka mniejszych jednostek. Lasy pokrywają około 1/3 krainy.
Podział.
Według czeskich geomorfologów Broumovská vrchovina dzieli się na następujące części:
Przy tak określonym zasięgu Broumovská vrchovina obejmuje fragmenty Gór Kruczych i Gór Suchych w Górach Kamiennych, Obniżenia Ścinawki, Gór Stołowych oraz Jestřebí hory wraz z otaczającymi je pogórzami, czyli dużą część Sudetów Środkowych, pokrywającą się z zasięgiem niecki śródsudeckiej z wyjątkiem jej północnej i północno-wschodniej części (Góry Wałbrzyskie, część Pogórza Wałbrzyskiego, Wzgórza Włodzickie, skrawki Gór Sowich i Gór Bardzkich).
Geologia.
Pod względem geologicznym Broumovská vrchovina jest częścią niecki śródsudeckiej. Obejmuje jej południową i środkową część. Žacléřská vrchovina i Góry Suche zbudowane są górnokarbońskich (przeważnie szarych) piaskowców, zlepieńców i łupków ilastych z pokładami węgla kamiennego oraz permskich (zwykle czerwonych) piaskowców, zlepieńców i łupków ilastych z wkładkami wapieni. Osady te przecinają wystąpienia karbońskich i głównie permskich skał wulkanicznych: porfirów, melafirów oraz ich tufów. W Kotlinie Broumovskiej i u podnóża Broumovskich Ścian znajdują się wychodnie piaskowców triasowych. Pozostała część regionu zbudowana jest przede wszystkim z piaskowców, a ponadto mułowców i margli górnokredowych.

</doc>
<doc id="546701" url="https://pl.wikipedia.org/wiki?curid=546701" title="Nauczyciel akademicki">
Nauczyciel akademicki

Nauczyciel akademicki – osoba zatrudniona w szkole wyższej na stanowisku dydaktycznym, naukowo-dydaktycznym lub naukowym, wykształcona w określonej dziedzinie naukowej. Nauczyciela akademickiego należy odróżnić od nauczycieli zatrudnionych w systemie oświaty.
Według danych na 31 grudnia 2011 r. w polskich uczelniach pracowało 102,8 tysiąca nauczycieli akademickich.
Stanowiska nauczycieli akademickich.
Nauczyciele akademiccy, zatrudniani są w szkole wyższej na stanowiskach: 
Klasyfikacja nauczycieli akademickich w Polsce.
Nauczyciele akademiccy, klasyfikowani są według obowiązującej na terenie Polski – Klasyfikacji Zawodów i Specjalności jako: 2311 – Nauczyciele szkół wyższych, a następnie podaje się uszczegółowienie poprzez dodanie odpowiedniej dziedziny naukowej:

</doc>
<doc id="546702" url="https://pl.wikipedia.org/wiki?curid=546702" title="Koparka zgarniakowa">
Koparka zgarniakowa

Koparka zgarniakowa – koparka jednonaczyniowa, której narzędziem urabiającym jest zgarniak zawieszony na dwóch linach – podnoszącej i ciągnącej.
Do ich zalet należy duża wydajność i zasięg urabiania oraz możliwość pracy pod wodą; zużywają one jednak duże ilości energii i mają niską wydajność przy współpracy ze środkami transportu. W przypadku wielkich koparek zgarniakowych dochodzi ponadto problem z transportem oraz kłopotliwa obsługa – naprawa drobnej usterki wymaga użycia dźwigu.
Zastosowanie.
Koparki te zajmują się urabianiem nadkładu – skał luźnych, takich, jak piaski, żwiry czy gliny lub zwięzłych, po uprzednim odstrzeleniu. Urabiają nadkład o miąższości do 40 m (największe, Big Muskie i Wielka Niedźwiedzica nawet do 60 m). Mniejsze koparki tego typu wykorzystywane są przy robotach budowlanych i drogowych.
Historia.
Pierwszą koparkę zgarniakową opatentował w 1880 r. Ralph R. Osgood ze Stanów Zjednoczonych. W 1904 r. John W. Page wprowadził udoskonalenia zgarniaka i olinowania koparki zgarniakowej, uzyskując patent. W 1913 r. w Moningham Machine Company opracowano mechanizm kroczący i wyposażono w niego model 1-T. W 1969 r. powstała największa koparka tego typu na świecie – Big Muskie, o pojemności zgarniaka 168 m³. Obecnie wielkie maszyny tego typu produkowane są przez firmy P&amp;H i Bucyrus-Erie.
Budowa.
Narzędziem urabiającym jest zgarniak. Jest on zamocowany na dwóch linach – ciągnącej i podnoszącej. Mechanizmy robocze koparki to mechanizm podnoszenia i opuszczania zgarniaka oraz mechanizm ciągnięcia zgarniaka. Mechanizmy wykonujące ruchy manewrowe to mechanizm podnoszenia i opuszczania wysięgnika (mechanizm linowy – wielokrążek), mechanizm obrotu nadwozia oraz mechanizm jazdy lub kroczenia. Mniejsze koparki zgarniakowe wyposażone są najczęściej w podwozie gąsienicowe, a te największe – w podwozie kroczące.
W 2003r firma P&amp;H wprowadziła na rynek nowy system olinowania, tzw. "P&amp;H Universal Dragline System", w którym zgarniak zawieszony jest na dwóch oddzielnie pracujących linach. Zapewnia on krótszy czas cyklu koparki, niższą masę olinowania i lepszą wydajność.
Urabianie.
Urabianie realizowane jest przez rodzaj skrawania zwany struganiem – zgarniak po zluzowaniu liny podnoszącej pod wpływem własnego ciężaru zagłębia się w podłoże, po którym ciągniony jest na skutek napinania liny ciągnącej.
W przypadku regeneracji rowów, gdy koparka musi przesuwać się z boku rowu, zastosowanie znajduje zgarniak boczny. Lina ciągnąca prowadzona jest wtedy przez ustawioną prostopadle do wysięgnika belkę rurową.
Koparka ta urabia warstwami poziomymi lub pochyłymi, zarówno podpoziomowo, jak i nadpoziomowo.
Transport.
Największą wydajność koparki zgarniakowe osiągają pracując metodą beztransporotwą – urobek kierowany jest na zwałowisko ostateczne lub tymczasowe za pomocą koparki, będącej jednocześnie narzędziem zwałującym.
Koparki te mogą również współpracować ze środkami transportu ciągłego, takimi jak przenośniki taśmowe i rurociągi, lub transportu cyklicznego – np. samochody off-road.
Dodatkowy osprzęt.
Z koparką zgarniakową można zastosować również osprzęt dźwigowy, chwytakowy oraz kafarowy.

</doc>
<doc id="546703" url="https://pl.wikipedia.org/wiki?curid=546703" title="Pracownicy uczelni w Polsce">
Pracownicy uczelni w Polsce

Pracownicy uczelni w Polsce – zgodnie z ustawą z dnia 20 lipca 2018 r. – Prawo o szkolnictwie wyższym i nauce (), pracownicy uczelni zatrudniani są jako nauczyciele akademiccy lub jako pracownicy niebędący nauczycielami akademickimi.
Nauczyciele akademiccy.
Nauczyciel akademicki – nauczyciel pracujący w uczelni. Nauczyciele akademiccy na podstawie Prawa o szkolnictwie wyższym i nauce są zatrudniani jako:
Według Prawa o szkolnictwie wyższym i nauce wyróżniano także dyplomowanych bibliotekarzy oraz dyplomowanych pracowników dokumentacji i informacji naukowej.
Pracownicy badawczo-dydaktyczni i badawczy.
Pracownicy badawczo-dydaktyczni całość swojego czasu pracy poświęcają w częściach zadaniom dydaktycznym (60%), zadaniom badawczym (30%) i zadaniom organizacyjnym (10%). 
Pracownicy badawczy całość czasu pracy poświęcają zadaniom badawczym (90%) oraz zadaniom organizacyjnym (10%). 
Pracownicy badawczo-dydaktyczni i badawczy mogą być zatrudniani na następujących stanowiskach (statut uczelni może przewidywać też inne stanowiska):
"Uwagi:"
 Profesor zwyczajny i profesor nadzwyczajny (obecnie profesor uczelni) to dawne stanowiska. Nie należało ich mylić z tytułem naukowym profesora.
Prawo o szkolnictwie wyższym wyróżniało także stanowisko profesora wizytującego.
Obowiązki nauczycieli akademickich.
Zgodnie z Prawem o szkolnictwie wyższym i nauce pracownicy badawczo-dydaktyczni są zobowiązani:
Z kolei pracownicy badawczy polskich uczelni zgodnie z przepisami prawa są zobowiązani:
Pracownicy dydaktyczni.
Podstawowymi zadaniami pracowników dydaktycznych są zadania dydaktyczne realizowane w ramach zajęć ze studentami i uczestnikami szkół doktorskich oraz związanymi z tym sprawami organizacyjnymi. Pracownicy dydaktyczni winni prowadzić działalność badawczą w zakresie koniecznym do podnoszenia jakości nauczania. 
Pracownicy dydaktyczni mogą być zatrudniani na następujących stanowiskach:
Statut uczelni może przewidywać zatrudnianie na stanowiskach:
Osoba zatrudniona przed dniem wejścia w życie ustawy z dnia 3 lipca 2018 r. Przepisy wprowadzające ustawę – Prawo o szkolnictwie wyższym i nauce ( z późn. zm.) na stanowisku docenta:
Zgodnie z Prawem o szkolnictwie wyższym w uczelniach zawodowych pracownicy dydaktyczni mogli być także zatrudniani na stanowiskach:
Obowiązki pracowników dydaktycznych.
Zgodnie z ustawą Prawo o szkolnictwie wyższym pracownicy dydaktyczni są obowiązani:
Wynagrodzenie.
Wysokość minimalnych wynagrodzeń nauczyciela akademickiego określa się w stosunku do minimalnego miesięcznego wynagrodzenia zasadniczego profesora wprowadzanego rozporządzeniem ministra właściwego dla szkolnictwa wyższego. Wynagrodzenia pozostałych pracowników publicznych szkół wyższych nie są uregulowane w przepisach szczegółowych właściwych dla szkolnictwa wyższego.
Dyplomowani bibliotekarze oraz dyplomowani pracownicy dokumentacji i informacji naukowej.
Zgodnie z Prawem o szkolnictwie wyższym dyplomowani bibliotekarze oraz dyplomowani pracownicy dokumentacji i informacji naukowej byli zatrudniani na stanowiskach:
Warunki, jakie powinni byli spełniać kandydaci na wspominane wyżej stanowiska, określało rozporządzenie Ministra Nauki i Szkolnictwa Wyższego z dnia 21 sierpnia 2006 r. w sprawie kandydatów na dyplomowanego bibliotekarza oraz dyplomowanego pracownika dokumentacji i informacji naukowej ().
Podnoszenie kwalifikacji zawodowych i naukowych nauczycieli akademickich.
Nauczyciele akademiccy zobowiązani są ustawą do ustawicznego kształcenia i podnoszenia swoich kwalifikacji. W poniższej tabeli zaprezentowano ścieżkę kariery naukowej.
Poniższa tabela przedstawia rozróżnienie pomiędzy tytułami, stopniami naukowymi i tytułami zawodowymi.
Stanowiska nauczycieli akademickich oraz wymagane stopnie lub tytuły związane z ich piastowaniem:
Pracownicy niebędący nauczycielami akademickimi.
Pracownicy niebędący nauczycielami akademickimi zatrudniani są jako:
Stanowiska funkcyjne.
Pracownicy uczelni – abstrahując od przedstawionego powyżej podziału – mogą piastować również stanowiska funkcyjne, do których zalicza się następujące stanowiska:

</doc>
<doc id="546704" url="https://pl.wikipedia.org/wiki?curid=546704" title="Canton, Ohio">
Canton, Ohio



</doc>
<doc id="546707" url="https://pl.wikipedia.org/wiki?curid=546707" title="Hoop CCC Polsat">
Hoop CCC Polsat



</doc>
<doc id="546714" url="https://pl.wikipedia.org/wiki?curid=546714" title="Abrittus">
Abrittus



</doc>
<doc id="546717" url="https://pl.wikipedia.org/wiki?curid=546717" title="Acqua e Sapone">
Acqua e Sapone



</doc>
<doc id="546718" url="https://pl.wikipedia.org/wiki?curid=546718" title="Shreveport, Louisiana">
Shreveport, Louisiana



</doc>
<doc id="546720" url="https://pl.wikipedia.org/wiki?curid=546720" title="Reno, Nevada">
Reno, Nevada



</doc>
<doc id="546723" url="https://pl.wikipedia.org/wiki?curid=546723" title="Przyspieszenie kątowe">
Przyspieszenie kątowe

Przyspieszenie kątowe – wielkość fizyczna opisująca ruch obrotowy, która określa szybkość zmiany prędkości kątowej. W zależności od definicji prędkości kątowej, jest określane jako wielkość skalarna bądź pseudowektor leżący na osi obrotu, gdy oś obrotu nie zmienia swego kierunku.
Definicja skalarna.
Chwilowe przyspieszenie kątowe jest pochodną prędkości kątowej względem czasu:
Z definicji prędkości kątowej wynika, że przyspieszenie kątowe jest drugą pochodną kąta.
Jednostką przyspieszenia kątowego w układzie SI jest radian przez sekundę do kwadratu.
Jeśli współrzędną kątową ciała określa kąt
gdzie:
Na płaszczyźnie.
Punkt poruszający się na płaszczyźnie ma względem początku układu współrzędnych z prędkością transwersalną ma chwilową prędkość kątową ω określoną wzorem:
Przyspieszenie kątowe
Powyższy wzór wyraża związek przyspieszenia kątowego z wielkościami liniowymi.
Jeżeli ciało porusza się po okręgu o środku w początku układu współrzędnych, to nie zmienia się jego odległość od środka układu współrzędnych, w wyniku czego prędkość radialna jest równa 0, a w powyższym wzorze drugi składnik ma wartość 0.

</doc>
<doc id="546724" url="https://pl.wikipedia.org/wiki?curid=546724" title="Modlitwa eucharystyczna">
Modlitwa eucharystyczna

Modlitwa eucharystyczna (; gr. ανάφορα, "anáphora") – modlitwa zanoszona w czasie liturgii Eucharystii (mszy). W tradycji Kościołów wschodnich nazywana jest z greckiego "anaforą", lub "boską liturgią", zaś w dawnej tradycji łacińskiej "kanonem" (np. "Kanon rzymski"). Większość współcześnie celebrowanych modlitw powstało w okresie patrystycznym jako rozwinięcie liturgii paschalnej Wieczernika. Konsekrowane w trakcie modlitwy eucharystycznej chleb i wino stają się, według wiary Kościoła, Ciałem i Krwią Chrystusa. Są znakami sakramentalnymi Jego śmierci i zmartwychwstania, przedstawionymi Bogu Ojcu jako zbawcza, nieskalana "Ofiara chwały". Rozdziela się je między uczestników tej ofiary do spożycia.
Historia.
Początki modlitwy eucharystycznej.
U początku "Modlitw eucharystycznych", które są sercem liturgii tradycyjnych Kościołów chrześcijańskich, jak katolickie, prawosławne oraz orientalne, a także niektóre Kościoły Wspólnoty anglikańskiej stoi modlitwa, której przewodniczył sam Jezus Chrystus w czasie Ostatniej Wieczerzy. Jezus modlił się w ten sam sposób, co wszyscy Żydzi jego czasów, którzy przewodniczyli celebracji w czasie świątecznych posiłków – czy to rodzinnych w domu, czy też bractw o charakterze eschatologicznym, zwanych "haburot". Ponieważ była to wieczerza paschalna (por. Mk 14,14), Jezus używał formuł tradycyjnych modlitw błogosławieństw, które dyktował zwyczaj celebrowania Paschy żydowskiej. Istniały dwa rodzaje „błogosławieństw”. Krótkie "berachot", zawierające jedno zdanie, wypowiadane było przy pierwszym kielichu wina i łamaniu chleba otwierającym posiłek. Brzmiało ono, odpowiednio, przy kielichu: „Błogosławiony jesteś Adonaj, nasz Boże, Królu wszechświata, który stworzyłeś owoc winnego krzewu” oraz przy łamaniu i dzieleniu chleba: „Błogosławiony jesteś, Adonaj, nasz Boże, Królu wszechświata, który dajesz nam chleb z ziemi”. Długie "berachot", zwane „birkat ha-mazon”, przewodniczący wypowiadał na końcu posiłku, przy ostatnim kielichu wina zwanym "kielichem błogosławieństwa" (por. 1 Kor 10,16). Prawdopodobnie powodem tego, iż Ewangeliści Marek i Mateusz użyli dwóch różnych słów: „błogosławił” dla chleba i „złożył dziękczynienie” dla kielicha (Mk 14,22-23; Mt 26,26-27) – mogła być właśnie ta różnica w długości błogosławieństwa.
Ustanawiając "pamiątkę" swojej tajemnicy paschalnej, Jezus zaadaptował starożytną modlitwę żydowskiego błogosławieństwa, dając jej nową treść, związaną z Nowym Przymierzem w swojej krwi. Przymierze to Jezus proklamował będąc sam wcielonym, ostatecznym i w pełni doskonałym Słowem Boga (por. Hbr 1,1).
Pierwsze wspólnoty chrześcijańskie opisane w Dziejach Apostolskich, wypełniając polecenie Jezusa zbierały się na "łamanie chleba" (Dz 2,42) na pamiątkę ofiary jego ciała wydanego i krwi wylanej na krzyżu. Podobnie jak działo się to w archetypicznych zgromadzeniach, które miały miejsce w Izraelu – jak na Synaju (por. Księga Wyjścia rozdziały 19-21,20 oraz 24) – wspólnoty te po słuchaniu Słowa Bożego, zawartego w nauczaniu Apostołów, przywoływały to Słowo poprzez modlitwy, które znały z synagog, a następnie powierzały się temu Słowu właśnie przez wielką modlitwę błogosławieństwa, "modlitwę eucharystyczną" (hebr. "beracha"). Były to pierwsze "modlitwy eucharystyczne" Kościoła. Zanoszone podczas posiłków połączonych z obrzędem "łamania chleba" – uczt będących wypełnieniem starotestamentalnych "ofiar komunii" ("ofiar biesiadnych"; por. Kpł 3,1; 1 Krl 3,15; Lb 15,5;) przypieczętowujących przymierze z Bogiem – były od początku rozumiane jako pamiątka i uobecnienie, proklamacja ofiary Nowego Przymierza: zbawczej śmierci Jezusa Chrystusa. Mówił o tym Apostoł Paweł do Koryntian: „Ilekroć bowiem spożywacie ten chleb albo pijecie kielich, śmierć Pańską głosicie, aż przyjdzie” (1 Kor 11,26) .
W tym czasie nie było jeszcze ksiąg liturgicznych. Kontynuowano synagogalny zwyczaj tradycji ustnej, czyli przekazywania pamięciowego schematu modlitw. Zaczęto je spisywać znaczenie później. Pod koniec IV wieku w Afryce, gdy pierwsze spisane formuły modlitw eucharystycznych zaczęły krążyć od kościoła do kościoła, wywołało to naturalną ostrożność władz kościelnych. Synod, który zebrał się w 393 r. w Hipponie zalecił roztropność w tej kwestii:
Modlitwy eucharystyczne w Kościele poapostolskim.
Według wielu uczonych, m.in. Louisa Bouyera, Roberta Cabié, Ledogara, Ligiera, Talleya, Giraudo i in., w okresie poapostolskim modlitwy eucharystyczne we wspólnotach chrześcijańskich były wciąż modlitwami żydowskimi z dodatkami odnoszącymi się do Jezusa Chrystusa. Ogólnie, kościoły chrześcijańskie, zwłaszcza w Palestynie i w Egipcie, w pierwszym stuleciu zewnętrznie nie były odróżnialne od wspólnot pozostających w judaizmie. Jako przykład takiej adaptowanej z judaizmu wczesnochrześcijańskiej "modlitwy eucharystycznej" jest podawany tekst przechowany w zbiorze zwanym "Didache" w rozdziałach IX i X. Najpierw podane są modlitwy, które były prawdopodobnie zanoszone przy pierwszym kielichu i przy chlebie na początku uczty.
&lt;poem&gt;
„IX. (...) „Co do "Eucharystii", składajcie dziękczynienie w taki oto sposób:
2. Najpierw przy kielichu:
Dziękuję Ci, Ojcze nasz,
Za świętą winorośl Dawida, sługi Twego,
Którą objawiłeś nam przez Jezusa, sługę Twego.
Tobie chwała na wieki!
3. Następnie przy łamaniu chleba:
Dziękujemy Ci, Ojcze nasz,
Za życie i za poznanie,
Które objawiłeś nam przez Jezusa, sługę Twego.
Tobie chwała na wieki!
4. Jak ten chleb łamany, rozrzucony po górach,
Został w jedno zebrany,
Tak niech Kościół Twój aż po najdalsze krańce ziemi
Zbierze się w jednym królestwie Twoim,
Bo Twoja jest chwała i moc przez Jezusa Chrystusa na wieki!”
&lt;/poem&gt;
Po spożyciu chleba eucharystycznego i posiłku, a przed dłuższym, uroczystym błogosławieństwem nad ostatnim kielichem wina, w wersie 5. rozdziału IX następuje komentarz, swoista „rubryka” zwracająca uwagę, że przyjmować je mogą tylko ci, którzy zostali uświęceni przez chrzest: "Niech nikt nie je ani nie pije z waszej Eucharystii oprócz tych, co zostali ochrzczeni w imię Pana, gdyż to właśnie miał Pan na myśli mówiąc: „Nie dawajcie psom tego, co święte”" (Mt 7,6). Dalej "Didache" podaje tekst dłuższej modlitwy odmawianej po spożytym posiłku, gdy uczestnicy „już się nasycą”. Jest to najprawdopodobniej schrystianizowana wersja „birkat ha-mazon”, błogosławieństwa przy ostatnim kielichu wina. Podobnie, w opowiadaniu o Ostatniej Wieczerzy w Ewangelii Łukasza jest mowa o tym drugim kielichu „po wieczerzy” (por. Łk 22,17 oraz 20).
Tekst modlitwy tego błogosławieństwa kończy się ponowną zachętą, aby przystąpił ten – w domyśle tylko ten – kto święty:
&lt;poem&gt;
X.1 „A gdy się już nasycicie, składajcie dziękczynienie w taki oto sposób:
2. Dziękuję Ci, Ojcze Święty,
Za święte Imię Twoje,
Które z woli Twojej zamieszkało w sercach naszych,
I za poznanie, i za wiarę, i za nieśmiertelność,
Które objawiłeś nam przez Jezusa, sługę Twego,
Tobie chwała na wieki!
3. Ty, Panie wszechmogący,
Stworzyłeś wszystko dla Imienia Twego,
Dałeś ludziom pokarm i napój, aby ciesząc się nim, Tobie dziękowali.
Nam zaś dałeś w swej łaskawości duchowy pokarm i napój, i życie wieczne przez Jezusa, sługę Twego.
4. Nade wszystko dziękujemy Ci za wielką potęgę Twoją.
Tobie chwała na wieki!
5. Pomnij, Panie, na Kościół Twój, i wybaw go od zła wszelkiego,
I uczyń doskonałym w miłości Twojej.
I zgromadź go z czterech stron świata, uświęcony,
W królestwie Twoim, które przygotowałeś dla niego,
Bo Twoja jest moc i chwała na wieki!
6. Niechaj przyjdzie łaska i przeminie ten świat!
Hosanna Bogu Dawidowemu!
Kto święty, niech podejdzie,
Kto nim nie jest, niech czyni pokutę!
Marana tha.
Amen.”.
&lt;/poem&gt;
Błogosławieństwo to ma trzy części. Wydaje się, że pierwsze dwie są transpozycją żydowskiego błogosławieństwa dziękczynnego za pożywienie i ziemię oraz za przymierze i Prawo. Podczas gdy prośba o zachowanie Kościoła jest odpowiednikiem prośby o wypełnienie wielkich dzieł Bożych modlitwy Tefila.
W tym czasie liturgiczna "modlitwa eucharystyczna" była celebrowana razem z posiłkiem, w sposób typowy dla świątecznych uczt żydowskich, jak ma to miejsce np. w sederze paschalnym. Do rozdzielenia Eucharystii i posiłku doszło w II wieku, m.in. w wyniku problemów, które napotkał już św. Paweł we wspólnocie Kościoła w Koryncie (por. 1 Kor 11,17-22). Po rozdzieleniu, spożywany niezależnie posiłek chrześcijan zyskał miano "agapy".
Inną starą modlitwą eucharystyczną, bliską formie żydowskiej, choć z czasem przeredagowaną jest Anafora Addaja i Mariego. Jest znana z tego, że nie zawiera słów ustanowienia. 
Kolejną starą "modlitwą eucharystyczną", datowaną na początek III w. (ok. 225 r.), mającą strukturę podobną do tych, które są używane dzisiaj jest modlitwa, a raczej jej schemat z Tradycji apostolskiej Hipolita. Spisana najprawdopodobniej po grecku pochodzi z czasu, kiedy jeszcze używanie pisemnej wersji nie było w zwyczaju, jak sam autor zaznacza we wstępie (n.9).
IV wiek.
Czwarte stulecie umożliwiło chrześcijaństwu rozwój w wolności i publicznej akceptacji dzięki edyktowi pokoju Konstantyna z 313 r. Małe wspólnoty celebrujące w domach lub willach przerobionych na "Dom Kościoła" (łac. "Domus ecclesiae"), zaczęły się rozrastać pod wpływem masowych nawróceń. Nowi chrześcijanie pochodzili z narodów, które nie znały i nie rozumiały liturgii paschalnej judaizmu, będącej kluczem do zrozumienia chrześcijańskiej modlitwy eucharystycznej. Celebracja eucharystyczna przeniosła się do większych budynków, budowanych na wzór synagog na wschodzie i rzymskich bazylik na zachodzie.
Okres ten, szczególnie po Soborze nicejskim I (325 r.), był świadkiem wielkiej twórczości w dziedzinie układania modlitw eucharystycznych. Większe budynki kościelne wymagały innego sposobu proklamowania modlitwy. Zaczęto ustalać i unifikować teksty modlitw. Na wschodzie, najstarszym ośrodkiem rozwoju liturgicznego była Antiochia, centrum kultury i nauki greckiej. W środowisku chrześcijaństwa antiocheńskiego powstała Anafora Bazylego Wielkiego, napisana przez Bazylego, biskupa Cezarei, której pierwowzorem była "Aleksandryjska anafora Bazylego Wielkiego", używana w Egipcie modlitwa pochodzenia syryjskiego. Stamtąd również pochodzi Anafora Dwunastu Apostołów, która była inspiracją modlitwy przyjętej później w całym Prawosławiu bizantyjskim, nazwanej imieniem patriarchy Konstantynopola św. Jana Chryzostoma – Anafora Jana Chryzostoma. Również odradzające się w Jerozolimie chrześcijaństwo przejęło wzorce liturgiczne właśnie z Antiochii, układając w języku greckim Anaforę Jakuba. W Aleksandrii stworzono Anaforę Marka Ewangelisty, w wersji koptyjskiej znaną jako Anafora Cyryla.
Rozwój modlitw eucharystycznych od V wieku do średniowiecza.
W V wieku i później "modlitwy eucharystyczne" kształtowały się pod wpływem Kościołów znajdujących się w ośrodkach administracyjnych i liturgicznych, jak Jerozolima, Antiochia, Aleksandria i Rzym, a później Konstantynopol.
Z czasem doszło do eliminacji lokalnych modlitw eucharystycznych – na Wschodzie na rzecz "Anafory Jana Chryzostoma", pochodzącej ze stolicy Cesarstwa w Konstantynopolu, na Zachodzie zaś na rzecz Kanonu rzymskiego. Anafory własne zachowały przede wszystkim lokalne Kościoły tradycji syro-antiocheńskiej znajdujące się poza granicami "Imperium", szczególnie Kościoły przedchalcedońskie, które odseparowały się od Wielkiego Kościoła, w wyniku odrzucenia chrystologicznych postanowień Soborów powszechnych.
Ewolucja modlitw eucharystycznych i ich wzajemny wpływ na siebie zakończył się praktycznie w okresie średniowiecza.
Odnowa soboru watykańskiego II w Kościele rzymskokatolickim w XX w..
Odnowa "modlitwy eucharystycznej" – serca Eucharystii – była pierwszym dziełem podjętym przez Sobór watykański II (1962-1965 r.). Uchwalona rok po rozpoczęciu Soboru, Konstytucja o liturgii "Sacrosanctum Concilium" (SC) podała zasady i kierunek odnowy. W numerze 33 Sobór stwierdził, że wierni powinni rozumieć teksty i obrzędy Mszy świętej. W tym celu też winna cechować je „szlachetna prostota” i mają być „wolne od niepotrzebnych powtórzeń i dostosowane do pojętności wiernych, tak aby na ogół nie wymagały wielu objaśnień”. Ponadto, według Konstytucji, trzeba było podjąć się opracowania tekstów mszalnych w taki sposób, „aby wyraźniej uwidocznić właściwe znaczenie i wzajemny związek poszczególnych części... zachowując wiernie istotę obrzędów, należy je uprościć i opuścić to, co z biegiem czasu dodano jako powtórzenie lub co stało się zbędnym dodatkiem. Natomiast pewne elementy niesłusznie zatracone w ciągu wieków należy przywrócić, stosownie do pierwotnej tradycji Ojców Kościoła, o ile okaże się to pożyteczne lub konieczne” (SC 50). Poza tym, według Ojców soborowych, nie powinno się unikać tworzenia nowych form, gdy zostanie to udowodnione potrzebą, choć należy pamiętać, że wszelkie nowe formy muszą „organicznie wyrastać z form już istniejących” (SC 23). Dla konkretnej realizacji odnowy św. papież Paweł VI powołał "Komisję dla wykonania Konstytucji o świętej Liturgii", której sekretarzem od 1964 r. był Annibale Bugnini CM. Komisji tej przewodniczył do 1968 r. włoski kardynał Giacomo Lercaro, następnie przez rok, do swej śmierci w 1969 r., szwajcarski kard. Benno Walter Gut OSB, a po nim hiszpański klaretyn kard. Arturo Tabera Araoz CMF (do 1973 r.).
Jak zauważył Cipriano Vagaggini, jeden z teologów uczestniczących aktywnie we wprowadzaniu posoborowej reformy liturgicznej, naturalną konsekwencją tych wskazówek było najpierw to, iż zmienił się język celebrowania modlitwy eucharystycznej – z łaciny na języki narodowe. Owocem pracy Rady był nowy Mszał rzymski opublikowany w 1969 r. Zawierający więcej niż jedną modlitwę eucharystyczną, które jaśniej ukazały związek Eucharystii ze Starym Przymierzem oraz z wielkimi liturgiami pierwszych czterech wieków Kościoła.
W wyniku reformy liturgicznej soboru watykańskiego II, Mszał Rzymski ma cztery zasadnicze warianty "modlitwy eucharystycznej", których wybór zależy od celebransa, ale uzależniony jest również od zasad zawartych w przepisach liturgicznych (OWMR).
W zależności od kraju i rejonu geograficznego istnieją również inne Modlitwy Eucharystyczne (nowe mogą być proponowane przez lokalne episkopaty, jednak każda musi być zatwierdzona przez Stolice Apostolską).
Obecnie w Mszale Rzymskim w wydaniu dla diecezji polskich jest w sumie 10 Modlitw Eucharystycznych, m.in. "Modlitwy eucharystyczne o tajemnicy pojednania", a także "Modlitwy z udziałem dzieci". Dla celebracji mszy z udziałem dzieci zostało opracowane specjalne dyrektorium, którego polski przekład został zatwierdzony 16 listopada 1976 r. w trakcie 155 Konferencji Plenarnej Episkopatu Polski pod przewodnictwem kard. Stefana Wyszyńskiego.
Struktura.
Według Maxa Thuriana, różne elementy oraz struktura wielkiej modlitwy konsekracyjnej stają się zrozumiałe w kontekście liturgii judaizmu, która była pierwszym źródłem Eucharystii.
Historycznie źródłem prefacji jest błogosławieństwo (berakah) uczty paschalnej: "Błogosławiony jesteś Panie, Boże nasz, Królu wszechświata, który żywisz nasze ciała i cały świat w swej dobroci, w swojej łasce, hojności i miłosierdziu..." Jest to swoista "ofiara uwielbienia" (hebr. "todah") za wszelkie cuda zdziałane przez Boga w dziele stworzenia oraz w historii zbawienia (por. Rdz 1-2; Hebr 1,1-3; Wj 14; Rz 7,24-8,4). Bóg był uwielbiany i błogosławiony za te tajemnice w Starym Przymierzu poprzez sprawowanie uczty Paschalnej oraz w czasie modlitw szabatowych w synagodze, w charakterze pamiątki i ofiary uwielbienia przede wszystkim za Wyjście z Egiptu. Ostateczne zaś spełnienie to błogosławienie Boga osiągnęło w Jezusie Chrystusie i ustanowionym przez Niego nowym paschalnym dziękczynieniu i błogosławieństwie: Eucharystii.
Po Sanctus kapłan wzywa w epiklezie Ducha Świętego, aby nastąpiła przemiana chleba i wina mocą słów Chrystusa. Duch Święty i Słowo są złączane w jednym akcie konsekracyjnym. Słowa ustanowienia razem z epiklezą, są odpowiednikiem tradycyjnej pamiątki sakramentalnej (zikkaron, anamnesis) żydowskiej uczty paschalnej, która aktualizowała historyczne wydarzenie wyzwolenia narodu Bożego. Pamiątka Eucharystii aktualizuje wyzwolenie z grzechu, dokonane w Męce i Zmartwychwstaniu Chrystusa.
Po drugiej aklamacji („Tajemnica wiary”) modlitwa zanoszona jest odpowiednikiem żydowskiej "pamiątki ofiary" (azkarah, mnemosynon): kapłan przedstawia Bogu Ojcu jedyną Ofiarę Syna, od wcielenia do zmartwychwstania, jako wstawiennictwo całego Kościoła, zjednoczonego ze wstawiennictwem Chrystusa, Najwyższego Kapłana.
Na końcu następuje modlitwa kapłana, który zanosi do Ojca modlitwy wstawiennicze za wszystkich: za członków Kościoła i wszystkie jego sługi (papieża, biskupów, kapłanów i diakonów), żywych i umarłych, w jedności ze wszystkimi świętymi, szczególnie z Najświętszą Maryją Panną i apostołami.
Po ukazaniu w ten sposób jedności całego Kościoła w tajemnicy eucharystycznej modlitwa kończy się wielką doksologią trynitarną: „Przez Chrystusa, z Chrystusem i w Chrystusie.."
M. Thurian tak streszcza strukturę modlitwy eucharystycznej:
Anafory wschodnie.
Anafory typu syro-antiocheńskiego posiadają następujący układ: "dialog – prefacja – wprowadzenie do Sanctus – Sanctus – modlitwa post-Sanctus – słowa ustanowienia – modlitwa ofiarowania lub anamneza – modlitwy wstawiennicze – epikleza – doksologia". 
Cechą charakterystyczną tych anafor jest umieszczenie epiklezy po modlitwach wstawienniczych, przy końcu modlitwy eucharystycznej. W najstarszej z zachowanych anafor tego typu, w Anaforze Addaja i Mariego, nie ma w ogóle słów ustanowienia.
Anafory typu aleksandryjskiego mają układ: "dialog – prefacja – modlitwy wstawiennicze – modlitwa ante-Sanctus – Sanctus – epikleza I – słowa ustanowienia – anamneza – epikleza II – doksologia". Anafory te, podobnie jak w modlitwie kanonu rzymskiego, mają wezwanie „Pan z wami” w dialogu przed prefacją. Mają dwie epiklezy i umieszczają modlitwy wstawiennicze ("intercesja") przed Sanctus.
Ryt rzymski.
W strukturze Modlitwy eucharystycznej obrządku rzymskokatolickiego można wyróżnić następujące części: 

</doc>
<doc id="546725" url="https://pl.wikipedia.org/wiki?curid=546725" title="Tunel Północnomujski">
Tunel Północnomujski

Tunel Północnomujski (ros. "Северо-Муйский тоннель") – tunel kolejowy w Rosji, w Buriacji, na trasie BAM-u.
Przebiega pod Górami Północnomujskimi; długość 15,343 km (najdłuższy w Rosji); skraca czas przejazdu pociągów do 15 minut (przed wybudowaniem tunelu pociągi jeździły na powierzchni trasą długości 54 km, czas przejazdu 2,5 godziny). 
Budowę rozpoczęto w 1978, brało w niej udział ok. 30 tys. ludzi; oddany do użytku 5 grudnia 2003.

</doc>
<doc id="546726" url="https://pl.wikipedia.org/wiki?curid=546726" title="Connecticut (rzeka)">
Connecticut (rzeka)

Connecticut – rzeka w północno-wschodniej części
Stanów Zjednoczonych, największa rzeka Nowej Anglii.
Długość 640 km, powierzchnia dorzecza 29 138 km2. Źródła leżą w północnej części stanu New Hampshire. Stamtąd rzeka płynie na południe tworząc granicę między stanami New Hampshire i Vermont, następnie biegnie przez zachodnią część stanu Massachusetts i przez centralną część stanu Connecticut, gdzie wpada do Atlantyku w mieście Fenwick.

</doc>
<doc id="546727" url="https://pl.wikipedia.org/wiki?curid=546727" title="Krajowy System Elektroenergetyczny">
Krajowy System Elektroenergetyczny

Krajowy System Elektroenergetyczny (KSE) – funkcjonujący w Polsce zbiór urządzeń przeznaczonych do wytwarzania, przesyłu, rozdziału, magazynowania i użytkowania energii elektrycznej, połączonych ze sobą funkcjonalnie w system umożliwiający realizację dostaw energii elektrycznej na terenie kraju w sposób ciągły i nieprzerwany.
Suma zainstalowanych mocy.
Poniżej tabela zainstalowanej i osiągalnej mocy w Krajowym Systemie Elektroenergetycznym na koniec danego roku:
Zapotrzebowanie i rezerwy.
15 lipca 2021 o godzinie 12:30 odnotowano rekordowe letnie zapotrzebowanie na moc w Polsce, które wyniosło około 24 533 MW. Rekord zimowy wynosi 27 617 i został odnotowany 12 lutego 2021 o 10:45.
Podział systemu.
System dzieli się na podsystemy;
W Krajowym Systemie Elektroenergetycznym obowiązuje następujący podział służb dyspozytorskich:
Krajowy System Przesyłowy można zobaczyć na mapie sieci przesyłowych umieszczonej na stronie Polskich Sieci Elektroenergetycznych SA.

</doc>
<doc id="546728" url="https://pl.wikipedia.org/wiki?curid=546728" title="Obrzędy komunijne">
Obrzędy komunijne

Obrzędy komunijne (łac. "Ritus communionis") – część Mszy św. w ramach Liturgii Eucharystycznej, następująca po Doksologii zamykającej Kanon, czyli Modlitwę Eucharystyczną (Anaforę). Celem obrzędów Komunii świętej jest przygotowanie uczestniczących w Liturgii do godnego przyjęcia Ciała i Krwi Chrystusa, czyli Komunii świętej. Szczegółowe przepisy zostały zawarte w Ogólnym Wprowadzeniu do Mszału Rzymskiego (2002, wyd. pol. 2003) pod nr. 80-89, 152-165, 181-183, 192, 237-249, 266-271. 
Porządek Obrzędów Komunii:

</doc>
<doc id="546730" url="https://pl.wikipedia.org/wiki?curid=546730" title="Maksymina">
Maksymina

Maksymina – żeński odpowiednik imienia Maksymin.
Maksymina imieniny obchodzi 29 maja, 8 czerwca i 15 grudnia.

</doc>
<doc id="546731" url="https://pl.wikipedia.org/wiki?curid=546731" title="T.J. Espinoza">
T.J. Espinoza

Trey Jeremy Espinoza, lepiej znany jako T.J. Espinoza (ur. 10 sierpnia 1980 w San Jose) – amerykański tancerz i aktor.
Życiorys.
Urodził się i wychowywał w San Jose w Kalifornia. Ma pochodzenie indiańskie, hiszpańskie i francuskie. Ma młodszych braci – Derricka i Bretta. Chciał być naukowcem zajmującym się biologią morza, pracą w zoo lub prawnikiem.
Mając 19 lat trafił do młodzieżowego magazynu „Bop”. Swoją karierę rozpoczął jako model. Jego pierwszym albumem był "If No One Loves Me". Współpracował z Janet Jackson. Na dużym ekranie zadebiutował u boku Freddiego Prinze'a Jr. i Rachael Leigh Cook w komedii romantycznej "Cała ona" (1999).
Sławę zdobył jako tancerz, który wystąpił w teledyskach do piosenek Britney Spears: „…Baby One More Time” (1999), „Sometimes” (czerwiec 1999), „(You Drive Me) Crazy” (wrzesień 1999), „Oops I Did it Again” (2000) i „Born To Make You Happy” (2000), a także tancerz na jej pierwszych koncertach.

</doc>
<doc id="546733" url="https://pl.wikipedia.org/wiki?curid=546733" title="Herennius Etruscus">
Herennius Etruscus



</doc>
<doc id="546735" url="https://pl.wikipedia.org/wiki?curid=546735" title="Léon Jouhaux">
Léon Jouhaux

Léon Jouhaux (ur. 1 lipca 1879 w Paryżu, zm. 28 kwietnia 1954 tamże) – francuski działacz związkowy, laureat pokojowej Nagrody Nobla (1951).
W latach 1909–1947 był sekretarzem generalnym Powszechnej Konfederacji Pracy (po II wojnie światowej także delegatem w ONZ). Współzałożyciel Międzynarodowej Organizacji Pracy i Międzynarodowej Konfederacji Wolnych Związków Zawodowych, w latach 1945–1948 pełnił funkcję wiceprzewodniczącego Światowej Federacji Związków Zawodowych.

</doc>
<doc id="546736" url="https://pl.wikipedia.org/wiki?curid=546736" title="Pogórze Szydłowskie">
Pogórze Szydłowskie

Pogórze Szydłowskie 
(342.36) – region w Polsce, południowa część Wyżyny Kieleckiej. Wysokość w najwyżej położonych punktach przekracza 300 m n.p.m. Od północy Pogórze ograniczone jest przez Góry Świętokrzyskie, a od południa przez nizinną Nieckę Połaniecką. Stanowi ono formę przejściową pomiędzy tymi dwiema krainami.
Występują tu skały osadowe z ery paleozoicznej i mezozoicznej przykryte przez młodsze osady z okresu miocenu. Na obszarze, gdzie występują wapienie rozwinął się kras. Pogórze Szydłowskie zajmuje 1030 km². Znajduje się tu jeden rezerwat przyrody ożywionej, zaś na rzece Czarnej utworzono zbiornik retencyjny. 
Najważniejsze ośrodki Pogórza Szydłowskiego to Staszów i Szydłów.

</doc>
<doc id="546737" url="https://pl.wikipedia.org/wiki?curid=546737" title="Stateczność jednostki pływającej">
Stateczność jednostki pływającej

Stateczność – pojęcie z teorii okrętu dotyczące zdolności jednostki pływającej do przeciwstawiania się siłom zewnętrznym mogącym spowodować jego przewrócenie. Wyróżnia się "stateczność wzdłużną" i "poprzeczną".
Uproszczoną definicją stateczności jest stwierdzenie – zdolność powracania do stanu równowagi założonego podczas projektowania oraz określonego podczas normalnej eksploatacji jednostki pływającej, zaburzonego przez siły zewnętrzne (falowanie morza, wiatr itp.).
Przy rozpatrywaniu "stateczności poprzecznej" podstawowymi pojęciami są: wysokość metacentryczna (dot. tzw. "stateczności początkowej") i "stateczność przy dużych kątach przechyłu". Ze względu na rodzaj działających sił zewnętrznych stateczność można podzielić na "statyczną" i "dynamiczną". 
W przypadku zdecydowanej większości jachtów balastowych mylne jest założenie, jakoby środek ciężkości leżał poniżej środka wyporu. Taki przypadek, który bywa nazywany "statecznością ciężaru", można spotkać tylko w niektórych wyczynowych konstrukcjach regatowych.
Gdy środek ciężkości statku leży powyżej środka wyporu mówi się także o "stateczności kształtu", a równowaga jednostki w takim przypadku zależna jest od szerokości kadłuba (wodnicy pływania).
W celu zapewnienia właściwej stateczności jednostki i uniknięcia ryzyka jej utraty Międzynarodowa Organizacja Morska wprowadziła specjalne kryteria dla statków towarowych i pasażerskich, będące warunkami dopuszczenia do żeglugi. Specyficzne kryteria dotyczą statku przewożącego ziarno.
Dodatkowe wymogi statecznościowe przy przewozie zboża luzem.
Ziarno zbóż jest specyficznym towarem ulegającym podczas transportu morskiego niebezpiecznym zjawiskom:
Oba zjawiska są groźne, gdyż mogą spowodować stały statyczny przechył lub utratę stateczności jednostki, dlatego każdy statek przewożący ziarno luzem musi spełniać wymogi stateczności wynikające z kodeksu "International Grain Code":

</doc>
<doc id="546738" url="https://pl.wikipedia.org/wiki?curid=546738" title="Synnyr">
Synnyr

Synnyr (Сынныр) – pasmo górskie na Wyżynie Północnobajkalskiej w Rosji (Buriacja i obwód irkucki).
Leży na północ od północnego krańca jeziora Bajkał; najwyższy szczyt Iniaptuk (2578 m n.p.m.). Porośnięte tajgą modrzewiową, wyżej tundra górska, w najwyższych partiach ślady zlodowacenia. Źródła rzek z dorzecza Leny (m.in. Czaja i Czuja) oraz niewielkich rzeczek uchodzących do Bajkału.

</doc>
<doc id="546743" url="https://pl.wikipedia.org/wiki?curid=546743" title="Historia z domku na prerii">
Historia z domku na prerii

Historia z domku na prerii (oryg. "Beyond the Prairie: The True Story of Laura Ingalls Wilder") oraz Ciąg dalszy historii domku na prerii (oryg. "Beyond the Prairie : The True Story of Laura Ingalls Wilder Continues"), to filmy telewizyjne, zrealizowane w latach 2000 i 2002, na podstawie serii książek "„Domek na prerii”" Laury Ingalls Wilder.
Opis.
Akcja filmów rozgrywa się w latach 1880-1889, opisanych w książkach od "„Długiej zimy”" po "„On the Way Home”", a częściowo oparta jest również na powszechnie znanych faktach z życia rodziny Ingallsów (między innymi za sprawą utworu "„Pioneer Girl”").
Wbrew zapowiedziom i podtytułowi (z angielskiego, "Prawdziwa historia Laury Ingalls Wilder") nie są jednak w pełni wierną ekranizacją losów książkowych Ingallsów i Wilderów, choć w niektórych przypadkach twórcy zrezygnowali z wersji literackiej na rzecz wydarzeń autentycznych. Oprócz odstępstw adaptacyjnych, wystąpiły też nie mniej liczne anachronizmy w zakresie strojów, fryzur i zachowań.
Oba filmy kilkakrotnie emitowały polskojęzyczne stacje telewizyjne – TVN7, Hallmark, TVP1, Polsat i CBS Drama.
Fabuła.
Część 1.
Charles i Caroline Ingalls mieszkają wraz z czterema córkami na farmie na Terytorium Dakoty, w pobliżu miasteczka De Smet. Charles postanawia przenieść rodzinę na zimę do miasta, co okazuje się słuszną decyzją, gdyż okazuje się być ona wyjątkowo długa i ciężka. W międzyczasie, uwagę drugiej z córek; Laury, przykuwa młody Almanzo Wilder.
Część 2.
Laura i Almanzo Wilderowie z dorastającą córką Rose opuszczają De Smet i wyruszają do Missouri. Docierają do miasteczka Mansfield, gdzie kupują farmę i zaczynają ją zagospodarowywać.
Obsada.
Część 1.
i inni.
Część 2.
i inni.

</doc>
<doc id="546744" url="https://pl.wikipedia.org/wiki?curid=546744" title="John Trudell">
John Trudell

John Trudell (ur. 15 lutego 1946 w Omaha, zm. 8 grudnia 2015 w Santa Clara County) – amerykański Indianin Santee, działacz społeczno-polityczny, poeta, pisarz, muzyk i aktor.
Pochodzący z Nebraski północnoamerykański Indianin z plemienia Dakotów Santee. Od najmłodszych lat buntownik, „artysta zaangażowany”, popularyzator kultury i obrońca praw tubylczych Amerykanów. W latach 1963-1967 uczestnik wojny wietnamskiej, w latach 1969-1971 jeden z przywódców indiańskiej okupacji Alcatraz (i rzecznik okupujących wyspę Indian Wszystkich Plemion). W latach 70. działacz i lider Ruchu Indian Amerykańskich (w tym od 1973 roku Dyrektor Krajowy AIM), obrońca indiańskich świętych miejsc (w tym Czarnych Gór), współpracownik Dennisa Banksa i Floyda Red Crow Westermana.
W lutym 1979 r. (krótko po tym, jak w geście protestu przeciwko łamaniu indiańskich traktatów i dyskryminacji Indian spalił publicznie flagę amerykańską), jego żona, teściowa i trójka dzieci zginęli w zagadkowym pożarze. Pod wpływem tej tragedii i spotkania z Jacksonem Browne'em Trudell zaczął wyrażać swe poglądy i uczucia w formie artystycznej – najpierw jako poeta i muzyk, a z czasem także jako aktor i pisarz.
Jest autorem oryginalnych nagrań, w których łączy swą zaangażowaną społecznie twórczość poetycką z tradycyjnymi indiańskimi motywami muzycznymi i współczesnym instrumentarium rockowym. Jego album "Original A.K.A. Graffiti Man" z 1986 roku Bob Dylan nazwał "albumem roku".

</doc>
<doc id="546745" url="https://pl.wikipedia.org/wiki?curid=546745" title="Beyond the Prairie">
Beyond the Prairie



</doc>
<doc id="546746" url="https://pl.wikipedia.org/wiki?curid=546746" title="Parafia Niepokalanego Poczęcia Najświętszej Maryi Panny i św. Maksymiliana Marii Kolbe w Mysłowicach">
Parafia Niepokalanego Poczęcia Najświętszej Maryi Panny i św. Maksymiliana Marii Kolbe w Mysłowicach

Parafia Niepokalanego Poczęcia Najświętszej Maryi Panny i św. Maksymiliana Marii Kolbe – rzymskokatolicka parafia znajdująca się w Mysłowicach, w dzielnicy Janów Miejski. Parafia należy do dekanatu mysłowickiego w archidiecezji katowickiej
Pozwolenie na budowę kościoła parafia otrzymała 25 lutego 1971 r. Kościół został poświęcony 8 grudnia 1974 r. przez ks. biskupa Herberta Bednorza. Pierwszym proboszczem został ks. Paweł Bednorz. Po jego śmierci od 1996 r. proboszczem był ks. dziekan Krzysztof Kasza. Od 29 lipca 2007 r. proboszczem jest ks. Andrzej Hnida.
Geneza Parafii.
Historia parafii janowskiej sięga swymi najdalszymi korzeniami przełomu XIX i XX w. Chociaż budowę kościoła rozpoczęto stosunkowo niedawno bo w 1972 r., to jednak całe tło historyczne będące wachlarzem przyczyn i motywacji do budowy kościoła obejmuje dużo wcześniejsze czasy. W 1861 r. z obszaru dworskiego Mysłowic wydzielono Janów i utworzona gminę wiejską, tzw. Janów Wiejski (obecny Nikiszowiec), który nadal należał do parafii mysłowickiej. Przemiany industrialne spowodowały wzrost ludności i pojawiła się potrzeba budowy nowego kościoła dla mieszkańców Janowa Wiejskiego. Kościół stanął w 1927 r. i dał początek samodzielnej parafii św. Anny, która po 1945 r. stała się już częścią Katowic. Natomiast należący wciąż do miejskiego obszaru Mysłowic Janów Miejski nadal był terenem parafii Najświętszego Serca Pana Jezusa. Z powodu jednak znacznych odległości dzielących mieszkańców tej dzielnicy od kościoła parafialnego pojawiała się powoli potrzeba nowego kościoła – tym razem w Janowie Miejskim. Ta potrzeba odczuwana jeszcze przed wybuchem II wojny światowej nie mogła być długo zaspokojona. Po wojnie komunistyczne władze nie widziały potrzeby wznoszenia obiektu sakralnego w tej dzielnicy Mysłowic. Duchowym opiekunem starających się o zgodę na budowę kościoła był proboszcz parafii Najświętszego Serca Pana Jezusa ks. Augustyn Rychlikowski. Ta szczególna osobistość miała duży udział w tworzeniu fundamentów rodzącej się nowej mysłowickiej parafii. To właśnie on poinformował mieszkańców Janowa o zezwoleniu na budowę kościoła wydanym z początku 1971 r. przez Wojewódzką Radę Narodową w Katowicach. Był to punkt zwrotny. Przygotowania ruszyły prędko. Z kilku propozycji lokalizacji świątyni wybrano ostatecznie teren przy ulicy Jodłowej. Były tam dwie działki należące do Pań Wilczyńskiej i Buczek, teren ten musiał więc być nabyty drogą kupna.
Budowa kościoła.
 Przygotowania do budowy kościoła rozpoczęto nim jeszcze ziemia przeszła w posiadanie parafii Najświętszego Serca Pana Jezusa. Transakcji dokonano dopiero 10 sierpnia 1972 r. ale dużo wcześniej była ona już pewna, dlatego rozpoczęto prędko. Zakupiono barak gospodarczy, rozpoczęto odwierty geologiczne. Ówczesny ordynariusz miejsca, biskup Herbert Bednorz mianował budowniczego nowego kościoła księdza pochodzącego z Imielina Pawła Bednorza, który przybył do Mysłowic z Jastrzębia Górnego, gdzie do tej pory był wikarym a teraz zamieszkał w prywatnym mieszkaniu przy ulicy Janowskiej 48. Głównym architektem został dr inż. Adam Lisik, który rozpoczął opracowywanie projektu kościoła. W grę wchodziły trzy koncepcje kształtu kościoła. Jedna w formie gwiazdy, druga w formie koła, trzecia w formie kwadratu. Z powodu geologicznie niepewnego gruntu (szkody górnicze) wybrano trzecią opcję jako najbezpieczniejszą.
 Fundusze na budowę kościoła pochodziły (poza pieniędzmi obiecanymi z Kurii Biskupiej) od wiernych z parafii, które odwiedzał ksiądz Bednorz prosząc o wsparcie pieniężne. Ponadto parafianie budującego się kościoła zbierali swoje comiesięczne składki.
Budowa kościoła janowskiego bardzo się przeciągała. Brak przychylności władz, problemy geodezyjne spowodowane szkodami górniczymi skutecznie utrudniały budowę. Problem stanowiła też sprawa ścieków, elektryczności i materiałów budowlanych. Z problemami geologicznymi uporał się inż. F. Klimek, wykładowca Politechniki Śląskiej w Gliwicach. Z pozostałymi ks. Bednorz na bieżąco z pomocą ludzi dobrej woli radził sobie samemu pracując fizycznie, np. przy rozładunku. W pod koniec 1972 r. dokończono fundamenty, aby na wiosnę zaczęły powstawać ściany. Zespół cieśli w składzie: Eugeniusz Szewczyk, Jan Lelonek, Pan Szymański odpowiedzialny był za pełne odeskowanie i tzw. stemple. Pod koniec 1973 r. stanęły mury główne. Rozpoczęto zbrojenia i cementowanie. Na wiosnę 1974 r. całość pokrył dach, pojawiły się okna i rozpoczęto prace tynkarskie. Przed zimą powstała posadzka i prezbiterium. Grudzień tegoż roku skończył się zakończeniem prac. Kościół w stanie surowym był już gotowy. 12 grudnia poświęcenia dokonuje bp. Herbert Bednorz. Stojąca już świątynia wykonana została w stylu modernistycznym. Mierzący 17 wysokości kościół powstał na planie kwadratu o boku 24 metrów. Świątynia zaopatrzona została w dwie kaplice. Budowę według projektu Adama Lisika z Chorzowa nadzorował inż. Franciszek Klimek z Katowic, natomiast pomocą i radą służył kierownik architektury Miejskiej Rady Narodowej w Mysłowicach Bogdan Katerba.
Wykończenie kościoła i budowa budynków przybocznych.
1975 r. rozpoczął życie nowej autonomicznej parafii Janowskiej. 1 października została ona oficjalnie erygowana. Jako pierwszego wikarego skierowano tam księdza Antoniego Honisza. Rozpoczęto budowę probostwa. Na ten czas księża mieszkali u Państwa Habryków przy ulicy Janowskiej 48. Jeszcze przez pewien czas trwało równocześnie wykańczanie wnętrza kościoła. Budowę probostwa zakończono rok później. 2 września 1979 r. ordynariusz poświęcił nowe organy na których koncert dał zaraz potem profesor Jan Jargoń.
Pod koniec lat osiemdziesiątych powstał cykl witraży autorstwa Wernera Lubosza. Przedstawiają one motywy ukazujące Matkę Bożą oraz św. Maksymiliana.
Późniejsze lata obfitowały we wprowadzanie nowych elementów wystroju, otynkowanie zewnętrznych ścian, budowa zewnętrznej wieżyczki. W 1981 r. rozpoczęła się budowa domu katechetycznego, która została ukończona cztery lata później. 1994–1995 przełom lat w którym powstała dzwonnica projektu tego samego architekta, który dał pomysł wyglądu kościoła. Niebawem, po roku, zabrzmiały w niej nowe dzwony. Największy z nich, ufundowany został przez parafian i otrzymał nazwę: „Matka Boska Niepokalana”. Drugi „Błogosławiony Maksymilian Kolbe” ufundował Urząd Miejski i Miasto Mysłowice a trzeci „Święty Antoni” zawdzięcza parafia prywatnym przedsiębiorcom i właścicielom sklepów.
Życie parafii.
W białą niedzielę po Wielkanocy 1987 r. poświęcony został obraz Miłosierdzia Bożego ufundowany przez ks. prof. Jana Grzesicę, mieszkańca parafii Janowskiej. Obraz zawisł w kaplicy Miłosierdzia Bożego, którego kult był w tej parafii znaczny.
W 1991 r. odbyły się w parafii święcenia diakonatu. Przyjął je tam również tamtejszy kleryk. Rok później odbyły się prymicje neoprezbitera, ks. Jana Mrukowskiego.
9 grudnia 1996 r. proboszcz Paweł Bednorz został nagle wywieziony do szpitala w Tychach. 16 grudnia zmarł. Mszę świętą pogrzebową odprawił Ordynariusz, bp. Damian Zimoń w asyście wielu księży i w obecności rodziny i mnóstwa parafian. Proboszcz został pochowany przy kościele, który zbudował.
Już na święta Bożego Narodzenia 1996 do parafii przybył nowy proboszcz ks. Krzysztof Kasza. Rok później witał obraz Matki Boskiej Częstochowskiej podczas jego peregrynacji, którą parafianie przeżywali niezwykle mocno. W tym też roku z jego inicjatywy powstał „Dzwonek Janowski” – gazetka parafialna zawierająca intencje parafialne i inne ogłoszenia i informacje. Również w 1997 r. ks. Proboszcz prowadzi do ołtarza drugiego już neoprezbitera z tej parafii, ks. Krzysztofa Szwedę. Rok później uczestniczy w święceniach diakonatu udzielanych kolejnemu klerykowi Ryszardowi Skowronkowi. Mniej więcej w tym samym czasie rozpoczynają się prace remontowe. Założono wentylację.
Duża część budynku katechetycznego została wydzierżawiona pod Hospicjum Cordis, które od tej pory działa na terenie parafii, lecz jest niezależną od niej instytucją.
Życie parafialne rozwijało się. Wprowadzone zostało nabożeństwo do Matki Boskiej Nieustającej Pomocy oraz do św. Maksymiliana Kolbego. Z inicjatywy proboszcza powstał parafialny chór prowadzony przez organistę Piotra Nowatkowskiego. Prężnie działały wciąż grupy parafialne.
1 września 1999 r. rozpoczął się remont generalny kościoła. Przekształceniu uległo prezbiterium, później zamontowano ogrzewanie podłogowe i nową posadzkę.
Znane są bezalkoholowe festyny parafialne odbywające się w Janowie od 2000 r. Co roku na placu przed kościołem gromadzi się wielu mieszkańców tej dzielnicy, aby posłuchać muzyki, pooglądać mecz, przekąsić coś dobrego czy wziąć udział w konkursie.
W 2007 r. nastąpiła zmiana proboszcza. Ks. Krzysztof Kasza został mianowany proboszczem parafii Najświętszego Serca Pana Jezusa a na jego miejsce w Janowie przyszedł wikary z Chorzowa ks. Andrzej Hnida.

</doc>
<doc id="546747" url="https://pl.wikipedia.org/wiki?curid=546747" title="Historia domku na prerii">
Historia domku na prerii



</doc>
<doc id="546748" url="https://pl.wikipedia.org/wiki?curid=546748" title="Powszechna Konfederacja Pracy">
Powszechna Konfederacja Pracy

Powszechna Konfederacja Pracy (fr. "Confédération générale du travail", CGT) – francuska konfederacja związkowa założona 23 września 1895 r. w Limoges, najważniejsza z pięciu konfederacji pracowników we Francji uważanych przez państwo za reprezentatywne. Politycznie związana z Francuską Partią Komunistyczną, uważana za marksistowski związek zawodowy.
Od 2015 r. na czele CGT stoi Philippe Martinez.

</doc>
<doc id="546750" url="https://pl.wikipedia.org/wiki?curid=546750" title="CGT">
CGT



</doc>
<doc id="546751" url="https://pl.wikipedia.org/wiki?curid=546751" title="Asystent (stanowisko na uczelni)">
Asystent (stanowisko na uczelni)

Asystent ( „towarzyszący”; pot. "asystent profesora") – najniższe rangą stanowisko na uczelni dla pracowników naukowych lub naukowo-dydaktycznych posiadających tytuł zawodowy magistra (lub magistra inżyniera) lub stopień naukowy doktora (lub dr inż.).
W przeciwieństwie do samodzielnych pracowników nauki określani są czasem mianem „pomocniczych pracowników nauki”. W języku angielskim odpowiednikami funkcji asystenta (będącego pracownikiem dydaktyczno-naukowym) są stanowiska "teaching assistant" (asystenta dydaktycznego) oraz "research assistant" (asystenta badawczego), w praktyce podobnie jak w Polsce zajmowane przede wszystkim przez doktorantów.

</doc>
<doc id="546761" url="https://pl.wikipedia.org/wiki?curid=546761" title="Pracownik naukowo-dydaktyczny">
Pracownik naukowo-dydaktyczny



</doc>
<doc id="546762" url="https://pl.wikipedia.org/wiki?curid=546762" title="Zwałowarka">
Zwałowarka

Zwałowarka - podstawowa maszyna w górnictwie odkrywkowym przeznaczona do zwałowania, o ruchu ciągłym. Zwałowanie odbywa się nadpoziomowo lub podpoziomowo, bezpośrednio lub za pomocą systemów pośrednich.
Zwałowarka, przenośnik taśmowy i koparka wspólnie tworzą zespół (układ) KTZ (koparka-przenośnik taśmowy-zwałowarka) 

</doc>
<doc id="546766" url="https://pl.wikipedia.org/wiki?curid=546766" title="Wysiedlenie Polaków ze Lwowa">
Wysiedlenie Polaków ze Lwowa

Wysiedlenie Polaków ze Lwowa – największa (obok wileńskiej) miejska operacja przesiedleńcza dokonana na terenie dawnych województw wschodnich II Rzeczypospolitej w latach 1944–1946 w ramach przymusowych przesiedleń ludności na obszar Polski pojałtańskiej.
Preludium.
W dniach 22-27 lipca 1944 Armia Czerwona wraz ze współdziałającą w ramach akcji „Burza” Armią Krajową zdobyły Lwów i wyparły wojska niemieckie. Pomoc AK w wyzwoleniu miasta była o tyle istotna, że umożliwiła wyparcie oddziałów niemieckich bez zniszczenia Lwowa. Status prawny miasta, jego , pomimo że Stalin zawarł w tym samym czasie umowę o granicach z przedstawicielami nieuznawanego międzynarodowo, marionetkowego Polskiego Komitetu Wyzwolenia Narodowego, który uznał Linię Curzona za granicę polsko-radziecką. Na forum międzynarodowym umowa ta była jednak bez znaczenia, ponieważ jedynym uznawanym tam polskim rządem był rząd RP na uchodźstwie, który odmawiał zgody na zmianę granicy z ZSRR ustalonej traktatem ryskim (cesje terytorialne terytorium RP na rzecz ZSRR) w czasie trwania działań wojennych i bez jednoznacznego ekwiwalentu terytorialnego dla Polski.
Bezzwłocznie po zajęciu Lwowa przez Armię Czerwoną NKWD i Smiersz rozpoczęły aresztowania dowództwa i żołnierzy Armii Krajowej, polskich działaczy podziemia, uczonych oraz instalowanie radzieckiej administracji. W mieście działało nadal polskie podziemie, najpierw jako AK, potem do końca 1945 roku jako organizacja „Nie”, posiadająca oprócz komendy we Lwowie (cztery dzielnice oraz dwa inspektoraty) swoje oddzielne komórki w Tarnopolu i Stanisławowie. W styczniu i lutym w okręgu tarnopolskim „Nie” organizowano samoobronę przeciwko oddziałom UPA prowadzącym czystki etniczne wobec ludności polskiej. Działało tajne i półoficjalne polskie nauczanie na Uniwersytecie Jana Kazimierza oraz Politechnice Lwowskiej. Realizowały wciąż swą misję jawne struktury arcybiskupstwa lwowskiego Kościoła katolickiego. W dniach 17-21 stycznia 1945 władze radzieckie zorganizowały pokazowy proces przedstawicieli lwowskiej Delegatury Rządu RP na Kraj.
Ucieczka ludności z miasta przed ukraińskimi czystkami etnicznymi oraz nadchodzącym frontem sowieckim.
W latach 1942-1944, które bezpośrednio poprzedzały nadejście Armii Czerwonej, Wołyń i Małopolska Wschodnia stały się obszarem, gdzie dokonywały się brutalne czystki etniczne, realizowane przez ukraińskie organizacje nacjonalistyczne i wspomagającą je miejscową ludność ukraińską. W okolicach Lwowa terrorystyczne działania ukraińskie rozpoczęły się w styczniu 1944 roku, a ofiarą tych czystek padło w najbliższej okolicy miasta 5000 osób. Atmosfera zagrożenia była obecna wśród polskiej ludności miejskiej i skłaniała wiele osób do ucieczki w centralne regiony Polski.
Wzrost liczby wyjazdów ze Lwowa zaznaczył się również w okresie poprzedzającym nadejście radzieckiego frontu w lipcu 1944 roku. Obawiano się stalinowskiego terroru znanego z lat 1939–1941 oraz wywłaszczeń i wywózek na wschód. Ocenia się, że do czerwca 1944 opuściło Lwów około 45 tysięcy osób, które już nigdy nie powróciły do miasta. Nie wiadomo, jaka liczba osób uchodzących z miasta była rodowitymi lwowianami, a ilu spośród wyjeżdżających jedynie czasowo zamieszkiwało miasto. Wiadomo, że jeszcze przed nadejściem frontu radzieckiego we Lwowie przed UPA schroniło się 15 000 osób z ziemi przemyskiej. Wiele z nich wyjechało następnie na zachód w obawie, by i w mieście nie dosięgły ich prześladowania ukraińskie.
Próba dyplomatycznych walk o Lwów.
Dyplomacja brytyjska w negocjacjach ze stroną radziecką w latach 1943-1944 próbowała przeprowadzić wariant granicy ze Lwowem po stronie polskiej (patrz „linia Curzona”). Zaniechała tych prób po fiasku negocjacji polsko-radzieckich w Moskwie, które toczyły się w dwóch turach w sierpniu i październiku 1944 roku.
Główni przedstawiciele strony polskiej Stanisław Mikołajczyk i Stanisław Grabski usiłowali przekonać Stalina do pozostawienia Lwowa przy Polsce. Próby te spełzły na niczym, a przywódca radziecki dał do zrozumienia, że od jego woli zależą nie tylko kwestie graniczne, ale również sama niepodległość państwa polskiego. Wsparcie brytyjskie słabło, a pod koniec negocjacji Brytyjczycy skłaniali się ku racjom strony radzieckiej w sporze o Lwów. W czasie sierpniowych rokowań moskiewskich (3-8 sierpnia 1944 roku) Stanisław Grabski zaapelował do Stalina: "Gdyby Polska wyszła z wojny z pomniejszonym terytorium, to naród polski nie mógłby tego nie odczuć jako ciężkiej krzywdy. (...)..Szczególnie serdecznie upominam się o Lwów". Stalin zasłonił się wtedy koniecznością obrony interesów ukraińskich. Na stwierdzenie Mikołajczyka, że Lwów nigdy nie był rosyjski (z wyjątkiem okupacji w latach 1914-1915), przywódca radziecki odparł, że owszem Lwów nigdy rosyjski nie był, ale Warszawa była. Odpowiedź Stalina zmierzała w kierunku uświadomienia stronie polskiej, że waży się sprawa odrębnego bytu państwowego oraz suwerenności Polski, wobec czego dziwi go uporczywe targowanie się o sporne terytoria.
Do najbardziej dramatycznych prób ocalenia Lwowa dla Polski doszło podczas rokowań październikowych w Moskwie, w dniach 12-20 października 1944 roku. Polską delegację (w składzie: Stanisław Mikołajczyk, Stanisław Grabski, Tadeusz Romer) poddano brutalnemu naciskowi, by bez żadnych warunków zgodziła się na linię Curzona jako wschodnią granicę Polski. Mikołajczyk oparł się presji, wypowiadając słowa: "jeśli przyjmiemy linię Curzona, to stracimy cały autorytet w Polsce". Mikołajczyk nie chciał brać na siebie całej odpowiedzialności za zrzeczenie się połowy polskiego terytorium ze Lwowem i Wilnem. Uważał, że bez mandatu udzielonego przez cały naród nie może powziąć takiej decyzji. Grabski próbował perswazji wobec Stalina: "polska opinia publiczna nigdy nie pogodzi się z utratą Lwowa na rzecz Rosji".
Polscy przedstawiciele próbowali odwlec ostateczną decyzję w sprawie granic do końca wojny i zgadzali się na zaproponowaną przez Churchilla wersję układu polsko-radzieckiego, traktującego "linię Curzona" jako granicę tymczasową, która ulegnie zmianom po zakończeniu działań militarnych. Strona radziecka stanowczo odrzuciła taką możliwość, domagając się uznania tej linii za granicę ostateczną.
W dniu 15 października 1944 Stanisław Grabski próbował po raz ostatni w czasie rozmowy z Mołotowem, którego uważał za „główną zaporę w każdej próbie posuwania naszej granicy wschodniej”, wytargować Lwów dla Polski. Pomiędzy oboma ministrami doszło wówczas do znamiennej wymiany zdań. Poirytowany nieprzejednanym stanowiskiem Mołotowa Grabski miał powiedzieć: "Widzę, że pan Minister Mołotow stoi na stanowisku słuszności dawnych zaborów ziem polskich dokonywanych przez rządy carskie". Mołotow odparł na to: "To nieprawda! Przecież ja nie żądam Warszawy".
Pod koniec rokowań moskiewskich w październiku 1944 roku Stalin jeszcze raz zręcznie zagrał lwowską kartą, dając do zrozumienia Stanisławowi Grabskiemu, że jest gotów wrócić do sprawy tego miasta po zrekonstruowaniu istniejącego wówczas czy też po utworzeniu nowego rządu polskiego . Sprowadzało się to do uznania PKWN i komunistów za kontrahentów politycznych i wprowadzenia ich do legalnych władz RP. Niewiele nowego wniosła czerwcowa (1944 rok) podróż Mikołajczyka do USA i uzyskane od amerykańskiego prezydenta zapewnienie o poparciu jego administracji dla pozostawienia Lwowa i zagłębia naftowego przy Polsce.
Po dymisji Mikołajczyka w listopadzie 1944 roku nowy rząd Tomasza Arciszewskiego z wielką determinacją zadeklarował obronę polskich terytoriów wschodnich.
W tym oporze podtrzymywała go administracja amerykańska, wysyłając sygnały, że zamierza wywrzeć pewną niewielką presję na stronę radziecką w sprawie korzystniejszych dla Polski rozwiązań na wschodzie, jednak było to tylko posunięcie obliczone na pozyskanie polskich głosów w zbliżających się wyborach prezydenckich w USA. Podbudowany tym premier Arciszewski udzielił 16 grudnia 1944 roku wywiadu, w którym stwierdził, że dążenia polskie na zachodzie nie obejmują Wrocławia ani Szczecina, a jedynie obszary zagrabione przez III Rzeszę w trakcie wojny. Minimalizm na zachodzie miał spowodować większą determinację aliantów w rokowaniach o polską granicę wschodnią.
Sprawa miasta po drugiej stronie barykady.
W tworzących się elitach nowej władzy (PKWN oraz KRN) niewielu znalazło się oponentów, którzy byliby skłonni spierać się ze Stalinem o losy tego miasta. Bolesław Bierut, Władysław Gomułka i Wanda Wasilewska opowiadali się kategorycznie za wcieleniem Lwowa do ZSRR. Taka postawa strony komunistycznej została dobitnie zaakcentowana przez Bieruta w roku 1944 podczas rozmów moskiewskich oraz przez Gomułkę po ogłoszeniu uchwał jałtańskich. Wprawdzie latem 1944 Bierut miał powiedzieć, że "o Lwów będziemy się jeszcze spierać z ZSRR", był to jednakże zabieg socjotechniczny strony komunistycznej mający zjednać jej nowych zwolenników. Podczas późniejszych rozmów w Moskwie w październiku 1944 roku Bierut miał w obecności Churchilla stwierdzić: "Domagamy się w imieniu narodu polskiego wcielenia Lwowa do ZSRR". Kwestia ta została wypowiedziana przez niego w tonie tak służalczym, że wywołała konsternację i zażenowanie nie tylko brytyjskiego premiera, ale i obecnych przy rozmowie notabli sowieckich. Samego Stalina wprawiła natomiast w stan żartobliwego usatysfakcjonowania skutecznością własnej polityki.
Komuniści polscy byli wówczas wierni koncepcji Lwowa jako stolicy Zachodniej Ukrainy i Wilna jako stolicy Zachodniej Białorusi, która została sformułowana na lwowskim Zjeździe Pracowników Kultury już w roku 1936.
W latach 1943-1944 próbował zmienić radzieckie stanowisko w kwestii wschodnich granic Polski pułkownik Zygmunt Berling. Związane było to z nastrojami w wojsku formowanym w ZSRR i złożonym głównie z mieszkańców województw wschodnich II RP. Jak mówił sam pułkownik Berling: "polskie Wilno i polski Lwów stanowią dla nich" (tzn. żołnierzy) "kamień węgielny zaufania i szczerości wzajemnych stosunków między nami a Związkiem Radzieckim". Jego kilkakrotne próby nawiązania rozmów ze Stalinem w celu zmiany radzieckiej koncepcji granic na korzystniejsze dla Polski, a także propozycje ustalenia granicy tymczasowej w celu przeprowadzenia plebiscytów na spornych terytoriach po zakończeniu wojny, zakończyły się fiaskiem. Podnoszone przez Berlinga wobec władz sowieckich polskie prawa do Lwowa były kwestionowane przez Wandę Wasilewską – jedną z głównych przeciwniczek pozostawienia miasta przy Polsce.
Nieco większe rozterki i wątpliwości przejawiali w tym względzie również lewicowi socjaliści sprzymierzeni z komunistyczną PPR oraz ludowcy z lewicującego Stronnictwa Ludowego. Na wymienienie zasługuje Oskar Lange – socjalista oraz ekonomista, skłonny do współpracy ze Stalinem. Lange stał na stanowisku, że: "... rząd radziecki powinien uznać istnienie starych ośrodków kultury polskiej (takich jak np. Lwów), które choć usytuowane na etnograficznym terytorium ukraińskim lub białoruskim, ukształtowały się jako integralna część polskiego życia narodowego tak, że nie mogą być odłączone od Polski bez silnego negatywnego wpływu dla przyjaznych relacji między narodem polskim i radzieckim. Dla Ukraińców i Białorusinów te ośrodki znaczą bardzo mało, ich rzeczywiste ośrodki kulturalne są w takich miastach jak Kijów, Charków, Mińsk i inne". Oskar Lange sądził, że pozostawiając te ośrodki Polsce, oddzielono by od Związku Radzieckiego stosunkowo małą liczbę Ukraińców i Białorusinów, którzy mieliby zapewnioną przez demokratyczną Polskę pełną wolność narodową . W okresie późniejszym Lange zmienił swój pogląd na przyszły los polskich ośrodków kulturalnych na wschodzie, zarysowując alternatywę – proponował albo ich włączenie do Polski, albo nadanie im specjalnego statusu w ramach radzieckich republik ukraińskiej, białoruskiej i litewskiej. Program stworzenia we Lwowie polskiego terytorium autonomicznego nie był nowy i narodził się wśród polskich komunistów już po klęsce 1939 roku. Po raz pierwszy wystąpiła z nim jesienią 1939 roku działaczka komunistyczna Halina Górska, uzyskując poparcie Alfreda Lampego. 
Pomysły te już wówczas spotkały się z chłodnym przyjęciem władz radzieckich. W dniach 17-29 maja 1944 roku Lange odbywał podróż do ZSRR, gdzie konferował ze Stalinem na temat granic powojennych Polski. Wobec Stalina wyraził wolę pozostawienia Lwowa Polsce. Stalin zaakcentował, że musi bronić interesów ukraińskich w tym względzie. Wtedy Lange powiedział: "... dla Ukraińców Lwów znaczy mniej niż dla Polaków. Ukraińcy mają inne ważne ośrodki kulturalne, a Lwów był w każdym razie poza Ukraińską Republiką Radziecką. Poza tym Ukraińców jest prawie dwukrotnie więcej niż Polaków, w konsekwencji mogą oni łatwiej znieść stratę terytorialną. W Polsce było pięć centrów kulturalnych: Warszawa, Kraków, Poznań, Lwów i Wilno. Utrata dwóch z nich byłaby bardzo ciężka, a uzyskanie niemieckich miast bez polskiego dziedzictwa kulturalnego nie może być uważane za wyrównanie utraty starych historycznych polskich ośrodków kulturalnych. Jeśli Polska musiałaby oddać Lwów, to byłoby to stałym źródłem antysowieckiej urazy i agitacji. To może być najniebezpieczniejsze dla przyszłych stosunków polsko-sowieckich". Stalin w odpowiedzi na to stwierdził, że sprawa ta wymaga dalszego zbadania. Lange po wizycie w ZSRR udał się do USA, gdzie 13 czerwca 1944 roku spotkał się z premierem Stanisławem Mikołajczykiem. W rozmowie tej poruszył problem Lwowa. Zreferował Mikołajczykowi nastroje panujące wśród żołnierzy armii Berlinga nieprzychylne polskim komunistom dążącym do wcielenia miasta do ZSRR.
Pewną presję na Stalina w sprawie Lwowa próbowali wywrzeć w lipcu 1944 roku delegaci strony polskiej, którzy przybyli z ramienia PKWN na Kreml, aby uzgodnić ostateczną wersję manifestu oraz definitywnie zamknąć kwestię granic wschodnich Polski. Andrzej Witos (SL), Stanisław Kotek-Agroszewski (SL), Bolesław Drobner (dawna PPS) oraz Edward Osóbka-Morawski (RPPS) zamierzali " wystąpić o korektę linii Curzona, która uwzględniałaby prawo Polski do Puszczy Białowieskiej i ewentualne przyłączenie Lwowa i Zagłębia Naftowego do Polski". Podczas rokowań ze Stalinem udało się wynegocjować połowę Puszczy Białowieskiej, rejony Suwałk i Augustowa, jednak w sprawie Lwowa strona radziecka nie ustąpiła ani na krok. Stanowisko radzieckie w sprawie Małopolski Wschodniej było do tego stopnia usztywnione, że Stalin nie zamierzał ustąpić Polsce nawet Chyrowa, mimo iż sfałszowana linia Namiera z 11 lipca 1920 roku pozostawiała miasto po stronie polskiej. Jak pisze w swoich pamiętnikach Andrzej Witos: " Wspólnie z Drobnerem, który w tych targach od czasu do czasu próbował mi pomagać, wysunęliśmy sprawę Lwowa, motywując to długoletnią polską kulturą, większością polskiej ludności".. . Odpowiedź radzieckiego dyktatora brzmiała: "Lwów należy się Ukraińcom, chyba że chcecie wojny z Ukrainą, bo ja o Lwów wojny nie będę prowadził".
W trakcie rokowań strona radziecka dawała do zrozumienia Polakom, że jest w stanie w każdej chwili wysunąć pretensje do bardziej na zachód położonych terenów o czym świadczy passus Stalina: " O co tam jeszcze idzie? Czy Chełmszczyzna ma do nich należeć, czy do nas?" Rokowania w sprawie Lwowa rozpoczął przywódca ZSRR od manifestacyjnych rozważań na temat przyszłości Przemyśla, co miało zdezorientować polską delegację już na wstępie wzajemnych negocjacji.
Zmiana stosunków narodowościowych w mieście.
Obiecując Grabskiemu „powrót do dyskusji o Lwowie” po powołaniu nowego rządu polskiego z udziałem komunistów Stalin wprowadzał polską delegację w błąd. Niemal równocześnie prowadząc rokowania z Polakami, Rosjanie zainicjowali wielką akcję odwrócenia stosunków narodowościowych w mieście. Za pomocą specjalnie organizowanych transportów kolejowych i samochodowych do Lwowa ściągano dziesiątki tysięcy ludzi z głębi Rosji i Ukrainy, aby następnie rejestrować ich jako mieszkańców miasta. Według nie do końca wiarygodnego zestawienia władz sowieckich w dniu 1 października 1944 r. we Lwowie mieszkały 154 284 osoby, z czego 102 983 Polaków, co stanowiło 66,7% ogółu mieszkańców oraz
40 743 Ukraińców, czyli 26,4% ogółu.
Zaledwie miesiąc później tzn. 1 listopada 1944 Lwów liczył już 244 285 mieszkańców, w tym 112 413 Polaków, czyli 46% ogółu. Liczba Ukraińców i Rosjan wzrosła w tym czasie o około 80 tysięcy.
W ten sposób strona sowiecka wytrącała z polskich rąk jedyny atut i argument, który mógł zaważyć na konferencji w Jałcie – argument stosunków narodowościowych w mieście.
1 i 2 listopada 1944 roku na Cmentarzu Łyczakowskim we Lwowie miały miejsce obchody Wszystkich Świętych i Dnia Zadusznego, które przerodziły się w wielką manifestację patriotyczną i według szacunków radzieckich zgromadziły około 6 tysięcy uczestników. Zebrani śpiewali hymn Polski i inne pieśni patriotyczne oraz wznosili okrzyki: "„Niech żyje Polska!”", "„Niech żyje Armia Krajowa!”", "„Śmierć bolszewikom!”" itp. Na terenie nekropolii pojawiły się wypisane hasła: "„Nie oddamy Lwowa Z.S.R.R.!”", "„Chwała bojownikom za polski Lwów!”" oraz mapa Polski w granicach sprzed 1939 r. z podpisem: "„Co wróg zabrał siłą – szablą odbierzemy!”".
Aresztowania Polaków w styczniu 1945.
W dniach 2-4 stycznia 1945 miały miejsce masowe aresztowania Polaków zamieszkałych we Lwowie (patrz wspomnienia Marii Kulczyńskiej "Lwów-Donbas 1945" – link zewnętrzny). Objęły one według szacunków AK około 17 tys. osób, w tym 31 pracowników naukowych Uniwersytetu i Politechniki. Część aresztowanych po kilkudniowym śledztwie została zwolniona, jednak większość deportowano w głąb Związku Radzieckiego. Zostali wówczas aresztowani następujący profesorowie Politechniki Lwowskiej: Włodzimierz Burzyński, Edward Sucharda, Marian Janusz, Ewa Pilatowa, których po pewnym czasie zwolniono z więzienia we Lwowie. Innych aresztowanych kilkunastu polskich profesorów przewieziono do łagru "Krasnodon" (m.in.: Juliusz Makarewicz, Tadeusz Kuczyński, Stanisław Fryze, Witold Minkiewicz, Emil Łazoryk, Kazimierz Przybyłowski, Edwin Płażek, Aleksander Kozikowski. Skazani na 5, 10, lub 15 lat, zostali oni skierowani do ciężkiej fizycznej pracy przy wyrębie lasów lub w kopalniach antracytu w Zagłębiu Donieckim. Dwóch profesorów nie przeżyło tych ciężkich warunków (Tadeusz Kuczyński i Emil Łazoryk), pozostałych zwolniono po ok. 6 miesiącach.
Konferencja w Jałcie i bierny opór przeciw przymusowym przesiedleniom.
W dniu 10 lutego 1945 roku zakończyła się konferencja w Jałcie. Oznaczała ona fiasko polskich i alianckich prób ratowania Lwowa jako miasta polskiego. Sprawa została przegrana definitywnie (patrz: linia Curzona). W mieście przez dłuższy czas nie ogłaszano jej postanowień. Związane to było z faktem, że mieszkańców w ówczesnych realiach nie można było przesiedlić, gdyż granica zachodnia Polski nie była wciąż wyznaczona, a tereny które miały Polsce przypaść były wciąż bronione przez armie niemieckie.
Do akcji przesiedleńczej przystąpiono w maju 1945 roku. W mieście rozpoczęła działalność Polska Komisja Ewakuacyjna, której zadaniem było wydawanie we współpracy z władzami sowieckimi kart ewakuacyjnych, rejestracja przesiedleńców i ich mienia, które podlegało ewakuacji. Mieszkańcy miasta stawili jednak bierny opór przymusowemu przesiedleniu. Nie zgłaszali się do rejestracji i nie pobierali kart ewakuacyjnych. W tym oporze umacniała ich postawa Kościoła, a zwłaszcza niezłomny przykład ówczesnego metropolity lwowskiego Eugeniusza Baziaka.
Ten swoisty bojkot wywózek na zachód utrzymywał się mimo coraz brutalniejszych nacisków sowieckich i napływu nowej ludności ze wschodu. Wśród lwowian ciągle panowało przekonanie, że czas radzieckiej władzy „da się jakoś przeczekać”. Jednak uznanie przez USA i Wielką Brytanię w dniu 28 czerwca 1945 roku Tymczasowego Rządu Jedności Narodowej oraz cofnięcie 5 lipca 1945 roku uznania rządowi RP w Londynie przypieczętowało w sensie prawnym decyzje jałtańskie.
Misje Stanisława Grabskiego.
Brak postępów w ewakuacji polskiej ludności ze Lwowa zaniepokoił komunistyczne władze polskie oraz władze radzieckie. Aby skłonić mieszkańców miasta do wyjazdu, wysłano z trudną misją Stanisława Grabskiego. W dniach 25-30 sierpnia 1945 roku przebywał on we Lwowie, tocząc rozmowy z radzieckimi notablami, polskim środowiskiem akademickim i mieszkańcami.
W swych przemówieniach wykazał, że sprawa granic została przesądzona, a zachodni alianci zgodzili się na żądania Stalina ze względu na jego wkład w zwycięstwo nad nazizmem. Zaakcentował, że trzeba uratować potencjał ludzki i umysłowy Lwowa dla Polski. Pewien oddźwięk znalazła wśród mieszkańców przepowiednia Grabskiego, że miasto do Polski powróci, gdyż tego wymagają prawa geopolityki. Powołał się na opinię geografa i geopolityka Eugeniusza Romera o geopolitycznym ciążeniu terenów nad górnym Bugiem i Dniestrem ku Polsce, a nie w stronę Kijowa.
Po powrocie do Polski przedstawił Grabski 4 września 1945 roku plan ewakuacji polskiej ludności.
We wrześniu 1945 po raz drugi udał się z misją do Lwowa. Ta druga misja oprócz przyspieszenia przesiedleń miała na celu wytargowanie od Rosjan polskich dóbr kulturalnych zmagazynowanych w mieście m.in. w Ossolineum, w muzeach sztuki, w archiwach i bibliotekach. Udało się wynegocjować jedynie niewielką część polskiej spuścizny kulturalnej. Władze sowieckie prawem zwycięzcy przywłaszczyły sobie m.in. około dwóch tysięcy obrazów malarstwa polskiego pozostających we Lwowie do XXI w., kolekcję kilkuset obrazów malarstwa europejskiego, setki manuskryptów, ksiąg i egzemplarzy polskiej prasy z XIX i XX wieku. W ten sposób na nowo uformowane po II wojnie światowej państwo polskie zostało pozbawione około 30%-45% spuścizny kulturalnej zgromadzonej w postaci obrazów i zbiorów bibliotecznych.
W dniu 11 października 1945 bawił Grabski we Lwowie po raz trzeci. W rozmowach ze stroną radziecką próbował wtedy odroczyć akcję przesiedleńczą do wiosny 1946 roku, wiążąc z tym jakieś nieokreślone nadzieje na „częściowe uratowanie polskości miasta”. Jego ostatnia misja miała zaowocować utworzeniem komitetu pomocy społecznej Polakom przesiedlanym do Polski.
Ewakuacja polskich instytucji oświatowych ze Lwowa.
Po wyjeździe Grabskiego jedynymi instytucjami wspierającymi moralnie polską ludność miasta w oporze przed wysiedleniem były polskie środowisko uniwersyteckie, politechniczne oraz arcybiskupstwo lwowskie. Wkrótce jednak polskie instytucje naukowe musiały ustąpić i poddać się przymusowym przesiedleniom. Uczeni polscy opuszczali Lwów stopniowo. Umowa między Polską a ZSRR stanowiła, że mogą oni zabrać swój warsztat pracy, czyli prywatne książki, aparaturę, jednak w rzeczywistości – z powodu trudności transportowych, a także niechęci urzędników sowieckich, było to bardzo trudne. Natomiast wywóz zbiorów uniwersyteckich i zasobów materialnych był w ogóle niemożliwy. Na przełomie maja i czerwca 1945 roku ewakuowała się pierwsza grupa uczonych Politechniki Lwowskiej oraz Uniwersytetu Jana Kazimierza pod przewodnictwem profesora Edwarda Geislera.
Złamanie oporu arcybiskupa lwowskiego.
Główną ostoją biernego oporu mieszkańców Lwowa przed wysiedleniem pozostawał w pierwszych miesiącach 1946 roku arcybiskup lwowski Eugeniusz Baziak. Silnie związany z miastem metropolita (sprawował tę funkcję od listopada 1944 roku) stawiał do kwietnia 1946 roku opór zarówno sowieckim szykanom, jak i perswazjom Stanisława Grabskiego i długo nie dawał się złamać w obliczu coraz bardziej dramatycznej sytuacji ludności polskiej w mieście.
Dopiero w momencie, gdy sytuacja w mieście stawała się beznadziejna, a władze radzieckie groziły polskim mieszkańcom deportacją do Kazachstanu i Donbasu, arcybiskup zdecydował się przenieść stolicę metropolii biskupiej do Lubaczowa na obszar Polski.
Data tego wydarzenia 26 kwietnia 1946 roku jest pewnym momentem zwrotnym, jeśli chodzi o postępy wymiany ludności Lwowa. Mieszkańcy stracili ostatnią moralną podporę przed wysiedleniem.
Przebieg i efekty tzw. „akcji repatriacyjnej”.
Polska Komisja Ewakuacyjna od maja 1945 roku do 15 czerwca 1946 wydawała w porozumieniu z władzami sowieckimi karty ewakuacyjne, ewidencjonowała wyjeżdżających oraz ich mienie, rejestrowała liczbę polskich mieszkańców przeznaczonych do przesiedlenia. Ludność przesiedlaną ładowano wraz z ich ściśle ograniczonym mieniem, które władze radzieckie pozwoliły zabrać do 34 osobowych wagonów. Tak uformowane transporty kierowano w trzech kierunkach:
Chodziło o maksymalne rozproszenie lwowian, którzy byli postrzegani przez komunistyczny rząd jako „element wrogi” po całym obszarze kraju. Ponieważ tzw. umowa repatriacyjna ściśle ograniczała ilość i rodzaj ruchomości, które można było wywieźć, wyjeżdżający poddani zostali rygorowi drobiazgowych kontroli mienia przez organa radzieckie. Zdarzało się, że kontrole te pozbawiały przesiedlanych uwożonego dobytku nawet już na dworcu kolejowym, gdy mienie zostało załadowane do wagonów.
Po 15 czerwca 1946 Polska Komisja Ewakuacyjna zaprzestała wydawania kart ewakuacyjnych. Do 29 listopada 1946 trwała operacja „zamykania akcji przesiedleńczej”. Ograniczano się do egzekwowania wyjazdu od osób, które otrzymały wcześniej kartę i dotąd nie wyjechały oraz rejestrowania wyjeżdżających. W maju i czerwcu 1946 roku terror i nacisk sowiecki na lwowian stał się już nie do zniesienia.
Przymusowo zamykano kościoły i klasztory, brutalnie wymuszano wyjazdy. Zdarzały się mordy na tle politycznym. Na krótko przed swym wyjazdem został zamordowany przez funkcjonariuszy NKWD Janusz Witwicki – architekt i historyk sztuki, twórca Panoramy Plastycznej Dawnego Lwowa. Mieszkańcy trwali w biernym oporze, dekorując kwiatami drzwi zamkniętych świątyń i wznosząc do nich modły jako do ołtarzy. Zrozpaczeni i zdesperowani lwowianie wspólnie zanosili swoje prośby o ocalenie miasta do Boga klęcząc na chodnikach wzdłuż lwowskich ulic. Pomiędzy ludnością polską a nową ludnością napływową coraz częściej dochodziło do groźnych zatargów i napięć, atmosfera w mieście stawała się trudna do zniesienia. Grupy nowych, sprowadzonych ze wschodu mieszkańców miasta na własną rękę, w drodze samosądów wymuszały na polskich mieszkańcach, by ci opróżnili z dawnych lokatorów lwowskie kamienice.
W okresie pierwszej masowej akcji wysiedleńczej, której kulminacja przypadła na drugą połowę 1945 i pierwsze półrocze 1946, z zachodnich terenów Ukraińskiej SRR (przed wojną południowo-wschodnich terenów II RP) przesiedlono od 778 do 792,7 tys. osób, w tym 752,1 tys. Polaków, 30,3 tys. Żydów i 10,3 przede wszystkim Ukraińców (członków rodzin) i Romów. Z byłej Galicji Wschodniej przesiedlonych zostało 652 tys. osób, w tym ok. 618,2 tys. Polaków, 24,5 tys. Żydów i ponad 9,2 tys. Ukraińców, z czego ze Lwowa - 104 446 osób, w tym 98 865 Polaków, 3 349 Żydów i 2 232 innych.
We Lwowie, mimo przymusu wyjazdu, zdecydowało się pozostać ok. 12 tysięcy jego polskich mieszkańców w tym politycy II RP (Maria Jaworska), a także szereg uczonych i profesorów:
Rocznik statystyczny z 1937 r. szacował liczbę mieszkańców miasta na 317 tys., a w innej tabeli dzielił tę ludność według języka ojczystego. Posługujących się polskim [językiem] było 198 tys., żydowskim i hebrajskim 75 tys., ukraińskim i ruskim 25 tys. Te brakujące 46-56 tysięcy polskich lwowian to grupy ludności, która w 1939 roku odpłynęła na Węgry i do Rumunii, została wywieziona w trakcie sowieckich deportacji 1939–1941, uszła przed frontem w roku 1944, została zamordowana, zmobilizowana do Armii Żymierskiego i Berlinga latem 1944 roku, w tym samym czasie deportowana albo wyjechała dobrowolnie z miasta w latach 1944–1945.
Według danych polskich pełnomocników do spraw ewakuacji ludności polskiej we Lwowie sumarycznie zarejestrowano do ewakuacji 108 523 osoby narodowości polskiej oraz 3691 osób narodowości żydowskiej z tego ewakuowano 98 865 osób narodowości polskiej oraz 3349 osób narodowości żydowskiej.
29 listopada 1946 roku Polska Komisja Ewakuacyjna zamknęła swą działalność, a następnego dnia 30 listopada 1946 opuściła Lwów i terytorium ZSRR.
W świetle historiografii ukraińskiej.
Historiografia ukraińska różni się od historiografii polskiej w ocenie lwowskiej akcji ewakuacyjnej, zwłaszcza jeśli chodzi o liczbę wysiedlonych lwowian. Za punkt wyjścia przyjmuje się tam spis ludności z roku 1931, który wykazał, że w mieście żyło 312 231 mieszkańców, w tym 50,44% Polaków (157 489), 31,9% Żydów (99 602) oraz 15,9% grekokatolików (49 645). Prawosławni i protestanci stanowili wówczas 1,5% ludności miasta (4 683).
Następny spis radziecki z 1 października 1944 roku wykazał w mieście 154 284 mieszkańców, w tym:
Kolejny spis z 1 listopada 1944 roku wykazał w mieście 112 413 Polaków, co dawało 46% ludności miasta, które zwiększyło liczbę swych mieszkańców do 244 285 osób.
Według zestawień z sowieckich agend nadzorujących wysiedlenie Polaków ze Lwowa w dniu 30 listopada 1944 przesiedleniu do Polski miało podlegać 84 681 osób. W roku 1945 jako liczbę „kwalifikujących się do przesiedlenia” ze Lwowa podawano liczbę 86 671 osób.
W specjalnym raporcie władz sowieckich z 20 maja 1946 roku podawano ostatecznie, że kwalifikowało się do wyjazdu z miasta 94 743 osoby. Natomiast taką chęć wyraziło znacznie więcej, bo 104 036 osób. Historiografia ukraińska tłumaczy te niezgodności znaczną liczbą nie-Polaków, którzy zdecydowali się na wyjazd ze Lwowa.
Strona ukraińska akcentuje, że początkiem akcji wysiedleńczej była umowa z dnia 9 września 1944 roku między PKWN a USRR o tzw. wymianie ludności między obu stronami układu, która to wymiana miała zostać zapoczątkowana od 15 października 1944 roku. Należy zaznaczyć, że wszystko to działo się jeszcze przed konferencją jałtańską, która miała ostatecznie wyznaczyć wschodnią granicę Polski. Były to więc w świetle prawa międzynarodowego umowy bezprawne, gdyż ani PKWN nie był uznanym przez społeczność międzynarodową rządem polskim, ani linie graniczne nie były oficjalnie wyznaczone. Ukraińscy historycy akcentują opór polski przed wysiedleniem zwłaszcza jesienną (1944 rok) akcję polskich organizacji podziemnych polegającą na kolportażu ulotek z zachęcaniem do oporu przeciw deportacji oraz manifestacyjne, antysowieckie obchody dnia Wszystkich Świętych. Także zaznacza się opór polskich czynników oficjalnych przeciwko przesiedleniom ludności. Akcję mającą zniechęcić Polaków do pospiesznej ewakuacji z miasta prowadził pełnomocnik rządu polskiego w lwowskim rejonie ewakuacyjnym Riger oraz jego urzędnicy. Straszyli oni lwowian, że po wyjeździe będą mieli w Polsce trudne warunki materialno-bytowe. Dnia 10 stycznia 1945 roku przebywał we Lwowie główny pełnomocnik rządu polskiego ds. ewakuacji J. Wolski, który z ogromną rezerwą wyrażał się o sowieckich metodach przesiedleń oraz wydał nakaz wstrzymania wysiedleń wszystkich lwowian, którzy nie mieli rodzin w Polsce. Dosyć niejasne pozostają zamierzenia Stanisława Grabskiego, który 11 października 1945 po raz trzeci przebywał we Lwowie z oficjalnym celem utworzenia komitetu pomocy społecznej Polakom przesiedlanym do Polski. Wtedy usiłował odwlec akcję wysiedleńczą do wiosny 1946 roku. Miało to doprowadzić do „częściowego uratowania polskości miasta”. W kręgach polskich panowało przekonanie o zbliżającym się konflikcie między ZSRR a USA, który miał doprowadzić do unieważnienia uchwał jałtańskich i rewizji nowych granic na spodziewanej kolejnej „konferencji światowej”. Przedstawiciele grupy około 20 tysięcy lwowian (prawdopodobnie silnie zagrożonych sowieckimi represjami) wymogli na Grabskim, aby nie opóźniać wyjazdów tych, którym na tym szczególnie zależało.
Władze radzieckie stosowały różne formy nacisku na Lwów, aby zmusić jego oporną ludność do wyjazdu z miasta. W listopadzie 1944 roku wydano dyrektywę, aby polską ludność Lwowa i Drohobycza w razie oporu stawianego władzom ZSRR wysiedlać na wschodnią Ukrainę. Nikita Chruszczow nakazywał wcielanie ludności polskiej do Armii Czerwonej. W dniach 3-8 stycznia 1945 roku we Lwowie doszło do szeroko zakrojonej akcji aresztowań, w wyniku której uwięziono 17 300 Polaków. W dniach 26-29 kwietnia 1945 roku toczył się we Lwowie proces pokazowy polskich konspiratorów z okolic Tarnopola. Władze ZSRR przeprowadzały rewizję mienia przesiedleńców nierzadko już w wagonach bezpośrednio przed odjazdem, odbierając ludności część uwożonego dobytku. Aby dodatkowo zantagonizować stosunki polsko-ukraińskie wcielano Polaków do tzw. „niszczycielskich batalionów” NKWD, które miały pacyfikować ukraińskie wioski popierające UPA. Władze radzieckie starały się w pierwszej fazie operacji przesiedleńczej zatrzymać w mieście ludzi niezbędnych dla funkcjonowania miasta tzn. wyspecjalizowany personel techniczny i związany z miejską infrastrukturą: maszynistów, mechaników, inżynierów, ślusarzy, kowali, kolejarzy, tokarzy, robotników wyspecjalizowanych itd. Natomiast starano się pozbyć właścicieli kamienic, posesji, sklepów oraz robotników niewykwalifikowanych.
Efekty akcji przesiedleńczej nie prezentują się jasno. Do 12 marca 1945 roku zarejestrowano do wyjazdu 29 919 osób, z których wyjechało zaledwie 7472 osoby. Według spisu z 25 lipca 1945 roku zarejestrowało się łącznie 53 450 osób, a wyjechało 20 558.
Według zaś stanu z 25 października 1945 roku zarejestrowano 76 849 osób, wyjechało 49 812 osób. Ostatni raport pochodzi z 20 maja 1946 roku, gdzie jako liczbę zarejestrowanych od roku 1944 do wyjazdu podaje się 104 036 osób natomiast jako liczbę osób, które wyjechały 62 612 Polaków. Ostateczna liczba przesiedlonych nie jest znana. Historyk ukraiński oszacował ją orientacyjnie na 78 500 osób. Jeśli dodać do tego 12 tysięcy pozostających w mieście w listopadzie 1946 roku oraz niezweryfikowaną liczbę 17 300 Polaków zaaresztowanych w styczniu 1945 roku, a więc nie podlegających przesiedleniom otrzymamy liczbę 107 800 osób zbliżoną do liczby Polaków podanych w sowieckim spisie z 1 listopada 1944 roku. Polskie szacunkowe liczby przesiedlonych ze Lwowa oscylują pomiędzy 100 a 140 tysiącami.

</doc>
<doc id="546768" url="https://pl.wikipedia.org/wiki?curid=546768" title="Samodzielny pracownik naukowy">
Samodzielny pracownik naukowy



</doc>
<doc id="546769" url="https://pl.wikipedia.org/wiki?curid=546769" title="Półimperiał">
Półimperiał



</doc>
<doc id="546771" url="https://pl.wikipedia.org/wiki?curid=546771" title="Elżbieta Piotrowna">
Elżbieta Piotrowna



</doc>
<doc id="546773" url="https://pl.wikipedia.org/wiki?curid=546773" title="Języki kartwelskie">
Języki kartwelskie

Języki kartwelskie – mała, licząca 5 milionów użytkowników, rodzina językowa, obejmująca swym zasięgiem tereny Kaukazu Południowego, głównie Gruzji (gruz. "Sa-kartvel-o"), od której zresztą pochodzi nazwa rodziny. Językami kartwelskimi posługuje się też rdzenna ludność obecnie należącego do Turcji Lazystanu oraz zamieszkujący okolice obwodu zakatalskiego w Azerbejdżanie gruzińscy Ingilojcy. Ponadto w Iranie po dziś dzień żyje 50-tysięczna wspólnota potomków Gruzinów, przesiedlonych z Kachetii do Ferejdunszahru przez Abbasa I, szacha Persji w 1612 r., zachowująca znajomość języka swych przodków. W przeszłości dialektami kartwelskimi miała się również posługiwać ludność wybrzeża trabzońskiego. Języki kartwelskie są przedmiotem badań kartwelistyki.
Klasyfikacja języków kartwelskich.
W skład rodziny kartwelskiej wchodzą cztery języki, tworzące kontinuum dialektalne:
Drzewo genealogiczne.
Gruzińscy językoznawcy w stosunku do pozostałych kodów komunikacyjnych należących do tej rodziny używają miana dialektów. O ile posługujący się tymi językami mogą stosować taką formułę klasyfikacyjną, wyrażając tym samym swój patriotyzm i poczucie wspólnoty z innymi Gruzinami, to koncepcja ta ma ograniczoną aprobatę wśród zagranicznych językoznawców, ze względu na wyraźną odrębność strukturalną tych lektów (). Najbardziej odrębnym gramatycznie językiem rodziny jest język swański, którego czas odłączenia się szacuje się na drugie tysiąclecie p.n.e., choć istnieje możliwość, że stało się to nieco wcześniej.
Czas odłączenia się następnych – języków zańskich – od wspólnego prakartwelskiego
rdzenia to najprawdopodobniej pierwsze tysiąclecie p.n.e. Kwestią sporną pozostaje, czy traktować megrelski i lazyjski jako odrębne języki, czy może kontinuum unitarnego języka zańskiego. Kontrowersje te stwarza fakt, że ich oddzielny rozwój jest stanem dość świeżym, liczącym sobie jedynie 500 lat i wciąż są dla siebie w dużej mierze zrozumiałe. Według Heinza Fähnricha słusznym jest obecnie rozpatrywanie megrelskiego i lazyjskiego jako dwóch niezależnych od siebie języków, ponieważ użytkownicy tych dwóch form wspólnego niegdyś języka już się nawzajem nie rozumieją.
Pochodzenie języków kartwelskich.
Do dziś nie ustalono pochodzenia języków kartwelskich. W początkach językoznawstwa języki kartwelskie łączono z językami północnokaukaskimi, co po bliższym przyjrzeniu się, okazało się niesłuszne. Języki południowokaukaskie posiadają pewne podobieństwa do północnokaukaskich (gł. fonetyka czy ergatywność), ale podobieństwa te dowodzą raczej istnienia ligi językowej niż pokrewieństwa w ramach rodziny językowej. Według niektórych zwolenników teorii nostratycznej języki kartwelskie rozwinęły się wskutek nałożenia wpływu semickiego na element przednostratycki. Wysuwano także hipotezy o związku z językiem baskijskim, między innymi postulowano przynależność tychże do tzw. języków jafetyckich, łączących w swym obrębie wszystkie języki przedindoeuropejskiej Europy.
Cechy charakterystyczne.
Języki kartwelskie prezentują typ pośredni między skrajnościami rodzin
nach-dagestańskiej i abchasko-adygejskiej, wykazując zarówno prostszy od nach-dagestańskiego, acz bardziej rozbudowany niż w abchasko-adygejskim, system deklinacyjny, a jednocześnie łatwiejszy od abchasko-adygejskiego (choć nadal przecież trudny), choć bardziej rozbudowany niż u nach-dagestańskich, system odmiany czasownikowej. Cechą charakterystyczną jest tak zwana półergatywność, czyli stosowanie zarówno konstrukcji ergatywnych, jak i „nominatywnych”. Dominuje szyk SVO i SOV.

</doc>
<doc id="546776" url="https://pl.wikipedia.org/wiki?curid=546776" title="Zapatyści">
Zapatyści



</doc>
<doc id="546777" url="https://pl.wikipedia.org/wiki?curid=546777" title="Rigoberta Menchu">
Rigoberta Menchu



</doc>
<doc id="546779" url="https://pl.wikipedia.org/wiki?curid=546779" title="ECOSOC">
ECOSOC



</doc>
<doc id="546782" url="https://pl.wikipedia.org/wiki?curid=546782" title="Abbasi">
Abbasi

Osoby o tym nazwisku:

</doc>
<doc id="546783" url="https://pl.wikipedia.org/wiki?curid=546783" title="Góry Czekanowskiego">
Góry Czekanowskiego

Góry Czekanowskiego (ros. "Чекановского Кряж") - góry w azjatyckiej części Rosji, w Jakucji.
Leżą pomiędzy dolnym biegiem Olenioka a deltą Leny; długość łańcucha ok. 320 km, wysokość do 529 m n.p.m. Zbudowane z mezozoicznych piaskowców, mułowców i łupków ilastych; roślinność tundrowa (porosty, krzewinki).
Nazwane na cześć polskiego podróżnika i geologa, Aleksandra Czekanowskiego.

</doc>
<doc id="546785" url="https://pl.wikipedia.org/wiki?curid=546785" title="CentOS">
CentOS

CentOS ("Community ENTerprise Operating System") – dystrybucja Linuksa oferująca darmowy i wspierany przez społeczność użytkowników system operacyjny oparty na kodzie źródłowym Red Hat Enterprise Linux, co w założeniu ma prowadzić do kompatybilności z tym systemem.
Pierwsze wydanie CentOS w maju 2004 bazowało na kodzie RHEL w wersji 2.1AS. Na początku stycznia 2014 podano do wiadomości, że CentOS łączy się z firmą Red Hat, pozostając jednak nadal niezależną dystrybucją w stosunku do RHEL.
W grudniu 2020 Red Hat zakończył rozwój CentOS. Jednakże w dalszym ciągu rozwijana będzie powiązana wersja rolling release – CentOS Stream. Reakcja społeczności na tę decyzję była jednoznacznie negatywna. Niedługo potem, jeden z założycieli projektu CentOS, Gregory Kurtzer ogłosił nowy projekt Rocky Linux mający na celu stworzenie dystrybucji skupionej na oryginalnym celu projektu CentOS.
W CentOS do zarządzania pakietami wykorzystywany jest DNF (od wersji 8.x), w poprzednich wersjach systemu (do wersji 7.x) YUM, a (do wersji 4.x) także up2date.
Wersjonowanie.
Do wydania wersji 7.0 oznaczenia wydań CentOS budowane były z dwóch liczb. Pierwsza odnosi się do numeru wydania głównego Red Hat Enterprise Linux, natomiast druga określa numer wydania poprawkowego. Na przykład CentOS 4.1 jest zbudowany na podstawie pakietów z Red Hat Enterprise Linux 4, uaktualnienie 1.
Począwszy od wydania 7.0, numery wydań CentOS dodatkowo zawierają trzecią liczbę, będącą znacznikiem czasu określającym rok i miesiąc, w którym został wydany kod źródłowy danego wydania. Przykładowo, wydanie numer 7.0-1406 jest zbudowane na podstawie pakietów źródłowych z Red Hat Enterprise Linux 7, uaktualnienie 0, wydane w czerwcu 2014 roku. Dodatkowa liczba ma ułatwić przebudowowywanie obrazów kontenerowych oraz chmurowych, z jednoczesnym wskazaniem na wersję RHEL, do której się odnosi.
Historia wydań.
Pierwszą wersją systemu był CentOS 3 build4-rc0, wydany pod koniec roku 2003. Kolejna wersja, CentOS 3.1 (wersja 3, uaktualnienie 1), została wydana 19 marca 2004. CentOS 4.0, oparty na Red Hat Enterprise Linux 4, ukazał się 1 marca 2005 r. dla architektur procesorów i386 i IA-64. Aktualna stabilna wersja to CentOS 8.0, wydana 24 września 2019.
Dostępne architektury.
CentOS jest dostępny dla tych samych architektur co Red Hat Enterprise Linux.
Dodatkowo CentOS wspiera również architektury:
Dystrybucje oparte na CentOS.
Polskie dystrybucje:
Zagraniczne dystrybucje:

</doc>
<doc id="546788" url="https://pl.wikipedia.org/wiki?curid=546788" title="Port lotniczy Tiksi">
Port lotniczy Tiksi

Aeroport Tiksi (IATA: IKS, ICAO: UEST) – wojskowy port lotniczy w Tiksi, w Rosji (Jakucja).
Został zbudowany w latach 50 jako baza wypadowa dla lotnictwa radzieckiego bombowców dalekiego zasięgu będących w stanie dotrzeć do Stanów Zjednoczonych (jako tak zwany "bounce" aerodrom). Jest on używany regularnie przez samoloty Tupolew Tu-95 w ćwiczeniach wojskowych, w tym raz w 1999 roku, kiedy wkroczono na teren Arktyki Kanadyjskiej. Dwa inne pobliskie lotniska znane jako Tiksi Północ i Tiksi Zachód zostały porzucone od dziesięciolecia, i są prawdopodobnie nienadające się do użytku zgodnie z obrazami satelitarnymi.
Według Farecompare.com, łącznie 50 pasażerów dziennie korzysta z lotniska w Tiksi. Odpowiada to całkowitej pojemności 18250 pasażerów rocznie.

</doc>
<doc id="546789" url="https://pl.wikipedia.org/wiki?curid=546789" title="Port lotniczy Medan-Polonia">
Port lotniczy Medan-Polonia

Port lotniczy Medan-Polonia (, kod IATA: MES, kod ICAO: WIMK) – baza wojsk lotniczych Indonezji w mieście Medan, do 2013 r. międzynarodowy port lotniczy.
Historia.
Nazwa lotniska pochodzi od barona Michalskiego, który w 1872 roku otrzymał koncesję na prowadzenie plantacji tytoniu w pobliżu Medanu. Michalski nazywał otrzymane tereny „Polonią” i w zamyśle planował utworzyć tam osadę Polaków. Siedem lat później rząd holenderski zdecydował sprzedać plantację sułtanatowi Deli, ale z czasem zbudowano w tym miejscu port lotniczy, z którego miały latać samoloty do Europy. Lotnisko otwarto w 1928 roku i dla upamiętnienia pierwotnego przeznaczenia terenu nazwano go „Polonia”. Podczas II wojny światowej działała na lotnisku baza wojskowa, mocno uszkodzona w japońskim nalocie.
W 1975 roku portowi przywrócono charakter komercyjny, a obecność międzynarodowego lotniska pozwoliła na szybki rozwój Medanu. Port był największym lotniskiem na Sumatrze i czwartym w całej Indonezji. Szybki rozwój spowodował obrośnięcie lotniska zabudową mieszkalną, jednak obecność portu w centrum miasta uniemożliwiała tworzenie wysokiej zabudowy. Niedogodne umiejscowienie lotniska w środku miasta przyczyniło się do licznych wypadków, w tym w 2005 roku, gdy zginęły 144 osoby. Ta katastrofa wpłynęła decydująco na decyzję o zmianie lokalizacji lotniska. Rok później podjęto decyzję o budowie nowego, większego i oddalonego od centrum portu. Ostatnie loty pasażerskie miały miejsce latem 2013 roku, gdy otwarto nowy port Kuala Namu International Airport. Lotnisko „Polonia” stało się ponownie bazą wojskową. Obecnie planowane jest otwarcie w części kompleksu muzeum poświęconemu historii polskiego osadnictwa oraz samego lotniska.
Od lotniska pochodzi nazwa pobliskiej ekskluzywnej dzielnicy Central Business District Polonia.

</doc>
<doc id="546791" url="https://pl.wikipedia.org/wiki?curid=546791" title="E-papier">
E-papier



</doc>
<doc id="546792" url="https://pl.wikipedia.org/wiki?curid=546792" title="Złamanie Jeffersona">
Złamanie Jeffersona

Złamanie Jeffersona – szczególna postać złamania kręgu szczytowego. Powstaje w mechanizmie kompresyjnym, do którego dochodzi w przypadku działania siły na szczyt czaszki, która następnie przenosi się za pośrednictwem kłykci kości potylicznej na boczne powierzchnie kręgu szczytowego powodując podwójne złamania: łuku przedniego i łuku tylnego tego kręgu z oddzieleniem się powstałej w wyniku urazu części kręgu (złamanie wielofragmentowe).

</doc>
<doc id="546795" url="https://pl.wikipedia.org/wiki?curid=546795" title="Ryszard Petek">
Ryszard Petek

Ryszard Petek (ur. 19 kwietnia 1943 w Leforest we Francji, zm. 28 września 2018 w Bogurzynie) – polski bokser, mistrz Europy.
Życiorys.
Startował głównie w wagach lekkiej (do 60 kg) i lekkopółśredniej (do 63,5 kg), ale największy sukces odniósł w nietypowej dla siebie wadze piórkowej (do 57 kg). Zdobył w niej złoty medal podczas Mistrzostw Europy w Rzymie (1967). Startował potem jeszcze trzykrotnie w mistrzostwach Europy, za każdym razem w innej wadze. W Bukareszcie (1969) wywalczył brązowy medal w wadze lekkiej. W Madrycie (1971) startował w wadze półśredniej, a w Belgradzie (1973) w wadze lekkopółśredniej, ale nie zdobył medali.
Dwukrotnie był mistrzem Polski: w 1964 w wadze lekkiej i w 1973 w wadze lekkopółśredniej. Trzy razy był wicemistrzem (w 1967 w kat. lekkiej oraz w 1969 i 1970 w lekkopółśredniej), a raz zdobył brązowy medal (1966 w wadze lekkiej). Był też mistrzem Polski juniorów (w 1961) w wadze piórkowej). Pięć razy walczył w meczach reprezentacji Polski (4 zwycięstwa, 1 porażka).
W swojej karierze stoczył ok. 370 walk, z czego ok. 300 wygrał i ok. 30 przegrał.
Petek rywalizował z takimi zawodnikami, jak mistrzowie olimpijscy Józef Grudzień i Jerzy Kulej, stąd miał mniej okazji do startów w wielkich imprezach.
Był zawodnikiem Elektryka Toruń, Brdy Bydgoszcz, Zawiszy Bydgoszcz i Avii Świdnik (w latach 1959–1975).
Zmarł 28 września 2018 r. w Domu Pomocy Społecznej „Zdrowa Jesień” w Bogurzynie (gmina Wiśniewo, woj. mazowieckie). Spoczął na cmentarzu w tej samej miejscowości.

</doc>
<doc id="546801" url="https://pl.wikipedia.org/wiki?curid=546801" title="Kooikerhondje">
Kooikerhondje

Kooikerhondje (Płochacz holenderski) - jedna z ras psów, należąca do grupy psów aportujących, płochaczy i psów dowodnych, zaklasyfikowana do sekcji płochaczy. Nie podlega próbom pracy.
Rys historyczny.
Różne formy polowań na kaczki mają w Holandii swoją długą tradycję. Polowano bez broni, z przynętą zaganiając przy pomocy psów Kooikerhondje kaczki do klatek, lub zwabiając kaczki do rowu wypełnionego wodą, którego drugi koniec był zablokowany. Zachowane dokumenty pochodzące z XVI i XVII wieku opisują zakładanie kaczkarni oraz udział psów w łapaniu tych zwierząt. Niewielkie Kooikerhondje przyuczano do tych czynności od bardzo wczesnego wieku (Hans Räber przytacza przekaz, mówiący o psie polującym w wieku czterech miesięcy). Uczono te psy zwrotności i wytrzymałości, a prócz funkcji myśliwskich, miały także łapać szkodniki takie jak myszy, łasice, czy szczury.
Płochacz holenderski jest potomkiem dawnych ptaszników, czyli psów hodowanych do polowań z udziałem ptaków, o umaszczeniu biało-rudo-czerwonym. Psy tego typu występowały w Westfalii oraz na terenach przygranicznych z Holandią. Dzięki ściśle określonym cechom jakie musiał posiadać kooikerhondje (m.in. nie mógł osiągać zbyt dużych rozmiarów oraz wymagany był biały, puszysty, dobrze widoczny ogon, co miało związek ze sposobami polowań przy użyciu klatek), a także uważnej selekcji osobniczej stosunkowo szybko uzyskano jednolity typ płochacza. 
Pod koniec wieku XIX zaczęło ubywać płochaczy holenderskich, a od całkowitego wymarcia rasę uratowała baronówna van Harderbroek z Ammerstol. W okresie II wojny światowej udało jej się wyhodować dwa mioty pochodzące od suki żyjącej w Fryzji, odpowiadającej jej wyobrażeniu o tej rasie. Od roku 1943 psy zaczęły być rejestrowane w holenderskiej Księdze Rodowodowej, a w roku 1971 wzorzec został przyjęty przez holenderską organizację kynologiczną i w tym samym roku rasa została uznana przez FCI, jako niderlandzka rasa psów.
Wygląd i budowa.
Kooikerhondje jest jednym z najmniejszych psów na ptaki, osiągającym do 40 centymetrów wysokości w kłębie.
Szata i umaszczenie.
Umaszczenie jest białe w rude i rudoczerwone plamy. Włos jest długi i gładki.
Użytkowość.
Obecnie pies ten jest w Holandii dość popularnym psem rodzinnym.
Charakter i temperament.
Płochacz holenderski jest psem spokojnym i opanowanym. Bardzo wesoły i przyjacielski, należy do psów łagodnych. Podczas pracy potrafi ściśle współpracować z człowiekiem, z którym pozostaje w bliskim kontakcie na całe życie. Jest czujny i do obcych mu osób podchodzi z rezerwą, stąd był też wykorzystywany jako pies stróżujący.
Zdrowie i pielęgnacja.
Płochacz holenderski jest bardzo aktywnym psem i dlatego potrzebuje codziennie sporej dawki ruchu. Średnio długi i długi, prosty włos nie wymaga skomplikowanych zabiegów pielęgnacyjnych.
Choroby charakterystyczne dla rasy: choroba von Willebranda, zaćma, padaczka, zwichnięcie rzepki.

</doc>
<doc id="546804" url="https://pl.wikipedia.org/wiki?curid=546804" title="Lucien van Impe">
Lucien van Impe



</doc>
<doc id="546807" url="https://pl.wikipedia.org/wiki?curid=546807" title="Hwardijśke (obwód chmielnicki)">
Hwardijśke (obwód chmielnicki)

Hwardijśke (ukr. Гвардійське; hist. "Felsztyn") – wieś na Ukrainie, w obwodzie chmielnickim, w rejonie chmielnickim.
Położenie.
Wieś leży ok. 20 km na zachód od miasta Chmielnicki, w dolinie nad rzeką Smotrycz, poniżej stoku o wys. 354 m n.p.m., zabudowa w formie łańcuchówki.
Historia.
Miasto Felsztyn założył Mikołaj Herburt podkomorzy halicki, za przywilejem królewskim z dnia 23 sierpnia 1584 oddalony był 5 km od posiadłości Herburta w Dobrogoszczy. Na pozostałą część majątku składały się m.in. Kupice, Krzemienna i Łysowody. Według tego przywileju nowy właściciel miał wystawić zamek oraz lokować miasto na prawie magdeburskim i nazwać je od rodzinnej swej majętności Felsztynem. W roku 1594 Mikołaj Herburt buduje kościół pw. św. Wojciecha. Po śmierci Mikołaja posiadłość dostała się żonie Jana Herburta. W roku 1615 Felsztyn okupywali Tatarzy. W następnych latach miasto i dobra felsztyńskie stanowiły własność Stadnickich. W roku 1680 Felsztyn dostał się we władanie Turcji. 
Pochodzenia nazwy miejscowości wywodzi się od rodowej siedziby Herburtów na Morawach, twierdzy Fulsztyn. Obecnie w miejscu znajduje się parafia rzymskokatolicka p.w.św. Wojciecha, którą prowadzi polski ksiądz. Na wschód od Felsztyna znajduje się następny zamek przebudowany przez Herburtów w Olesku. Do 1772, województwo podolskie, powiat tarnopolski.
Pod rozbiorami siedziba gminy Felsztyn w powiecie proskurowski guberni podolskiej.
W okresie 1917–1921 wchodziło w skład Ukraińskiej Republiki Ludowej. 17 lutego 1919 r., w okresie rządów Petlury i na fali pogromów antyżydowskich, doszło w Felsztynie do masakry, w której oddziały Ukraińskiej Republiki Ludowej pod dowództwem Iwana Semosenki zamordowały 485 żydowskich mieszkańców miasteczka. Od 1921 w granicach ZSRR. W 1946 roku zmieniono nazwę miejscowości. 
Od 1991 w granicach niepodległej Ukrainy.

</doc>
<doc id="546810" url="https://pl.wikipedia.org/wiki?curid=546810" title="Hala Radziechowska">
Hala Radziechowska

Hala Radziechowska – (980-1050 m) – ciąg wielkich polan w Paśmie Baraniej Góry w Beskidzie Śląskim, po obu stronach grzbietu między szczytami Glinnego i Magurki Radziechowskiej. Nazwa pochodzi od wsi Radziechowy, pierwotnie nazywano te polany "Jaworzyną".
Przez długi czas latem funkcjonował tu szałas, na którym wypasali swe trzody górale z Radziechów i Ciśca i w związku z tym dla polan tych (jak i innych wypasanych polan beskidzkich) utarła się nazwa "hala". Według badań prowadzonych przez Ludomira Sawickiego w 1914 r. na tutejszym szałasie (zwanym "Na Magórze") wypasano 40 owiec i 15 krów. W latach powojennych pasterstwo zaczęło zanikać. W latach osiemdziesiątych XX w. przyjeżdżali tu jeszcze z owcami górale z Podhala. Gospodarstwo pasterskie lokowano przeważnie w górnej części "hali" – ostatni, zbudowany na zrąb szałas spłonął na początku ostatniej dekady XX w. Obecnie w sezonie letnim odbywa się tu jeszcze (choć nieregularnie) wypas owiec.
Przez Halę Radziechowską wiodą czerwone znaki Głównego Szlaku Beskidzkiego z Baraniej Góry do Węgierskiej Górki.

</doc>
<doc id="546812" url="https://pl.wikipedia.org/wiki?curid=546812" title="Przysadka (botanika)">
Przysadka (botanika)

Przysadka (łac. "bracteae", ang. "bract") – w botanice liść, z którego kąta wyrasta kwiat.
U astrowatych przekształcone łuskowate przysadki występujące u podstawy kwiatów w koszyczku to plewinki. U wiechlinowatych przysadka przekształcona jest w plewkę dolną. U niektórych gatunków roślin przysadki do złudzenia nieraz imitują płatki kwiatowe, pełniąc rolę powabni dla zapylających je owadów, czy innych zwierząt. Tak jest np. u wilczomleczu nadobnego. Przysadki pełniące rolę powabni często nie są zielone, jak inne liście, lecz kolorowe.
Przysadki czasami różnią się kształtem od pozostałych liści, często są dużo mniejsze.
Występowanie, kształt i wielkość przysadek jest ważną cechą gatunkową przy oznaczaniu niektórych gatunków roślin.
Zobacz też.
Podkwiatek, podsadka

</doc>
<doc id="546815" url="https://pl.wikipedia.org/wiki?curid=546815" title="Kudryńce">
Kudryńce

Kudryńce (ukr. Кудринці, "Kudrynci") – miejscowość położona na Ukrainie w rejonie czortkowskim w obwodzie tarnopolskim. W II Rzeczypospolitej miejscowość była siedzibą gminy wiejskiej Kudryńce w powiecie borszczowskim województwa tarnopolskiego.
Położenie.
Miasto położone było po prawej stronie rzeki Zbrucz w jej zakolu. Dzeliło się na Kudryńce "Dolne" i "Górne" oraz przysiółek Zawale, który leżał na południe od miasta po lewej i prawej stronie Zbrucza w zakolu rzeki.
Nad Zbruczem po lewej stronie rzeki ok. 1 km od miasta pod koniec XIX wieku leżała wieś o tej samej nazwie w pow. kamienieckim, gm. Rychta (nad rz. Zwaniec), parafia katolicka Czarnokozienice nad Zbruczem, liczyła 430 mieszkańców, własność Koziebrodzkich, dzierżawił St. Chmielowski.
Historia.
Miasto lokowane na prawie magdeburskim w roku 1518, przez Herburtów. W miejscu znajdowała się parafia rzymskokatolicka. Do 1772 roku województwo podolskie. Od roku 1772 było to miasteczko graniczne między Austro-Węgrami a Rosją. Do 1918 roku – miasto w Królestwie Galicji i Lodomerii w Cesarstwie Austriackim, w powiecie borszczowskim, starostwo powiatowe w Mielnicy nad Dniestrem. Pod koniec XIX wieku miasteczko liczyło 2315 mieszkańców. Do 1939 roku – miasto w województwie tarnopolskim.
30 kwietnia 1887 zniszczył pożar dom mieszkalny i dwa budynki na obszarze dworskim. Właścicielka Ester Bardfeld, matka 8-ga dzieci ratując klejnoty wartości około 1200 zł., została głowniami spadającymi przywaloną i pomimo rychłego ratnnku przez trzech lekarzy, zmarła wkrótce potem.
Od 1882 w Kudryńcach przebywał Adam Chmielowski, gościł wtedy u swojego brata Stanisława Chmielowskiego, który dzierżawił majątek Kudryńce nad Zbruczem.
W okresie międzywojennym w miejscowości stacjonowała kompania graniczna KOP „Kudryńce”.

</doc>
<doc id="546817" url="https://pl.wikipedia.org/wiki?curid=546817" title="Gubernatorzy generalni Barbadosu">
Gubernatorzy generalni Barbadosu

Gubernator generalny Barbadosu – funkcja istniejąca w systemie politycznym Barbadosu od uzyskania przez to państwo niepodległości w 1966 do wprowadzenia w nim systemu republikańskiego 30 listopada 2021 roku. Gubernatorzy generalni reprezentowali monarchę brytyjskiego, będącego formalną głową państwa, i wykonywali w jego imieniu wszystkie jego uprawnienia (choć w praktyce wyłącznie na wniosek rządu). 
Ostatnią gubernator generalną była Sandra Mason, która 30 listopada 2021 roku objęła urząd pierwszego prezydenta Barbadosu.

</doc>
<doc id="546818" url="https://pl.wikipedia.org/wiki?curid=546818" title="Premierzy Barbadosu">
Premierzy Barbadosu



</doc>
<doc id="546819" url="https://pl.wikipedia.org/wiki?curid=546819" title="Premierzy Belize">
Premierzy Belize



</doc>
<doc id="546822" url="https://pl.wikipedia.org/wiki?curid=546822" title="Grumman E-1 Tracer">
Grumman E-1 Tracer

Grumman E-1 Tracer – pierwszy samolot wczesnego ostrzegania należący do US Navy i zaprojektowany specjalnie do spełniania tego zadania. Był wersją rozwojową Grumman S-2 Tracker i wszedł do służby w 1954, zastąpiony został przez E-2 Hawkeye na początku lat 70.
Pierwszym oznaczeniem samolotu jeszcze według starego systemu US Navy było WF, z czego wywodziła się jego potoczna nazwa "Willy Fudd". S-2 Tracker, którego rozwinięciem był E-1, był wcześniej oficjalnie znany jako S2F, a popularnie jako "Stoof", a drugą popularną nazwą E-1 było "Stoof with a Roof" (Stoof z dachem).

</doc>
<doc id="546823" url="https://pl.wikipedia.org/wiki?curid=546823" title="Torreón">
Torreón

Torreón – miasto w Meksyku, położone w stanie Coahuila na wysokości 1120 m, założone 25 września 1893 r. W 2003 r. liczyło 517 tys. mieszkańców (w obszarze miejskim 915 tys.).
Miasto słynie w szczególności z drugiej pod względem wielkości figury Chrystusa (umieszczonej na wzgórzu) w Ameryce Łacińskiej. Znajduje się w nim lotnisko: "Francisco Sarabia International Airport".

</doc>
<doc id="546825" url="https://pl.wikipedia.org/wiki?curid=546825" title="E-1 Tracer">
E-1 Tracer



</doc>
<doc id="546826" url="https://pl.wikipedia.org/wiki?curid=546826" title="Tracer">
Tracer



</doc>
<doc id="546827" url="https://pl.wikipedia.org/wiki?curid=546827" title="E-1">
E-1



</doc>
<doc id="546830" url="https://pl.wikipedia.org/wiki?curid=546830" title="Fryderyk Herburt">
Fryderyk Herburt

Fryderyk Herburt niem. "Friedrich Herburt" (ur. 1470, zm. 2 sierpnia 1519) – szlachcic, syn Jakuba (1460–1498) i Anny Jaryczowskiej z Knihinicza, wnuk Fryderyka z Chlipel (1374–1440) i Heleny z Odnowa, prawnuk Herborda Pucz ze Sławkowa. Brat Jana Kulikowskiego, kasztelana bieckiego, kuzyn Piotra Herburta. Chorąży lwowski. Założyciel zamku Herburtów w Podkamieniu.
Ok. 1495 r. poślubił Annę Siennieńską z Oleska h. Dębno (ur. ok. 1475, zm. 1519, prawnuczka Jana z Sienna).
Śmierć i upamiętnienie.
W roku 1519 bronił przed Tatarami w otwartym polu miasta Sokal. Swoją walkę zakończył bohaterską śmiercią w bitwie pod Sokalem. Polski poeta okresu baroku Mikołaj Sęp-Szarzyński w kilkadziesiąt lat później poświęcił Fryderykowi swój utwór „Pieśń V. O Fridruszu, który pod Sokalem zabit od Tatarów roku Pańskiego 1519” .

</doc>
<doc id="546831" url="https://pl.wikipedia.org/wiki?curid=546831" title="Andrzej Tęczyński">
Andrzej Tęczyński



</doc>
<doc id="546833" url="https://pl.wikipedia.org/wiki?curid=546833" title="Axel Munthe">
Axel Munthe

Axel Martin Fredrik Munthe (ur. 31 października 1857 w Oskarshamn, zm. 11 lutego 1949 w Sztokholmie) – szwedzki lekarz i psychiatra, pisarz.
Życiorys.
Był nadwornym lekarzem szwedzkiej rodziny królewskiej. Wycofał się z życia dworskiego i osiadł w zakupionej przez siebie willi San Michele na Capri. Pod koniec życia powrócił do Szwecji, gdzie powstało dzieło jego życia "Księga z San Michele" (wyd. ang. 1929, wyd. szwedz. 1930, wyd. pol. 1933).

</doc>
<doc id="546835" url="https://pl.wikipedia.org/wiki?curid=546835" title="Zbigniew Leoński">
Zbigniew Leoński

Zbigniew Leoński (ur. 20 października 1929 w Klesowie, zm. 24 lipca 2006 w Poznaniu) – polski prawnik, profesor nauk prawnych, specjalista prawa administracyjnego.
Życiorys.
W 1976 otrzymał tytuł naukowy profesora nauk prawnych. W latach 1981–2000 pełnił funkcję kierownika Katedry Prawa Administracyjnego na Wydziale Prawa i Administracji Uniwersytetu im. Adama Mickiewicza w Poznaniu. Przez pięć kadencji był członkiem Centralnej Komisji do Spraw Stopni i Tytułów.
Autor ponad 300 publikacji z zakresu prawa administracyjnego. 
Został odznaczony Krzyżem Kawalerskim Orderu Odrodzenia Polski. 

</doc>
<doc id="546837" url="https://pl.wikipedia.org/wiki?curid=546837" title="Hetmani kozaccy">
Hetmani kozaccy



</doc>
<doc id="546839" url="https://pl.wikipedia.org/wiki?curid=546839" title="Czerwiec 2006 w sporcie">
Czerwiec 2006 w sporcie



</doc>
<doc id="546840" url="https://pl.wikipedia.org/wiki?curid=546840" title="Lipiec 2006 w sporcie">
Lipiec 2006 w sporcie



</doc>
<doc id="546844" url="https://pl.wikipedia.org/wiki?curid=546844" title="Marijan Vlak">
Marijan Vlak

Marijan Vlak (ur. 23 października 1955 w Sisaku) – chorwacki piłkarz grający na pozycji bramkarza, i trener piłkarski. Jako zawodnik występował w Dinamie Zagrzeb, z którym wywalczył mistrzostwo (1982) i dwa Puchary (1980 i 1983) Jugosławii. W Dinamie rozpoczynał też pracę szkoleniową, najpierw jako asystent, a od 1997 pierwszy trener. W 2000 roku zdobył z klubem ze stolicy Chorwacji tytuł mistrza kraju. Ponadto prowadził Slaven Belupo, węgierski Ferencvárosi TC i ostatnio MŠK Žilinę. Od 1994 roku należy do sztabu szkoleniowego reprezentacji Chorwacji. Jest odpowiedzialny za obserwowanie i analizę gry rywali.
Kariera piłkarska.
W latach 70. i 80. uznawany był za jednego z wyróżniających się bramkarzy w Jugosławii, mimo iż nigdy nie zagrał w reprezentacji tego kraju. Z Dinamem Zagrzeb, w którym występował przez całą swoją karierę, zdobył w 1982 roku tytuł mistrza Jugosławii.

</doc>
<doc id="546848" url="https://pl.wikipedia.org/wiki?curid=546848" title="Targowica (obwód kirowohradzki)">
Targowica (obwód kirowohradzki)

Targowica (, "Torhowycia") – wieś na Ukrainie, dawne miasteczko, w obwodzie kirowohradzkim, w rejonie nowoarchanhelskim. Położona na prawym brzegu Siniuchy na wschodnim krańcu Podola.
Historia.
W XIV wieku istniała tu ważna osada handlowa, z której korzystali m.in. Genueńczycy z Kaffy, Mołdawianie, Wołosi i Grecy. Po upadku osady w XV w., odrodziła się w XVII w. za sprawą Walentego Aleksandra Kalinowskiego i Marcina Kalinowskiego. Leżała w granicach województwa bracławskiego na tzw. "czarnym szlaku". W drugiej połowie XVI wieku miasto było własnością księcia Bohusza Koreckiego. Po rozejmie andruszowskim od 1667 roku nieopodal Targowicy biegła granica polsko-rosyjska. W latach 1672-1699 wraz z Podolem przejściowo pod zwierzchnictwem Imperium Osmańskiego. W XVIII wieku Targowica była jedną z posiadłości Potockich na wschodnim Podolu. W 1751 po rosyjskiej stronie granicy powstała Nowa Serbia, z której serbskimi osadnikami mieszkańcy Targowicy toczyli liczne spory przed targowickim sądem pogranicznym. Od 1773 roku Targowica była własnością Stanisława Szczęsnego Potockiego. 14 maja 1792 rzekome miejsce ogłoszenia konfederacji targowickiej (w rzeczywistości akt przygotowano i wydano w Petersburgu), zmierzającej do obalenia Konstytucji 3 maja przy pomocy interwencji armii rosyjskiej. W 1793 zajęta przez Rosję w efekcie II rozbioru Polski. W zaborze rosyjskim przynależała administracyjnie do guberni kijowskiej.

</doc>
<doc id="546849" url="https://pl.wikipedia.org/wiki?curid=546849" title="Human resources">
Human resources



</doc>
<doc id="546850" url="https://pl.wikipedia.org/wiki?curid=546850" title="Zasoby ludzkie">
Zasoby ludzkie

Zasoby ludzkie, HR (od ang. "human resources") – pojęcie mające dwojakie znaczenie. Pierwsze wywodzi się z nauk społecznych i zgodnie z klasyczną szkołą ekonomii oznacza pracę (siłę roboczą) jako jeden z trzech środków produkcji. Drugie, bardziej powszechne, mieszczące się w zakresie zarządzania, odnosi się do indywidualnych pracowników oraz działu organizacji, który zajmuje się rekrutacją, szkoleniem, motywowaniem oraz zwalnianiem pracowników (czyli polityką personalną).
Dział HR, oprócz działań administracyjnych (kompleksowa obsługa kadrowo-płacowa pracowników w zakresie umów o pracę, prowadzenie dokumentacji personalnej oraz rozliczanie (urlopy, zwolnienia lekarskie, zasiłki), sporządzanie dokumentacji związanej z przebiegiem zatrudnienia, naliczanie wynagrodzeń, realizacja innych obowiązków (w Polsce zgłoszeń do ZUS, urzędu skarbowego, GUS, PFRON)), coraz częściej staje się aktywnym partnerem zarządów oraz kadry zarządzającej, wpływając na strategię przedsiębiorstwa (zwłaszcza tam, gdzie zasoby ludzkie decydują o przewadze konkurencyjnej).
Płace pracowników zatrudnionych w działach HR są zróżnicowane i odzwierciedlają daną branżę gospodarki.

</doc>
<doc id="546851" url="https://pl.wikipedia.org/wiki?curid=546851" title="Jawa 550">
Jawa 550

Jawa 550 – najstarszy typ Jawy 50, swoim wyglądem przypominający skuter bez bocznych osłon. Jest motorowerem lekkiej konstrukcji, zastosowano w nim niewielką powierzchnię osłon. Został wyposażony w silnik o pojemności 49,8 cm3 oraz 3-pozycyjną skrzynię biegów. Poprzednik innych Jaw 50, np. 555, J-05, czy późniejszej 220.150P. Produkcję rozpoczęto w roku 1954.

</doc>
<doc id="546852" url="https://pl.wikipedia.org/wiki?curid=546852" title="Jawa 555">
Jawa 555

Jawa 555 – czeski motorower wywodzący się od Jawy 550, różniący się od niego większymi i solidniejszymi blachami, silniejszym silnikiem oraz wygodniejszym nadwoziem. Był wyposażony w silnik o pojemności 49,8 cm3 oraz 3-biegową skrzynię. Jego produkcję rozpoczęto w 1958 r. Jego następcą był model Jawa J-05.
Marka Jawa
Model 50, typ 555
Wytwórnia Cesky Zakład Motocyklovy Strakonice Czechosłowacja
Rok produkcji 1958

</doc>
<doc id="546855" url="https://pl.wikipedia.org/wiki?curid=546855" title="Cierniogłowy">
Cierniogłowy



</doc>
<doc id="546857" url="https://pl.wikipedia.org/wiki?curid=546857" title="Mahjong jednoosobowy">
Mahjong jednoosobowy



</doc>
<doc id="546858" url="https://pl.wikipedia.org/wiki?curid=546858" title="Lipiec 2006">
Lipiec 2006



</doc>
<doc id="546859" url="https://pl.wikipedia.org/wiki?curid=546859" title="Boguszów Gorce">
Boguszów Gorce



</doc>
<doc id="546862" url="https://pl.wikipedia.org/wiki?curid=546862" title="Końskie (stacja kolejowa)">
Końskie (stacja kolejowa)

Końskie – stacja kolejowa w Końskich, w województwie świętokrzyskim, w Polsce. Na stacji zatrzymywały się pociągi jeżdżące na trasie ze Skarżyska-Kamiennej do Opoczna, Tomaszowa Mazowieckiego. Połączenia zostały zawieszone z dniem 1 sierpnia 2009 r. Od tamtego czasu dworzec stoi pusty, a plac przed budynkiem został sprzedany.
12 grudnia 2021 roku przywrócono regularny ruch pasażerski. 
Od 11 grudnia 2022 ze stacji odjeżdżają pociągi do Łodzi Fabrycznej.W przyszłości linia przechodząca przez Końskie, stanowić ma jedną ze szprych prowadzącą do Centralnego Portu Komunikacyjnego.

</doc>
<doc id="546863" url="https://pl.wikipedia.org/wiki?curid=546863" title="Bas Paauwe">
Bas Paauwe

Bas Paauwe (ur. 4 października 1911 roku w Rotterdamie, zm. 27 lutego 1989) – holenderski piłkarz grający na pozycji środkowego obrońcy. Z reprezentacją Holandii, w której barwach rozegrał 31 meczów, brał udział w finałach mistrzostw świata 1934 (jako rezerwowy) i 1938. Przez większą część piłkarskiej kariery był zawodnikiem Feyenoordu, z którym trzykrotnie zdobył mistrzostwo i dwukrotnie Puchar kraju.
Sukcesy piłkarskie.
W barwach Feyenoordu Rotterdam rozegrał 311 mecze i strzelił 18 goli.
W reprezentacji Holandii od 1932 do 1946 roku rozegrał 31 meczów i strzelił 1 gola – uczestnik mistrzostw świata 1934 (runda grupowa, jako rezerwowy) i 1938 (runda grupowa).

</doc>
<doc id="546867" url="https://pl.wikipedia.org/wiki?curid=546867" title="LNB">
LNB



</doc>
<doc id="546869" url="https://pl.wikipedia.org/wiki?curid=546869" title="Stanisław Działyński (zm. 1617)">
Stanisław Działyński (zm. 1617)

Stanisław Działyński herbu Ogończyk (ur. po 1547, zm. w grudniu 1617) – wojewoda chełmiński 1613-1617, wojewoda malborski 1611-1613, kasztelan elbląski 1588-1611.
Syn Jana i Elżbiety Wilkanowskiej h. Lis. Brat Sylwestra, Mikołaja i Erazma. Kształcił się prawdopodobnie w kolegium jezuickim w Braniewie. Był dworzaninem króla Stefan Batorego. Brał udział w kampanii gdańskiej Batorego w 1577 roku na czele oddziału jazdy. Walczył pod Połockiem w 1579 i Pskowem (1581-1582) w wojnie Batorego z Moskwą. 24 stycznia 1588 roku otrzymał od króla Zygmunta III Wazy kasztelanię elbląską po śmierci Adama Walewskiego.
7 maja 1596 na sejmie walnym w Warszawie wyznaczono go posłem Rzeczypospolitej do Karola, księcia sudermańskiego i stanów szwedzkich, w związku z narastającym konfliktem między Zygmuntem III Wazą i jego stryjem księciem Karolem, który sprawował funkcję regenta Szwecji. Stanisław Działyński 6 października 1596 roku w Sztokholmie wygłosił przemówienie do księcia Karola i senatorów szwedzkich. W swoim przemówieniu przedstawił stanowisko i postulaty Rzeczypospolitej.
Po powrocie z poselstwa złożył z niego sprawozdanie na sejmie walnym w Warszawie w 1597. Podczas obrad sejmu opowiedział się za szybkimi przygotowaniami obronnymi przeciw zagrażającemu atakowi Szwedów. Na sejmiku pruskim w Grudziądzu w 1597 wybrano go szafarzem uchwalonego podatku. W latach 1600 i 1601 był wybierany przez szlachtę województwa chełmińskiego na posła na sejmik pruski i jednocześnie na posła na sejm walny. Jako poseł województwa chełmińskiego na sejm walny w 1601 przedstawił królowi Zygmuntowi III skargę na złamanie przywilejów przez nominowanie Wawrzyńca Gembickiego na biskupa chełmińskiego, gdy biskupstwo to powinien otrzymać indygena z Prus. W 1602 roku otrzymał starostwo tolkmickie. W 1606 roku ponownie został posłem na sejm koronny z województwa chełmińskiego. Pod koniec 1611 otrzymał starostwo rogozińskie i został wojewodą malborskim. Również w 1611 roku został wybrany przez sejm warszawski na komisarza do komisji do Prus Książęcych. Razem z pozostałymi komisarzami udał się do Królewca wiosną 1612. Komisarze wprowadzili Jana Zygmunta Hohenzollerna w lenno. W grudniu 1613 roku sejm walny uchwalił środki na pokrycie żądań konfederacji żołnierskich powstałych po wojnie z Moskwą. Sejm powołał cztery komisje do spraw wypłat. Stanisław Działyński wszedł do komisji przeznaczonej do Bydgoszczy. 26 września 1615 roku Stanisław Działyński został wojewodą chełmińskim.
Stanisław Działyński ożenił się z Heleną Plemięcką h. Poraj, córką Jana Plemięckiego starosty kowalewskiego. Miał czterech synów: Jana (1590–1648) – wojewodę chełmińskiego, Michała Erazma (zm. 1657) – biskupa kamienieckiego, Stanisława (zm. 1643) – kasztelana gdańskiego i kasztelana chełmińskiego, Mikołaja oraz córkę Elżbietę. Zmarł w grudniu 1617 roku.

</doc>
<doc id="546873" url="https://pl.wikipedia.org/wiki?curid=546873" title="Narzut kamienny">
Narzut kamienny

Narzut kamienny – grunt nasypowy budowlany otrzymywany z wyłomów w skałach litych. Wykorzystywany jest do budowy korpusów zapór narzutowych, nasypów drogowych oraz umocnień skarp i budowli hydrotechnicznych. Rozmiar odłamków skalnych (uziarnienie) wynosi od 4 do 120 cm.
Do zagęszczania narzutu kamiennego stosuje się walce wibracyjne.
Dla stabilnego utrzymania kamienia (narzutu kamiennego) na skarpach nasypów, często stosuje się podbudowę z chudego betonu lub gruntu stabilizowanego cementem. Spoiny pomiędzy kamieniami wypełnia się zaprawą cementową.
Przy wypełnieniach dna rzeki (lub cieków melioracyjnych) mają zastosowanie także kosze gabionowe wypełnione kamieniem o odpowiedniej granulacji.
Do odseparowania gruntu od narzutu kamiennego stosuje się geowłókniny.

</doc>
<doc id="546874" url="https://pl.wikipedia.org/wiki?curid=546874" title="Padwan">
Padwan

Padwan, padwana (od miasta Padwa), gatunek pieśni lub piosenki miłosnej pojawiający się w poezji mieszczańskiej w XVI i XVII wieku. Zbliżony pod wieloma względami do renesansowej poezji włoskiej. Charakteryzuje się rozmaitością rytmiczną i stroficzną oraz specyficznymi formami wypowiedzi i nastroju. Padwanami nazywano również utwory pokrewne madrygałom.
Obecny był również w polskiej poezji.

</doc>
<doc id="546877" url="https://pl.wikipedia.org/wiki?curid=546877" title="Mistrzynie Wimbledonu w grze pojedynczej">
Mistrzynie Wimbledonu w grze pojedynczej

Poczet triumfatorek wielkoszlemowego turnieju tenisowego Wimbledon w grze pojedynczej.

</doc>
<doc id="546878" url="https://pl.wikipedia.org/wiki?curid=546878" title="Artur Marciniak">
Artur Marciniak

Artur Marciniak (ur. 18 sierpnia 1987 w Poznaniu) – polski piłkarz, grający na pozycji pomocnika. Zawodnik Warty Poznań.
Kariera klubowa.
Początki kariery.
Artur Marciniak karierę piłkarską rozpoczynał w Poznaniaku Poznań.
Lech Poznań.
W połowie 2004 roku trafił do Lecha Poznań, w którym grał na początku w rezerwach. Karierę rozpoczynał na pozycji ofensywnego środkowego pomocnika. 21 maja 2005 roku zadebiutował w najwyższej klasie ligowych rozgrywek piłkarskich w wygranym 3:0 spotkaniu z Górnikiem Łęczna. W sezonie 2005/2006 coraz częściej pojawiał się na boisku i wystąpił łącznie w 23 meczach. W kolejnych rozgrywkach zagrał tylko w trzech pojedynkach na najwyższym szczeblu rozgrywkowym w Polsce.
GKS Bełchatów.
6 lutego 2007 roku został wypożyczony na rok bez prawa pierwokupu do GKS-u Bełchatów. Po prawie rocznym pobycie został definitywnie zawodnikiem GKS-u.
Warta Poznań.
Ze względu na brak miejsca w zespole, w grudniu 2009 roku został wypożyczony do Warty Poznań. W styczniu 2011 roku rozwiązał kontrakt z GKS Bełchatów za porozumieniem stron, przechodząc definitywnie do zespołu zielonych podpisując półroczny kontrakt z możliwością jego przedłużenia. Pod koniec 2012 roku klub za porozumieniem stron rozwiązał z nim umowę.
Miedź Legnica.
11 stycznia 2013 roku podpisał trzyletni kontrakt Miedzią Legnica, w której w sezonie 2012/2013 wystąpił 11 razy.
Warta Poznań.
W lipcu został ponownie piłkarzem Warty Poznań, z którą w sezonie 2015/2016 awansował do II ligi.
Kariera reprezentacyjna.
Wraz z reprezentacją Polski U-19 uczestniczył na Mistrzostwach Europy w 2006 roku.
Natomiast z reprezentacją Polski U-20 brał udział w Mistrzostwach Świata w 2007 roku. W każdym spotkaniu grupowym wychodził na boisko w podstawowym składzie, będąc kapitanem zespołu. W pierwszym meczu przeciwko drużynie Brazylii, przebywał na boisku pełne 90 minut, które Polska reprezentacja wygrała, 1:0. Po awansowaniu z drugiego miejsca w grupie do kolejnej fazy rozgrywek, ponownie wystąpił z opaską kapitana w przegranym spotkaniu z reprezentacją Argentyny, 3:1.
Statystyki kariery.
"Stan na 26 lipca 2019"

</doc>
<doc id="546879" url="https://pl.wikipedia.org/wiki?curid=546879" title="Meg Cabot">
Meg Cabot

Meg Cabot, właśc. Meggin Patricia Cabot, pseud. Jenny Carroll (ur. 1 lutego 1967 w Bloomington w USA) – amerykańska pisarka, autorka romantycznych komedii dla nastolatków i dorosłych. Napisała i opublikowała niemal 60 książek.
Obecnie mieszka w Key West na Florydzie. Przeniosła się tam z Nowego Jorku. Powodem opuszczenia NYC był zamach na World Trade Center 11 września 2001, w pobliżu "dwóch wież" na Wall Street pracował jej mąż.
Gdy była dzieckiem jej ulubionymi autorami byli Jane Austen, Judy Blume i Barbara Cartland. Jest mężatką od 1 kwietnia 1993 roku. Jej mężem jest pisarz i poeta Benjamin D. Egnatz. Ślub odbył się we Włoszech, a historia związku Meg Cabot i jej męża stała się kanwą książki "Włoskie szaleństwo".
Pierwszą książką jaką napisała była "Where roses grow wild" ("Tam, gdzie rosną dzikie róże"). Została ona wydana w 1998 roku. Meg Cabot jest też współtwórcą scenariuszy do filmów: "Księżniczka na lodzie" (2005) i "Pamiętnik księżniczki" (2001).
W Polsce powieści Meg Cabot ukazują się nakładem wydawnictwa Amber. Zdecydowaną większość (21 z 35) na język polski przełożyła Edyta Jaczewska.
Książki dla nastolatek.
Seria Pamiętnik księżniczki.
Ekranizacja książki, Pamiętnik księżniczki, pojawiła się na ekranach kin w roku 2001, zaś jej kontynuacja, w roku 2004.
Inne.
Seria "Dziewczyna Ameryki"
Seria "1-800-Jeśli-Widziałeś-Zadzwoń"
Seria "Ally radzi dziewczynom"
Seria "Top modelka"
Seria "Porzuceni"
Inne

</doc>
<doc id="546880" url="https://pl.wikipedia.org/wiki?curid=546880" title="Charaułachskij chriebiet">
Charaułachskij chriebiet

Charaułachskij chriebiet (ros. "Хараулахский хребет") – pasmo górskie w azjatyckiej części Rosji, w Jakucji; najbardziej na północ wysunięta część Gór Wierchojańskich. Od południa graniczy z pasmami Dżardżanskij chriebiet i Orułgan, od wschodu z doliną rzeki Chara-Ułach, za którą znajduje się pasmo Primorskij chriebiet, a od zachodu z pasmem Tuora-Sis, za którym znajduje się dolina rzeki Lena. 
Długość pasma wynosi około 210 km. Najwyższy szczyt (bez nazwy) ma wysokość 1429 m n.p.m.. 
Pasmo zbudowane z piaskowców, mułowców, łupków; poprzecinane dolinami dopływów Leny. Roślinność tundrowa, w dolinach tajga modrzewiowa
Zachodnie zbocza północnej części pasma obejmuje Rezerwat Ujścia Leny.

</doc>
<doc id="546882" url="https://pl.wikipedia.org/wiki?curid=546882" title="Walentina Iwanowna Matwijenko">
Walentina Iwanowna Matwijenko



</doc>
<doc id="546884" url="https://pl.wikipedia.org/wiki?curid=546884" title="Michał Działyński (wojewoda chełmiński)">
Michał Działyński (wojewoda chełmiński)

Michał Działyński herbu Ogończyk (zm. 1687) – miecznik ziem pruskich od 1669, kasztelan gdański 1675 - 1677, chełmiński od 1677, wojewoda chełmiński od 1681. Był także starostą kiszewskim oraz dziedzicem Tyczyna, dworzanin królewski w 1652 roku. 
Syn Mikołaja (zm. 1638 / 1648), brat Jana Dominika i Stanisława.
Poseł sejmiku generalnego pruskiego na sejm nadzwyczajny 1652 roku, sejm zwyczajny i nadzwyczajny 1654 roku, sejm 1658, 1659, 1662, 1664/1665, 1665, 1666 (I), 1666 (II), 1667, sejm nadzwyczajny 1668 roku, sejm abdykacyjny 1668 roku. Poseł na sejm konwokacyjny 1668 roku z województwa chełmińskiego. Był elektorem Michała Korybuta Wiśniowieckiego z województwa malborskiego w 1669 roku. Poseł na sejm nadzwyczajny 1670 roku z województwa malborskiego. Był elektorem Jana III Sobieskiego z województwa malborskiego w 1674 roku. Poseł województwa chełmińskiego z sejmiku malborskiego na sejm koronacyjny 1676 roku.

</doc>
<doc id="546886" url="https://pl.wikipedia.org/wiki?curid=546886" title="Rafał Murawski">
Rafał Murawski

Rafał Murawski (ur. 9 października 1981 w Malborku) – polski piłkarz, który występował na pozycji pomocnika; w latach 2006–2012 reprezentant Polski; w latach 2015–2021 współwłaściciel Arki Gdynia. 
Kariera klubowa.
Rafał Murawski jest wychowankiem MRKS Gdańsk. Następnie grał w KS Królewskim Gdańsk od 1992 do 1999 i od czerwca 1999 w juniorach starszych Gedanii Gdańsk, gdzie został wypatrzony przez członków sztabu Arki Gdynia. W barwach drużyny z Trójmiasta występował na trzecim, a później na drugim szczeblu rozgrywek przez niecałe sześć sezonów. Następnie trafił do ekstraklasowego klubu Amica Wronki. Po fuzji Amiki z Lechem Poznań w 2006 roku, automatycznie stał się zawodnikiem tego drugiego klubu. 2 października 2008 roku zdobył bramkę decydującą o awansie Lecha do fazy grupowej Pucharu UEFA w ostatniej minucie dogrywki. Był to jednocześnie tysięczny gol dla polskich drużyn w europejskich pucharach. Podczas letniego okienka transferowego 2009/2010 został sprzedany do rosyjskiego Rubina Kazań. Według nieoficjalnych informacji transfer Murawskiego kosztował mistrza Rosji 3,2 mln euro. Z nowym klubem związał się trzyletnim kontraktem. W rosyjskiej lidze zadebiutował 16 sierpnia 2009, wchodząc na boisko w 60. minucie spotkania z Terekiem Grozny. Mecz zakończył się wygraną Rubina 4:0. Po spędzeniu w Rosji półtora sezonu zawodnik powrócił do Polski – jak sam tłumaczył, z powodów rodzinnych. 24 stycznia 2011 roku podpisał 3,5-letni kontrakt ze swoim poprzednim klubem – Lechem Poznań. Suma transferu wyniosła ok. 1 mln euro. Przez lata był podstawowym zawodnikiem, a także kapitanem poznańskiej drużyny. Zimą 2014 roku wespół z Bartoszem Ślusarskim w wyniku konfliktu ze sztabem szkoleniowym został dyscyplinarnie zesłany do rezerw. 21 lutego tego samego roku rozwiązał kontrakt z drużyną z Wielkopolski, a cztery dni później podpisał 2,5-letni kontrakt z Pogonią Szczecin.
Kariera reprezentacyjna.
W reprezentacji Polski zadebiutował roku w meczu eliminacji do Euro 2008 przeciw Belgii, a pierwszego i jedynego gola strzelił w meczu tychże eliminacji przeciw Serbii. 2 lata później uczestniczył w samej imprezie, podczas której wystąpił w dwóch meczach prowadzonej przez Leo Beenhakkera reprezentacji. W spotkaniu z Chorwacją przebiegł największy dystans spośród wszystkich polskich piłkarzy. W 2012 został powołany przez selekcjonera kadry Franciszka Smudę na Euro 2012. Podczas turnieju wystąpił we wszystkich trzech meczach grupowych, a po turnieju był uważany za jednego z winnych porażki w fazie grupowej. Ostatni mecz rozegrał 12 października przeciw RPA. W sumie w koszulce z orłem na piersi zaliczył 48 występów.
Współwłaściciel Arki Gdynia.
Założona w 2004 roku spółka "Football Club Sp. z .o.o." z Gdyni, której współwłaścicielem wraz m.in. z Maciejem Faltyńskim oraz prezesem jest Murawski, od 20 sierpnia 2015 roku stała się posiadaczem 25% akcji Sportowej Spółki Akcyjnej "Arka Gdynia" odkupionych za nieujawnioną kwotę od firmy C.Urlich. 20 maja 2019 r. 5% z tych akcji zostało sprzedane za 20 tys. zł spółce "Ejsmond Club Sp. z o.o." w celu ich dalszej odsprzedaży kibicom; współwłaścicielem tej spółki był także Rafał Murawski. W maju 2020 "Football Club Sp. z o.o." zmniejszył stan posiadania z 20 do 16% akcji SSA na rzecz byłego prezesa klubu Wojciecha Pertkiewicza, Przemysława Adama, Mariusza Czoski oraz Mariusza Delgasa (objęli po 1% akcji). 19 stycznia 2021 roku Marcin Gruchała odkupił od "Football Club sp. z o.o." cały pozostały pakiet 16% akcji Arki Gdynia S.A.

</doc>
<doc id="546890" url="https://pl.wikipedia.org/wiki?curid=546890" title="Jan Dominik Działyński">
Jan Dominik Działyński

Jan Dominik Działyński herbu Ogończyk (zm. 1679 lub 1678) – starosta pokrzywnicki i pucki, kasztelan chełmiński w latach 1677–1678.
Syn Mikołaja, kasztelana chełmińskiego, brat Stanisława i Michała.
W okresie walk z wojskami szwedzkimi wystawił własnym sumptem oddział husarii. W 1656 roku jako dworzanin i wysłannik Jana Kazimierza do Stefana Czarnieckiego dostał się pod Kcynią do niewoli szwedzkiej z której wyszedł dopiero po zawarciu pokoju w Oliwie.
Poseł sejmiku generalnego pruskiego na sejm koronacyjny 1649 roku, sejm 1650, sejm zwyczajny i nadzwyczajny 1652 roku, sejm zwyczajny i nadzwyczajny 1654 roku, sejm 1655, 1658, 1659, 1661, 1664/1665, 1665, 1666 (I), 1666 (II), 1667, na sejm nadzwyczajny 1668 roku i sejm abdykacyjny 1668 roku. Poseł sejmiku kowalewskiego na sejm 1649/1650 roku.
W 1648 roku był elektorem Jana II Kazimierza Wazy z województwa chełmińskiego. Był elektorem Michała Korybuta Wiśniowieckiego z województwa malborskiego w 1669 roku. Poseł na sejm nadzwyczajny 1670 roku z województwa chełmińskiego. 
Poseł sejmiku kowalewskiego na sejm koronacyjny 1676 roku i sejm 1677 roku. Jako poseł na sejm warszawski, w 1677 roku został komisarzem do spraw zakonnic w Grudziądzu.
Jego żoną była Maryja Grudzińska (h. Grzymała) z którą miał sześć córek i sześciu synów, które nie odegrało jednak większej roli w życiu publicznym, a synowie pozostali bezdzietni

</doc>
<doc id="546891" url="https://pl.wikipedia.org/wiki?curid=546891" title="Wierzba dwubarwna">
Wierzba dwubarwna

Wierzba dwubarwna ("Salix bicolor" Ehrh. ex Willd.) – gatunek krzewu należący do rodziny wierzbowatych. 
Rozmieszczenie geograficzne.
Występuje w górach Europy Środkowej: Pireneje, Wogezy, Masyw Centralny, Harz, Sudety, Karpaty, góry Półwyspu Bałkańskiego. W Polsce występuje tylko na pojedynczych stanowiskach w Karkonoszach. Podawane dawniej 2 stanowiska w Tatrach (Rysy i Czarny Staw pod Rysami) nie zostały potwierdzone.
Zagrożenia i ochrona.
Umieszczona na polskiej czerwonej liście w kategorii NT (bliski zagrożenia).

</doc>
<doc id="546893" url="https://pl.wikipedia.org/wiki?curid=546893" title="Salix bicolor">
Salix bicolor



</doc>
<doc id="546895" url="https://pl.wikipedia.org/wiki?curid=546895" title="Maciej Scherfchen">
Maciej Scherfchen

Maciej Scherfchen (ur. 24 lutego 1979 w Szamotułach) – polski piłkarz występujący na pozycji pomocnika. Obecnie zawodnik KS Lipno Stęszew.
Kariera piłkarska.
Kariera klubowa.
Karierę rozpoczął w Sokole Pniewy, gdzie grał w sezonach 1995/1996 i 1997/1998. Następnie przeszedł do Poznańskiego Lecha, gdzie występował w sezonach 1997/1998 – 1999/2000. W sezonie 2000/2001 trafił do Polonii Warszawa, zdobywając z nią Puchar Polski (2001). W warszawskiej drużynie rozegrał 42 spotkania i strzelił 1 bramkę. W rundzie wiosennej 2002/03 grał w Widzewie Łódź (9 spotkań). W sezonie 2003/04 powrócił do Lecha Poznań i zdobył z nim Puchar Polski i Superpuchar Polski (2004). Łącznie w Lechu rozegrał 124 mecze i zdobył 5 bramek. Do lutego 2009 reprezentował barwy Ruchu Chorzów. 5 lutego 2009 roku podpisał kontrakt z Arką Gdynia. Od 14 lipca 2009 roku do 31 maja 2010 był ponownie zawodnikiem Ruchu.
26 czerwca 2010 podpisał roczny kontrakt z cypryjskim AÉP Pafos. W następnym roku powrócił do Polski i 24 stycznia związał się kontraktem z poznańską Wartą. 28 lutego 2012 roku stał się piłkarzem Olimpii Elbląg. Pod koniec roku, 20 grudnia przeszedł do Nielby Wągrowiec. W lipcu 2013 roku został zgłoszony przez Wartę Poznań do rozgrywek II ligi w sezonie 2013/2014.
Kariera reprezentacyjna.
Maciej Scherfchen zadebiutował w kadrze 11 lipca 2004 roku w zremisowanym 1-1 meczu przeciwko reprezentacji USA. Swój drugi i jak do tej pory ostatni mecz zagrał 14 maja 2006 w wygranym 4-0 spotkaniu z Reprezentacją Wysp Owczych.
Sukcesy.
Polonia Warszawa:
Lech Poznań:

</doc>
<doc id="546896" url="https://pl.wikipedia.org/wiki?curid=546896" title="Black Box">
Black Box

Black Box – rodzaj kartridża dla komputerów Commodore 64. Jeden z najczęściej używanych kartridżów, produkowany w Polsce przez firmę "ROM-BIT" (projekt Romualda Drahokaupila) i po przekazaniu praw od 1994 roku produkowały je 2 firmy: "Atrax" z Warszawy oraz "MIAN" z Wrocławia.
Po włożeniu w specjalne gniazdo (slot) komputera Black Box wzbogacał Commodore 64 o nowe funkcje, m.in. przyspieszenie zapisu i odczytu danych z taśmy magnetycznej, dodatkowe komendy wydawane z linii poleceń oraz (w późniejszych wersjach) syntezę mowy przy pomocy fonemów.
Produkowany w wielu wersjach uzupełnianych o nowe funkcje.
Linki zewnętrzne.
Szerszy opis cartridga

</doc>
<doc id="546900" url="https://pl.wikipedia.org/wiki?curid=546900" title="Hardbottle">
Hardbottle



</doc>
<doc id="546902" url="https://pl.wikipedia.org/wiki?curid=546902" title="Himantandrowate">
Himantandrowate

Himantandrowate ("Himantandraceae" Diels.) – rodzina roślin należąca do rzędu magnoliowców. Obejmuje jeden rodzaj – Galbulimima z dwoma gatunkami, o niejasnym statusie i czasem uznawanych za jeden, zmienny gatunek. Rośliny te występują w strefie tropikalnej południowo-wschodniej Azji i Australii – na wyspach Celebes, Molukach, Nowa Gwinea oraz w północno-wschodniej części Queensland, gdzie rosną w wilgotnych lasach równikowych. Nasiona rozprzestrzeniane są przez gołębie.
Są to drzewa eksploatowane dla drewna. Na Nowej Gwinei Papuasi aromatyczną korę i liście (silnie pachnące zwłaszcza po skruszeniu) wykorzystują jako halucynogen (rośliny zawierają alkaloidy pirydynowe). W łodygach liczne są promienie miękiszowe z komórkami zawierającymi kryształy szczawianu wapnia. Rośliny zawierają także olejki eteryczne.
Nazwa rodziny pochodzi od nazwy rodzajowej "Himantandra" uznanej za późniejszy synonim rodzaju "Galbulimima". Nazwa ta utworzona została z greckich słów ιμάς ("himas") znaczącego „wstążka, taśma” i άνδρες ("andres") znaczącego „mężczyzna” i utworzona została w nawiązaniu do charakterystycznych dla tych roślin, taśmowatych pręcików.
Systematyka.
Jedna z rodzin tradycyjnie uznawana za pierwotne w obrębie okrytonasiennych. W systemie Cronquista (1981) sytuowana obok magnoliowatych, degeneriowatych i flaszowcowatych w obrębie rzędu magnoliowców. W tym też rzędzie rodzina jest ujmowana w innych systemach końca XX i początku XXI wieku (system Thorne'a z 2003, systemy APG). W systemie Takhtajana z 2009 podniesiona była do rangi własnego, monotypowego rzędu "Himantandrales".
Klad siostrzany degeneriowatych w obrębie rzędu magnoliowców.
W ujęciu "The Plant List" i "Plants of the World" należy tu jeden rodzaj z jednym gatunkiem: 
"Galbulimima" 
W innych ujęciach wyodrębniany w randze osobnego gatunku jest:

</doc>
<doc id="546905" url="https://pl.wikipedia.org/wiki?curid=546905" title="Hobbitów">
Hobbitów



</doc>
<doc id="546907" url="https://pl.wikipedia.org/wiki?curid=546907" title="Przemysław Pitry">
Przemysław Pitry

Przemysław Pitry (ur. 11 września 1981 w Pszczynie) – polski piłkarz, napastnik. Od 2019 zawodnik LKS Jawiszowice.
Kariera piłkarska.
Przemysław Pitry jest wychowankiem Iskry Pszczyna, jednak treningi zaczynał w klubie LKS Stara Wieś. W drużynie seniorów, grającej wówczas w klasie okręgowej, zadebiutował w wieku 16 lat. W latach 1998-2000 w klubie doszło do pewnych spięć między drużyną a prezesem, wskutek czego odeszło wielu czołowych graczy. W tym okresie klub zanotował spadki, a sam Pitry zastanawiał się nad dalszym rozwojem swojej kariery. W roku 2001, po zmianie zarządu klubu, do drużyny Iskry zaczęli wracać dawni zawodnicy, i nastąpiły awanse, najpierw do A klasy (sezon 2001/02) (Pitry strzelił wówczas ponad 40 bramek w sezonie), a potem do klasy okręgowej (sezon 2002/03). W międzyczasie Pitry pół sezonu spędził w czwartoligowym GKS Tychy, do którego trafił po meczu pucharowym (sezon 2001/02) Iskry z tą właśnie drużyną. W sezonie 2003/04 wrócił do Pszczyny i jego dobre występy w klasie okręgowej zaowocowały podpisaniem kontraktu z Zagłębiem Sosnowiec we wrześniu 2004 roku. Do ekstraklasy trafił w rundzie wiosennej 2005/06, przechodząc z Zagłębia do Amiki Wronki, gdzie w pierwszym sezonie rozegrał 10 spotkań i strzelił 1 bramkę. Od sezonu 2006/07, po fuzji Amiki z Lechem, reprezentował barwy klubu KKS Lech. W grudniu 2006 roku powołany do pierwszej reprezentacji Polski, ale zagrał tylko w towarzyskim, nieoficjalnym meczu z reprezentacją Śląska. 10 czerwca 2008 roku podpisał 3-letni kontrakt z Górnikiem Zabrze. 29 czerwca 2010 roku za porozumieniem stron rozwiązał kontrakt z Górnikiem i przeszedł do GKS-u Katowice, gdzie spędził 5 lat. W roku 2015 został zawodnikiem ekstraklasowego Górnika Łęczna.
Statystyki klubowe.
"Aktualne na 14 maja 2016:"

</doc>
<doc id="546909" url="https://pl.wikipedia.org/wiki?curid=546909" title="Miażdżyca tętnic">
Miażdżyca tętnic



</doc>
<doc id="546910" url="https://pl.wikipedia.org/wiki?curid=546910" title="Eutychiusz">
Eutychiusz

Eutychiusz, Eutyches – imię męskie pochodzenia greckiego. Wywodzi się od greckiego imienia "Ευτυχιος (Eutychios)", które powstało od greckiego "ευτυχης (eutyches)" "ten, któremu fortuna sprzyja". Imię to nosiło wielu świętych. Żeński odpowiednik tego imienia to Eutychia.
Eutychiusz, Eutyches imieniny obchodzą 14 marca, 26 marca, 23 maja, 2 lipca, 24 sierpnia, 19 września i 5 października.
Zobacz też: Eutyches

</doc>
<doc id="546912" url="https://pl.wikipedia.org/wiki?curid=546912" title="Władca Ciemności">
Władca Ciemności

Władca Ciemności (ang. "Dark Lord") – określenie dwóch różnych postaci Śródziemia, krainy wymyślonej przez J.R.R. Tolkiena: 

</doc>
<doc id="546914" url="https://pl.wikipedia.org/wiki?curid=546914" title="Antoni Kozakiewicz">
Antoni Kozakiewicz

Antoni Wit Kozakiewicz (ur. 15 czerwca 1841 w Krakowie, zm. 3 stycznia 1929 tamże) – polski malarz realista, powstaniec styczniowy.
Życiorys.
Był młodszym bratem Piotra rzeźbiarza. W latach 1857–1866 kształcił się w Szkole Sztuk Pięknych w Krakowie u Władysława Łuszczkiewicza i Feliksa Szynalewskiego. Uczestniczył w powstaniu styczniowym wziął udział w bitwie pod Miechowem, a za udział w powstaniu został później na krótko uwięziony. W 1868 wyjechał do Wiednia i studiował w tamtejszej Akademii Sztuk Pięknych. Na wystawie akademickiej w roku 1870 pierwszą nagrodą odznaczono jego obraz "Pro Deo et Patria albo nauki dziadunia". Dzięki cesarskiemu stypendium przeniósł się do Monachium, gdzie jego tradycyjne malarstwo przyniosło mu powodzenie. W Monachium spędził 30 lat. Następnie wyjechał w 1900 roku do Warszawy, w której przebywał 5 lat. Nie odniósł tu jednak sukcesów, zapomniany i ubogi zamieszkał w Szczawnicy.
Kozakiewicz malował sceny historyczne, pejzaże i portrety. Tworzył obrazy o tematyce rodzajowej, ubarwione folklorem i scenami z życia wsi, Cyganów i Żydów.

</doc>
<doc id="546915" url="https://pl.wikipedia.org/wiki?curid=546915" title="Switun">
Switun

Switun — imię męskie pochodzenia germańskiego, dwuczłonowe, złożone z członów: "swit-" ≤ "swind" — „waleczny, mężny” i "-wuni //-wini" — „przyjaciel”.
Switun imieniny obchodzi:

</doc>
<doc id="546917" url="https://pl.wikipedia.org/wiki?curid=546917" title="Gerry Conway">
Gerry Conway

Gerry Conway (ur. 11 września 1947 w King’s Lynn w hrabstwie Norfolk) – brytyjski perkusista folkrockowy, członek wielu zespołów folkrockowych i rockowych, muzyk sesyjny. 
Karierę zaczynał w latach 60. współpracując z Alexisem Kornerem oraz w zespole Eclection, w którym grali również Kerrilee Male, Georg Kajanus (jako George Hultgreen), Michael Rosen oraz Trevor Lucas. Następnie wraz z Lucasem dołączył w 1970 do zespołu Fotheringay, który zakładała żona Lucasa, Sandy Denny, wcześniej wokalistka Fairport Convention, i do którego dołączyli również Jerry Donahue i Pat Donaldson. Po rozpadzie zespołu Conway wraz z Lucasem i Donahue, dołączyli do zreformowanego Fairport Convention, by nagrać płytę "Rosie", przy czym Conway wziął jedynie udział w nagraniu trzech utworów (pochodzących z repertuaru Fotheringay) i nie związał się na stałe z grupą. W drugiej połowie lat siedemdziesiątych pracował jako muzyk sesyjny m.in. dla Cata Stevensa i Chrisa de Burgha. W latach 1982-1984 był stałym członkiem zespołu Jethro Tull i współtwórcą ich albumu "The Broadsword and the Beast". Po odejściu z zespołu powrócił do roli muzyka sesyjnego.
Od 1998 roku Conway jest na stałe perkusistą ponownie zreformowanego Fairport Convention, jako perkusista występuje również w zespole Jacqui McShee's Pentangle

</doc>
<doc id="546922" url="https://pl.wikipedia.org/wiki?curid=546922" title="Degeneriowate">
Degeneriowate

Degeneriowate ("Degeneriaceae" I.W. Bailey &amp; A.C. Sm.) – monotypowa rodzina roślin należąca do rzędu magnoliowców. Obejmuje jeden rodzaj degeneria "Degeneria" z dwoma gatunkami. Są to drzewa będące endemitami wysp Fidżi na Oceanie Spokojnym. Z powodu usunięcia naturalnych barier między populacjami obu gatunków w wyniku działalności człowieka – oba taksony krzyżują się. Nie jest znane znaczenie ekonomiczne tych roślin. Kwiaty zapylane są przez chrząszcze, a nasiona roznoszone są przez gołębie i papugi.
Rodzaj "Degeneria" nazwany został od nazwiska amerykańskiego botanika, który w 1942 roku odnalazł okaz kwitnący – Otto Degenera (1899–1988) (wcześniej w 1934 okaz owocujący tego gatunku znalazł Albert Charles Smith). Rodzina i rodzaj długo znane były z pojedynczego gatunku – "Degeneria vitiensis". Drugi – "D. roseiflora" – opisany został dopiero w 1988 roku.
Systematyka.
Rodzaj "Degeneria" pierwotnie włączany był do rodziny winterowatych "Winteraceae" i uznawany za blisko spokrewniony z tamtejszym "Zygogynum". Później rodzaj został podniesiony do rangi rodziny wskazywanej jako jedna z najstarszych żyjących linii rozwojowych wśród okrytonasiennych. W systemie Cronquista (1981) jako odrębna rodzina włączona została do magnoliowców "Magnoliales". W systemie Takhtajana (1987 i 1997) rodzina umieszczona została w tym rzędzie blisko magnoliowatych "Magnoliaceae" i himantandrowatych "Himantandraceae" (w systemie z 2009 ta ostatnia rodzina została wyodrębniona do własnego rzędu "Himantandrales"). Tak samo sytuowana była w systemie Thorne'a z 2003 i w kolejnych edycjach systemów APG (1998, 2003, 2009, 2016). 
Klad siostrzany himantandrowatych "Himantandraceae" w obrębie rzędu magnoliowców.

</doc>
<doc id="546923" url="https://pl.wikipedia.org/wiki?curid=546923" title="Port lotniczy Szanghaj-Pudong">
Port lotniczy Szanghaj-Pudong

Port lotniczy Szanghaj-Pudong – międzynarodowy port lotniczy położony we wschodniej części dzielnicy Pudong, 30 km od centrum Szanghaju. Kod IATA:PVG, ICAO:ZSPD. W 2015 obsłużył 60 mln pasażerów.
Z Szanghajem połączony jest koleją magnetyczną typu transrapid. Trasa 30 km pokonywana jest w 7 minut i 20 sekund z maksymalną prędkością 431 km/h.

</doc>
<doc id="546925" url="https://pl.wikipedia.org/wiki?curid=546925" title="Wielka Zielona Puszcza">
Wielka Zielona Puszcza



</doc>
<doc id="546926" url="https://pl.wikipedia.org/wiki?curid=546926" title="Degeneriaceae">
Degeneriaceae



</doc>
<doc id="546928" url="https://pl.wikipedia.org/wiki?curid=546928" title="Militza Natasha Jovovich">
Militza Natasha Jovovich



</doc>
<doc id="546929" url="https://pl.wikipedia.org/wiki?curid=546929" title="Gianfranco Terenzi">
Gianfranco Terenzi

Gianfranco Terenzi (ur. 2 stycznia 1941 w mieście San Marino, zm. 20 maja 2020 w Serravalle) – sanmaryński polityk, czterokrotnie kapitan regent San Marino: razem z Rossano Zafferanim kapitan regent San Marino od 1 października 1987 do 1 kwietnia 1988, razem z Enzo Colombinim od 1 października 2000 do 1 kwietnia 2001, razem z Lorisem Francinim w czasie od 1 kwietnia 2006 do 1 października 2006 oraz razem z Guerrrino Zanottim od 1 października 2014 do 1 kwietnia 2015. Należał do Chrześcijańsko-Demokratycznej Partii San Marino.

</doc>
<doc id="546930" url="https://pl.wikipedia.org/wiki?curid=546930" title="Vinyamar">
Vinyamar

Vinyamar (qya. "Nowy dom") – miasto ze stworzonej przez J.R.R. Tolkiena mitologii Śródziemia.
Była to siedziba władcy elfów Turgona w Nevraście, wybudowana pod górą Taras. Została opuszczona ok. 104 roku Pierwszej Ery, gdy Turgon razem ze swymi poddanymi przeniósł się do Gondolinu.
W 496 roku Pierwszej Ery do Vinyamaru przybył Tuor, wiedziony wolą Ulma.

</doc>
<doc id="546934" url="https://pl.wikipedia.org/wiki?curid=546934" title="IG Bergbau und Energie">
IG Bergbau und Energie

Industriegewerkschaft Bergbau und Energie (IG Bergbau und Energie, skrót: IGBE, pol. Przemysłowy Związek Zawodowy Górnictwo i Energia) – niemiecki związek zawodowy, już nieistniejący. Organizacja należała do federacji DGB i miała siedzibę w Bochum.
Związek powstał w roku 1946 w brytyjskiej strefie okupacyjnej i nosił wtedy nazwę Industrieverband Bergbau ("Zrzeszenie Przemysłowe Górnictwo"). W roku 1948 zmienił nazwę na Industriegewerkschaft Bergbau ("Przemysłowy Związek Zawodowy Górnictwo"). W roku 1960 organizacja przyjęła ostateczną nazwę.
1 listopada 1990 do związku dołączyły organizacje związkowe powstałe w tym samym roku w NRD: Gewerkschaft Wismut oraz Gewerkschaft Bergbau-Energie-Wasserwirtschaft.
W roku 1997 IG Bergbau und Energie połączył się ze związkami: IG Chemie, Papier, Keramik (IGCPK) oraz Gewerkschaft Leder (GL) i w rezultacie powstał związek IG Bergbau, Chemie, Energie (IGBCE).

</doc>
<doc id="546935" url="https://pl.wikipedia.org/wiki?curid=546935" title="Vereinigung der Rundfunk-, Film- und Fernsehschaffenden">
Vereinigung der Rundfunk-, Film- und Fernsehschaffenden

Vereinigung der Rundfunk-, Film- und Fernsehschaffenden (VRFF - Die Mediengewerkschaft, pol. Zrzeszenie Twórców Radiowych, Filmowych i Telewizyjnych) - niemiecki związek zawodowy. Należy do federacji DBB i ma siedzibę w Moguncji.
Związek został założony w roku 1964 jako organizacja niezrzeszona, bezpośrednio przed wyborami do pierwszej rady personelu państwowej stacji telewizyjnej ZDF. Związek VRFF zrzesza pracowników stacji radiowych i telewizyjnych, wytwórni filmowych itp.

</doc>
<doc id="546936" url="https://pl.wikipedia.org/wiki?curid=546936" title="Bundesvereinigung der Deutschen Arbeitgeberverbände">
Bundesvereinigung der Deutschen Arbeitgeberverbände

Bundesvereinigung der Deutschen Arbeitgeberverbände (skrót: BDA, pol. Federalne Zrzeszenie Niemieckich Organizacji Pracodawców) – niemiecka organizacja pracodawców. Największa w Niemczech federacja organizacji pracodawców z siedzibą w Berlinie (do roku 1999 w Kolonii). 
Jako jedyne dobrowolne zrzeszenie interesów w Niemczech reprezentuje organizacje pracodawców ze wszystkich sektorów gospodarki Niemiec. Oblicza się, że w BDA za pośrednictwem organizacji macierzystych zrzeszonych jest 75–80% wszystkich niemieckich pracodawców prywatnych.
Do BDA należą 54 zrzeszenia, których zasięg działania obejmuje całe Niemcy oraz 14 zrzeszeń o zasięgu działania ograniczonym do krajów związkowych.

</doc>
<doc id="546938" url="https://pl.wikipedia.org/wiki?curid=546938" title="Loris Francini">
Loris Francini

Loris Francini (ur. 1962) – sanmaryński polityk – razem z Gianem Franco Terenzi Kapitan regent San Marino od 1 kwietnia 2006 do 1 października 2006. Loris Francini należy do Partii Chrześcijańsko – Demokratycznej.

</doc>
<doc id="546940" url="https://pl.wikipedia.org/wiki?curid=546940" title="Drewno reakcyjne">
Drewno reakcyjne

Drewno reakcyjne – grupa wad drewna z grupy wad budowy. Powstaje w pniu i gałęziach jako reakcja na długotrwałe bodźce mechaniczne: wiatr i nadmierny ciężar (np. spowodowany okiścią).
Do drewna reakcyjnego zalicza się: drewno ciągliwe (wytwarzane przez drzewa liściaste) i twardzicę (wytwarzaną przez drzewa iglaste).

</doc>
<doc id="546944" url="https://pl.wikipedia.org/wiki?curid=546944" title="Ethelbert (król Wesseksu)">
Ethelbert (król Wesseksu)

Ethelbert z Wesseksu (ur. ok. 835, koronowany 860, zm. ok. 865) – syn króla Ethelwulfa i Osburgi, król Wesseksu. Został królem po śmierci swojego starszego brata Ethebalda w 860 r. i został koronowany w Kingston upon Thames. Dodatkowo od ok. 852 r. współrządził w Kencie. Za jego panowania nastąpiło natężenie duńskich najazdów na Wyspy Brytyjskie. Spustoszony został Kent i Nortumbria, a duński wódz Ragnar Lodbrok dotarł nawet do Winchesteru. Król Ethelbert nie ożenił się i nie pozostawił potomstwa. Zmarł ok. 865 r. i został pochowany w katedrze w Sherborne w hrabstwie Dorset. Tron objął jego młodszy brat, Ethelred I.

</doc>
<doc id="546949" url="https://pl.wikipedia.org/wiki?curid=546949" title="Silence Teaches You How to Sing">
Silence Teaches You How to Sing

Silence Teaches You How to Sing – minialbum norweskiego zespołu muzycznego Ulver wydany 3 września 2001 roku przez niezależną wytwórnię płytową Jester Records.

</doc>
<doc id="546954" url="https://pl.wikipedia.org/wiki?curid=546954" title="Polmos Białystok">
Polmos Białystok

Polmos Białystok S.A. – jeden z największych w Polsce producentów napojów alkoholowych. Obecnym prezesem spółki jest Henryk Wnorowski. W latach 2005–2007 akcje przedsiębiorstwa były notowane na GPW.
Przedsiębiorstwo zostało założone w 1928 roku. Kontrolowane było przez Polski Monopol Spirytusowy. W 1936 fabrykę przeniesiono do Brześcia. Po dziewięciu latach, zakład powrócił do Białegostoku, gdzie działał pod nazwą "Białostocka Wytwórnia Wódek". W 1970 zaczęto budować zupełnie nowy zakład produkcyjny (w innej dzielnicy). Do użytku oddano go po dwóch latach. Poza tym posiada wielu mniejszych podwykonawców na terenie województwa podlaskiego.
W 1991 roku przedsiębiorstwo usamodzielniło się. Siedem lat później, przekształcono je w jednoosobową spółkę Skarbu Państwa "Przedsiębiorstwo „Polmos” Białystok Spółka Akcyjna". Obecnie produkcja przekroczyła 30 mln litrów spirytusu rocznie.

</doc>
<doc id="546956" url="https://pl.wikipedia.org/wiki?curid=546956" title="Handover">
Handover

Handover (w terminologii amerykańskiej: "handoff") – przełączenie połączenia radiowego terminala (telefonu, modemu) z jednej stacji bazowej do innej w czasie, gdy połączenie jest aktywne.
Przełączenie połączenia następuje gdy:
Wyróżniamy trzy typy handoveru:
W przypadku gdy konieczne jest wyłączenie lub zablokowanie stacji inżynier OMC (ang. "Operation and Maintenance Center"), aby zapobiec zerwaniu połączeń obsługiwanych przez blokowaną stację, może wymusić na terminalach handover. W takim przypadku mamy do czynienia z tzw. "forced handover" (FHO, ang.), czyli wymuszonym handoverem.
Decyzję o handoverze podejmuje kontroler stacji bazowych we współpracy z MSC (ang. "Mobile Switching Centre"). Wprowadzenie interfejsu Iur w UMTS-ie uprościło proces przenoszenia połączeń (w stosunku do sieci GSM). Za handover odpowiada RNC (ang. "Radio Network Controller"), rzadziej MSC. Ośrodkiem decyzyjnym jest sieć, decyzja o przeniesieniu połączenia jest wypracowywana na drodze pomiarów wykonywanych przez stacje ruchome oraz stacje bazowe.

</doc>
<doc id="546960" url="https://pl.wikipedia.org/wiki?curid=546960" title="Julian Ochocki">
Julian Ochocki

Julian Ochocki – postać fikcyjna, drugoplanowy bohater powieści Bolesława Prusa pt. Lalka.
Pochodzi z arystokracji, jest kuzynem Izabeli Łęckiej. Wyróżnia się na tle swej klasy społecznej pragmatycznymi zainteresowaniami – swoistym wręcz niezwykłym kultem nauki i techniki, czemu daje wyraz prowadząc różnorodne badania. Żyje w przeciwieństwie do Ignacego Rzeckiego przyszłością, marzy o stworzeniu epokowego wynalazku, który zrewolucjonizuje świat, czyli wielkiej machiny latającej. Rozbudza w Wokulskim jego dawne zainteresowania, a po jego powrocie z Paryża jest urzeczony pracą i wizją Geista. Ostatecznie wyjeżdża z kraju, nie znajdując odpowiednich warunków do rozwoju.
Jest typowym pozytywistą, człowiekiem przesiąkniętym zachodnimi ideami, które jednak nie mogą się ziścić w polskich warunkach. Prus w tej postaci najprawdopodobniej sportretował Juliana Ochorowicza, swego przyjaciela.
Odniesienia w kulturze.
Postać Juliana Ochockiego pojawia się w produkcji kinowej pod tym samym tytułem, w której w rolę bohatera wcielił się Jan Machulski, a także w serialu telewizyjnym (Andrzej Zaorski).
Julian Ochocki (jako O Ho Kyi) pojawia się w opowiadaniu Jacka Dukaja „Imperium Chmur” opublikowanym w zbiorze „Inne światy”. W zamian za pomoc w odzyskaniu przez Polskę niepodległości, przekazał on Japończykom tajemnicę budowy latających okrętów przy użyciu materiału odkrytego przez Geista.

</doc>
<doc id="546963" url="https://pl.wikipedia.org/wiki?curid=546963" title="Lobelia Sackville-Baggins">
Lobelia Sackville-Baggins



</doc>
<doc id="546966" url="https://pl.wikipedia.org/wiki?curid=546966" title="Gael García Bernal">
Gael García Bernal

Gael García Bernal (ur. 30 listopada 1978 w Guadalajarze) – meksykański aktor filmowy i telewizyjny. Laureat Złotego Globu dla najlepszego aktora w serialu komediowym lub musicalu jako Rodrigo De Souza, nowy dyrygent New York Symphony w serialu "Mozart in the Jungle".
Życiorys.
Wczesne lata.
Urodził się w Guadalajarze w Jalisco jako syn meksykańskiej pary aktorskiej – Patricii Bernal, byłej modelki, i José Angela Garcíi, reżysera. Dorastał wraz z siostrą Tamarą i bratem Dario wychowywany przez ojczyma Sergio Yasbeka w kulturze katolickiej. Po raz pierwszy pojawił się na scenie jako dziewięciomiesięczny niemowlak w roli narodzonego Jezusa w widowisku bożonarodzeniowym. Od jedenastego roku życia występował z rodzicami w teatrze. Mając 11 lat zadebiutował na małym ekranie w meksykańskiej telenoweli Televisa "Teresa" (1989-1991). Na planie hiszpańskiej telenoweli "El Abuelo y Yo" (1992) poznał swojego najlepszego przyjaciela Diego Lunę. Po rozwodzie swoich rodziców, mając siedemnaście lat zdecydował rozpocząć karierę aktorską. Uczęszczał do International Baccalaureate.
Kariera.
W wieku osiemnastu lat zagrał postać nieśmiałego roznosiciela mleka w nominowanej do nagrody Oscara 16-minutowej komedii "Dobra mina do złej gry" ("De tripas, corazón", 1996). W 1999 wyjechał do Londynu, gdzie dorabiał jako kelner, model i murarz. W latach 1999-2001 studiował w jednej z najbardziej renomowanych szkół aktorskich The Central School of Speech and Drama na Uniwersytecie Londyńskim. 
Drogę do międzynarodowej kariery otworzyła mu kreacja Octavio, który zarabia, wystawiając swojego rottweilera do nielegalnych walk psów, a zebrane pieniądze chce przeznaczyć na ucieczkę z żoną swojego brata w mrocznym dramacie "Amores perros" (2000), za którą odebrał meksykańską nagrodę Srebrnego Ariela i Srebrnego Hugo na MFF w Chicago. 
Międzynarodowy sukces zawdzięcza roli 17-letniego Julio Zapaty, który wraz z przyjacielem wyrusza w przesyconą erotyzmem podróż z dojrzałą kobietą w dramacie "I twoją matkę też" ("Y Tu Mamá También", 2001), która przyniosła mu Nagrodę im. Marcello Mastroianniego dla najlepszego debiutu aktorskiego na 58. MFF w Wenecji i latynoską nagrodę kinową MTV.
W hiszpańskiej komedii "Boskie jak diabli" ("Sin noticias de Dios", 2001) zagrał postać Lucyfera Jacka Devenporta, doradcy i wysłannika piekła, szefa agentki specjalnej. W czerwcu 2002 został uznany za jednego z 25 najpiękniejszych ludzi świata hiszpańskiej edycji magazynu „People”.
Za rolę tytułowego młodego katolickiego księdza, który złamał prawo kanoniczne i wdał się w romans z nastolatką, która zachodzi z nim w ciążę, a on organizuje dla niej aborcji w kontrowersyjnym melodramacie "Zbrodnia ojca Amaro" ("El Crimen del padre Amaro", 2002) opowiadającym o korupcji, uprawianiu nierządu oraz kontraktach z handlarzami narkotyków wśród katolickich księży otrzymał nagrodę dla najlepszego aktora od Związku Meksykańskich Dziennikarzy Filmowych, tytuł najbardziej obiecującego aktora od Stowarzyszenia Krytyków Filmowych z Chicago oraz meksykańską nagrodę kinową MTV.
W melodramacie "Kropka nad i" ("Dot the I", 2003) wcielił się w postać namiętnego Brazylijczyka. Swój wszechstronny talent aktorski ujawnił raz jeszcze w budzącym kontrowersje thrillerze noir Pedro Almodóvara "Złe wychowanie" ("La Mala educación", 2004), gdzie zagrał aż trzy role – Ángela, Juana i transwestyty "enfant terrible" – piękną Zaharę, zdobywając nagrodę Chlotrudis w Massachusetts. W dramacie "Dzienniki motocyklowe" ("Diarios de motocicleta", 2004) jego bohater to młody Argentyńczyk Ernesto 'Che' Guevara de la Serna, który w 1952 roku wyruszają na poszukiwanie prawdziwego oblicza Ameryki Łacińskiej. Postać Che Guevary odtworzył po raz pierwszy w filmie telewizyjnym "Fidel – Legenda" ("Fidel", 2002).
Przewodniczył jury Złotej Kamery na 63. MFF w Cannes (2010). Zasiadał również w jury konkursu głównego na 67. MFF w Cannes (2014).
Życie prywatne.
Spotykał się z Cecilią Suárez (2001-2003) i Natalie Portman (2003-2006).
Angażował się w programy zapobiegające rozprzestrzenianiu się epidemii AIDS na świecie, walczył z polityką imigracyjną Stanów Zjednoczonych w stosunku do Meksyku i popiera międzynarodową akcję humanitarną Oxfam, pomagającą krajom rozwijającym się.
Od 2008 do września 2014 był związany z argentyńską aktorką Dolores Fonzi. Poznali się na planie "Vidas privadas" w 2001. Z tego związku ma syna Lázaro (ur. 8 stycznia 2009 w Madrycie, w Hiszpanii) i córkę Libertad (ur. 4 kwietnia 2011 w Buenos Aires w Argentynie).
Opisał siebie jako „kulturowo - katolika, ale duchowo - agnostyka”.

</doc>
<doc id="546967" url="https://pl.wikipedia.org/wiki?curid=546967" title="Silencing the Singing">
Silencing the Singing

Silencing the Singing – minialbum norweskiego zespołu muzycznego Ulver wydany 4 grudnia 2001 roku przez niezależną wytwórnię płytową Jester Records.

</doc>
<doc id="546969" url="https://pl.wikipedia.org/wiki?curid=546969" title="Agnieszka (album)">
Agnieszka (album)

Agnieszka – pierwszy minialbum grupy muzycznej Closterkeller. Wydawnictwo ukazało się w marcu 1993 roku nakładem wytwórni muzycznej SPV Poland. Materiał został wydany w dwóch wersjach: na płycie kompaktowej i kasecie magnetofonowej. Utwory 1, 2, 3, 5, 6 pochodzą z płyty "Blue".
Lista utworów.
Opracowano na podstawie materiału źródłowego.

</doc>
<doc id="546971" url="https://pl.wikipedia.org/wiki?curid=546971" title="Bignoniowate">
Bignoniowate

Bignoniowate ("Bignoniaceae" Juss.) – rodzina roślin z rzędu jasnotowców ("Lamiales"). Należy tu ok. 800 gatunków grupowanych w 110 rodzajach. Zaliczane tu rośliny to na ogół zawsze zielone drzewa, krzewy i pnącza występujące głównie w strefie tropikalnej. Najbardziej zróżnicowane są w tropikalnej Ameryce Południowej. Nieliczni przedstawiciele występują w klimacie umiarkowanym Ameryki Północnej i Azji Wschodniej. Liczne gatunki uprawiane są jako rośliny ozdobne, przyprawowe, barwierskie, lecznicze, włókiennicze i dostarczające drewna. Z owoców dzbaniwa kalebasowego wyrabia się instrumenty muzyczne i naczynia.
Systematyka.
Jedna z rodzin jasnotowców (klad bazalny w grupie obejmującej m.in. pływaczowate i werbenowate) reprezentujących grupę astrowych w obrębie dwuliściennych właściwych:
W obrębie rodziny wyróżnia się 8 plemion, których relacje filogenetyczne przedstawiające są następująco:
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa "Rosopsida" Batsch, podklasa jasnotowe ("Lamiidae" Takht. ex Reveal), nadrząd "Lamaianae" Takht., rząd jasnotowce ("Lamiales" Bromhead, rodzina bignoniowate ("Bignoniaceae" Juss.)

</doc>
<doc id="546975" url="https://pl.wikipedia.org/wiki?curid=546975" title="Teachings in Silence">
Teachings in Silence

Teachings in Silence – album kompilacyjny norweskiego zespołu muzycznego Ulver, zawierający materiał wydany na dwóch poprzednich minialbumach Silence Teaches You How to Sing oraz Silencing the Singing. Został wydany w 2002 roku przez niezależną wytwórnię płytową Jester Records.

</doc>
<doc id="546977" url="https://pl.wikipedia.org/wiki?curid=546977" title="Ahuitzotl">
Ahuitzotl

Ahuitzotl (również Ahuítzotl lub Auítzotl, wymowa []) zwany Wydrą 
(? – 1502) – tlatoani (władca) Azteków (Méxicas) (1486 - 1502); Ahuitzotl był synem 
Tezozomoca, syna Itzcoatla i Atotoztli (Huitzilxochtzin), córki Montezumy I, brat Axayacatla i Tizoca, ojciec Cuauhtemoca. W roku 1486 objął władzę po Tizocu, jako ósmy tlatoani Tenochtitlánu. 
Życiorys.
Po śmierci Tizoca, za czasów którego wzrosły niepokoje wśród ludów podległych Aztekom, a władza centralna była bezsilna, dla państwa azteckiego potrzebny był władca nieprzeciętny, a przede wszystkim silny. Takim władcą okazał się Ahuitzotl, całkowicie różniący się charakterem od swoich braci. Po objęciu władzy koronował się uroczyście. Wystawność i przepych koronacji miały odzwierciedlać wielkość państwa azteckiego, jego dobrobyt i siłę, a także budzić respekt wśród poddanych i wrogów.
Jako dowódca wojsk azteckich wykazał niezwykłe zdolności przywódcze, a jego wiedza na temat strategii i taktyki, była wręcz genialna. Jednak z drugiej strony ten niesłychanie mężny wojownik wkrótce stał się okrutnym, mściwym tyranem, który wybuchał wściekłością przy najmniejszym przejawie nieposłuszeństwa poddanych. Do dziś w Meksyku synonimem słowa "sadysta" jest "ahuitzotl". 
Ahuitzotl nie respektował przyjętych zasad, bratał się, ku zgorszeniu azteckiej arystokracji, z wojownikami i prostym ludem. Rozdawał najwyższe stanowiska w państwie pomiędzy przyjaciół a tych wybierał sobie spośród prostego ludu. Mimo że zupełnie lekceważył dworską etykietę i kpił z kapłanów oraz przesądów, pozostawał człowiekiem bardzo religijnym i pobożnym. Często bywał zamyślony, zamykał się w sobie i pragnął samotności. Uważano go w związku z tym za postać złowrogą. Słuszność takiego poglądu potwierdzić może również skala ofiar z ludzi, złożonych za jego panowania.
Pierwszymi ofiarami z wielu tysięcy mających jeszcze zginąć w świątyni Huitzilopochtli, byli jeńcy Ahuitzotla z jego pierwszej kampanii przeciw mieszkańcom Xiquipilco, leżącego na północny zachód od Tenochtitlánu, a następnie przeciw Chiápie i Xilotepec. Głównym celem organizowanych wypraw wojennych, było zgromadzenie odpowiedniej liczby jeńców przeznaczonych na ofiary inauguracji przebudowywanej wielkiej świątyni Templo Mayor.
Przebudowę zapoczątkował Tizoc, natomiast Ahuitzotl już od początku panowania zabrał się energicznie za dokończenie dzieła. Prace postępowały nadzwyczaj szybko, a ceremonia poświęcenia najważniejszej budowli sakralnej w Dolinie Meksyku rozpoczęła się uroczyście o wschodzie księżyca dnia 19 lutego roku 1487. Do azteckiej stolicy stawili się królowie, wodzowie, kapłani wszystkich sprzymierzonych i podbitych państw, miast i plemion. Nie mogli odmówić udziału we wspaniałych uroczystościach nawet przywódcy ludów, które pozostawały z Aztekami w stosunkach niekoniecznie przyjaznych. Ahuitzotl wyraźnie oznajmił, że odmowa przyjęcia zaproszenia oznacza wojnę.
Cele religijne tak wielkiej uroczystości były, jak należy sądzić, mniej istotne od celów politycznych. Z natury bowiem ludów Mezoameryki wynikało, że przywódca, który nie chciał lub nie był w stanie zorganizować wielkiego, oszołamiającego przedstawienia z ważnej okazji, tracił w oczach zarówno poddanych jak i równych sobie. Aztekowie pokazali „całemu światu” swoją potęgę i nie pozostawili wątpliwości, kto w nim dominuje.
Podczas trwającej cztery dni i cztery noce inauguracji nowej Templo Mayor, stracono rytualnie nieprawdopodobną liczbę jeńców. Podawana przez hiszpańskiego mnicha 
Juana de Torquemadę liczba 72 344 wydaje się być mocno przesadzona, jednak inne szacunki nie podają liczby mniejszej niż 20 000. Ahuitzotl mordował niektórych jeńców osobiście przy pomocy swego głównego sojusznika, króla Texcoco Netzahualpili.
Ahuitzotl, aby potwierdzić zasadność tej manifestacji siły i świetności, przystąpił w 1488 r. do nowych podbojów. Zaczął od Teloloapanu leżącego na południowy zachód od Tenochtitlánu. Było to jedno z miast, które nie zdecydowało się wysłać swych przedstawicieli na uroczyste otwarcie świątyni. Aztekowie odpowiedzieli na tę zniewagę, przypuszczając szturm na miasto i urządzając masową rzeź mieszkańców. Następne na liście były Oztoma i Alahuiztla. Wszystkich dorosłych wymordowano, a młodzież uprowadzono jako zdobycz wojenną. Oba miasta zostały zasiedlone przez emigrantów z miast trójprzymierza – Tenochtitlánu, Texcoco i Tlacopán (Tacuba), które zawiązano za czasów Itzcoatla. Podobny los spotkał zapotecki region Oaxaca, gdzie ciała zmarłych obdzierano z kosztowności. 
Kolejne wojny toczyły się na granicy aztecko-taraskańskiej, która ciągnęła się przez środkową Amerykę od Zatoki Meksykańskiej prawie do Pacyfiku. Bezpieczeństwo Azteków wymagało kontrolowania tej granicy na całej jej długości, toteż w latach 1491 - 1495 wojska Ahuitzotla dołączyły do jego imperium 240 km wybrzeży Pacyfiku od Zacatuli po Acapulco.
W roku 1500 Ahuitzotl prowadził walki w Soconusco za Przesmykiem Tehuantepec. Była to jego ostatnia wojna, a Soconusco stanowiło ostatnią imperialną zdobycz. 
W tym samym roku Tenochtitlán zalała powódź, rzekomo z powodu niedawno wybudowanego akweduktu. Aztekowie przystąpili do rozwiązywania problemu w typowy dla siebie „religijno-techniczny” sposób. Złożyli ofiary (chore niemowlęta) bogu deszczu i piorunów Tlalocowi i spuścili na dno zalanego terenu umalowanych na niebiesko (kolor Tlaloca) nurków, aby zablokowali wypływ wody ze źródła.
Ahuitzotl zmarł dwa lata później albo z powodu infekcji, której nabawił się podczas powodzi, albo wskutek obrażeń odniesionych w Soconusco. Następcą został jego 34-letni bratanek, Montezuma II, syn Axayacatla, mający doświadczenie polityczne i wojskowe.
Linki zewnętrzne.
http://weber.ucsd.edu/~dkjordan/arch/aztecchron.html

</doc>
<doc id="546978" url="https://pl.wikipedia.org/wiki?curid=546978" title="Zorza wieczorna">
Zorza wieczorna

Zorza wieczorna − efekty świetlne w atmosferze Ziemi podczas zachodu Słońca aż do zmroku, występujące na nieboskłonie po stronie zachodzącego Słońca. Przyjmuje się, że zmrok następuje gdy Słońce jest około 18° poniżej horyzontu.
Wyglądem nieba tuż po zachodzie Słońca, określanym jako zorza wieczorna, interesowano się już od starożytności, na podstawie jej stanu przewidywano pogodę. Opisy przewidywania pogody na podstawie zorzy wieczornej znajdują się poradnikach ludowych jak i publikacjach meteorologicznych.

</doc>
<doc id="546981" url="https://pl.wikipedia.org/wiki?curid=546981" title="Ahuítzotl">
Ahuítzotl



</doc>
<doc id="546984" url="https://pl.wikipedia.org/wiki?curid=546984" title="Cywilizacja łacińska">
Cywilizacja łacińska

Cywilizacja łacińska – jedna z cywilizacji wyróżnionych przez Feliksa Konecznego, ew. synonim cywilizacji zachodniej.
Cywilizacja łacińska wśród innych cywilizacji.
Cywilizacje w koncepcji Konecznego są formą ustroju społecznego, a poszczególne kultury są przejawem cywilizacji. Koneczny nie używał pojęcia cywilizacji zachodniej, wskazując, że w Europie występuje wiele cywilizacji. Cywilizacja łacińska jest jedną z cywilizacji występujących w Europie, jedyną, która ma charakter rodzimy. Pozostałe cywilizacje (bizantyńska, żydowska i turańska) są pochodzenia orientalnego. Nie ma więc jednej wspólnej cywilizacji europejskiej. Obejmuje ona społeczeństwa Europy zachodniej i środkowej oraz Ameryki, występuje tam, gdzie religią dominującą jest katolicyzm lub wywodzące się z niego wyznania protestanckie. 
Wielu innych autorów, inspirujących się Konecznym, używa pojęć "cywilizacja łacińska" i "zachodnia" zamiennie. 
Charakterystyka.
Cywilizacja łacińska wywodzi się z trzech źródeł:: 
Cywilizacja łacińska kształtowała się w okresie średniowiecza, a najważniejszym czynnikiem ją tworzącym był Kościół katolicki.
Cywilizację tę charakteryzuje personalistyczne podejście do człowieka. Człowiek pojmowany jest jako osoba, podmiot wolny i rozumny.
W polityce narzuca rządzącym te same prawa moralne, które obowiązują poddanych ich władzy. Państwo opiera się na narodzie, ma charakter ograniczony, a obok niego istnieją organizacje społeczne i samorządy. Uznaje dualizm prawa (prawo prywatne i publiczne) i wyższość etyki nad prawem (prawo ma wywodzić się z etyki i podlega ocenie moralnej). W ekonomii ceni własność prywatną, a najwyżej własność nieruchomą, zwłaszcza ziemską. W prawie rodzinnym uznaje tylko małżeństwo monogamiczne oraz emancypację rodziny spod władzy rodu.
Jest cywilizacją niesakralną (czym różni się od cywilizacji żydowskiej i bramińskiej) z supremacją sił duchowych (czym różni się od cywilizacji turańskiej, bizantyńskiej, arabskiej i chińskiej). 
Koneczny uznaje cywilizację łacińską za najdoskonalszą z istniejących cywilizacji, w której jednostka ludzka znajduje najpełniejszą realizację. 
Koneczny uznaje, że kultura polska jest najpełniejszym wcieleniem cywilizacji łacińskiej i jest z nią ściśle związana. Inne obecne w Polsce cywilizacje (żydowska, turańska i bizantyńska) są jej kulturowo obce i szkodliwe.

</doc>
<doc id="546987" url="https://pl.wikipedia.org/wiki?curid=546987" title="Kultura arabska">
Kultura arabska



</doc>
<doc id="546989" url="https://pl.wikipedia.org/wiki?curid=546989" title="Axayacatl">
Axayacatl

Axayacatl [] (ok. 1449 – 1481) – władca Tenochtitlánu, szósty tlatoani (władca) Azteków (Méxicas) (1469 – 1481).
Axayacatl był synem Tezozomoca (syna Itzcoatla) i Huitzi-lxochtzin, córki Montezumy I, brat Tizoca i Ahuitzotla, ojciec Montezumy II i Cuitláhuaca.
Jego imię w języku nahuatl znaczy Wodna Twarz
Axayacatl rozpoczął panowanie tradycyjnie – od wyprawy przeciwko buntującym się mieszkańcom Cocaxtli. Później, w 1473 r. prowadził walki na bliższym terenie, a konkretnie w Tlatelolco.
Tlatelolco, bliźniacze miasto Tenochtitlán, stało się wielkim ośrodkiem handlowym i siedzibą kupców, którzy utorowali dla imperium szlaki przecinające cały ówczesny Meksyk. Jednakże w 1473 r. doszło już do współzawodnictwa między tymi miastami a zarzewiem konfliktu stały się waśnie w rodzinie królewskiej. Władca Tlatelolco, Moquihuix, źle potraktował żonę, która była siostrą Axayacatla i zaczął się zabawiać z kochankami. Oburzony Axayacatl oznajmił swoje zamiary wojenne, przesyłając szwagrowi zgodnie z rytuałem pióra oraz miecz i tarczę. W odpowiedzi Moquihuix wyruszył z wyprawą zbrojną na Tenochtitlán. Zmuszono go szybko do odwrotu, ścigając aż do Tlatelolco, gdzie jego wojsko zostało pokonane, a on sam stracił życie zrzucony ze szczytu piramidy.
Obroniwszy honor, Axayacatl zarządził koniec walk. Tenochtitlán wyszedł z tej błyskawicznej i bezpardonowo rozegranej wojnie domowej silniejszy niż kiedykolwiek.
Tlatelolco zostało splądrowane i nigdy już nie odzyskało niezależności. Jego mieszkańców Axayacatl traktował jak pokonanego wroga. Zażądał danin, niewolników na ofiary, przekazania mu terenów, a także co było najboleśniejsze, aby się wyrzekli swojej świątyni boga Huitzilopochtli. W mieście wprowadzono rządy przedstawiciela wojskowego z Tenochtitlánu.
W roku 1474 Axayacatl wykorzystał umiejętnie spór o daniny między władcami miast Toluca i Tenancingo, w którym miał być rozjemcą i podporządkował je oba Tenochtitlánowi. Był to ważny krok, zważywszy jego następstwa. Nowe terytoria azteckie zapewniały ochronę przed zagrożeniem ze strony Tarasków, których ziemie leżały za Tolucą. Powrót Axayacatla do Tenochtitlánu uczczono w sposób, który można porównać do triumfalnych wjazdów zwycięzców w starożytnym Rzymie. Przywieziono też jeńców, aby zgodnie ze zwyczajem złożyć ofiarę z ludzi.
Przed bardziej bezpośrednim starciem z Taraskami, Axayacatl w 1478 r. zakończył, rozpoczęty przez Montezumę I, podbój Huasteków aż po Tuxpan nad Zatoką Meksykańską.
Taraskowie stanowili potężną siłę militarną, posiadającą własne niemałe imperium. Był to jeden z niewielu ludów Meksyku mający przewagę liczebną nad Aztekami. Na wiadomość o przygotowaniach Axayacatla do wojny, pewność siebie wyrazili w uszczypliwej nocie do tlatoani. Axayacatl obawiając się Tarasków chciał ustąpić, ale jego dowódcy byli nieugięci. Kampania aztecka zakończyła się klęską, a wojska azteckie zmuszone do odwrotu przez silniejszego, walczącego na własnym terenie przeciwnika, wróciły w niesławie do Tenochtitlánu. Klęski tej nie zdołano już nigdy odwrócić i nawet w okresie, kiedy przybyli tam Hiszpanie, Taraskowie wciąż jeszcze stanowili zagrożenie na obrzeżach imperium azteckiego.
Trzy lata później, w 1481 r. Axayacatl zmarł. Kolejnym tlatoani został jego starszy brat Tizoc.
Za czasów panowania Axayacatla powstał w Tenochtitlánie tzw. Kamień Słońca ("Piedra del Sol"), olbrzymi blok skalny z wykutym kalendarzem azteckim. Kamień Słońca był konsekrowany w 1479 r. Kamień ten posiadający kształt walca, o średnicy ok. 3,6 m., grubości 1,22 m. i wadze 24 ton, został odkopany 17 grudnia 1790 r. w Meksyku. Skalny monolit prezentowany jest od 1963 r. w Muzeum Narodowym Antropologii i Historii w parku Chapultepec.

</doc>
<doc id="546991" url="https://pl.wikipedia.org/wiki?curid=546991" title="Półoś">
Półoś

Półoś napędowa – wał, element układu napędowego pojazdu, łączy skrzynię biegów lub most napędowy z piastą koła, umożliwia przeniesienie momentu napędowego z silnika na koło pojazdu. 
Półosie napędowe służą do przenoszenia momentu obrotowego od przekładni głównej do kół napędowych samochodu. Półosie mogą być sztywne lub przegubowe w zależności od tego, czy doprowadzają moment do kół napędowych kierowanych czy niekierowanych oraz czy koła te są zawieszone zależnie czy niezależnie. 
Rozróżnia się następujące rodzaje półosi napędowych:

</doc>
<doc id="546992" url="https://pl.wikipedia.org/wiki?curid=546992" title="Auitzotl">
Auitzotl



</doc>
<doc id="546994" url="https://pl.wikipedia.org/wiki?curid=546994" title="Lyckantropen Themes">
Lyckantropen Themes

Lyckantropen Themes – album norweskiego zespołu muzycznego Ulver, zawierający muzykę do filmu "Lyckantropen" szwedzkiego reżysera Steve'a Ericssona. Został wydany 26 listopada 2002 roku przez niezależną wytwórnię płytową Jester Records.

</doc>
<doc id="546996" url="https://pl.wikipedia.org/wiki?curid=546996" title="Klub">
Klub



</doc>
<doc id="546998" url="https://pl.wikipedia.org/wiki?curid=546998" title="Sonic the hedgehog 2">
Sonic the hedgehog 2



</doc>
<doc id="547000" url="https://pl.wikipedia.org/wiki?curid=547000" title="Wola Zachariaszewska">
Wola Zachariaszewska



</doc>
<doc id="547003" url="https://pl.wikipedia.org/wiki?curid=547003" title="Kościół św. Rocha w Proszowie">
Kościół św. Rocha w Proszowie

Kościół pw. św. Rocha – kościół, znajdujący się w Proszowie, powstały w 1251 r. Obecny zbudowany został w 1711 r., a odnowiony w 1920 i 1981 r.
Jest zbudowany w stylu orientalnym, drewniany, konstrukcji zrębowej z przedsionkiem i wieżą konstrukcji słupowej od zachodu. Prezbiterium ma zamknięte, wieloboczne, przy nim od północy znajduje się zakrystia z lożą kolatorską na piętrze (obecnie nie używana). Szersza nawa zbliżona jest do kwadratu, z kruchtą od południa (nie używana) i przedsionkiem od zachodu równym szerokości nawy (obecnie podzielonym na trzy części). W prezbiterium znajduje się pozorne sklepienie kolebkowe z zaskrzyniami. Na sklepieniu oraz na ścianach zachowała się częściowo polichromia o motywach cęgowych z przedstawieniami aniołów w okrągłych medalionach, być może z XVIII wieku. W nawie i pozostałych lokalnościach znajdują się natomiast stropy. Otwór tęczowy jest profilowany. Drewniany chór muzyczny wsparty jest na dwóch stopkach.
Od północy usytuowane są schody i ganek z okapem, wsparty na słupie, stanowiącym dojście do loży kolatorskiej. Dachy są gontowe z okapem. Nad prezbiterium dach jest dwuspadowy, przechodzący przez lożę i zakrystię, a nad nawą i przedsionkiem wspólny trójspadowy. Więźba dachowa jest częściowo stara. Nad kruchtą południowy dach jest dwuspadowy. Ponad przedsionkiem wieża nakryta jest ośmiobocznym baniastym hełmem gontowym z latarnią. Do kościoła prowadzi troje drzwi klepkowych ze starymi okuciami i zamkami z XVIII wieku.
Wyposażenie.
Ołtarz główny jest barokowy, z XVIII wieku. Dwa ołtarze boczne:
Ambona barokowa z XVIII wieku, z malowanymi postaciami w korpusie. Prospekt organowy rokokowy (XVIII w.). Konfesjonał z XVIII w. Ława kolatorska z obrazami św. w zapleckach: Joachima, Zygmunta, Jana Chrzciciela i Bernarda w. XVIII. Rzeźby:
Cztery krucyfiksy – barokowe XVIII w. Lichtarz na paschał z ornamentami w stylu regencji, druga ćwierć w. XVIII. Dwa lichtarze cynowe w. XVIII. Dzwon 1532 r.
W ogrodzeniu kościoła znajduje się murowana kaplica przydrożna, klasyczna, z rzeźbą drewnianą barokowo-ludową św. Jana Nepomucyna.

</doc>
<doc id="547005" url="https://pl.wikipedia.org/wiki?curid=547005" title="Henry Morgenthau">
Henry Morgenthau

Henry Morgenthau (ur. 11 maja 1891 w Nowym Jorku, zm. 6 lutego 1967 w Poughkeepsie) – amerykański polityk, bliski współpracownik prezydenta Franklina Delano Roosevelta. Syn dyplomaty Henry’ego Morgenthaua Seniora.
W latach 1934–1945 pełnił funkcję sekretarza skarbu. 9 września 1944 na drugiej konferencji brytyjsko-amerykańskiej w Quebecu przedstawił projekt dotyczący kształtu Niemiec po zakończeniu II wojny światowej, znany jako plan Morgenthaua. Ustąpił z urzędu po śmierci Roosevelta.

</doc>
<doc id="547009" url="https://pl.wikipedia.org/wiki?curid=547009" title="Marcin Wachowicz">
Marcin Wachowicz

Marcin Wachowicz (ur. 14 lutego 1981 w Choszcznie) – polski piłkarz, napastnik. Obecnie gra na pozycji napastnika w klubie Korona Raduń, występującej w gr. 5 szczecińskiej A-Klasy.
Wychowanek rodzinnego Piasta Choszczno. Przeszedł do Polonii Warszawa w sezonie 1999/2000, z którą zdobył Mistrzostwo Polski. W barwach stołecznej drużyny wystąpił tylko jeden raz. W następnych sezonach trafiał kolejno do: Mazowsza Grójec, Czarnych Żagań, Dolcanu Ząbki, Hutnika Warszawa i do Ceramiki Opoczno. W sezonach 2003/2004 i 2004/2005 reprezentował barwy ŁKS-u, gdzie regularnie występował w drugiej lidze.
Do pierwszej ligi powrócił na wiosnę sezonu 2004/2005 kiedy to przeszedł do Lecha Poznań. W styczniu 2007 roku trafił do Arki Gdynia w której barwach został wicekrólem strzelców drugiej ligi w rozgrywkach 2007/2008. Od 1 października 2010 zawodnik Ruch Radzionków. Po rundzie jesiennej sezonu 2010/2011 Marcin Wachowicz rozstał się z Ruchem Radzionków..

</doc>
<doc id="547010" url="https://pl.wikipedia.org/wiki?curid=547010" title="Júlio César">
Júlio César

Júlio César, właśc. Júlio César Soares Espíndola (wym. ; ur. 3 września 1979 roku w Rio de Janeiro) – brazylijski piłkarz grający na pozycji bramkarza, wychowanek brazylijskiego klubu CR Flamengo.
Kariera klubowa.
Karierę rozpoczął w brazylijskim klubie piłkarskim – Clube de Regatas do Flamengo. Grał w tym klubie przez sześć lat (od 1998 do 2004 roku), rozegrał w jego barwach 130 meczów. W 2005 roku przeszedł do włoskiego Interu Mediolan, skąd również w 2005 roku został wypożyczony do innego włoskiego klubu – Chievo. W klubie z Werony nie rozegrał ani jednego spotkania i powrócił do Mediolanu.
Queens Park Rangers.
W roku 2012 podpisał kontrakt z Queens Park Rangers. W pierwszym sezonie w barwach Rangersów bramkarz rozegrał 22 ligowe mecze, jednak nie zapobiegł degradacji klubu z Premier League. W czerwcu zainteresowanie bramkarzem wyraziły takie kluby jak Arsenal F.C. i Chelsea F.C.
Toronto FC.
Z powodu spadku Queens Park Rangers do Championship, w lutym 2014 roku został wypożyczony do występującego w Major League Soccer Toronto FC.
SL Benfica.
19 sierpnia 2014 roku podpisał dwuletni kontrakt z Benfiką Lizbona.
C.R. Flamengo.
29 stycznia 2018 roku podpisał umowę z C.R. Flamengo. 21 kwietnia 2018 roku wystąpił w swoim ostatnim meczu w zawodowej karierze wygranym 2:0 przeciwko Américe Mineiro.
Kariera reprezentacyjna.
Júlio César był reprezentantem Brazylii. Razem ze swoją reprezentacją zdobył Copa America w 2004 roku i w finale tej imprezy po serii rzutów karnych został bohaterem. Był również powołany na Mistrzostwa Świata w 2006 roku, ale pełnił na nich funkcję rezerwowego. W 2009 roku zajął z reprezentacją pierwsze miejsce w Pucharze Konfederacji rozgrywanym w Republice Południowej Afryki. Na MŚ 2010 wystąpił we wszystkich 5 meczach swojej drużyny, docierając z ekipą Brazylii do ćwierćfinału, w którym ulegli Holendrom 2:1 po dwóch golach Sneijdera. 26 czerwca 2013 roku podczas meczu Pucharu Konfederacji, obronił rzut karny wykonywany przez Diego Forlana. 30 czerwca w finale tego turnieju wraz z reprezentacją pokonał reprezentację Hiszpanii 3:0 mając przy tym swój wkład dzięki swym interwencjom. W związku ze swoimi świetnymi występami w Pucharze Konfederacji został najlepszym bramkarzem turnieju, otrzymując Złote Rękawice Adidas.

</doc>
<doc id="547011" url="https://pl.wikipedia.org/wiki?curid=547011" title="Stal Szczecin">
Stal Szczecin

Klub Sportowy Stal Szczecin – szczeciński klub sportowy. Obecnie prowadzi jedynie sekcję piłkarską.
Historia.
Klub KS Stal z najpopularniejszymi sekcjami piłkarską i siatkarską został założony 19 marca 1950 r. przy Stoczni im. A. Warskiego na bazie istniejących wcześniej klubów KS Stoczniowiec i ZKS Metalowiec. W styczniu 1958 r. nastąpiła fuzja z Gwardią Szczecin we wspólny dla milicji i stoczni Stoczniowo-Gwardyjski KS Arkonia Szczecin.
Reaktywacja Stali wiąże się bezpośrednio z wydarzeniami Grudnia 1970 roku na Wybrzeżu. Głęboka i zrozumiała niechęć stoczniowców do milicji po wydarzeniach spowodowała, że kierownictwo Stoczni Szczecińskiej postanowiło wycofać się ze wspólnego klubu i dnia 13 maja 1971 r. reaktywować własny pod nazwą KS Stal Stocznia Szczecin. Podzielono m.in. drużynę piłki nożnej i najsilniejszą wówczas w Polsce drużynę piłki wodnej.
Lata 1984–1989 to okres największych sukcesów siatkarzy. Po dwa razy w tym czasie zdobyli tytuł Mistrza Polski w Siatkówce Mężczyzn (1985 i 1987), zajęli drugie miejsce (1986, 1988) oraz trzecie (1984, 1989). Od 1993 roku tradycje sekcji siatkarskiej Stali Stocznia kontynuowało Morze Bałtyk Szczecin. W 1998 roku sekcję piłkarską Stali Stocznia przekształcono w KP Odra Szczecin, która ogłosiła upadłość w 2000 roku. KS Stal Szczecin reaktywowano ponownie w 2002 i jest kontynuatorem oraz spadkobiercą KS Stal Stocznia. W sezonach 2004/2005, 2006/2007 oraz 2007/2008 drużyna występowała na czwartym poziomie rozgrywkowym. Od tamtej pory Stal zajmuje miejsca w niższych klasach rozgrywkowych.
Sukcesy.
Największym sukcesem Stali Stocznia w piłce nożnej było dojście w sezonie 1979/1980 do ćwierćfinału Pucharu Polski. Drużyna łącznie przez 13 sezonów grała w II lidze: w latach 1974–76 (2 sezony), 1979–1986 (7 sezonów), 1987/88, 1989/90 oraz 1998–2000 (dwa sezony, pod nazwą Odra). Najwyższą pozycję - 3. miejsce - zajęła w sezonie 1979/80, będąc wówczas najlepszym zespołem Pomorza Zachodniego, gdyż Pogoń Szczecin zajęła wtedy po spadku do II ligi 8. miejsce. Najbardziej znanymi zawodnikami grającymi w Stali Stocznia byli Czesław Jakołcewicz, Adam Benesz, Marek Siwa, Stefan Machaj, Paweł Drumlak, Dariusz Marciniak, Sławomir Rafałowicz i Grzegorz Krychowiak.
Sekcja siatkarska przez kolejno sześć lat nie schodziła z podium Ekstraklasy w piłce siatkowej: w roku 1984 - trzecie miejsce, 1985 - Mistrzostwo Polski, 1986 - wicemistrzostwo Polski, 1987 - Mistrzostwo Polski, 1988 - wicemistrzostwo Polski i 1989 - trzecie miejsce. Trenerem drużyny był w tym okresie Jerzy Salwin, a w Stali grali czterej reprezentanci Polski: Janusz Wojdyga, Waldemar Kasprzak, Ryszard Kaczyński oraz rozgrywający i kapitan zespołu Roman Borówko. Poza tą czwórką trzon zespołu tworzyli: Bogumił Kasprzak (1984 i 1987–1989, z dwuletnią przerwą na „służbę wojskową”, czyli grę w Legii Warszawa), Marek Czubiński (1984–1986) i Roman Czaja (1984–1989). Z tych siedmiu siatkarzy w każdym z medalowych sezonów grało w klubie sześciu, tworząc podstawowy skład, w związku z czym Stal Stocznia zdobyła sobie więc wówczas przydomek „Żelazna Szóstka”. Reprezentując Polskę w siatkarskim Pucharze Europy Stal Stocznia doszła do III rundy tych rozgrywek w 1986 roku. Po zakończeniu kariery przez grupę zawodników tworzących „Żelazną Szóstkę” klub nie odzyskał już dawnej pozycji.
Stadion.
Drużyna piłkarska Stali Szczecin swoje mecze rozgrywa na Stadionie Stoczniowym przy ul. Bandurskiego 35 w Szczecinie.
Stadion ma pojemność 5 tys. miejsc stojących (2500 miejsc siedzących), a płyta boiska wymiary 105 x 70 m.

</doc>
<doc id="547012" url="https://pl.wikipedia.org/wiki?curid=547012" title="Trony">
Trony

Trony – według klasyfikacji Pseudo-Dionizego Areopagity trzeci chór anielski, po serafinach i cherubinach, przebywający przed tronem Bożym, opiekujący się Bożą siedzibą. Trony są syntezą posłuszeństwa i stabilności. Noszą purpurowe szaty. Ich atrybutami są korona i berło.

</doc>
<doc id="547013" url="https://pl.wikipedia.org/wiki?curid=547013" title="Final Doom">
Final Doom

Final Doom – oficjalny dodatek do gry komputerowej pt. Doom II. Składają się na niego dwa 32-poziomowe epizody: "TNT: Evilution" autorstwa TeamTNT oraz "The Plutonia Experiment" braci Dario i Milo Casali. "Final Doom" został wydany w 1996 i dystrybuowany jako oficjalny produkt id Software. Dodatkowo poza wersjami gry na komputery PC i Macintosh, "Final Doom" został wydany również na konsolę PlayStation. Ta wersja gry zawierała wybrane poziomy z komputerowej wersji "Final Doom" oraz "Master Levels for Doom II".

</doc>
<doc id="547017" url="https://pl.wikipedia.org/wiki?curid=547017" title="Drewno ciągliwe">
Drewno ciągliwe

Drewno ciągliwe, drewno tensyjne - wada drewna z grupy wad budowy, określana również jako drewno reakcyjne. Tworzy się w drewnie drzew liściastych. Widoczne jest na przekroju poprzecznym, jako strefa drewna wczesnego o barwie brunatnej.
W wyrobach drzewnych, drewno cięgliwe ma zwiększoną skłonność paczenia. Po przetarciu na tarcicy widoczna jest "mechowata" powierzchnia.
Pomiaru wady nie wykonuje się, stwierdza się jedynie jej obecność.

</doc>
<doc id="547018" url="https://pl.wikipedia.org/wiki?curid=547018" title="Tour de France 2006">
Tour de France 2006

93. Tour de France rozpoczął się 1 lipca 2006 w Strasburgu, a zakończył się 23 lipca w Paryżu. Wyścig składał się z 21 etapów, w tym 10 etapów płaskich, 3 etapów pagórkowatych, 5 etapów górskich i 3 etapów jazdy indywidualnej na czas. Trasa wyścigu liczyła 3657 km. Był to pierwszy wyścig nowego dyrektora Tour de France Christiana Proudhomme’a, pierwszy wyścig po dominacji Lance’a Armstronga oraz pierwszy wyścig od 1999 roku, w którym nie jechał wcześniejszy triumfator.
Klasyfikacje.
Klasyfikację generalną wygrał Amerykanin Floyd Landis, wyprzedzając Hiszpana Óscara Pereiro Sio i Niemca Andreasa Klödena. Po dyskwalifikacji Amerykanina na pierwsze miejsce awansował Pereiro Sio, drugi był Klöden, a na trzecie miejsce wskoczył kolejny Hiszpan - Carlos Sastre. Duńczyk Michael Rasmussen wygrał klasyfikację górską, Australijczyk Robbie McEwen wygrał klasyfikację punktową, a Włoch Damiano Cunego był najlepszy w klasyfikacji młodzieżowej. Najaktywniejszym kolarzem został Hiszpan David de la Fuente. W klasyfikacji drużynowej najlepsza była niemiecka drużyna T-Mobile Team.
Przed startem.
Już przed startem wyścigowi towarzyszyły duże emocje. Na kilka dni przed prologiem ze startu wykluczeni zostali faworyci: Jan Ullrich, Ivan Basso, Francisco Mancebo i wielu innych. Miało to związek z wielką aferą dopingową (Operación Puerto), która rozpętała się kilka tygodni wcześniej w Hiszpanii wokół osoby doktora Eufemiano Fuentesa, w którego gabinecie miały się rzekomo odbywać zabiegi transfuzji krwi, a który również miał wymienionym kolarzom aplikować zabronione przez UCI środki wspomagające. Pośrednio, ofiarą tej afery padł również inny faworyt wyścigu, Aleksandr Winokurow, którego drużyna Astana-Würth została zdziesiątkowana po wykluczeniach z wyścigu. Liczba 4 zawodników, która nie została wyeliminowana z tejże drużyny, była bowiem za małą liczbą dla jednej grupy kolarskiej, aby mogła ona wystartować w wyścigu.
Po 3. etapie wycofał się kolejny faworyt, Alejandro Valverde, dotychczasowy lider UCI ProTour 2006. Spowodowane to było kraksą, w jakiej uczestniczył ten kolarz i złamaniem przez niego prawego obojczyka.
Opis.
Ze względu na brak zawodników w peletonie uznawanych za faworytów przed startem przebieg wyścigu był zaskakujący. Po raz pierwszy od ponad dwudziestu lat koszulka lidera zmieniała właściciela dziesięć razy. Drużyny posiadające w swoim składzie aktualnego lidera nie starały się bronić tej koszulki. Na 13. etapie z Béziers do Montélimar grupa Phonak zezwoliła na ucieczkę, która uzyskała prawie 30 minut przewagi, a biorący w niej udział zawodnik Óscar Pereiro Sio odebrał żółtą koszulkę Floydowi Landisowi.
Jednak 93. Tour de France będzie kojarzony dzięki trzem innym etapom. Na 16. etapie z Bourg-d’Oisans do La Toussuire liderem był Floyd Landis. Był to ciężki etap górski: dwie premie górskie poza kategorią, i po jednej premii górskiej pierwszej oraz drugiej kategorii. Na podjeździe pod ostatnią premię górską (pierwszej kategorii) La Toussuire (gdzie kończył się etap) lider przeżył poważny kryzys, nie był w stanie odpowiedzieć na ataki innych kolarzy i powoli zaczął tracić czas do swoich głównych rywali. Na metę przyjechał ze stratą 10'04” do zwycięzcy dzięki pomocy kolegi z drużyny Axela Merckxa. Po tym etapie jego strata do głównych rywali wynosiła ponad 8 minut, zajmował 11. miejsce i nie liczył się w rywalizacji o końcowy triumf, przynajmniej nie powinien się liczyć.
Jednak następnego dnia zaskoczył wszystkich. 17. etap z Saint-Jean-de-Maurienne do Morzine również był górskim etapem. Na jego trasie znajdowały się z dwie premie górskie pierwszej kategorii i po jednej premii górskiej trzeciej, drugiej kategorii oraz poza kategorią. Floyd Landis zaatakował swoich rywali na ponad 100 km przed metą. Nie ruszyła żadna grupa zawodników by zlikwidować jego akcję. Landis dogonił i wyprzedził grupki kolarzy jadących przed peletonem, a następnie wygrał etap odrabiając prawie całą stratę do rywali i z 11. miejsca awansował na miejsce 3. mając odpowiednio 30 sekund i 18 sekund straty do Óscara Pereiro Sio i Carlosa Sastre. Następnego dnia podczas indywidualnej jazdy na czas pokonał swoich głównych rywali i zapewnił sobie wystarczającą przewagę by podczas ostatniego etapu, zwanego etapem przyjaźni, dojechać do mety bez walki na lotnych premiach, czy też na finiszu.
Doping.
Dobra jazda Floyda Landisa na 17. etapie wynikała z niedozwolonego dopingu. Wyniki przebadania próbek krwi pobranych po tym etapie wykazały podwyższony poziom testosteronu (zarówno w próbce A, jak i B). Oznaczało to dyskwalifikację Amerykanina. Po zakończeniu procesu w przedmiocie dyskwalifikacji Amerykanina, 22 września 2007 roku, zwycięzcą ogłoszono drugiego w klasyfikacji Óscara Pereiro.
Czterech kolejnych amerykańskich kolarzy: Levi Leipheimer, George Hincapie, Christian Vande Velde i David Zabriskie zostało w 2012 roku zdyskwalifikowanych za doping. Hincapie i Vande Velde utracili wszystkie wyniki z lat 2004–2006, Leipheimer z lat 1999–2006 i lipca 2007, a Zabriskie z lat 2003–2006.
Drużyny.
W tej edycji TdF wzięło udział 20 drużyn:

</doc>
<doc id="547021" url="https://pl.wikipedia.org/wiki?curid=547021" title="Krzysztof Szewczyk (piłkarz)">
Krzysztof Szewczyk (piłkarz)

Krzysztof Szewczyk (ur. 13 września 1976 w Miliczu) – polski piłkarz, występujący na pozycji pomocnika.
Profesjonalne występy zaczął w wieku 19 lat w zespole Barycz Milicz, skąd przeniósł się do zespołu Polaru Wrocław. Już po sezonie gry w Polarze przeniósł się do Śląska Wrocław. Po dwóch sezonach występów w II lidze, awansował wraz ze Śląskiem do ekstraklasy. W pierwszym sezonie w najwyższej klasie rozgrywek Szewczyk pojawił się 14 razy na boisku i strzelił jedną bramkę. Bardziej udanym sezonem był dla niego sezon 2001/2002, gdzie wystąpił w 25 ligowych meczach i strzelił 3 bramki.
W kolejnym sezonie przeszedł do Legia Warszawa na zasadzie wypożyczenia, jednak w barwach tego klubu nie wystąpił ani razu i został oddelegowany do czwartoligowych rezerw. Po roku wrócił do trzecioligowego już wtedy Śląska. Po dwóch latach wspólnie ze Śląskiem awansował do II ligi. 26 kwietnia 2006 w meczu Śląska Wrocław z Drwęcą Nowe Miasto Lubawskie został sfaulowany przez Krzysztofa Filipka. Doznał otwartego złamania nogi z przemieszczeniem, które na ponad rok wyeliminowało go z uprawiania futbolu.

</doc>
<doc id="547022" url="https://pl.wikipedia.org/wiki?curid=547022" title="Wojciech Gradowski">
Wojciech Gradowski

Wojciech Gradowski (ur. 14 listopada 1980 w Katowicach) – polski siatkarz występujący na pozycji przyjmującego.Wychowanek klubu BBTS Włókniarz Bielsko-Biała.
Obecnie broni barw PRO AZS ATH Bielsko-Biała

</doc>
<doc id="547026" url="https://pl.wikipedia.org/wiki?curid=547026" title="Marco Streller">
Marco Streller

Marco Streller (ur. 18 czerwca 1981 w Bazylei) – szwajcarski piłkarz grający na pozycji napastnika. Ostatnim klubem w jego karierze był FC Basel. Wcześniej był zawodnikiem takich klubów jak FC Thun, VfB Stuttgart i 1. FC Köln. W reprezentacji Szwajcarii zadebiutował 11 października 2003 roku w meczu z Irlandią. Razem z drużyną narodową uczestniczył między innymi w Mistrzostwach Świata w Niemczech oraz Euro 2008.

</doc>
<doc id="547028" url="https://pl.wikipedia.org/wiki?curid=547028" title="Twardzica (wada drewna)">
Twardzica (wada drewna)

Twardzica, drewno kompresyjne, drewno naciskowe – wada drewna z grupy wad budowy, określana również jako drewno reakcyjne. Tworzy się w drewnie drzew iglastych. Widoczna na przekroju poprzecznym drewna okrągłego jako czerwonobrunatna strefa słoja rocznego. Przypomina drewno późne, zajmuje znaczną lub całą szerokość słoja rocznego, może obejmować pojedynczy słój, wycinek przekroju bądź też tworzyć nieregularny pierścień.
Twardzica występuje często obok krzywizny, mimośrodowości rdzenia i spłaszczenia, najczęściej w odziomkowej części pnia.
Twardzica zmniejsza wartość użytkową w niektórych wyrobach drzewnych. W tarcicy zmienia właściwości fizykomechaniczne drewna i utrudnia obróbkę z powodu zwiększonej twardości, powoduje pękanie i paczenie się materiału.
Pomiar określa się na czole drewna: szacunkowo udział twardzicy w odniesieniu do jego powierzchni (np. 1/4, 1/3 itp.). W wypadku tarcicy oznacza się rozmiar wady w stosunku do jej odpowiednich wymiarów.

</doc>
<doc id="547032" url="https://pl.wikipedia.org/wiki?curid=547032" title="Circuit Switched Data">
Circuit Switched Data

Circuit Switched Data (CSD), (pol. transmisja danych z wykorzystaniem komutacji łączy) - technologia, dzięki której możliwe jest przesyłanie w sieci GSM danych z prędkością 9.6 kb/s (od i do użytkownika).
Podczas przesyłania danych, używane są te same kanały radiowe, które mogą być użyte podczas transmisji głosu. 
Kanały te zajęte są cały czas podczas nawiązanego połączenia, nawet w momencie gdy transmisja się nie odbywa (np. 
użytkownik zapoznaje się z treścią strony WAP) - opłata pobierana jest więc za czas w którym połączenie jest aktywne, a 
nie za faktycznie przesłana ilość danych. 
CSD stał się elementem pierwszych specyfikacji systemu GSM ("GSM 900 Phase 1"). Podczas dalszych prac nad rozwojem 
standardu ("GSM Phase 2") wprowadzono unowocześnioną wersję przesyłania danych z wykorzystaniem komutacji łączy - HSCSD. 
Obecnie coraz częściej wykorzystywane są technologie związane z komutacją pakietów (tańsze i oferujące lepsze parametry związane z 
szybkością transmisji): GPRS i EDGE.
Szczegóły techniczne.
Interfejs radiowy.
Do transmisji danych w trybie CSD wykorzystuje się stacje bazowe używane w GSM do przesyłania głosu. Każda ze stacji nadaje i odbiera na kilku (kilkunastu) częstotliwościach (zawsze mamy do czynienia z parami częstotliwości: w każdej parze na jednej częstotliwości nadają telefony komórkowe, a na drugiej 
stacja bazowa). 
Na każdej z częstotliwości cyfrowa transmisja odbywa się w 8 cyklicznie powtarzających się 
szczelinach czasowych. W GSM każdej rozmowie przyporządkowana jest jedna szczelina czasowa. 
W pierwszej szczelinie czasowej przez około 0,577 ms przesyłane są bity związane z pierwszą rozmową, w drugiej szczelinie 
z drugą rozmową, ..., w ósmej szczelinie z ósmą rozmową. Potem znowu następuje transmisja związana z pierwszą rozmową, 
itd.
Dla potrzeb transmisji danych za pomocą technologii CSD, system zajmuje jedną szczelinę czasową na częstotliwości 
na której nadaje stacja bazowa i jedną szczelinę na częstotliwości na której nadaje telefon komórkowy. 
Dzięki modulacji GMSK w jednej szczelinie czasowej można przesyłać dane z prędkością 33.8 kb/s. Transmisja 
bezprzewodowa narażona jest na zakłócenia, dlatego stosując kodowanie charakterystyczne dla CSD w ciągu sekundy wysyła się tylko 9.6 
kb danych, a pozostałe bity używane są do sprawdzania poprawności otrzymanej informacji i ewentualnej korekcji błędów.
Przesyłanie danych wewnątrz sieci.
Na czas połączenia utworzonego w celu przesyłania danych, w Kontrolerze Stacji Bazowych i centrali MSC 
następuje taka sama komutacja łączy jak w przypadku zwykłej rozmowy.

</doc>
<doc id="547033" url="https://pl.wikipedia.org/wiki?curid=547033" title="Zbigniew Zakrzewski (piłkarz)">
Zbigniew Zakrzewski (piłkarz)

Zbigniew Zakrzewski (ur. 26 stycznia 1981 w Poznaniu) – polski piłkarz występujący na pozycji napastnika. Obecnie zawodnik KKS Wiara Lecha Poznań, wypożyczony z Tarnovii Tarnowo Podgórne.
Rodzina.
Jest synem Wiesława, piłkarza między innymi poznańskiego Lecha i Olimpii oraz Bałtyku Gdynia.
Kariera piłkarska.
Lech Poznań.
Swoją karierę rozpoczął w Lechu Poznań, kiedy drużyna ta grała w II lidze w sezonach 2000/2001 i 2001/2002.
Obra Kościan.
W sezonie 2001/02 przeszedł do Obry Kościan, gdzie grał do rundy wiosennej.
Warta Poznań.
Kolejne mecze rozgrywał w Warcie Poznań.
Aluminium Konin.
W sezonie 2002/2003 reprezentował barwy zespołu Aluminium Konin.
Lech Poznań.
W 2003 powrócił do Lecha, z którym zdobył Puchar i Superpuchar Polski w 2004. Do tej pory wystąpił w poznańskim zespole 96 razy i strzelił 27 bramek podczas swoich gier w ekstraklasie.
FC Sion.
W czerwcu 2007 podpisał 4-letni kontrakt ze szwajcarskim zespołem FC Sion.
FC Thun 1898.
Na początku 2008 roku został piłkarzem FC Thun 1898.
Arka Gdynia.
Latem 2008 został wypożyczony z FC Sion do Arki Gdynia.
FC Sion.
Pod koniec czerwca 2009 powrócił do szwajcarskiego Sion, z którym w październiku rozwiązał kontrakt.
GKS Bełchatów.
W zimowej przerwie przeszedł do GKS Bełchatów, gdzie grał do końca sezonu 2009/2010.
Warta Poznań.
23 lipca 2010 podpisał roczny kontrakt z Wartą Poznań. Z 10 strzelonymi bramkami w ciągu 30 spotkań zakończył sezon 2010/2011.
Miedź Legnica.
Niecały rok później postanowił podpisać kontrakt z drugoligową Miedzą Legnica. W pierwszym sezonie swego pobytu w zespole z Legnicy strzelił dwukrotnie hat-tricka. Wraz z Jakubem Grzegorzewskim był najlepszym strzelcem klubu w sezonie 2011/2012. W sezonie 2013/2014 zdobył 10 bramek zostając tym samym najlepszym strzelcem klubu. Na początku lipca 2014 przestał być piłkarzem Miedzi.
Puszcza Niepołomice.
Następnie został piłkarzem Puszczy Niepołomice. W styczniu 2015 odszedł z klubu, po rozegraniu 10 spotkań i strzeleniu 2 goli.
Tarnovia Tarnowo Podgórne.
W rundzie wiosennej sezonu 2014/2015, zaczął grać w zespole z Wielkopolski, Tarnovii Tarnowo Podgórne. W III lidze wystąpił 12 razy, strzelając 5 bramek, a po spadku do IV ligi nadal gra w tym zespole.
Kibolski Klub Sportowy Wiara Lecha Poznań.
13 lutego 2021 został wypożyczony do KKS Wiara Lecha Poznań z V ligi, umowa do 30 czerwca 2021.
Sukcesy.
Lech Poznań:
Polityka.
W 2015 kandydował do Sejmu z listy JOW Bezpartyjnych.

</doc>
<doc id="547034" url="https://pl.wikipedia.org/wiki?curid=547034" title="Jofiel">
Jofiel

Jofiel (Zofiel, Ioviel) – jest wodzem chóru Tronów. Według legendy był anielskim doradcą Noego. W Zoharze Zofiel jest jednym z dwóch pomocników Michała (drugim jest Zadkiel), kiedy ten pełni podczas bitwy funkcję "chorążego" pierwszej chorągwi. Według innej lekcji pomocnikami Michała są Jofiel i Cadkiel. W okultyzmie Jofiel jest aniołem przywoływanym podczas Salomonowych obrzędów magicznych, w modlitwie mistrza ceremonii. Milton nazwał go "najśmiglejszym wśród cherubinów skrzydłem". Jofiel jest bowiem również Księciem Cherubów. W Mesjadzie Klopstocka Jofiel jest "heroldem piekieł". Anioł ten jest również tytułowym bohaterem poematu Marii del Occidente (Marii Gowen Brooks). W utworze tym Jofiel jest upadłym (ale nie złym) aniołem, który zachował "resztki dawnej cnoty i piękności, a także tęskną nadzieję na powrót do jedności z Bogiem". Podobizna Jofiela znajduje się w The I'oetical Works of John Milton (wyd. Hayleya). Legenda mówi, że "prawda o Jofielu" leży gdzieś pośrodku. Legenda ta głosi o przyjaźni Simona (Szatana) z Jofielem. II Wojna w Niebie być może tę przyjaźń umocniła. Lecz Jofiel zrozumiawszy swój błąd zwrócił się do Boga z prośbą o wybaczenie. Nikt nie wie co obecnie dzieje się z Jofielem.

</doc>
<doc id="547035" url="https://pl.wikipedia.org/wiki?curid=547035" title="Acrodermatitis enteropathica">
Acrodermatitis enteropathica

Acrodermatitis enteropathica (zespół Brandta, zespół Danbolta-Clossa) – choroba wywołana niedoborem cynku, pojawiająca się u niemowląt wkrótce po odstawieniu od karmienia piersią, charakteryzująca się następującymi cechami:
"Acrodermatitis enteropathica" jest chorobą o typie dziedziczenia autosomalnym recesywnym, związaną z mutacją genu "SLC39A4" na chromosomie 8 w "locus" 8q24.3, który odpowiada za kodowanie białka odpowiedzialnego za wchłanianie cynku. 
W przypadku braku suplementacji cynku (na czym polega leczenie) prowadzi do zgonu w przeciągu kilku lat.
Bardzo rzadko podobne zmiany do "acrodermatitis enteropathica" mogą występować w przebiegu mukowiscydozy.

</doc>
<doc id="547037" url="https://pl.wikipedia.org/wiki?curid=547037" title="Zespół Brandta">
Zespół Brandta



</doc>
<doc id="547040" url="https://pl.wikipedia.org/wiki?curid=547040" title="Zespół Danbolta-Clossa">
Zespół Danbolta-Clossa



</doc>
<doc id="547041" url="https://pl.wikipedia.org/wiki?curid=547041" title="Bogdan Jański">
Bogdan Jański

Bogdan Teodor Jański (ur. 26 marca 1807 w Lisowie, zm. 2 lipca 1840 w Rzymie) – polski działacz Wielkiej Emigracji, założyciel Zgromadzenia Zmartwychwstania Pańskiego oraz Sługa Boży Kościoła katolickiego.
Życiorys.
Bogdan Jański pochodził z wielodzietnej rodziny drobnoszlacheckiej, jako pierworodny syn Piotra herbu Doliwa oraz Agnieszki z domu Hryniewickiej, herbu Przegonia. Ojciec był żołnierzem napoleońskim i dzierżawcą dóbr narodowych, matka natomiast zajmowała się głównie gospodarstwem domowym i wychowaniem trzech synów: Bogdana, Antoniego i Stefana (czwarty – Stanisław zmarł w niemowlęctwie). Został ochrzczony w parafialnym kościele Świętej Trójcy w Winnicy jako Teodor, Ignacy, Bogdan.
W 1813 wraz z braćmi ciotecznymi zamieszkał na stancji u tkacza w Pułtusku, rozpoczynając elementarną edukację, po której w 1822 ukończył Szkołę Wojewódzką Ojców Benedyktynów w Pułtusku, a następnie mając 15 lat pracował w niej jako nauczyciel matematyki, języka polskiego i kaligrafii. W latach 1823–1827 podjął dalszą naukę na Królewskim Uniwersytecie Warszawskim, studiując prawo, filozofię, a następnie ekonomię, otrzymując tytuł magistra obojga praw (10 lipca 1827) i ekonomii politycznej (24 października 1827). Mając ukończone studia, podjął następnie praktykę protektora, czyli adwokata. W sierpniu 1828 wygrał, organizowany przez Radę Politechniczną, konkurs na profesora nauk handlowych organizowanej w Warszawie pierwszej politechniki na ziemiach polskich, otrzymując stypendium i nominację rządową na to stanowisko oraz zalecenie odbycia kilkuletniego stażu naukowego w Paryżu (1828–1830) i Londynie (1830–1831). W przeddzień wyjazdu, 23 października 1828 wziął nieoczekiwanie ślub z Aleksandrą Zawadzką, córką działacza niepodległościowego płk. Augustyna Zawadzkiego w parafialnym kościele w Przewodowie, której później już nigdy nie zobaczył. Tę zaskakującą decyzję podjął dla ratowania dziewczyny, która znalazła się w trudnej sytuacji, będąc w ciąży, zostając bez środków do życia oraz kontaktu z rodziną i ojcem dziecka. Będąc na emigracji, gdy uczucia do niej wygasły, żałował później tego pochopnego kroku, który zagrodził mu drogę do kapłaństwa.
Pobyt za granicą był dla niego bardzo owocny. W Paryżu interesował się rozwojem nauk społeczno-politycznych, szczególnie zaś utopijnym, socjalistycznym saintsimonizmem, któremu oddawał swój zapał i siły przez półtora roku. Wtedy utrwaliła się w nim idea nowego i sprawiedliwego ustroju społecznego. W czasie studiów przestał wierzyć w istnienie Boga, na rzecz ateizmu, materializmu i owenizmu Mimo iż cierpiał tam biedę i żył w nieustannych długach, a stypendium było niewystarczające, gorliwie podpatrywał u francuskich ekonomistów ich metody nauczania, które potem miał przenieść do Warszawy. W czasie półrocznego pobytu w Londynie zaznajomił się ze słynnymi ekonomistami angielskimi: Robertem Owenem i Johnem Stuartem Millem, dużo czytał, przygotowywał szkice swych przyszłych wykładów, rozpoczynając nawet pracę nad swoim doktoratem.
Wiadomość o powstaniu listopadowym (1830–1831) doszła do niego, gdy przygotowywał się do odbycia kolejnej części stażu naukowego w Berlinie. Podczas powstania Rząd Narodowy zlecił mu zadanie tajnego agenta i korespondenta rządowego, otrzymując wiosną 1831 stopień kapitana. Na początku 1832, nie widząc dla siebie szans na powrót do kraju (car wcale nie zamierzał otwierać politechniki), postanowił pracować wśród polskich emigrantów, służąc im publicystyką, wykładami i działalnością charytatywno-społeczną. W lipcu 1831 spotkał przebywającego w Paryżu Adama Mickiewicza, który potem stał się jego bliskim przyjacielem (przez pewien czas mieszkali nawet razem). Jański przetłumaczył na francuski Konrada Wallenroda, Dziady i Księgi narodu polskiego i pielgrzymstwa polskiego, był kierownikiem i korektorem paryskich wydań jego poezji, a zwłaszcza pierwszej edycji Pana Tadeusza (zajęło mu to całą wiosnę 1834). W tym okresie należał też krótko do Komitetu Narodowego Polski Joachima Lelewela i generała Jana Nepomucena Umińskiego, był stałym członkiem Towarzystwa Historyczno-Literackiego, redagował „Pielgrzyma Polskiego”, tłumaczył na język francuski nie tylko Mickiewicza, ale także niektóre utwory Stefana Witwickiego, Maurycego Mochnackiego i Lelewela. Współorganizował polską księgarnię w Paryżu i został pierwszym kierownikiem Biblioteki Polskiej.
Spotkania, lektury, medytacje czy rachunki sumienia były dla niego przyczyną jego wewnętrznej przemiany i odrodzenia religijnego. Najpierw na początku 1832, po zerwaniu z saintsimonizmem, był gotów „rozumowo” uznać prawdy wiary, a po długiej (pięcioetapowej) spowiedzi generalnej (1834–1835) narodził się na nowo jako świecki apostoł emigracji, który w centrum swego działania zawsze miał odrodzenie religijne narodu i poszczególnych ludzi. Dzięki poparciu i inspiracji Mickiewicza, uczestniczył w grudniu 1834, w powstaniu Związku Braci Zjednoczonych, w skład którego oprócz niego weszli m.in. Mickiewicz, Witwicki, Antoni Gorecki, Ignacy Domeyko, Cezary Augustyn Plater czy Józef Bohdan Zaleski. Przez pół roku w każdy piątek spotykali się oni na mszy świętej, a potem u Mickiewicza czytali wspólnie Pismo Święte i rozprawiali o sposobach ratowania ojczyzny. Po załamaniu się Związku, Jański z młodymi emigrantami: Adamem Celińskim, Piotrem Semenenko i Leonem Przecławskim założyli w czerwcu 1835 nową grupę apostolską pod nazwą Służba Narodowa, którego głównym celem było wprowadzanie zasad chrześcijańskich w życie publiczne i prywatne. Wkrótce jednak i ta inicjatywa zakończyła się fiaskiem.
Kluczowym momentem do formowania życia opartego na zasadach życia zakonnego było założenie 17 lutego 1836 przez niego w Paryżu przy ulicy Notre Dame des Champs 11 tzw. Domku Jańskiego (fr. "Maissonette de Janski"), w którym grupa nawróconych przez niego młodych ludzi (przyszłych pierwszych zmartwychwstańców) zaczęła prowadzić wspólne życie. W tym Domku, cztery dni po inauguracji działalności, pięciu emigrantów (bez Mickiewicza) złożyło uroczyste „śluby dozgonnej i braterskiej społeczności” oraz wybrało Jańskiego przewodnikiem nowej wspólnoty. W przeciągu blisko trzech lat jej kierowania skupił on wokół siebie i wychował wybitnych uczniów m.in. Semenenkę, Edwarda Duńskiego, Józefa Malińskiego i Hieronima Kajsiewicza, którzy, podobnie jak on, przeżyli przemianę religijną. Ich też, jako pierwszych, posłał na studia teologiczne, najpierw do Paryża, a potem do Rzymu.
Od 1837 brał udział w pielgrzymkach i corocznych rekolekcjach u benedyktynów czy trapistów, a ponadto uczestniczył w codziennej mszy św., cotygodniowej spowiedzi oraz przystępował często do Komunii św. Szczególnie ciężka dla Jańskiego i jego dzieła była zima 1838/39, bieda panowała tak wielka, że czasami bracia jedli tylko raz na dzień po kawałku chleba. Do tego dochodziły intrygi wewnętrzne, spory, szkalowania, arogancja i tupet podopiecznych. Coraz częściej, także ze względu na umartwienia, Jański zapadał na zdrowiu. Świadectwem jego życia stał się prowadzony w latach 1828–1839 Dziennik, zapis jego burzliwego życia, wzlotów i upadków oraz jego romantycznej natury.
18 grudnia 1839 wyjechał do Rzymu, będąc już bardzo chorym, z mocno zaawansowaną gruźlicą do swoich braci. Tam, uzyskawszy zgodę żony, miał rozpocząć studia teologiczne. Mimo troskliwej opieki zmarł 2 lipca 1840 nad ranem wśród klęczących wokoło i modlących się braci, przyjmując dzień wcześniej sakrament namaszczenia chorych. Pochowano go 3 lipca początkowo na rzymskim cmentarzu św. Wawrzyńca (obecnie Campo Verano), umieszczając na grobie łaciński napis:
21 stycznia 1956 przeniesiono jego prochy do kościoła Zmartwychwstańców w Rzymie przy ulicy Via San Sebastianello 11.
Przesłanie duchowe i ideowe.
Bogdan Jański przekazał program odrodzenia religijnego i narodowego, przebywając na emigracji w okresie zaborów. Dążył do odnowienia i ożywienia dawnych stowarzyszeń, bractw i cechów przeróżnych profesji pod opieką polskich świętych patronów oraz do zakładania bardziej nowoczesnych towarzystw, warsztatów czy szkół, wyróżniających się wzajemną współpracą i oparciem się w swojej działalności na nauce Ewangelii. Widział też potrzebę odnowy życia zakonnego i parafialnego na wzór apostolskich wspólnot chrześcijańskich. Odnowione uczelnie katolickie, zakony i parafie powinny, według niego, stanowić skuteczne ośrodki odnowy katolicyzmu.
Zostawił też po sobie specjalny styl traktowania ludzi oparty na miłości bliźniego, taktowności, delikatności, uczynności, skromności w zachowaniu czy rozwadze. Tym promieniował i tym przyciągał do siebie. Miał talent pedagogiczny, pasję dzielenia się wiedzą z innymi oraz zmysł opiekuńczy. Ludzi świeckich uczynił tymi, którzy mają być prawdziwymi świadkami Ewangelii. Doceniał wartość dzieł drukowanych jako niezbędnego środka w apostolstwie (sam bardzo dużo czytał), a także wielką surowość w traktowaniu swoich wad i przeżywającą nieraz „ciemności” wiarę w Opatrzność.
Zachował się także jego testament, który dyktował Edwardowi Duńskiemu na tydzień przed śmiercią. W nim zapisał program dla wspólnoty, którą stworzył. Powinna ona posiadać kleryków z wyższymi święceniami. Miejscem jej pracy winna być emigracja. Sugerował otwarcie w Paryżu biblioteki, szkoły zawodowej, szpitala, seminarium duchownego, szkoły dla polskich artystów. Szczególną troską chciał otoczyć nawrócenie emigracyjnej „lewicy” i masonerii. Nawoływał do tego, by świeccy bardziej skonsolidowali swe działanie.
Bogdan Jański pragnął wolności dla ojczyzny. Nie szczędził sił, by zaprowadzać między rodakami nowy, chrześcijański porządek. Wierzył w możliwość braterstwa i jedności wśród ludzi, bez względu na orientacje polityczne czy jakieś inne powody. Istotą jego działalności była głęboka wiara w Zmartwychwstanie, które uczynił myślą tworzonego później Zgromadzenia, w oparciu o modlitwę i sakramenty Kościoła, aby starać się o świętość heroiczną i radykalną.
Proces beatyfikacyjny.
Zgromadzenie Zmartwychwstańców przekonane o świątobliwości życia Bogdana Jańskiego zwróciło się 28 grudnia 2004 z prośbą do Stolicy Apostolskiej w celu wyniesienia go na ołtarze, która to 21 kwietnia 2005 wydała tzw. Nihil obstat dotyczący postępowania beatyfikacyjnego.
19 maja 2005 w diecezji płockiej jej ówczesny ordynariusz bp Stanisław Wielgus zainaugurował jego proces beatyfikacyjny, a postulatorem procesu został wybrany Wiesław Śpiewak CR. Odtąd przysługuje mu tytuł Sługi Bożego. Następnie, 19 kwietnia 2008 bp Piotr Libera zakończył diecezjalną fazę procesu, po czym akta zostały przesłane do Kongregacji Spraw Kanonizacyjnych do Rzymu.

</doc>
<doc id="547043" url="https://pl.wikipedia.org/wiki?curid=547043" title="Bogdan Teodor Jański">
Bogdan Teodor Jański



</doc>
<doc id="547045" url="https://pl.wikipedia.org/wiki?curid=547045" title="Klaus-Peter Nemet">
Klaus-Peter Nemet

Klaus-Peter Nemet (ur. 9 grudnia 1953 w Niemczech) – niemiecki trener piłkarski.
Kariera piłkarska.
Klaus-Peter Nemet podczas kariery piłkarskiej reprezentował barwy zespołów: SC Herford, MSV Minden, Bünder SV i SC Union 03 Altona.
Kariera trenerska.
Klaus-Peter Nemet w czasie kariery trenerskiej prowadził głównie drużyny 2. Bundesligi oraz zespoły z niższych klas rozgrywkowych. W Bundeslidze prowadził zespół FC St. Pauli w sezonie 1996/1997. Jako trener nie osiągnął zbyt wiele. Obecnie jest asystentem trenera 1. FC Köln.

</doc>
<doc id="547048" url="https://pl.wikipedia.org/wiki?curid=547048" title="Henryk Panas">
Henryk Panas

Henryk Panas ps. Jan Kamionka (ur. 4 stycznia 1912 we Lwowie, zm. 11 września 1985 w Olsztynie) – polski prozaik, dramaturg i publicysta.
Życiorys.
W 1933 ukończył studia historyczne na Uniwersytecie Jana Kazimierza we Lwowie. Podczas studiów działał w Polskiej Korporacji Akademickiej Cresovia Leopoliensis. Przed II wojną światową pracował jako nauczyciel historii w XI Państwowym Gimnazjum im. Jana i Andrzeja Śniadeckich we Lwowie i w V Państwowym Gimnazjum im. Hetmana Stanisława Żółkiewskiego we Lwowie. Był członkiem zarządu Lwowskiego Klubu Sportowego "Pogoń" odpowiedzialnym za redagowanie klubowego biuletynu. W 1939 roku uczestniczył w kampanii wrześniowej, walczył w obronie Lwowa jako podchorąży 26 Pułku Piechoty.
Po zajęciu Lwowa przez Armię Czerwoną był przez rok nauczycielem matematyki w 17 Szkole Średniej z polskim językiem nauczania. W sierpniu 1940 roku został aresztowany pod zarzutem szpiegostwa i prowadzenia antysowieckiej agitacji. Osadzony w więzieniu przy Łąckiego i skazany na 8 lat obozu pracy poprawczej. W czerwcu 1941 roku wywieziony do więzienia etapowego w Starobielsku, następnie do Workutłagu, jednego z licznie rozsianych łagrów w Autonomicznej Republice Komi.
Zwolniony z obozu na mocy porozumienia Sikorski – Majski trafił we wrześniu 1941 roku do formujących się w Buzułuku Polskich Sił Zbrojnych w ZSRR. Został oficerem ewidencji personalnej 6 Dywizyjnego Batalionu Strzeleckiego „Dzieci Lwowskich”. Z II Korpusem Polskim przebył szlak bojowy przez Irak, Egipt, Włochy, walczył pod Monte Cassino. Od stycznia 1945 był nauczycielem matematyki w Gimnazjum i Liceum dla żołnierzy 2 Korpusu, które funkcjonowało pod oficjalną nazwą „Kursy Maturalne Nr 1” w Alessano. Awansował na porucznika.
W 1947 wrócił w nowe granice Polski i zamieszkał we Wrocławiu, gdzie pracował jako nauczyciel i dyrektor szkół, będąc również aktywistą PZPR. W okresie stalinowskim zmuszony był opuścić Wrocław. W 1952 osiedlił się na Mazurach i pracował jako kierownik szkoły we wsi Kamionki pod Giżyckiem. W 1956 przeniósł się do Olsztyna, gdzie początkowo był redaktorem miesięcznika „Warmia i Mazury” (1958-1972). Popularność przyniosła mu powieść "Według Judasza. Apokryf", przetłumaczona na sześć języków obcych, w tym na japoński. W ostatnim okresie swego życia wiele czasu poświęcił pracy społecznej. Był jednym ze współzałożycieli Stowarzyszenia Społeczno-Kulturalnego „Pojezierze” w Olsztynie, gdzie pełnił funkcję prezesa tego stowarzyszenia (od 1976).
Został pochowany na cmentarzu komunalnym w Olsztynie (kw. G40 rząd 7 grób 37).
Nagroda im. Henryka Panasa.
Od roku 2020 Stowarzyszenie Dziennikarzy Rzeczypospolitej Polskiej i Związek Literatów Polskich w Olsztynie przydzielają Nagrodę im. Henryka Panasa dla pisarzy i dziennikarzy związanych z Warmią i Mazurami. 
Laureaci:

</doc>
<doc id="547051" url="https://pl.wikipedia.org/wiki?curid=547051" title="Cuitláhuac">
Cuitláhuac

Cuitláhuac, wym. (ur. 1476, zm. 1520) – tlatoani (władca) Azteków (Méxicas) w 1520. Syn Axayacatla, brat Montezumy II.
Cuitláhuac był azteckim władcą miasta Tenochtitlán praktycznie od czerwca, a formalnie wybrany 7 września 1520 r. Przejął rządy po swoim bracie (Montezumie II), który był wówczas uwięziony przez hiszpańskiego konkwistadora Hernána Cortésa.
Jeszcze za panowania brata Cuitláhuac był gorącym zwolennikiem walki zbrojnej z Hiszpanami. W roku 1520 stanął na czele zrywu zbrojnego w Tenochtitlán, który miał uniemożliwić wycofanie się Hiszpanów ze stolicy. Dowodził też w czasie największego zwycięstwa Azteków w nocy z 30 czerwca na 1 lipca, która przeszła do historii pod nazwą "La Noche Triste" ("Smutnej Nocy"). Hiszpanie, nieustannie napastowani przez powstańców, nie byli w stanie utrzymać się w mieście i wycofywali się groblą w kierunku Tlacopanu. Obładowani łupami, atakowani byli na grobli, nacierali też na nich wojownicy indiańscy z łodzi na jeziorze. Konkwistadorzy ponieśli wtedy ogromną klęskę: 869 z nich zginęło, na brzeg jeziora przedostało się tylko 425, w tym wielu rannych. Zginęło też 1200-2000 Indian z oddziałów pozostających na służbie hiszpańskiej (Tlaxcalanie). Mimo zadania konkwistadorom ciężkich strat, Cuitláhuac nie podjął jednak wystarczających działań (pościgu) dla osiągnięcia pełnego zwycięstwa. Pozwoliło to Hiszpanom na odwrót do Tlaxcali.
Cuitláhuac zmarł pod koniec października 1520 r. na czarną ospę przyciągniętą do Tenochtitlán przez żołnierzy hiszpańskich. Po śmierci Cuitláhuaca dowództwo objął jego kuzyn Cuauhtémoc – energiczny i odważny ulubieniec ludu, zdecydowany obrońca niepodległości państwa Méxicas, który w styczniu 1521 r. został władcą.

</doc>
<doc id="547052" url="https://pl.wikipedia.org/wiki?curid=547052" title="Bowaryzm">
Bowaryzm



</doc>
<doc id="547053" url="https://pl.wikipedia.org/wiki?curid=547053" title="Act III (album Closterkellera)">
Act III (album Closterkellera)

Act III – album DVD polskiej grupy muzycznej Closterkeller. Wydawnictwo ukazało się 26 sierpnia 2003 roku nakładem wytwórni muzycznej Metal Mind Productions. Na płycie znalazł się występ zespołu zarejestrowany 11 kwietnia 2003 roku w Studio Krzemionki w Krakowie. Ponadto jako materiał dodatkowy umieszczone zostały teledyski oraz nagrania audio.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547054" url="https://pl.wikipedia.org/wiki?curid=547054" title="Park Narodowy Abisko">
Park Narodowy Abisko

Park Narodowy Abisko (szw. "Abisko nationalpark") – park narodowy w regionie Norrbotten w północnej Szwecji w pobliżu wsi Abisko. 
Jeden z dziewięciu pierwszych parków narodowych w Szwecji założonych w 1909 roku i pierwszych w Europie. 
Opis.
Park Narodowy Abisko leży w północnej Szwecji w pobliżu wsi Abisko, na południe od jeziora Torneträsk, w gminie Kiruna w regionie Norrbotten. Zajmuje powierzchnię 77 km².
Został ustanowiony w roku 1909 jako jeden z dziewięciu pierwszych parków w Szwecji i pierwszych w Europie. 
Park porasta roślinność alpejska. Góra Nuolja określana jest czasem mianem „góry kwiatowej” z uwagi na liczne kwiaty porastające jej stoki. Występują to m.in. gatunek storczykowatych – "Platanthera obtusata", dębik ośmiopłatkowy i "Rhododendron lapponicum". 
Na terenie parku żyją m.in. niedźwiedzie, rosomaki, rysie, łosie i renifery. Zobaczyć można tu orła przedniego, bielika, myszołowa włochatego i białozora. W okresie letnim na zboczach góry Nuolja widywano świstunkę północną. W brzozowych lasach parku występują m.in. "Acanthis", piecuszek, podróżniczek i jer, a na wrzosowiskach: siewki i mornel.
Przez teren parku przebiega długodystansowy szlak turystyczny Kungsleden (szw. „Szlak Królewski“).
Na szczycie góry Nuolja znajduje się stacja obserwacyjna zorzy polarnej, która jest uznawana za jedno z najlepszych miejsc na Ziemi do obserwacji zjawiska.
Stacja Badawcza Abisko.
We wsi Abisko znajduje się utworzona w 1913 roku Stacja Badawcza Abisko. Prowadzone są tu głównie badania środowiskowe, biologiczne i geologiczne, przy czym badania środowiskowe skoncentrowane są na badaniu zmian klimatycznych. 

</doc>
<doc id="547056" url="https://pl.wikipedia.org/wiki?curid=547056" title="Cena marzeń">
Cena marzeń

Cena marzeń (tytuł oryginalny "Rubí") – meksykańska telenowela produkowana przez Televisa S.A. de C.V. (grupa medialna Televisa) w 2004. Pierwsza emisja serialu odbyła się na kanale Canal de las Estrellas (grupa medialna Televisa). Wyprodukowano 115 odcinków, a producentem wykonawczym telenoweli jest Jose Alberto Castro. W głównych rolach występowali Bárbara Mori, Eduardo Santamarina, Sebastián Rulli i Jacqueline Bracamontes.
Główną bohaterką jest Rubí - piękna dziewczyna, która urodziła się w biednej rodzinie i obsesyjnie marzy o bogactwie. Od 28 sierpnia 2006 do 8 lutego 2007 telenowelę emitowała stacja TVN. Telenowela cieszyła się największą oglądalnością w Meksyku w roku 2004. Finałowy odcinek nadawany przez kanał Canal de las Estrellas 22 października 2004 roku uzyskał 28 milionową oglądalność co było ogromnym sukcesem owej stacji. Ostatni epizod emitowany przez Univision 7 marca obejrzało z kolei ponad 8 milionów widzów.
Treść.
"Cena marzeń" opowiada o Rubi - pięknej dziewczynie, dla której liczą się tylko pieniądze, sława i bogactwo. Pochodzi z biednej rodziny, lecz pełnej miłości i ciepła rodzinnego. Jednak, nie ma tego wszystkiego co sobie wymarzyła. Jest osobą zakłamaną, dlatego inni tracą do niej zaufanie. Marzy o chłopaku, który wyciągnie ją z biedy. Aby zrealizować swój cel, zaczyna studiować na prywatnej uczelni i "zaprzyjaźnia" się z bogatą, ale niepełnosprawną Maribel. Wrażliwa dziewczyna wierzy Rubi i w ich przyjaźń, nie mając pojęcia, iż jest tylko narzędziem do wykonania planu nieszczerej przyjaciółki. W Rubi zakochany jest Alejandro. Dziewczyna, mimo tego że go kocha, nie chce z nim być. Chłopak nie jest tak bogaty, jak to sobie wymarzyła. Poświęca miłość, wierząc, iż nadejdzie dzień, w którym spotka przystojnego mężczyznę, a zarazem bajecznie bogatego.
Recenzja.
"Cena Marzeń" jest telenowelą obyczajową (w pewnym sensie dramatem psychologicznym), która ukazuje prawdy moralne przodujące w dzisiejszym świecie. Nie jest ona klasyczną telenowelą o dobroci głównych bohaterów, ich wielkiej miłości nasączonej trudnościami losu i wreszcie szczęśliwym końcem. Wręcz przeciwnie – "Cena Marzeń" obrazuje nam w doskonały sposób życie w kłamstwie i udręce w dążeniu do bogactwa głównej bohaterki. Jest ono w pewnym sensie drogą, która prowadzi do klęski.

</doc>
<doc id="547066" url="https://pl.wikipedia.org/wiki?curid=547066" title="Prometheus - The Discipline of Fire &amp; Demise">
Prometheus - The Discipline of Fire &amp; Demise

Prometheus - The Discipline of Fire &amp; Demise – czwarty album norweskiej grupy blackmetalowej Emperor, wydany 22 października 2001 roku. Powtórnie wydany w 2006 przez Back on Black Records. Twórcą tekstów i muzyki jest Vegard "Ihsahn" Tveitan.
Po wydaniu albumu grupa rozeszła się, ponieważ Tomas "Samoth" Haugen i Trym "Trym" Torson byli bardziej skłonni grać death metal (udzielając się w zespole Zyklon) niż black metal, w odróżnieniu od Ihsahna.

</doc>
<doc id="547068" url="https://pl.wikipedia.org/wiki?curid=547068" title="Dragline">
Dragline



</doc>
<doc id="547073" url="https://pl.wikipedia.org/wiki?curid=547073" title="Su-33">
Su-33

Su-33 (Su-27K, ros. "Сухой Су-33", kod NATO – "Flanker D") – radziecki, pokładowy samolot myśliwski i uderzeniowy opracowany w biurze Suchoja, wersja rozwojowa rodziny samolotów Su-27.
Historia.
Prace nad Su-33 rozpoczęły się wraz z pracami nad nowym lotniskowcem dla ZSRR w drugiej połowie lat siedemdziesiątych XX w. Spośród dostępnych projektów wybrano dwa samoloty myśliwskie zbudowane na bazie MiG-29 i Su-27, samolot szkolny na bazie Su-25 oraz samolot wczesnego ostrzegania Jak-44. W odróżnieniu od konstrukcji zachodnich dostosowanych do startu z katapulty, w ZSRR postanowiono rozwijać technikę startu nowych myśliwców 4. generacji, o wysokim stosunku ciągu do masy, ze skoczni (w rosyjskiej terminologii: trampoliny) – wznoszącego się na końcowym odcinku pokładu lotniskowców budowanych w konfiguracji STOBAR.
Pierwsze próby lądowania z hakiem i aerofiniszerem oraz startu ze skoczni, prowadzono w bazie naziemnej Nitka na Krymie w 1982 roku. W próbach wziął udział nieznacznie zmodyfikowany prototyp Su-27 (T-10-3). W 1984 roku prowadzono próby kolejnego prototypu T-10-25 przebudowanego z seryjnego Su-27, ze wzmocnionym podwoziem, przystosowanego do współpracy z aparaturą naprowadzania Riezistor-4K. W maju 1985 roku Wiktor Pugaczow oblatał eksperymentalną wersję Su-27 z dodatkowym przednim usterzeniem poziomym. Dalsze próby samolotu pokładowego prowadzono od maja 1985 roku na prototypie T-10-24 w tej samej konfiguracji. Wersja ta, z dodatkowym przednim usterzeniem, stała się podstawą do skonstruowania myśliwca pokładowego Su-27K (oznaczenie fabryczne T-10K, od ros. "korablennyj" – okrętowy). Projekt został zatwierdzony przez dowódcę marynarki w lutym 1985 roku.
Pierwszy prototyp T-10K-1 oblatano 17 sierpnia 1987 roku, latem 1988 otrzymał składane skrzydła. 28 września 1988 maszyna uległa katastrofie podczas realizowanych prób (pilot doznał urazu). Dalsze testy kontynuowano na T-10K-2, oblatanym 22 grudnia 1987. 1 listopada 1989 roku W. Pugaczow odbył pierwsze lądowanie na pokładzie lotniskowca „Admirał Kuzniecow”. Siedem sztuk Su-27K serii próbnej (T-10K-3 – 9) zbudowano w KnAAPO w 1990 roku, a w 1992 roku rozpoczęto produkcję serii 24 sztuk.
Samoloty serii próbnej zaczęły wchodzić w 1991 roku na wyposażenie 100. Okrętowego Pułku Lotnictwa Myśliwskiego, gdzie były używane do szkolenia. 26 września 1991 pierwszy samolot jednostki wylądował na lotniskowcu „Admirał Kuzniecow”. Pierwsze maszyny z pierwszej serii dostarczono rosyjskiej marynarce wojennej w kwietniu 1993 roku. Ogółem dostarczono 24 samoloty seryjne. Weszły do eksploatacji realizując równocześnie próby państwowe. Z końcem grudnia 1994 roku zakończono badania samolotu i 31 sierpnia 1998 roku został on oficjalnie przyjęty na uzbrojenie rozporządzeniem Prezydenta Federacji Rosyjskiej pod oznaczeniem Su-33. Jedyną jednostką zdolną do działań bojowych jest 279. Pułk Pokładowego Lotnictwa Myśliwskiego. Liczący 24 samoloty pułk stacjonuje na pokładzie jedynego rosyjskiego lotniskowca „Admirał Kuzniecow”. Oprócz myśliwca Su-33(MK) powstała też dwumiejscowa wersja samolotu wielozadaniowego Su-33KUB, z układem miejsc jak w Su-34.
Do 2007 roku pięć seryjnych samolotów zostało rozbitych z różnych przyczyn.
Konstrukcja.
Napęd maszyny tworzą dwa silniki AL-31F o maksymalnym ciągu 122,6 kN. Samolot posiada sondę do tankowania w powietrzu oraz aparaturę UPAZ-1A do przekazywania paliwa w powietrzu innym samolotom. W porównaniu do Su-27 Su-33 posiada dodatkowe przednie usterzenie poziome. Może również składać skrzydła, tylne usterzenie poziome oraz osłonę radaru aby ułatwić bazowanie na lotniskowcach. Podwozie wzmocnione, przednie koło zdwojone. Pod kadłubem zainstalowano hak umożliwiający lądowanie na lotniskowcu. Su-33 posiada podobne wyposażenie do Su-27, uzupełnione o urządzenia ułatwiające lądowanie na lotniskowcu.
Uzbrojenie.
Uzbrojenie – Analogiczne do Su-27, dodatkowo może zabierać rakiety R-27EM przeznaczone do niszczenia celów lecących nisko nad wodą. Maksymalna masa uzbrojenia podwieszanego na 12 punktach wynosi 6500 kg, pełny zestaw uzbrojenia wiąże się z ograniczeniami w zakresie startu z lotniskowca. Su-33 ma dwa węzły podwieszeń centralnie pod kadłubem, dwa pod wlotami powietrza i po cztery pod skrzydłami. Maksymalnie może przenosić 8 rakiet powietrze-powietrze średniego zasięgu R-27R/JeR (na dwóch węzłach R-27T/JeT) oraz cztery bliskiego zasięgu R-73. W konfiguracji uderzeniowej może przenosić do 8 bomb o masie 500 kg lub 28 bomb 250 kg albo cztery wyrzutnie niekierowanych pocisków rakietowych kalibru 80 mm S-8 (wyrzutnie B-8M1 po 20 pocisków) lub S-25 (pojedyncze). Przewidywano możliwość przenoszenia rakiety przeciwokrętowej Moskit, lecz nie są one stosowane.
Odniesienia.
Jeden z najskuteczniejszych rosyjskich hokeistów, Maksim Suszynski nosił przydomek "Su-33" z uwagi na skojarzenie z jego nazwiskiem i numerem, z jakim występował na koszulce.
Zobacz też.
Podobne lub porównywalne konstrukcje:

</doc>
<doc id="547074" url="https://pl.wikipedia.org/wiki?curid=547074" title="Konstanty Radziwiłł (ur. 1958)">
Konstanty Radziwiłł (ur. 1958)

Konstanty Radziwiłł (ur. 9 stycznia 1958 we Wrocławiu) – polski lekarz, doktor nauk medycznych, działacz samorządu lekarskiego. Prezes Naczelnej Izby Lekarskiej w latach 2001–2010, od 2015 do 2018 minister zdrowia w rządach Beaty Szydło oraz Mateusza Morawieckiego, senator IX kadencji, od 2019 wojewoda mazowiecki.
Życiorys.
W 1973 ukończył Szkołę Podstawową nr 205 w Warszawie, a w 1977 VI Liceum Ogólnokształcące im. Tadeusza Reytana w Warszawie. W latach 1977–1983 studiował na I Wydziale Lekarskim Akademii Medycznej w Warszawie, gdzie uzyskał dyplom lekarza. Specjalizował się w medycynie ogólnej (1993) i medycynie rodzinnej (1994). Ukończył podyplomowe studium ekonomiki zdrowia na UW oraz podyplomowe studium bioetyki na Uniwersytecie Kardynała Stefana Wyszyńskiego w Warszawie. W 2011 w Wojskowym Instytucie Medycznym uzyskał stopień doktora nauk medycznych na podstawie pracy pt. "Ocena wielkości efektu placebo w leczeniu chorób alergicznych i astmy na podstawie metaanalizy opublikowanych wysokiej jakości badań skuteczności leków".
W latach 1980–1981 był prezesem Niezależnego Zrzeszenia Studentów na Akademii Medycznej i członkiem Krajowej Komisji Koordynacyjnej NZS. Po wprowadzeniu stanu wojennego uczestniczył w podziemnych działaniach NZS. Był także działaczem Ruchu Wolność i Pokój, w ramach którego od 1986 wchodził w skład Rady Funduszu Ruchu WiP.
Po studiach w latach 1983–1984 pracował jako lekarz stażysta na Ursynowie, następnie jako lekarz podstawowej opieki zdrowotnej w tej samej dzielnicy. Do 1989 zatrudniony również w stołecznym pogotowiu ratunkowym. W latach 1986–1991 był lekarzem zakładowym w przedsiębiorstwach przemysłowych. W 1996 został właścicielem niepublicznego zakładu opieki zdrowotnej pod nazwą Przychodnia Medycyny Rodzinnej. Wykładał w Szkole Wyższej Przymierza Rodzin w Warszawie (2001–2003), a w 2005 został asystentem w Katedrze i Zakładzie Medycyny Rodzinnej Warszawskiego Uniwersytetu Medycznego.
Od 1993 działacz samorządu lekarskiego. Należał do Komitetu Łącznikowego Europejskiego Forum Organizacji Medycznych i Światowej Organizacji Zdrowia. Zajmował różne funkcje w warszawskiej Okręgowej Izbie Lekarskiej i Naczelnej Izbie Lekarskiej. W latach 2001–2010 był prezesem Naczelnej Rady Lekarskiej. W latach 2010–2012 był prezydentem Stałego Komitetu Lekarzy Europejskich. Współzałożyciel i wiceprezes Związku Dużych Rodzin „Trzy Plus”. W 2010 został ekspertem Centrum Systemów Informacyjnych Ochrony Zdrowia, a w 2013 przewodniczącym rady nadzorczej centrum medycznego. Także w 2013 podjął współpracę z Jarosławem Gowinem, został ekspertem Polski Razem.
W wyborach w 2015 wystartował do Senatu z ramienia PiS (jako kandydat Polski Razem) w okręgu nr 41, uzyskując mandat senatora IX kadencji (otrzymał blisko 100 tys. głosów). 16 listopada 2015 został powołany na ministra zdrowia w rządzie Beaty Szydło. W maju 2016 wstąpił do Prawa i Sprawiedliwości. W okresie pełnienia funkcji ministra zdrowia przeprowadził reformę wprowadzającą sieć szpitali i zmiany w POZ. Pod koniec urzędowania prowadził bezskuteczne rozmowy z protestującymi rezydentami.
11 grudnia 2017 objął stanowisko ministra zdrowia w nowo utworzonym rządzie Mateusza Morawieckiego. 9 stycznia 2018 został odwołany. Bez powodzenia kandydował w wyborach do Parlamentu Europejskiego w 2019. W wyborach w tym samym roku nie uzyskał senackiej reelekcji.
25 listopada 2019 został przez premiera Mateusza Morawieckiego powołany na stanowisko wojewody mazowieckiego.
W 2023 otrzymał nominację na ambasadora RP na Litwie.
Odznaczenia.
W 2004 odznaczony Złotym Krzyżem Zasługi, a w 2009 Krzyżem Kawalerskim Orderu Odrodzenia Polski. W 2015 został laureatem nagrody m.st. Warszawy.
Życie prywatne.
Wywodzi się z polskiego rodu książęcego Radziwiłłów herbu Trąby. Jest wnukiem Konstantego Mikołaja Radziwiłła, właściciela Zegrza, synem Alberta Hieronima Radziwiłła i Anny Marii z domu Czartoryskiej, bratem Macieja i Zofii Bocheńskiej oraz kuzynem Dominika Radziwiłła.
Jest żonaty z Joanną Małgorzatą z domu Dąbrowską. Ma czterech synów i cztery córki: Marię (ur. 1983), Macieja (ur. 1984), Annę (ur. 1986), Elżbietę (ur. 1987), Jana (ur. 1989), Michała (ur. 1991), Karola (ur. 1993) i Barbarę (ur. 2000).

</doc>
<doc id="547075" url="https://pl.wikipedia.org/wiki?curid=547075" title="Black Holes and Revelations">
Black Holes and Revelations

Black Holes and Revelations – czwarty studyjny album angielskiego zespołu rockowego Muse, wydany 3 lipca 2006 roku przez wytwórnię Warner Bros. Records. W pierwszym tygodniu sprzedaży w Wielkiej Brytanii płyta rozeszła się w liczbie przeszło 115 tys. egzemplarzy, bijąc tym samym wynik poprzedniego dzieła grupy, "Absolution". Ostatecznie "Black Holes and Revelations" zyskał na Wyspach status podwójnej platynowej płyty.
Album zawiera piosenki mające podtekst polityczny, a także związane z tematyką fantastyczną. Widoczne są na nim wpływy zespołami Queen, Millionaire, Sly and the Family Stone, Depeche Mode, Franz Ferdinand oraz muzyką poważną z południa Włoch.
Styl muzyczny.
"Black Holes and Revelations" jest odejściem zespołu od stylów prezentowanych na poprzednich albumach i zawiera szeroki wybór alternatywnych motywów muzycznych. Jego gatunek można określić przede wszystkim jako rock alternatywny i hard rock. Pierwszy utwór "Take a Bow" jest jakby kontynuacją "Absolution", wprowadza elementy techno do twórczości Muse. 
Jednakże następne kompozycje są zupełnie inne - "Starlight" został opisany przez jednego z recenzentów jako 'koncert Abby na księżycu', "Supermassive Black Hole" nagrany jest w stylu post disco i funk rocka, a "Map of the Problematique" jest porównywane do synthpopowego "Enjoy the Silence" Depeche Mode. Kolejne piosenki bardziej przypominają wcześniejsze brzmienie Muse, aż do utworu zamykającego album, "Knights of Cydonia", który jest połączeniem surf rocka i rocka progresywnego. 
Okładka płyty.
Oprawa graficzna płyty zaprojektowana przez Storma Thorgersona przedstawia krajobraz planety Mars i czterech mężczyzn siedzących przy stole, na którym znajdują się trzy miniaturowe koniki. Miejsce to przedstawia Cydonię, region Czerwonej Planety znany z Marsjańskiej Twarzy, a ukazane konie nawiązują do rycerzy, stąd też tytuł piosenki "Knights of Cydonia". Ci rycerze to według zespołu Czterej Jeźdźcy Apokalipsy z Apokalipsy Św. Jana. 
Reakcja krytyków.
Ogólnie album zyskał bardzo pozytywne recenzje mediów - magazyn "Q" opisał go jako "jeden z najlepszych albumów roku... genialny, ale szalony", a Planet Sound jako "Album roku 2006". Wielu krytyków zauważyło również, jak zespół wybrał bardziej oryginalny, progresywny styl muzyki rockowej, znacznie różniący się od porównywanej do Radiohead debiutanckiej płyty tria, "Showbiz". Jedna z nielicznych krytycznych opinii na temat płyty pochodzi z amerykańskiego portalu Pitchfork Media, której autor stwierdził, iż Muse "zawsze uroczo kiepscy... stali się lamerami". "Black Holes and Revelations" zyskał miano trzeciego i drugiego albumu 2006 roku w rankingach magazynów - odpowiednio "NME" i "Q". Otrzymał również nominację do Mercury Prize. 

</doc>
<doc id="547082" url="https://pl.wikipedia.org/wiki?curid=547082" title="Rio de Oro">
Rio de Oro

Rio de Oro (z hiszpańskiego: "Złota Rzeka") – region geograficzny, część Sahary Zachodniej pomiędzy 23 i 24 równoleżnikiem o powierzchni około 184 tysięcy km². W latach 1969–1975 jedna z dwóch prowincji składających się na hiszpańską kolonię Sahara Hiszpańska (druga to Sakija al-Hamra).
Od 1979 część terytorium jest okupowana przez Maroko.
Nazwa pochodzi od istniejącej tam niegdyś rzeki, obecnie wyschniętej doliny Wadi az-Zahab (), przebiegającej częściowo również na terytorium Mauretanii. Nazwę tę nadali rzece w XV wieku Portugalczycy (jako Rio do Ouro), którzy wymieniali tu swoje towary na złoto pochodzące z Mali i uważali, że można ten kruszec znaleźć w tym regionie. W rzeczywistości jednak złoto odnaleziono znacznie dalej na południe – dopiero w okolicach dzisiejszego Akdżawadżatu w Mauretanii oraz na ziemiach ludu Wangara na południe od Nigru.
Region zamieszkują głównie muzułmanie, działa niepodległościowy Front Polisario.

</doc>
<doc id="547085" url="https://pl.wikipedia.org/wiki?curid=547085" title="Reghina">
Reghina

Reghina – minialbum polskiej zespołu muzycznego Closterkeller. Wydawnictwo ukazało się 18 października 2004 roku nakładem wytwórni muzycznej Metal Mind Productions. Nagrania dotarły do 34. miejsca listy OLiS. Nagrania zostały zarejestrowane pomiędzy wrześniem a październikiem 2004 roku w New Project Studio. Utwory 2, 6, 7 zostały zrealizowane podczas sesji nagraniowej albumu "Nero".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547090" url="https://pl.wikipedia.org/wiki?curid=547090" title="Ołowica">
Ołowica

Ołowica, saturnizm – zatrucie ołowiem powodujące osłabienie, bezsenność, brak łaknienia, zaburzenia widzenia i uszkodzenia wewnętrznych narządów ciała (wątroby oraz nerek). Dodatkowo poprzez wiązanie się z niektórymi enzymami mogą uszkadzać krwinki czerwone, a także komórki układu nerwowego. Substancją wiążącą ołów (Pb) w organizmie jest chelaton, dlatego też stosuje się go w leczeniu ołowicy.
W jednym z badań na modelu zwierzęcym wykazano skuteczność leczenia ołowicy witaminą C, DMSA, EDTA i dimerkaprolem, natomiast w przypadku EGTA, N-acetylocysteiny i innych związków nie wykazano korzystnego efektu.
Na ołowicę zmarł Ludwig van Beethoven (1770-1827). Udowodniono to na podstawie analizy jego włosów, w których wykryto dawkę ołowiu stukrotnie przewyższającą dopuszczalny poziom ołowiu w organizmie człowieka. Prawdopodobnie to ołowica była przyczyną głuchoty wielkiego kompozytora.
Możliwe, że na ołowicę cierpiał również malarz Francisco Goya (1746-1828). Swoje długie i wyczerpujące zmagania z chorobą artysta utrwalił w autoportretach, a jego stan ducha odczytać można w jego "Czarnych obrazach" z lat 1816-1823. 
W Polskiej Rzeczypospolitej Ludowej ołowica występowała na Górnym Śląsku, zwłaszcza wśród dzieci zamieszkujących okolice Huty Szopienice oraz Huty Miasteczko Śląskie, które to zakłady emitowały znaczne ilości nieoczyszczonych spalin z wytopu cynku. Badania w tej sprawie prowadziły m.in. Bożena Hager-Małecka oraz Jolanta Wadowska-Król, były one jednak z powodów politycznych blokowane.

</doc>
<doc id="547091" url="https://pl.wikipedia.org/wiki?curid=547091" title="Grojec (Kotlina Żywiecka)">
Grojec (Kotlina Żywiecka)

Grojec – wzgórze w Żywcu-Sporyszu w widłach Soły i Koszarawy. Ma trzy wierzchołki:
Na północnym stoku Małego Grojca znajduje się niewielki wyciąg narciarski i rozciąga się stąd panorama widokowa na południową część Żywca. Najlepsze jednak widoki są ze Średniego Grojca, jego wierzchołek i znaczna część stoków są bowiem bezleśne. Widoczny jest stąd Żywiec, Jezioro Żywieckie i przełom Soły, dolina Koszarawy i Pewlicy, szczyty Łyska i Barutka, Pasmo Pewelskie i Jałowieckie, Grupa Mędralowej, szczyt Babiej Góry i Pilska oraz główny grzbiet Beskidu Śląskiego z Baranią Górą, Skrzycznem i Klimczokiem. Jedynie widok na południe przesłonięty jest wyższym szczytem Grojca (612 m). Na szczycie Średniego Grojca ustawiono stalowy krzyż – pamiątkę po wizycie w Żywcu papieża Jana Pawła II w dniu 22 maja 1995 roku. Krzyż jest widoczny z wielu miejsc w mieście i stał się jednym z symboli Żywca. 
Na najwyższym szczycie Grojca prowadzone były prace archeologiczne, podczas których stwierdzono istnienie wcześniej drewnianego zamku na wzgórzu Grojec. Około 1460 został zniszczony i obecnie nie ma po nim śladu. Na szczycie tym później stała szubienica, na której m.in. powieszono zbójnika Marcina Portasza. Szczyt jest zarośnięty, można jednak znaleźć miejsce widokowe z szeroką panoramą widokową na Beskid Żywiecki. Zlokalizowana jest tutaj również telewizyjna stacja przekaźnikowa z dwudziestosześciometrowym masztem.
Na południowych stokach najwyższego szczytu Grojca znajduje się jaskinia w Grojcu. Przez wszystkie szczyty Grojca przebiega szlak turystyczny oraz ścieżka edukacyjna, prowadząca przez najbardziej interesujące fragmenty wzgórza (m.in. obok pieca wapienniczego, przez murawy kserotermiczne, punkt widokowy na Średnim Grojcu, torfowisko wysokie ze stanowiskiem rosiczki okrągłolistnej. W 2002 obserwowano na łące liczące około 200 kwitnących osobników stanowisko bardzo rzadkiej w Polsce i chronionej prawnie rośliny pasożytniczej – zarazy drobnokwiatowej. Na stokach Grojca rosną także rzadkie w Polsce gatunki: tojad lisi i zawilec wielkokwiatowy.
Pasmo.
Większość map i m.in. PTTK zalicza Grojec do Beskidu Żywieckiego. Część ekspertów określa go jako najwyższy punkt Kotliny Żywieckiej.

</doc>
<doc id="547094" url="https://pl.wikipedia.org/wiki?curid=547094" title="System strefowy">
System strefowy

System strefowy – system 9 (+ 2 skrajnych, referencyjnych) stref naświetlenia, ułatwiający dobór ekspozycji fotograficznej, opracowany przez Ansela Adamsa i Freda Archera.
Pełny system strefowy umożliwiał ocenę rozpiętości tonalnej fotografowanego motywu a następnie poprawną korektę naświetlenia i wywołania w stosunku do wartości pokazywanych przez światłomierz. Obecnie system stosuje się w zasadzie wyłącznie do korekty naświetlenia – jest to "uproszczony" system strefowy.
Aby korzystać z systemu strefowego, należy mieć w aparacie fotograficznym punktowy pomiar światła (alternatywnie pomiar w małym polu), lub zmierzyć punktowo światłomierzem światło odbite. Pomiar dowolnego obiektu zwraca takie parametry naświetlenia, aby mierzony obiekt znajdował się w strefie nr 5. Jeśli ma się znaleźć w innej strefie, należy dokonać korekty o tyle jednostek, ile jest różnicy stref. Strefy rozmieszczone są co 1EV, czyli na przykład jeśli pomiar zacienionego fragmentu lasu wykazuje przysłonę f8 i czas 1/60 sekundy, a przy takich parametrach zdjęcie prześwietliłoby się (fragment ten znalazłby się w 5 strefie), to chcąc umieścić go w 3 strefie, należy skorygować naświetlenie do np. f16 i 1/60 s, lub f8 i 1/250 s (korekta ekspozycji o 2EV).
Z systemu strefowego można też w uproszczeniu korzystać przy pomiarze centralnie ważonym, aby wiedzieć, jak korygować kontrastowe sceny, "uśrednione" przez pomiar.
Poniższa tabela przedstawia krótką charakterystykę poszczególnych stref. Strefy 0 i 10 to strefy referencyjne. Strefy od I do IX określają rozpiętość tonalną, natomiast strefy od III do VII rozpiętość fakturalną.

</doc>
<doc id="547098" url="https://pl.wikipedia.org/wiki?curid=547098" title="Daria Widawska">
Daria Widawska

Daria Widawska (ur. 1 maja 1977 w Gdańsku) – polska aktorka.
Życiorys.
W dzieciństwie należała do Zespołu Pieśni i Tańca „Fregata” w Gdyni. Przez 12 lat uczęszczała do szkoły muzycznej. Jest absolwentką III Liceum Ogólnokształcącego im. Marynarki Wojennej RP w Gdyni. W 2000 ukończyła Akademię Teatralną w Warszawie.
Jako aktorka zadebiutowała występem w spektaklu "Cesarska miłość" (reż. Leszka Wosiewicza) w Teatrze Telewizji. Następnie grała w warszawskich teatrach: Na Woli, Rozmaitości i Scena Prezentacje. Ogólnopolską rozpoznawalność przyniosły jej role w serialach TVN: Agaty Bieleckiej w "Magda M." (2005–2007), Anki w "39 i pół" (2008–2009) oraz Doroty w "Prawo Agaty" (2012–2015). W 2007 uczestniczyła w szóstej edycji programu rozrywkowego TVN "Taniec z gwiazdami".
W 2008 została honorowym ambasadorem dzieci chorych na nowotwory mózgu. Została jedną z bohaterek książki "Odnaleźć dobro" (2009) Marzanny Graff. W 2010 została nominowana w plebiscycie Viva! Najpiękniejsi w kategorii "najpiękniejsza Polka".
Życie prywatne.
11 sierpnia 2007 poślubiła operatora kamery, Michała Jarosińskiego. Mają dwóch synów, Iwa (ur. 20 czerwca 2008) i Brunona (ur. 23 października 2015).

</doc>
<doc id="547099" url="https://pl.wikipedia.org/wiki?curid=547099" title="TPP">
TPP



</doc>
<doc id="547101" url="https://pl.wikipedia.org/wiki?curid=547101" title="Nero (album)">
Nero (album)

Nero – siódmy studyjny album grupy muzycznej Closterkeller. Wydany został 14 października 2003 przez Metal Mind Productions, natomiast 27 lutego 2004 ukazała się jego angielskojęzyczna edycja.
Teksty: Anja Orthodox. Muzyka: Closterkeller. Materiał nagrano w studio Zeman-Krason w okresie sierpień – wrzesień 2003. Produkcja: Tomasz Dziubiński – MMP. Produkcja artystyczna: Anja Orthodox. Realizacja: Marcin Gliszczyński, Marcin Tymanowski.
Projekt graficzny: Agnieszka Szuba. Program komputerowy: Radek „Larry” Grabiński.
Nagrania dotarły do 25. miejsca listy OLiS.
W czasopiśmie branżowym „Teraz Rock” wystawiono płycie ocenę 4 na 5.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547112" url="https://pl.wikipedia.org/wiki?curid=547112" title="Adine Masson">
Adine Masson



</doc>
<doc id="547114" url="https://pl.wikipedia.org/wiki?curid=547114" title="Koregent">
Koregent

Koregent (inaczej współkról, współwładca) – monarcha, który rządzi danym państwem razem z innym (lub kilkoma innymi), równym mu formalnie rangą i pozycją, monarchą. Pozycja koregentów w rzeczywistości nie zawsze jest równorzędna. W tych wypadkach, gdy jeden z władców posiada silniejszą pozycję, koregentem często nazywa się drugiego z monarchów, jak np. w przypadku młodszych synów monarchów, koronowanych za ich życia. Okres współrządów nazywamy koregencją. 

</doc>
<doc id="547116" url="https://pl.wikipedia.org/wiki?curid=547116" title="Francoise Masson">
Francoise Masson



</doc>
<doc id="547122" url="https://pl.wikipedia.org/wiki?curid=547122" title="Park Krajobrazowy Wzgórza Dylewskie">
Park Krajobrazowy Wzgórza Dylewskie



</doc>
<doc id="547123" url="https://pl.wikipedia.org/wiki?curid=547123" title="Park Krajobrazowy Wzgórz Dylewskich">
Park Krajobrazowy Wzgórz Dylewskich

Park Krajobrazowy Wzgórz Dylewskich – park krajobrazowy o powierzchni 71,7 km² leżący w województwie warmińsko-mazurskim, na terenie trzech gmin powiatów ostródzkiego (Dąbrówno, Ostróda) oraz iławskiego (Lubawa). Wokół Parku utworzono otulinę o powierzchni 146,6 km² – poza wymienionymi gminami leży ona także na terenie gminy Grunwald.
Park powstał w 1994 roku w celu ochrony bardzo urozmaiconej rzeźby, unikatowych walorów krajobrazowo-widokowych, bogatej ilościowo i zróżnicowanej gatunkowo flory i fauny i dużych wartości historyczno-kulturowych terenu. Obejmuje swymi granicami najwyższą część Garbu Lubawskiego, zwaną Wzgórzami Dylewskimi. Należą one do najbardziej urozmaiconych morfologicznie obszarów Pojezierza Chełmińsko-Dobrzyńskiego i najwyższych wzniesień polskich pojezierzy (najwyższe wzniesienie Dylewska Góra 312 m n.p.m.).
Obszar Parku usytuowany jest powyżej rzędnej 165 m n.p.m. Najniższe miejsca położone są w dolinach cieków wodnych, np. w dorzeczy Poburzanki. Charakterystyczną cechą ukształtowania terenu jest wyjątkowo silna dynamika rzeźby terenu, wyrażająca się wielkością lokalnych deniwelacji i intensywnością występowania form morfologicznych. Deniwelacje 40-60 m są powszechne, a nierzadko osiągają 80 m. Spadki na zboczach często przekraczają 25%.
Wody powierzchniowe odpływają promieniście w różnych kierunkach. Rzeki i strumienie biorą tu swój początek, a ich źródła zlokalizowane są głównie na obrzeżach Parku i w otulinie: rz. Dylewka, rz. Poburzanka, rz. Gizela, rz. Sandela, rz. Świniarc, rz. Struga, rz. Mała Wkra, rz. Wel.
Obszar Wzgórz Dylewskich jest jedynym w województwie warmińsko-mazurskim stanowiskiem występowania bodziszka żałobnego, fiołka trwałego i ułudki leśnej.
Rezerwaty przyrody.
W obrębie parku krajobrazowego i jego otuliny utworzono następujące rezerwaty przyrody: 
Planowane rezerwaty przyrody:

</doc>
<doc id="547124" url="https://pl.wikipedia.org/wiki?curid=547124" title="Kolektor wylotowy">
Kolektor wylotowy

Kolektor wylotowy (k. wydechowy) – zespół przewodów odprowadzających spaliny z cylindrów silnika spalinowego do rury wydechowej.
Kolektor składa się z przewodów wylotowych poszczególnych cylindrów, połączonych z przewodem zbiorczym o odpowiednio większej średnicy. Zakończony jest kołnierzem do połączenia z rurą wylotową, prowadzącą w silnikach o zapłonie iskrowym do reaktora katalitycznego, a dalej do tłumików wylotu.
W starszych konstrukcjach kolektory wylotowe były wykonywane z żeliwa, odznaczającego się dobrą zdolnością tłumienia dźwięków, odpornością na wysokie temperatury i na korozję, oraz umiarkowaną rozszerzalność cieplną.
Kolektor wylotowy powinien stawiać małe opory przepływu, umożliwiające dokładne opróżnienie cylindrów ze spalin.

</doc>
<doc id="547126" url="https://pl.wikipedia.org/wiki?curid=547126" title="Adoniasz">
Adoniasz

Adoniasz (hebr. "אדוניה", "Panem jest Jah") (ur. po 1010 p.n.e. w Hebronie, zm. ok. 970 p.n.e.) – syn Dawida, króla Izraela i Judy. U schyłku życia ojca rywalizował o sukcesję ze swoim przyrodnim bratem Salomonem. Po śmierci ojca i objęciu rządów przez Salomona został na polecenie tego ostatniego stracony.
Biogram.
Adoniasz był czwartym z kolei synem Dawida. Jego matką była Chaggita. Dokładna data narodzenia Adoniasza nie jest znana. Wiadomo, że urodził się w czasie, kiedy stolicą jego ojca był Hebron - czyli w okresie między śmiercią Saula a zdobyciem Jerozolimy przez Dawida. Pierwszy fakt często datuje się na ok. 1010 p.n.e., drugi na ok. 1003 p.n.e.
Pod koniec życia ojca zaczął domagać się sukcesji. Do najpoważniejszych stronników Adoniasza należeli kapłan Abiatar i dowódca wojska Joab. Kiedy przy kamieniu Zochelet u źródła Rogel (u zbiegu dolin Hinnom i Cedronu za południowym murem Jerozolimy) zabił na ofiarę owce, woły i tuczne cielce "zaprosił wszystkich swych braci, synów królewskich oraz wszystkich ludzi z Judy, sługi króla oraz wszystkich ludzi z Judy, sługi króla", pominął jednak swojego przyrodniego brata Salomona i jego stronników. Wzbudziło to niepokój Batszeby, jednej z żon Dawida. Ta uzyskała od starego króla zapewnienie, że kolejnym władcą będzie jej syn Salomon. Gdy ten ostatni został namaszczony na króla przez kapłana Sadoka i proroka Natana, Adoniasz przeraził się. Udał się przed Przybytek Mojżeszowy, chwycił się za rogi ołtarza całopalenia i domagał się od Salomona gwarancji bezpieczeństwa. Salomon oświadczył, że jeżeli brat będzie zachowywał się uczciwie, nic złego mu się nie stanie.
Po śmierci Dawida królem Izraela został Salomon. Tymczasem Adoniasz - za pośrednictwem Batszeby - poprosił nowego władcę o rękę Abiszag, pięknej Szunemitki należącej do haremu Dawida. Ówczesne prawo przewidywało, że ten, kto posiadł żonę króla, miał prawo do tronu, więc Salomon potraktował prośbę Adoniasza jako próbę uzurpacji. Jeszcze tego samego dnia na polecenie nowego króla Adoniasz został zabity. Śmiertelny cios zadał mu Benajasz, syn Jojady.
Po zgładzeniu Adoniasza Salomon rozprawił się z jego stronnikami - Abiatara pozbawiono godności arcykapłańskiej i zesłano do Ananot, a Joaba zamordowano.
Nic nie wiadomo o tym, aby Adoniasz pozostawił po sobie jakieś potomstwo.
W kinie.
Postać Adoniasza pojawia się w ekranizacjach losów Salomona. W syna Chaggity wcielił się m.in. George Sanders w filmie "Salomon i królowa Saby" (1959).

</doc>
<doc id="547127" url="https://pl.wikipedia.org/wiki?curid=547127" title="Thou Shalt Suffer">
Thou Shalt Suffer

Thou Shalt Suffer to norweska grupa muzyczna początkowo wykonująca death metal, a obecnie nowoczesny ambient. Powstała 1991 roku w Notodden występując na początku pod nazwami "Dark Device", "Xerasia" oraz "Embryonic".

</doc>
<doc id="547128" url="https://pl.wikipedia.org/wiki?curid=547128" title="Kontroler stacji bazowej">
Kontroler stacji bazowej

Kontroler stacji bazowej, BSC (ang. "base station controller)" – kontroler (sterownik) stacji bazowej sieci bezprzewodowych. 
Pełni nadzór nad kilkunastoma lub kilkudziesięcioma stacjami bazowymi. Steruje przełączaniem połączeń w ramach nadzorowanych przez siebie stacji, a także mocą, z jaką nadaje telefon komórkowy.
Kontroler stacji bazowych ze stacjami bazowymi połączony jest za pomocą linii kablowych lub radiolinii (anten kierunkowych).

</doc>
<doc id="547129" url="https://pl.wikipedia.org/wiki?curid=547129" title="Uzdrowiska">
Uzdrowiska



</doc>
<doc id="547130" url="https://pl.wikipedia.org/wiki?curid=547130" title="Lathyrus">
Lathyrus



</doc>
<doc id="547136" url="https://pl.wikipedia.org/wiki?curid=547136" title="Filtr oleju">
Filtr oleju

Filtr oleju jest elementem układu smarowania. Olej silnikowy, aby mógł spełnić swoje zadania w silniku, musi być filtrowany ze względu na występujące w nim podczas pracy zanieczyszczenia.
Zanieczyszczenia organiczne: pozostałości po niespalonym paliwie, produkty utleniania, termiczny rozkład i spalanie samego oleju.
Zanieczyszczenia nieorganiczne: pył w powietrzu i cząstki metali.
Podział filtrów oleju.
Według zasady działania:
Według jakości filtrowania:
Według rozmieszczenie w układzie smarowania:
Zasada działania filtra oleju.
Głównym zadaniem filtra oleju jest usuwanie zanieczyszczeń znajdujących się w oleju smarującym elementy ruchome jednostki napędowej pojazdu. Olej silnikowy filtrowany jest na początku przez tzw. smok, który usuwa z niego największe zanieczyszczenia, następnie trafia on do filtra. Tam filtracja jest znacznie bardziej dokładna, ponieważ usuwane są zanieczyszczenia o wielkości nawet 1/50 milimetra.
We wnętrzu filtra znajduje się papierowy wkład, który jest odporny na rozpuszczanie przez olej, a jednocześnie przepuszczający go przez swoją powierzchnię. Jest on ułożony na kształt harmonijki po to, by maksymalnie zwiększyć powierzchnię roboczą, przez którą może być filtrowany olej.

</doc>
<doc id="547141" url="https://pl.wikipedia.org/wiki?curid=547141" title="Czarna (Włoszczowska)">
Czarna (Włoszczowska)

Czarna (Włoszczowska) – polska rzeka, prawobrzeżny dopływ Pilicy, o długości 47,5 km, jeden z najbardziej malowniczych dopływów tej rzeki. Źródła Czarnej Włoszczowskiej znajdują się w północno-wschodniej części Pasma Przedborsko-Małogoskiego na wysokości 220-230 m n.p.m. wśród rozległych mokradeł koło miejscowości: Lipia Góra, Ostra Górka, Wysoka Góra i Bukowa Górka. Tereny w górnym biegu Czarnej Włoszczowskiej są największym obszarem bagiennym na Wyżynie Małopolskiej. Jest tu bogate siedlisko pierwotnej flory i fauny. Z tego obszaru spływają promieniście ku szerokiej bramie na grzbiecie Przedborsko-Małogoskim liczne rzeczki i strugi. Koryto Czarnej Włoszczowskiej formuje się koło wsi Zamoście. Rzeka wcina się w dno doliny, a jej prąd znacznie przyśpiesza. Na odcinku zaledwie 20 km pokonuje ona 20 m różnicy wysokości i napełnia kilka stawów. Jeszcze niedawno Czarna Włoszczowska poruszała cztery młyny, a w XIX wieku – również tartak i hutę żelaza. Aż do ujścia rzeka silnie meandruje. Jej brzegi są zarośnięte olszą czarną. Czarna Włoszczowska uchodzi do Pilicy we wsi Ciemiętniki. Przepływa przez województwo świętokrzyskie.

</doc>
<doc id="547145" url="https://pl.wikipedia.org/wiki?curid=547145" title="Filtr paliwa">
Filtr paliwa

Filtr paliwa czyści zanieczyszczone paliwo. Filtry paliwa stosowane w układzie zasilania silników o zapłonie samoczynnym powinny filtrować cząstki zanieczyszczeń większe niż 3 μm oraz wytrącać zawartą w paliwie wodę. Natomiast filtry paliwa stosowane w silnikach benzynowych powinny zatrzymywać cząstki zanieczyszczeń większe niż 10 μm. Filtrowanie benzyny jest łatwiejsze niż oleju napędowego, gdyż olej napędowy jest bardziej zabrudzony i w niskich temperaturach następuje w nim krystalizacja parafiny.

</doc>
<doc id="547146" url="https://pl.wikipedia.org/wiki?curid=547146" title="Pęd rośliny">
Pęd rośliny



</doc>
<doc id="547148" url="https://pl.wikipedia.org/wiki?curid=547148" title="Farba (ujednoznacznienie)">
Farba (ujednoznacznienie)



</doc>
<doc id="547154" url="https://pl.wikipedia.org/wiki?curid=547154" title="Latający Holender">
Latający Holender

Latający Holender – legenda, która ma swój początek w XVII wieku, kiedy pewien statek żeglował z Amsterdamu do Batawii (obecnie Dżakarta) na Jawie. Jego kapitanem był nieustraszony i doświadczony wilk morski, Holender Hendrik Van der Decken. Legenda głosi, że Latający Holender przynosi nieszczęście, a jego widok zwiastuje śmierć. Najpełniejszą wersję legendy o Latającym Holendrze podał Frederick Marryat w powieści "Okręt widmo".
Legenda.
Rejs przebiegał gładko, aż do Przylądka Dobrej Nadziei w Afryce, gdzie rozpętał się straszliwy sztorm. Na nic się zdała walka z żywiołem i wszelkie próby dalszej żeglugi, ale Van der Decken za nic miał gorące prośby marynarzy, którzy błagali go, by zatrzymał żaglowiec. Kapitan miotał obelgi, bluźnił Bogu i przysięgał, że dopłynie do Zatoki Stołowej mimo burz.
Wtem na pokładzie ukazał się niebiański przybysz, nie wiadomo – sam Bóg czy anioł pański. Van der Decken jednak nie oddał mu należnej czci i w zapamiętaniu wypalił do niego z pistoletu. W odpowiedzi gość oznajmił surowo, że kapitan i jego statek już nigdy nie zaznają spokoju. Będą żeglować po morzach przez całą wieczność, przynosząc nieszczęście wszystkim, których spotkają. Tak też się stało. Kiedy pomarli wszyscy marynarze, statek-widmo z załogą złożoną z ruchomych szkieletów nadal żeglował po morzach pod dowództwem nieśmiertelnego kapitana Van der Deckena.
Inna wersja legendy głosi, że „Latający Holender” był statkiem pirackim, który splamił się licznymi zbrodniami w czasie rejsów- jego załoga z upodobaniem mordowała i torturowała jeńców oraz gwałciła kobiety. Z tego względu jego kapitan i załoga zostali ukarani wieczną tułaczką po morzu. Po II wojnie światowej uzupełniono ją opowieścią o niemieckim krążowniku Essen – według legendy okręt ten miał na koncie liczne zatopione statki państw neutralnych, w tym statki szpitalne, rozstrzeliwanych rozbitków (w tym kobiety i dzieci). Pewnego dnia napotkał na morzu dziwny stary żaglowiec. Uważając go za zamaskowany statek aliantów, kapitan wydał rozkaz odpalenia torped.
Celna salwa torpedowa przyniosła „Latającemu Holendrowi” nie zagładę, lecz wyzwolenie. Miał on bowiem krążyć po morzach i oceanach tak długo, aż napotka okręt splamiony jeszcze większymi zbrodniami. Teraz okrętem widmem stał się „Essen”
Inna wersja legendy zamiast krążownika „Essen” podaje jednego z hitlerowskich U-Bootów.
W rzeczywistości niemiecka marynarka wojenna nigdy nie miała krążownika o tej nazwie.
Wydarzenia i relacje świadków.
Można by potraktować dzieje kapitana jako piękną i smutną legendę, która zainspirowała Richarda Wagnera do napisania słynnej opery Latający Holender z 1843 roku, gdyby nie fakt, że wiele zdrowych psychicznie osób twierdzi, iż widziało ów przeklęty statek.
Najwięcej doniesień pochodzi z Przylądka Dobrej Nadziei. W marcu 1939 roku, Helene Tydell oraz grupa około 60 urlopowiczów z Zatoki Błędnej w pobliżu Przylądka, dostrzegła Latającego Holendra, sunącego wolno po morzu w bezwietrzny dzień. Po chwili żaglowiec znikł nagle na oczach obserwatorów. We wrześniu 1942 roku pewna rodzina obserwowała go przez kwadrans z tarasu domu w Mouille Point w Kapsztadzie. Płynął w kierunku Zatoki Stołowej, pozostawiając za sobą dziwną poświatę.
Statek i jego kapitana widziała także w lutym 1857 roku załoga statku „Joseph Somers” u brzegów wyspy Tristan da Cunha na południowym Atlantyku. Wkrótce na statku Joseph Somers wybuchł pożar, w którym straciło życie wielu członków załogi. Najsłynniejsze spotkanie z Latającym Holendrem także zakończyło się nieprzewidzianą tragedią. Doszło do niego 1 lipca 1881 roku na wodach australijskich, między Melbourne i Sydney. W grupie 13 obserwatorów żaglowca był wówczas szesnastoletni książę Jerzy, który wstąpił później na tron brytyjski jako Jerzy V. Służył jako aspirant na HMS Baccante. Statek-widmo jednak zobaczył z pokładu HMS Inconstant (na który go przeniesiono, kiedy Baccante miał problemy ze sterem) i opisał to spotkanie w dzienniku pokładowym. Według księcia, Latający Holender lśnił dziwnym czerwonym blaskiem, a jego maszty, reje i żagle były dobrze widoczne. Przyszły król nie był pierwszym członkiem załogi, który wypatrzył statek. Marynarz, który twierdził, że jemu przypadł ten ponury zaszczyt, spadł z masztu następnego dnia i poniósł śmierć na miejscu.
Istnieje relacja załogi holenderskiego frachtowca „Straat Malakka”, której członkowie jakoby widzieli pięciomasztowe 'wcielenie' Latającego Holendra. Miał to być dryfujący, pozbawiony załogi bark – zob. Morze nr 1 z 1972 roku.
Naukowcy o Latającym Holendrze.
Naukowcy twierdzą, że zamiast Latającego Holendra widywano zapewne miraże prawdziwych statków, płynących w oddali. Świadkowie jednak konsekwentnie mówią o starym żaglowcu lub galeonie, który zdecydowanie różni się od współczesnych jednostek pływających i bardzo przypomina siedemnastowieczne statki holenderskie pływające do Indii Wschodnich, takie jak Latający Holender.

</doc>
<doc id="547156" url="https://pl.wikipedia.org/wiki?curid=547156" title="Á">
Á

Á, á – litera diakrytyzowana alfabetu łacińskiego powstała od litery A poprzez dodanie znaku akcentu ostrego. 
Od XVI wieku do połowy XVIII wieku litera Á była używana w języku polskim dla oddania dźwięku [], tj. samogłoski otwartej przedniej niezaokrąglonej w iloczasie. Współcześnie taką samą wartość fonetyczną ma litera Á wykorzystywana w językach czeskim, słowackim i węgierskim.

</doc>
<doc id="547159" url="https://pl.wikipedia.org/wiki?curid=547159" title="Język niwchijski">
Język niwchijski

Język niwchijski (starsza nazwa: "giliacki") – język o niepewnej przynależności językowej (zaliczany tradycyjnie, aczkolwiek bez poważnych podstaw językoznawczych do grupy paleoazjatyckiej), którym posługują się Niwchowie, zamieszkujący północny i zachodni Sachalin, brzegi Amuru i część wybrzeża Morza Ochockiego.
Dawniej łączono go z językiem sąsiednich Ajnów w ramach postulowanej rodziny niwchijsko-ajnuskiej. Jego badaniem zajmował się Bronisław Piłsudski, znawca kultury i języka Ajnów. W roku 1989 używało go 1089 osób. Ostatnio Siergiej Nikołajew dowodzi w dwóch publikacjach pokrewieństwa pomiędzy językiem niwchijskim, a językami algijskimi Ameryki Północnej, a w mniejszym stopniu tych obu z językami wakaskimi z wybrzeża Kolumbii Brytyjskiej.
W latach 30. XX w. podjęto próbę stworzenia piśmiennictwa w języku niwchijskim. W 1931 r. opracowano alfabet oparty na łacince, w 1937 r. natomiast na rosyjskiej cyrylicy. Zmodyfikowany wariant alfabetu cyrylickiego wprowadzono w 1979 r. Równolegle prowadzono studia nad strukturą i specyfiką języka niwchijskiego, zbierano materiał językowy na potrzeby słowników, opracowywano gramatyki. Opracowanie alfabetu pozwoliło z kolei na wydawanie publikacji w języku niwchijskim, w tym elementarza oraz podręcznika dla szkoły podstawowej. Z czasem zaczęła powstawać również niwchijska literatura pisana. Najwybitniejszym jej przedstawicielem jest Władimir Sangi, autor publikacji w języku niwchijskim i rosyjskim, tłumaczonych na inne języki, w tym także polski (m.in. powieść "Wesele Kewongów", która w przekładzie Marty Okołów-Podhorskiej ukazała się nakładem PIW-u w 1980 r.). Ze względu na niewielką liczbę użytkowników języka niwchijskiego w ogóle, pracą pisarską zajmuje się zaledwie kilka osób, poza Władimirem Sangi – m.in. Jewgienij Gudan, autor kilku publikacji literackich, zwykle dwujęzycznych niwchijsko-rosyjskich. Poza nielicznymi tekstami oryginalnymi, produkcja literacka obejmuje spisane i opracowane m.in. przez Władimira Sangiego, teksty zaczerpnięte z folkloru, legendy, pieśni, opowieści mityczne. Ze względu na bardzo ograniczony krąg twórców i odbiorców, niwchijski język literacki jest słabo rozwinięty, norma literacka po prostu nie zdążyła się ukształtować.

</doc>
<doc id="547160" url="https://pl.wikipedia.org/wiki?curid=547160" title="The Ultimate Incantation">
The Ultimate Incantation

The Ultimate Incantation – pierwszy album studyjny, polskiej deathmetalowej grupy muzycznej Vader. Wydawnictwo ukazało się listopadzie 1992 roku w Europie, nakładem wytwórni muzycznej Earache Records. Album trafił także do sprzedaży w Stanach Zjednoczonych, w Polsce i Japonii, odpowiednio nakładem Relativity Records, Carnage Records i Toy’s Factory. W ramach promocji, na zlecenie amerykańskiej stacji telewizyjnej MTV został zrealizowany teledysk do pochodzącego z płyty utworu "Dark Age". 
W latach późniejszych płyta była wielokrotnie wznawiana, przez takie wytwórnie jak: Earache Records, Союз, Del Imaginario Discos, Baron Records, Metal Mind Productions i Koch International Poland. W 2008 roku pięć utworów pochodzących z "The Ultimate Incantation" znalazło się na kompilacji "XXV". Kompozycje, w nieznacznie zmienionych aranżacjach zostały ponownie zarejestrowane, zmiksowane i zmasterowane.
W 2018 ukazała się w limitowanym nakładzie płyta "Dark Age," zawierająca ponownie nagrane wszystkie utwory z "The Ultimate Incantation".
Realizacja nagrań.
Pod koniec 1990 roku, po wydaniu drugiej kasety demo pt. "Morbid Reich" zespół Vader działający w składzie Piotr "Peter" Wiwczarek, Krzysztof "Docent" Raczkowski i Jacek "Jackie" Kalisz stał się przedmiotem zainteresowania na światowej scenie muzyki heavymetalowej. Wówczas grupa koncertowała głównie w Polsce. W 1991 roku muzycy wystąpili m.in. na Festiwalu Muzyków Rockowych w Jarocinie, Shark Attack w Białej-Podlaskiej oraz S'thrash'ydło w Ciechanowie. Grupa udała się także do Moskwy gdzie zagrała w tamtejszym klubie DK Gorbunowa. W międzyczasie szeregi grupy uzupełnił drugi gitarzysta Jarosław "China" Łabieniec związany z kętrzyńskim zespołem Impurity. Po 1991 roku Kalisz odszedł z zespołu a jego miejsce zajął Piotr "Berial" Kuzioła. Nagrania demo zespołu, sprzedawane w tamtym okresie na całym świecie drogą wysyłkową, przyciągnęły uwagę zachodnich wytwórni płytowych. Były to m.in. takie oficyny jak brytyjska Peaceville Records, amerykańska Wild Rags Records, niemiecka Turbo Music oraz szereg mniejszych podmiotów. Ostatecznie, najlepsze warunki zaproponowała zespołowi brytyjska firma Earache Records, wówczas bodajże najprężniej działająca na świecie wytwórnia muzyki deathmetalowej i grindcore'owej. Po trwających pół roku negocjacjach muzycy podpisali kontrakt.
W 1992 roku zespół wyjechał do Sztokholmu by w tamtejszym Studio Sunlight, we współpracy z realizatorem i producentem Tomasem Skogsbergiem zarejestrować debiutancki album. Do Szwecji pojechali lider zespołu Piotr "Peter" Wiwczarek, perkusista Krzysztof "Docent" Raczkowski wraz z ówczesną dziewczyną oraz menedżer grupy Mariusz Kmiołek. Występujący wówczas w zespole gitarzysta Jarosław "China" Łabieniec pozostał w kraju, ze względu na rekonwalescencję jaką przechodził po złamaniu nogi. Wcześniej mimo podpisanego kontraktu skład zespołu Vader opuścił basista Piotr "Berial" Kuzioła. Muzyk motywował swą decyzję naciskami aby porzucił swój macierzysty zespół Betrayer. Ponadto ze względów ekonomicznych Kuzioła miał pozostać w kraju, nie uczestnicząc tym samym w rejestracji debiutu. Zespół borykający się z problemami finansowymi, posiłkował się własnym prowiantem przywiezionym z Polski. Muzycy nie posiadali wówczas także profesjonalnego sprzętu muzycznego. Wiwczarek dysponował gitarą elektryczną, odpowiadającą jedynie warunkom koncertowym, natomiast Raczkowski w podróż zabrał jedynie talerze i pedały perkusyjne. Wybór Studio Sunlight jako miejsca nagrań był inspirowany relacjami muzyków z lokalnych zespołów Dismember, Entombed, Grave, czy Desultory, sama sesja została zaplanowana na dwa tygodnie rejestracji poszczególnych instrumentów oraz kilka dni na miksowanie. Grupa miała ponadto udać się na kilka dni do Stanów Zjednoczonych gdzie we florydzkim studio Morrisound Recording płyta miała zostać poddana masteringowi.
Sesja nagraniowa nastręczyła muzykom zespołu Vader trudności. Studio nie dysponowało akustyczną perkusją oraz odpowiednimi wzmacniaczami i kolumnami głośnikowymi. Piotr Wiwczarek zarejestrował partie gitar przy użyciu wzmacniacza typu combo. Natomiast Raczkowski zagrał na elektronicznej perkusji. Utrzymana w szybkich tempach, oparta na "blastach" muzyka zespołu utraciła w odczuciu zespołu jak i samej wytwórni finansującej nagrania, na jakości. Według Piotra Wiwczarka: "Docent grał na tych quasi-bębnach jak należy, ale szybkie partie, które są przecież kwintesencją naszej muzyki, nie były wystarczająco wyraźne i dynamiczne. Krzysiek nie mógł pokazać pełni swoich możliwości grając na takim „martwym” zestawie. Trzeba jeszcze dodać, że to były pady pierwszego typu – niezbyt doskonałe, nie miały naciągów podobnych do naturalnych bębnów, grało się na nich trochę sztucznie no i jakość sampli do tego zestawu w jego banku dźwięków pozostawiała wiele do życzenia. Może przy graniu szwedzkim – wolnym i masywnym brzmiało to super, ale przy bardzo szybkich partiach siadała dynamika i atak." Ostatecznie zdecydowano o powtórzeniu sesji nagraniowej w innym studiu, wybór padł na brytyjskie Rhythm Studios. W Wielkiej Brytanii rejestracja nagrań przebiegała sprawnie ze względu na "przećwiczony", wcześniej w Szwecji materiał. W trakcie prac zespół dysponował pozostającym na wyposażeniu studia stosownym sprzętem, akustyczną perkusją oraz wzmacniaczem firmy Marshall. Całość zrealizował były basista zespołu Saxon - Paul Johnson, który współpracował wcześniej m.in. z formacją Benediction. Porzucony został natomiast zamysł masteringu w Morrisound Recording. W ostatnim kwartale 1992 roku debiut grupy był gotowy do wydania. Całość wydawnictwa dopełniła grafika, którą zaprojektował i wykonał Dan Seagrave, artysta mający w dorobku współpracę z takimi zespołami jak Gorguts, Morbid Angel i Entombed.
Promocja.
Album "The Ultimate Incantation" trafił do sprzedaży w listopadzie 1992 roku nakładem wytwórni muzycznej Earache Records, szczycącej się m.in. sukcesami formacji Napalm Death. Również w 1992 roku płyta ukazała się w Stanach Zjednoczonych w dystrybucji Relativity Records. Z kolei w Polsce nagrania ukazały się na kasecie magnetofonowej nakładem należącej do menedżera zespołu - Mariusza Kmiołka wytwórni Carnage Records. W pierwszym kwartale 1993 roku płyta ukazała się także w Japonii dzięki firmie Toy’s Factory. Kontrakt z Earache Records zapewnił zespołowi znaczną promocję debiutu na całym świecie. Jednakże, nie bez problemów przy produkcji poligrafii wydawnictwa, a także opóźnieniach w dystrybucji w Stanach Zjednoczonych. Lider zespołu - Piotr Wiwczarek w następujący sposób skomentował rolę wydawcy na łamach polskojęzycznej edycji pisma Metal Hammer w 1993 roku: "[...]zrobili znacznie więcej niż przypuszczaliśmy. Nie sądziliśmy że od razu po wydaniu płyty wyjedziemy w półroczną trasę, złożoną z dwóch etapów - europejskiego i amerykańskiego. Z kolei opóźnienia w promocji na terenie Stanów nie powinny były zaistnieć. Było też trochę problemów z okładką płyty, a to dlatego, że nie mieliśmy zupełnie szansy na korektę. Tymczasem podziękowania dla polskich zespołów zostały skrupulatnie wycięte. Tak samo było z autorem tekstów. Napisano - "muzyka i teksty Vader", a przecież wiadomo że połowę liryków napisał nasz kolega z Wrocława - Adrian (Paweł Wasilewski - przyp.)." Jeszcze przed wydaniem "The Ultimate Incantation" do zespołu ponownie dołączył Jacek "Jackie" Kalisz, który wraz z Jarosławem "Chiną" Łabieńcem zostali wymienieni we wkładce płyty, mimo że nie uczestniczyli w jej nagraniach. W odnowionym składzie, na początku 1993 roku zespół udał się w trasę koncertową w Europie z udziałem grup Bolt Thrower i Grave. Muzycy wystąpili m.in. w Belgii, Danii, Francji i Niemczech.
W międzyczasie zespół zrealizował teledysk do pochodzącego z płyty utworu pt. "Dark Age". Obraz wyprodukowany na zlecenie stacji telewizyjnej MTV wyreżyserowali Kimmo Kuusniemi i Tanja Katinka. Teledysk spotkał się z pozytywnym odbiorem, emitowany był m.in. w audycji "Headbangers Ball" tegoż kanału telewizyjnego. Na łamach programu został przeprowadzony także wywiad z muzykami zespołu Jackiem "Jackie" Kaliszem i Piotrem "Peterem" Wiwczarkiem oraz relacja z występu w Kopenhadze. Kolejne występy zespół Vader dał w Stanach Zjednoczonych wraz z Dismember i Suffocation. Po powrocie do Polski, w sierpniu 1993 roku kwartet wystąpił po raz kolejny na Festiwalu Muzyków Rockowych w Jarocinie u boku takich zespołów jak Dżem, Izrael, czy Farben Lehre. Również w sierpniu grupa wystąpiła Czymanowie nad Jeziorem Żarnowieckim na festiwalu Energia Sztuki - Żarnowiec '93, w którym wzięły udział ponadto zespoły Hey, Kult, T.Love i Maanam. Z końcem roku muzycy Vadera przyjęli zaproszenie cieszącego się znaczną popularnością w Polsce zespołu muzyki rockowej Proletaryat. Grupa uczestniczyła w trasie koncertowej Czarne Szeregi Tour 1993. Swoistym zwieńczeniem trasy był koncert w Hali TS Wisły w Krakowie. Występ ten został upamiętniony w postaci wydawnictwa "The Darkest Age – Live ’93" (1994). Piotr Wiwczarek o występach u boku Proletaryatu: "To naprawdę szalenie popularny zespół. Dzięki temu mogliśmy zagrać profesjonalnie przygotowane koncerty. To był eksperyment, który sprawdził się w stu procentach." Z końcem 1993 roku dobiegła końca regularna promocja "The Ultimate Incantation". Na początku 1994 roku muzycy zarejestrowali pierwszy minialbum "Sothis", który trafił do sprzedaży jeszcze tego samego roku. W międzyczasie zespół rozwiązał kontrakt z wytwórnią Earache Records na rzecz pododdziału firmy Impact Records - System Shock, rozpocząwszy kolejny "rozdział" w historii działalności.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547163" url="https://pl.wikipedia.org/wiki?curid=547163" title="Shutter – Widmo (film 2004)">
Shutter – Widmo (film 2004)

Shutter: Widmo – tajski horror zrobiony przez parę filmowców, którzy w chwili realizacji zdjęć nie mieli jeszcze ukończonych 25 lat.
Opis fabuły.
Film rozpoczyna się chwili, gdy po wieczorze spędzonym w barze z przyjaciółmi młody fotograf Tun i jego dziewczyna Jane wracają do domu. Po drodze potrącają samochodem przechodzącą przez ulicę kobietę. Oboje są pod wpływem alkoholu i uciekają z miejsca wypadku.
Jakiś czas później Tan, wywołując zdjęcia, dostrzega na jednym z nich dziwny cień. Początkowo myśli, że to wada kliszy, ale kiedy przygląda mu się bliżej, zauważa, iż ów cień do złudzenia przypomina twarz kobiety, którą potrącił owej feralnej nocy. Niebawem przyjaciele Tana zaczynają ginąć w tajemniczych okolicznościach…

</doc>
<doc id="547165" url="https://pl.wikipedia.org/wiki?curid=547165" title="Riwiera Turecka">
Riwiera Turecka

Riwiera Turecka (tur. "Türk Rivierası") – popularna nazwa regionu w południowo-zachodniej Turcji, ciągnącego się wzdłuż wybrzeży Morza Śródziemnego i Morza Egejskiego od prowincji Antalya do prowincji Muğla. Region obfituje w szerokie, piaszczyste plaże, a także miejsca o znaczeniu historycznym i wysokich walorach przyrodniczych. Na Riwierze Tureckiej położonych jest kilka miast o dużym znaczeniu dla międzynarodowej turystyki, takich jak:

</doc>
<doc id="547167" url="https://pl.wikipedia.org/wiki?curid=547167" title="Churchill (Ocean Atlantycki)">
Churchill (Ocean Atlantycki)

Churchill (do 1965 Hamilton, , ) – rzeka w Kanadzie, na półwyspie Labrador, położona w całości na terenie prowincji Nowa Fundlandia i Labrador. Jej długość wynosi 856 km (965 km licząc od źródeł Ashuanipi), a jej dorzecze zajmuje powierzchnię 79,8 tys. km². 
Rzeka Churchill, nosząca w górnym biegu nazwę Ashuanipi, wypływa z niewielkiego jeziora Ashuanipi. W górnym biegu jej wody spiętrzone systemem wałów tworzą rozległy zbiornik wodny Smallwood. Wypływając z niego nosi już oficjalnie nazwę Churchill. Płynie w kierunku wschodnim, uchodząc poprzez Jezioro Melville’a do zatoki Hamilton, części Oceanu Atlantyckiego. Na rzece znajduje się wiele bystrz i wodospadów.
Rzeka Churchill jest wykorzystywana do celów energetycznych. Elektrownia wodna w Churchill Falls ma moc zainstalowaną 5 428 MW. Planowana jest budowa kolejnych elektrowni, które mają podnieść łączną moc zainstalowaną elektrowni do 9,2 tys. MW. Churchill jest żeglowna w dolnym biegu. Najważniejszą miejscowością nad rzeką jest miasto Happy Valley-Goose Bay.
Rzeka Churchill w języku Innuitów nosi nazwę Mishtashipu, co oznacza „wielka rzeka”. W 1839 została nazwana na cześć Charlesa Hamiltona, gubernatora Nowej Fundlandii w latach 1818-1825. W 1965 jej nazwę zmieniono, by uhonorować brytyjskiego premiera Winstona Churchilla.

</doc>
<doc id="547169" url="https://pl.wikipedia.org/wiki?curid=547169" title="Riwiera turecka">
Riwiera turecka



</doc>
<doc id="547170" url="https://pl.wikipedia.org/wiki?curid=547170" title="Język gilacki">
Język gilacki



</doc>
<doc id="547177" url="https://pl.wikipedia.org/wiki?curid=547177" title="The Ship">
The Ship

The Ship to gra komputerowa z gatunku first person shooter korzystająca z silnika Source stworzona przez Outerlight Ltd. Gra została wydana 11 lipca 2006 w sieci Steam, natomiast wersja pudełkowa wydana została w Polsce 23 lutego 2007. Początkowo wydana została w 2004 jako modyfikacja gry komputerowej "Half-Life".
Akcja gry osadzona jest na statku wycieczkowym. Każdy z graczy musi zabić wybranego losowo innego gracza tak, aby nikt tego nie zauważył.
Fabuła.
Tajemniczy gość nazywający siebie Panem X dał bohaterom za darmo bilety na rejs luksusowym statkiem. Żaden z pasażerów nie wiedział, że wpadł w niebezpieczną pułapkę. Wszyscy pasażerowie muszą śledzić i zamordować innego pasażera. Jeżeli ktoś odmówi, Pan X zabije go i jego rodzinę.
Rozgrywka.
Każdy gracz ma przydzielone losowo inicjały i nazwisko (na przykład J. Malta lub F.O. Reitman), pod którymi znany jest podczas gry. Dzięki temu trudniej jest odróżnić prawdziwych graczy od bohaterów niezależnych, którzy zarówno wyglądają, jak i nazywają się podobnie. Do zabicia danego pasażera można użyć różnych broni. Pieniądze zdobywane za zabicie kolejnego pasażera zmieniają się wraz z tym, jak trudno obsługuje się daną broń oraz ile razy gracz z niej korzystał. Jeśli gracz zabije osobę nie przeznaczoną do zabicia przez niego, z jego konta zostanie zabrane od $2000 do $5000. Gracze, którzy mają debet powyżej $20000, zostaną usunięci z rejsu.
Każda z postaci ma własne potrzeby (np. głód). Jeśli gracz nie wypełnia tych potrzeb, jego bohater umrze, co powoduje utratę $1000. Potrzeby są zaspokajane dzięki wizytach w restauracjach, łazienkach, rozmowach z innymi graczami, itp.

</doc>
<doc id="547181" url="https://pl.wikipedia.org/wiki?curid=547181" title="The Darkest Age – Live ’93">
The Darkest Age – Live ’93

The Darkest Age – Live '93 – pierwszy koncertowy album deathmetalowej grupy muzycznej Vader, wydany w 1994 roku przez Baron Records, ponownie w 1996 przez System Shock/Impact Records oraz Metal Mind Productions w 1998 roku.
Nagrania zostały zarejestrowane 13 grudnia 1993 roku w Hali T.S. Wisły w Krakowie podczas koncertu, który odbył się w ramach trasy wraz z zespołem Proletaryat.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547183" url="https://pl.wikipedia.org/wiki?curid=547183" title="De Profundis (album)">
De Profundis (album)

De Profundis – drugi album studyjny deathmetalowej grupy muzycznej Vader. Wydawnictwo ukazało się w 1995 roku nakładem Croon Records w Polsce. W pozostałych krajach Europy płytę wydała firma System Shock/Impact Records. W Stanach Zjednoczonych "De Profundis" ukazał się dzięki Conquest Music. W 1998 roku w Polsce nakładem Metal Mind Productions ukazało się wznowienie nagrań. W ramach promocji płyty został nagrany teledysk do utworu „Incarnation”.
Na płycie ukazały się ponownie nagrane utwory „Sothis” i „Vision and the Voice”, pochodzące z minialbumu "Sothis" z 1994 roku. Album poprzedził singel „An Act of Darkness / I.F.Y.” wydany w 1995 roku przez Croon Records w Polsce oraz Impact Records w pozostałych krajach Europy. W 2012 roku wydawnictwo zajęło 6. miejsce w plebiscycie „najlepsza płyta w historii polskiego metalu” przeprowadzonym przez czasopismo Machina.
Realizacja.
W maju 1995 roku w Modern Sound Studio w Gdyni grupa przystąpiła do prac nad albumem. Nagrania zrealizowali Tomasz Bonarowski i Adam Toczko, który był również współproducentem płyty. Gotowe utwory zostały poddane masteringowi przez Grzegorza Piwkowskiego. Okładkę płyty przygotował Wes Benscoter, zdjęcia natomiast wykonał Tomasz Malinowski.
Muzykę na potrzeby albumu skomponował lider grupy Piotr Wiwczarek, który napisał również słowa do trzech utworów (utwory „Blood of Kingu”, „Revolt” i „Reborn in Flames”). Pozostałe teksty napisali Paweł Frelik (utwór „Silent Empire”) i Paweł Wasilewski (utwory „An Act of Darkness”, „Incarnation”, „Sothis”, „Of Moon, Blood, Dream and Me” i „Vision and the Voice”). W tekstach przeważają nawiązania do twórczości H.P. Lovecrafta.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547184" url="https://pl.wikipedia.org/wiki?curid=547184" title="Miklós Horthy">
Miklós Horthy

Miklós Horthy de Nagybánya (ur. 18 czerwca 1868 w Kenderes, zm. 9 lutego 1957 w Estoril) – węgierski polityk i wojskowy. Przed 1914 adiutant przyboczny cesarza Franciszka Józefa I. Od lutego do listopada 1918 dowódca Marynarki Wojennej Austro-Węgier w stopniu tytularnego wiceadmirała. Kierował antykomunistycznymi siłami kontrrewolucyjnymi w walce z Węgierską Republiką Rad. W latach 1920–1944 regent i faktyczny autorytarny przywódca Królestwa Węgier. Wziął udział w II wojnie światowej po stronie państw Osi. W latach 1944–1945 był więziony przez władze niemieckie. Po wojnie znalazł się na emigracji. Zmarł w Portugalii w 1957. Jego prochy sprowadzono na Węgry w 1993 i uroczyście pochowano.
Życiorys.
Życie i działalność przed dojściem do władzy w 1920.
Wykształcenie odebrał w Akademii Morskiej w Fiume (obecnie Rijeka). Następnie rozpoczął karierę wojskową w marynarce austro-węgierskiej. Był adiutantem przybocznym cesarza Franciszka Józefa I. Wykonywał także rozmaite prace dyplomatyczne. Podróżował do wielu krajów. Jednocześnie awansował w hierarchii marynarki wojennej. Dowodził kolejnymi jednostkami pływającymi. Na stopień kapitana okrętu liniowego (niem. "Linienschiffskapitän") został awansowany ze starszeństwem z 20 stycznia 1914. Dowodził SMS „Habsburg”, następnie SMS „Novara” i wreszcie od 1 lutego 1918 SMS „Prinz Eugen”. Podczas I wojny światowej dał się poznać jako utalentowany dowódca. Odznaczył się zwycięskim bojem przeciwko włoskiej flocie w maju 1917, który przeszedł do historii jako bitwa w Cieśninie Otranto. W marcu 1918 Horthy objął dowodzenie nad flotą Austro-Węgier. Po zakończeniu działań wojennych powrócił do Węgier, które uzyskały w tym czasie suwerenność, zrywając z dominacją austriacką.
Zorganizował kontrrewolucję przeciwko komunistycznej Węgierskiej Republice Rad rządzonej przez Bélę Kuna. Razem z wojskami rumuńskimi i czechosłowackimi w sierpniu 1919 zdobył Budapeszt, rozpoczynając okres represji politycznych skierowanych przeciwko socjaldemokratom, komunistom, związkowcom i Żydom. Po przejęciu władzy Horthy został mianowany głównodowodzącym węgierskich sił zbrojnych. 1 marca 1920 Zgromadzenie Narodowe wybrało go na regenta Królestwa Węgier. Jako regent, przy współudziale rządu, uniemożliwił powrót na tron byłemu cesarzowi Austrii i królowi Węgier Karolowi I.
Rząd Horthyego.
Podczas rządów Horthyego Węgry stały się pierwszą po wojnie prawicową dyktaturą w Europie. Nowy przywódca natychmiast zabrał się za organizowanie kraju mocno doświadczonego przez I wojnę światową – Węgry straciły sporą część terytorium, ponadto rządy komunistyczne doprowadziły do pogłębienia kryzysu. Regent prowadził także ważne reformy ekonomiczne, stabilizując gospodarkę kraju, która nie załamała się całkowicie nawet w obliczu światowego kryzysu w latach 1929-1933, co jednak było zasługą przede wszystkim powołanego na urząd premiera Gyula Gömbösa, który zastąpił Istvána Bethlena. Horthy, niesiony na fali silnych żądań narodowych, zamierzał dokonać rewizji traktatu z Trianon z 1920, chciano m.in. zwrotu części Czechosłowacji, Rumunii i Jugosławii, gdzie zamieszkiwało łącznie ponad trzy miliony Węgrów. Zagrożone ekspansją komunizmu i okrążone przez wrogie kraje Królestwo Węgier znalazło się w trudnym położeniu. Sojusz z Niemcami, które zgodziły się na przyłączenie części ziem węgierskich utraconych wcześniej na rzecz Czechosłowacji i Rumunii, większości węgierskiej klasy politycznej wydał się jedynym rozwiązaniem.
W okresie jego rządów na terenie Węgier działały obozy chorwackiej niepodległościowej organizacji terrorystycznej Ustaszy. Po konferencji w Monachium (wrzesień 1938) Węgry bezskutecznie zabiegały u mocarstw zachodnich o przyznanie im południowej części Słowacji, która po traktacie z Trianon należała do Czechosłowacji i była w większości zamieszkiwana przez ludność węgierską. Po tym niepowodzeniu Horthy postanowił się zwrócić o pomoc do Niemiec. Hitler i Mussolini zgodzili się na rolę arbitrów w sporze węgiersko-czechosłowackim (pierwszy arbitraż wiedeński). Zgodnie z ich rozstrzygnięciem w listopadzie 1938 Węgry zaanektowały terytorium południowej Słowacji i południowej Rusi Zakarpackiej. Po rozpadzie Czecho-Słowacji w marcu 1939 Węgry, podejmując działania zbrojne przeciw Karpato-Ukrainie, zlikwidowały po walkach z oddziałami Siczy Karpackiej jej państwowość i uzyskały w ten sposób wspólną granicę z Polską wzdłuż pasma Karpat Wschodnich. Wsparcie dla roszczeń terytorialnych Węgier przez III Rzeszę było rozstrzygające dla późniejszego ich udziału po stronie Niemiec w wojnie III Rzeszy z ZSRR.
II wojna światowa.
We wrześniu 1939 Horthy odmówił przepuszczenia Wehrmachtu przez terytorium Węgier przeciwko Polsce, czego domagali się Niemcy, i nakazał zaminowanie tuneli kolejowych i ich wysadzenie w przypadku próby przedarcia się Niemców siłą. W sierpniu 1940 Węgry otrzymały w wyniku drugiego arbitrażu wiedeńskiego północną część rumuńskiego Siedmiogrodu; w zamian Węgry musiały przystąpić do Paktu Trzech – sojuszu Niemiec i Włoch (trzecim członkiem paktu była Japonia), które po klęsce Francji w czerwcu 1940 zdominowały cały kontynent europejski.
Od września 1939 rząd Horthyego, przychylnie nastawiony do Polski, udzielał schronienia polskim uchodźcom. Mimo protestów Berlina Węgry przyjęły około 150 tysięcy żołnierzy i cywilnych polskich uchodźców, którzy przekroczyli granicę polsko-węgierską po agresji ZSRR na Polskę.
Do końca listopada 1940 rząd Horthyego zezwalał na oficjalne funkcjonowanie poselstwa polskiego w Budapeszcie i przyjmował posła polskiego Leona Orłowskiego. Z Węgier do Francji, przy czynnym udziale polskiego poselstwa i potajemnej aprobacie władz węgierskich, ewakuowano do maja 1940 około 35 tysięcy żołnierzy Wojska Polskiego, oficjalnie internowanych we wrześniu 1939. W Budapeszcie działała do 19 marca 1944 – do czasu niemieckiej wojskowej okupacji Węgier – główna nieformalna ekspozytura wywiadu polskiego w Europie Środkowej, prowadząca łączność kurierską z okupowanym krajem, polskie szkoły i instytucje kulturalne. Było to tolerowane przez władze węgierskie, pomimo formalnego sojuszu Węgier z III Rzeszą. W kwietniu 1941 Węgry po raz pierwszy zaangażowały się militarnie po stronie Osi przeciw Jugosławii, przepuszczając wojska niemieckie przez swoje terytorium. Oznaczało to konflikt z Wielką Brytanią. Świadomy dalekosiężnych konsekwencji rezygnacji z niezaangażowania w wojnę ("nonbelligeranza"), premier Węgier Pál Teleki popełnił samobójstwo.
W czerwcu 1941 Węgry zaangażowały się w wojnę z ZSRR po stronie Niemiec, wysyłając na front wschodni kilkudywizyjną 2. Armię. W konsekwencji Wielka Brytania jesienią 1941 pod naciskiem Józefa Stalina wypowiedziała wojnę Węgrom. 2 Armia węgierska została prawie całkowicie rozbita nad Donem, podczas bitwy o Stalingrad w styczniu–lutym 1943. Klęska pod Woroneżem wpłynęła na stanowisko Horthyego wobec sojuszu z III Rzeszą.
Działania w przededniu zakończenia wojny.
W 1943 Horthy zaczął negocjować odrębne zawieszenie broni z aliantami, chcąc doprowadzić do przejścia Węgier na stronę koalicji antyhitlerowskiej. Spotkało się to z ostrą reakcją Hitlera, który wysłał swoje wojsko na terytorium Węgier, okupując je 19 marca 1944. Horthy zdecydował się wówczas utworzyć proniemiecki rząd Döme Sztójayego (dotychczasowego ambasadora Węgier w Berlinie) i nie zaryzykował otwartego, beznadziejnego starcia z Niemcami, . Do czasu zajęcia kraju przez Niemców sprzeciwiał się nazistowskim planom wywozu kilkuset tysięcy węgierskich Żydów. Po wkroczeniu Wehrmachtu na Węgry rozpoczęły się masowe deportacje do Auschwitz – pod osobistym kierownictwem Adolfa Eichmanna. Po obaleniu Iona Antonescu i proniemieckich władz Królestwa Rumunii (23 sierpnia 1944), Horthy zdymisjonował 29 sierpnia 1944 rząd Sztójaya. .
Okres powojenny i ostatnie lata.
Już po konferencji w Teheranie (28 listopada – 1 grudnia 1943), gdzie Stalin wymusił na Brytyjczykach odstąpienie od lądowania aliantów zachodnich na Bałkanach (co było do tej pory planem Churchilla), los Węgier był przesądzony. Do kraju wkroczyć miała Armia Czerwona i okupować go.
Gdy nastąpiło wejście Armii Czerwonej na terytorium Węgier (październik 1944), Horthy próbował (za pośrednictwem przywódcy komunistów jugosłowiańskich Josipa Broza Tity) poddać ZSRR wojsko węgierskie na froncie (alianci zachodni odmówili bowiem przyjęcia odrębnej węgierskiej kapitulacji, co próbował uzyskać admirał). Niemcy, którzy od dawna obserwowali te próby, 15 października 1944 aresztowali go (po uprzednim porwaniu jego syna przez komando pod dowództwem Ottona Skorzennego – operacja Mickey Mouse) i wywieźli w głąb Rzeszy. Rządy na Węgrzech formalnie objął przywódca strzałokrzyżowców Ferenc Szálasi, w pełni podporządkowany Rzeszy. Zmieniając decyzje Horthyego, wyraził on zgodę na dalszy udział Węgier w wojnie po stronie III Rzeszy i wznowienie deportacji Żydów do obozów zagłady.
1 maja 1945 odzyskał wolność, jednak wkrótce został ponownie aresztowany, tym razem przez Amerykanów. Oskarżali oni admirała o współpracę z hitlerowskimi Niemcami. 17 grudnia 1945 Horthy został wypuszczony. Wezwano go w czasie procesów norymberskich w charakterze świadka. Po zakończeniu wojny nie powrócił do kraju, gdzie jego pozycja była niejasna. Jedni widzieli w nim bohatera, inni zdrajcę i zbrodniarza wojennego. Horthy nie został ostatecznie postawiony przed sądem, choć władze jugosłowiańskie aktywnie domagały się jego wydania. Były węgierski przywódca zamieszkał w Weilheim w Bawarii, skąd przeprowadził się w 1949 do salazarowskiej Portugalii. Pozostawił po sobie autobiografię: "Życie dla Węgier".
Współczesne oceny i upamiętnienie.
W 1993 prochy Miklósa Horthyego sprowadzono na Węgry i uroczyście złożono w mauzoleum w Kenderes. W wydarzeniu tym wzięło udział kilkadziesiąt tysięcy osób, w tym prawie cały rząd węgierski. Ówczesny premier József Antall określił byłego przywódcę kraju mianem patrioty. Ponowny pochówek admirała był transmitowany w telewizji państwowej i towarzyszyły mu masowe protesty w Budapeszcie.
Współcześnie pomniki i place jego imienia znajdują się w wielu węgierskich miejscowościach. W listopadzie 2013 posąg admirała odsłonięto w Budapeszcie.
Negatywny stosunek do postaci Horthyego prezentuje Węgierska Partia Socjalistyczna.
W 2017 premier Węgier Viktor Orbán wygłosił przemówienie, w którym nazwał Horthyego „wyjątkowym mężem stanu” i przypisał mu przetrwanie Węgier w trudnym okresie II wojny światowej. United States Holocaust Memorial Museum wydało w następstwie tego oświadczenie potępiające Orbána i węgierski rząd za próby „przywrócenia reputacji wojennego przywódcy Węgier Miklósa Horthyego, który był głośnym antysemitą i był współwinny mordu ludności żydowskiej tego kraju podczas Holokaustu”.

</doc>
<doc id="547185" url="https://pl.wikipedia.org/wiki?curid=547185" title="Ewidencja partii politycznych">
Ewidencja partii politycznych

Ewidencja partii politycznych (potocznie: rejestr partii politycznych) – polski rejestr publiczny partii politycznych prowadzony przez Sąd Okręgowy w Warszawie (VII Wydział Cywilny Rejestrowy); wpis do ewidencji jest wymagany dla uzyskania przez partię polityczną osobowości prawnej.
Zasady prowadzenia ewidencji reguluje "ustawa z dnia 27 czerwca 1997 r. o partiach politycznych" (); sposób prowadzenia ewidencji określa natomiast "rozporządzenie Ministra Sprawiedliwości z dnia 8 listopada 2021 r. w sprawie wzoru i sposobu prowadzenia ewidencji partii politycznych oraz szczegółowych zasad wydawania odpisów i wyciągów z ewidencji i statutów tych partii" ().
Zgodnie z ustawą, wpisu do ewidencji Sąd dokonuje po otrzymaniu zgłoszenia, które winno zawierać nazwę, skrót nazwy, adres siedziby partii, imiona, nazwiska i adresy osób wchodzących w skład organów upoważnionych do reprezentowania partii na zewnątrz i zaciągania zobowiązań majątkowych. Do zgłoszenia należy załączyć:
Do zgłoszenia można załączyć wzorzec symbolu graficznego partii.
Sąd dokonuje wpisu partii politycznej do ewidencji niezwłocznie, jeśli zgłoszenie jest zgodne z przepisami prawa.
Przedstawienie odpisu z ewidencji jest podstawowym warunkiem umożliwiającym partii uczestniczenie w wyborach.

</doc>
<doc id="547186" url="https://pl.wikipedia.org/wiki?curid=547186" title="Koksoak">
Koksoak

Koksoak (fr. "rivière Koksoak") – rzeka we wschodniej Kanadzie, w prowincji Quebec. Jej nazwa wywodzi się prawdopodobnie z języka inuktitut i przetłumaczyć ją można jako "wielka rzeka".
Koksoak, która powstaje z połączenia dwóch rzek Rivière aux Mélèzes i Caniapiscau, płynie w kierunku północno-wschodnim przez 145 km. Uchodzi do zatoki Ungava. Jej długość, licząc od źródeł rzeki Caniapiscau, wynosi 874 km, a powierzchnia jej dorzecza - 133 tys. km². Rzeka Koksoak jest żeglowna na całej swojej długości.
Najważniejszą miejscowością nad rzeką Koksoak jest wieś Kuujjuaq (dawniej Fort Chimo), ośrodek administracyjny regionu Nunavik.
Szacowany roczny przepływ wynosi 53 km3. Większość przepływu odbywa się wczesnym latem, gdy puszczają wody rzeki a śnieg w basenie rzeki topi się.

</doc>
<doc id="547187" url="https://pl.wikipedia.org/wiki?curid=547187" title="Sąd Okręgowy">
Sąd Okręgowy



</doc>
<doc id="547189" url="https://pl.wikipedia.org/wiki?curid=547189" title="Miklos Horthy">
Miklos Horthy



</doc>
<doc id="547191" url="https://pl.wikipedia.org/wiki?curid=547191" title="Ungava (rzeka)">
Ungava (rzeka)



</doc>
<doc id="547192" url="https://pl.wikipedia.org/wiki?curid=547192" title="Future of the Past">
Future of the Past

Future of the Past – album deathmetalowej grupy muzycznej Vader zawierający wyłącznie interpretacje utworów takich grup jak: Sodom, Kreator, Dark Angel czy Celtic Frost. Wydawnictwo ukazało się 3 grudnia 1996 roku przez Koch International w Polsce, przez System Shock/Impact Records w pozostałych krajach Europy. W Stanach Zjednoczonych płyta ukazał się dzięki Century Media Records, natomiast w Japonii dzięki Avalon/Marquee Inc..
Utwory 1-7 zostały nagrane i zmiksowane w Selani Studio w Olsztynie we wrześniu 1996. Utwory 8 i 9 również nagrano w Selani Studio w maju 1996. Utwór 10 nagrano i zmiksowano w Modern Sound Studio w maju 1995, natomiast utwór 11 zrealizowano również w Modern Sound w marcu 1994.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547194" url="https://pl.wikipedia.org/wiki?curid=547194" title="Vítor Baía">
Vítor Baía

Vítor Manuel Martins Baía (wym. []; ur. 15 października 1969 w São Pedro da Afurada) – portugalski piłkarz występujący na pozycji bramkarza. Grał w FC Barcelonie i FC Porto. Był w kadrze reprezentacji Portugalii na mundial 2002. W 2003 roku razem z Porto zdobył Puchar UEFA. Wówczas był podstawowym zawodnikiem ekipy „Smoków”. Rok później, również pod wodzą portugalskiego szkoleniowca José Mourinho, wygrał z Porto Ligę Mistrzów. Przez te dwa lata zdobył również mistrzostwo Portugalii. 14 czerwca 2007 roku zakończył karierę i postanowił pracować w dziale kontaktów z mediami swojego dotychczasowego klubu.
Vítor Manuel Martins Baía jest Oficerem Orderu Infanta Henryka.
Sukcesy.
 FC Porto
 FC Barcelona

</doc>
<doc id="547195" url="https://pl.wikipedia.org/wiki?curid=547195" title="Reborn in Chaos">
Reborn in Chaos

Reborn in Chaos – kompilacja deathmetalowej grupy muzycznej Vader, wydana w 1996 roku w Polsce na kasecie magnetofonowej przez Baron Records oraz na płycie CD przez Metal Mind Productions. W pozostałych krajach Europy nagrania ukazały się w 1997 roku dzięki Hammerheart Records. Natomiast rok później, nakładem Pavement Music materiał trafił do sprzedaży w Stanach Zjednoczonych. Album zawiera dema "Necrolust" (utwory 7-10) oraz "Morbid Reich" (utwory 1-6).
Utwory 1-6 zostały nagrane w Pro-Studio w Olsztynie latem 1990 roku. Utwory 7-10 zarejestrowano w Studio PR w Olsztynie na przełomie lutego i marca 1989 roku. Okładkę kompilacji przygotował Tomasz Danilowicz, natomiast masering nagrań wykonał Grzegorz Piwkowski.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547197" url="https://pl.wikipedia.org/wiki?curid=547197" title="John Diamond (dziennikarz)">
John Diamond (dziennikarz)

John Diamond (ur. 10 maja 1953 w Londynie, zm. 2 marca 2001 tamże) – jeden z najbardziej płodnych dziennikarzy, publicystów i radiowców brytyjskich. Od szesnastego roku życia był członkiem Partii Pracy.
Nim został dziennikarzem, był nauczycielem angielskiego i teatrologii.
Od 1992 pisywał bardzo popularne felietony w cyklu „Coś na weekend” w sobotnim wydaniu The Times, które od czasu diagnozy raka, w większości dotyczyły przebiegu jego choroby. Pisał dla większości krajowych gazet (głównie The Times, Sunday Times, Sunday Mirror, Daily Express, Sunday Telegraph), był prezenterem niezliczonych serii radiowych i telewizyjnych (m.in. w BBC). 
Od 1992 żonaty ze znaną dziennikarką, Nigellą Lawson. Oboje tworzyli jedno z najbardziej znanych w Londynie małżeństw.
W 1997 zdiagnozowano u niego raka gardła. Swą trzyletnią walkę z rakiem spisał w serii głośnych felietonów, za które otrzymał prestiżową nagrodę programu „What The Papers Say” (Felietonista Roku 1997). O batalii z rakiem mówiła też jego bestsellerowa książka wydana w 1999: "C: Because Cowards Get Cancer Too..." (C: Ponieważ tchórze też dostają raka), za którą został nominowany do Nagrody Samuela Johnsona. Na podstawie felietonów opisujących zmagania Diamonda z chorobą nakręcono film dokumentalny dla BBC zatytułowany "Tongue Tied" (Oniemiały), zaś jego książka "C: Because Cowards Get Cancer Too..." doczekała się adaptacji scenicznej (premiera miała miejsce w teatrze Grace w Londynie, 26 lutego 2000), dokonanej przez Victorię Coren w sztuce zatytułowanej "A Lump in my Throat – John Diamond and Me" (Gula w moim gardle - John Diamond i ja), a następnie readaptacji telewizyjnej. 
Diamond był znany jako dziennikarz i radiowiec, lecz dzięki swej chorobie i dzieleniu się nią, znalazł się u szczytu swej popularności.
Bezpośrednio przed śmiercią Diamond pracował nad szóstym rozdziałem książki, która miała być „niepochlebnym spojrzeniem na medycynę alternatywną”. Została ona wydana już po jego śmierci, pod tytułem "Snake Oil and Other Preoccupations" (Cudowne mikstury i inne troski).
John Diamond zmarł w wieku 47 lat, zostawiając żonę i dwójkę dzieci – Cosimę (7 lat) oraz Bruna (4 lata).
3 września 2002 Nigela Lawson otworzyła John Diamond Voice Laboratory w szpitalu Royal Marsden w Londynie, gdzie Diamond był leczony.

</doc>
<doc id="547198" url="https://pl.wikipedia.org/wiki?curid=547198" title="Olympos">
Olympos

Olympos – miejscowość wypoczynkowa na Riwierze Tureckiej, nad Morzem Śródziemnym, około 130 km na południowy zachód od Antalyi. Znajdują się tu ruiny starożytnego miasta. Olympos graniczy z miejscowością Çıralı (jedyna droga wiedzie przez starożytne ruiny i około półkilometrowy odcinek plaży).
Stanowisko archeologiczne.
Starożytne miasto Olympos zostało założone w II w. p.n.e. przez Licyjczyków i szybko stało się jednym z ważniejszych ośrodków regionu. W I w. p.n.e. osadę spustoszyli piraci z sąsiedniej Cylicji, a wkrótce potem włączono ją do Cesarstwa rzymskiego. W średniowieczu miasto przechodziło kolejno pod władzę Bizancjum, Wenecjan i Genuańczyków, aż w końcu w XV wieku zostało opuszczone.
Do naszych czasów zachowały się pozostałości łaźni rzymskich i murów obronnych oraz gęsto zarośnięte lasem ruiny budynków mieszkalnych i świątyni.

</doc>
<doc id="547201" url="https://pl.wikipedia.org/wiki?curid=547201" title="John Diamond">
John Diamond



</doc>
<doc id="547202" url="https://pl.wikipedia.org/wiki?curid=547202" title="Black to the Blind">
Black to the Blind

Black to the Blind – trzeci album studyjny polskiej, deathmetalowej grupy muzycznej Vader. Wydawnictwo ukazało się w 1997 roku, w Europie dzięki oddziałowi Impact Records firmie System Shock. W Polsce i Japonii mateirał trafił do sprzedaży, odpowiednio, nakładem Koch International Poland oraz Avalon/Marquee Inc. Rok później album trafił do sprzedaży w Stanach Zjednoczonych nakładem Pavement Music. Album uzyskał nominację do nagrody polskiego przemysłu fonograficznego Fryderyka w kategorii "album roku metal".
Z płyty pochodzi prawdopodobnie najpopularniejszy utwór w dorobku zespołu zatytułowany „Carnal”, który po wydaniu płyty trafił na stałe do koncertowego repertuaru formacji. W latach późniejszych, piosenka zarejestrowana na żywo trafiła także na wszystkie koncertowe wydawnictwa grupy. Ponadto, utwór został wykorzystany w filmie "Gniew" (1998) w reżyserii Marcina Ziębińskiego. Kompozycja trafiła także na kompilację różnych wykonawców z muzyką z tegoż obrazu. Nagrania wydała firma Koch International Poland. W 2008 roku cztery utwory pochodzące z "Black to the Blind" znalazły się na kompilacji "XXV". Kompozycje, w nieznacznie zmienionych aranżacjach zostały ponownie zarejestrowane, zmiksowane i zmasterowane. Jednym z tychże utworów był „Carnal” do którego został zrealizowany teledysk w reżyserii Carlosa Abysmo.
Realizacja.
Nagrania zostały zarejestrowane pomiędzy lipcem a sierpniem 1997 roku w olsztyńskim Selani Studio. Materiał został zrealizowany we współpracy z Andrzejem „Andym” Bombą, który współpracował z zespołem wcześniej w trakcie nagrań cover albumu "Future of the Past" (1996). Bomba wraz z Piotrem „Piterem” Wiwczarkiem był także współproducentem "Black to the Blind". W trakcie sesji zostało zarejestrowanych jedenaście utworów, jednakże na podstawową edycję płyty trafiło dziesięć piosenek w całości skomponowanych przez Wiwczarka. Muzyk zarejestrował wszystkie partie gitar elektrycznych, w tym partie solowe, a także linie gitary basowej.
Krzysztof „Docent” Raczkowski nagrał album przy pomocy mieszanego zestawu bębnów firmy Yamaha z serii Stage Custom i Maple Custom. Wyjątek stanowił werbel firmy Sonor, którego użyczył Piotr „Mittloff” Kozieradzki, wówczas perkusista zespołu Hate, a w latach późniejszych, współzałożyciel Riverside. Zestaw uzupełniły talerze perkusyjne firmy Zildjian. Wymienieni w składzie zespołu gitarzysta Maurycy „Mauser” Stefanowicz i basista Leszek „Shambo” Rakowski nie uczestniczyli w sesji nagraniowej. Gościnnie w nagraniach wziął udział Cezary Augustynowicz – lider zespołu Christ Agony, który zaśpiewał w utworach „True Names” i „Beast Raping”. Mastering wykonała Julita Emanuiłow, za stronę graficzną albumu odpowiedzialny był natomiast Jacek Wiśniewski. Teksty na potrzeby płyty napisali Paweł Frelik, wówczas zastępca redaktora naczelnego czasopisma muzycznego "Thrash'em All", Paweł Wasilewski oraz Tomasz Krajewski, właściciel wytwórni muzycznej Pagan Records. Tytuł płyty stanowi cytat z "Liber AL vel Legis" Aleistera Crowleya, głównego tekstu nurtu filozoficzno-magicznego Thelemy, który stanowi oparcie dla całej warstwy lirycznej. Utwór „Beast Raping” został zadedykowany pamięci amerykańskiego naukowca i thelemity Johna Whitesidea Parsonsa.
Promocja.
Album trafił do sprzedaży w Europie 13 października 1997 roku nakładem pododdziału Impact Records firmie System Shock. 5 listopada materiał ukazał się w Japonii dzięki oficynie Avalon/Marquee Inc. Natomiast 5 grudnia płyta ukazała się w Polsce, dzięki wytwórni płytowej Koch International Poland. Z kilkumiesięcznym opóźnieniem album został wydany w Stanach Zjednoczonych przez oficynę Pavement Music. Tamtejsza premiera "Black to the Blind" odbyła się 21 kwietnia 1998. W ramach promocji płyty w Polsce ukazał się, bezpłatny singel "Carnal / Black to the Blind", który został dołączony do specjalnego wydania czasopisma "Thrash'em All" – Super Poster” #1. Dodatek zawierał także wywiad z liderem zespołu Piotrem „Peterem” Wiwczarkiem, tłumaczenia tekstów na język polski oraz dodatkowe informacje o zespole. W 2000 roku płyta "Black to the Blind" w wersji zremasterowanej została wydana przez System Shock/Impact Records. Dwa lata później wznowienie ukazało się w Polsce dzięki Metal Mind Productions. W 2012 roku nakładem wytwórni muzycznej Witching Hour Productions ukazała się kolejna reedycja. Materiał został ponownie zmasterowany przez Wojciecha i Sławomira Wiesławskich w białostockim Hertz Studio. Zmianie uległa także okładka i oprawa graficzna, którą wykonał Zbigniew Bielak. Również w 2012 roku, dzięki firmie Night Of The Vinyl Dead Records materiał został wydany w limitowanym nakładzie na płycie gramofonowej.
Po nagraniach płyty zespół udał się w europejską trasę koncertową u boku Malevolent Creation i Vital Remains. Następnie formacja powróciła do Polski na koncerty w ramach "Black to the Blind Tour". Kwartet wystąpił m.in. w Katowicach, Warszawie i Szczecinie wspierany przez Frontside, syndicate oraz Tuff Enuff. W trakcie tychże występów perkusista zespołu Vader – Krzysztof „Docent” Raczkowski grał ze złamanymi palcami dłoni w opatrunku gipsowym, wzbudzając powszechny entuzjazm wśród zgromadzonej publiczności. Grupa kontynuowała koncerty w 1998 roku w Europie i w Stanach Zjednoczonych poprzedzając amerykański zespół Morbid Angel. Olsztynianie wystąpili ponadto podczas festiwali Metalmania w Polsce oraz Wacken Open Air i Fuck the Commerce w Niemczech. Swoistym ukoronowaniem promocji "Black to the Blind" był koncert w Japonii w tokijskim klubie Quattro. Występ ten został zarejestrowany i wydany na płycie "Live in Japan" (1998). Na albumie znalazło się m.in. sześć kompozycji z "Black to the Blind": „Distant Dream”, „Black to the Blind”, „Red Passage”, „Fractal Light”, „Foetus God” oraz „Carnal”. Pod koniec roku grupa odbyła kolejną europejską trasę u boku Cannibal Corpse, Kataklysm, Dark Funeral i Monstrosity. Po powrocie do Polski w październiku grupa wystąpiła w ramach sławetnego koncertu z zespołami Slayer i System of a Down w katowickim Spodku. Ostatni z tychże zespołów spotkał się ze skrajnie negatywnym przyjęciem ze względu na odmienność stylistyczną oraz wizerunkową. Wokalista System of a Down - Serj Tankian został uderzony przedmiotem ciśniętym przez jednego z uczestników koncertu. Wydarzenie stało się w latach późniejszych przedmiotem dyskusji odnośnie do kultury wśród miłośników muzyki heavymetalowej w Polsce.
Odbiór.
Album uzyskał szereg pozytywnych ocen ze strony krytyków muzycznych, które ukazały się m.in. w pismach "Teraz Rock" i "Machina" oraz serwisie "Chronicles of Chaos". Redaktora pisma "Teraz Rock" Krzysztof Celiński w swej, pozytywnej recenzji napisał: „Black To The Blind nie jest usiana metalowymi hitami. Death chyba do tego poziomu się jeszcze nie zniżył. Parę kawałków zwraca uwagę świetnymi zmianami klimatów. Carnal, True Names i Red Passage obracają się w elastycznej, niemal thrashowej konwencji doskonałych i czadowych zmian temp i riffów. Ostatni na płycie Black To The Blind jakoś podsumowuje to, co wcześniej słyszeliśmy i zwraca uwagę klarownością planów instrumentów, stereofonicznym brzmieniem gitar, dwoma barwami głosu i lekko „hiszpańską” solówką gitary. Wydaje się, że Vader osiągnął jakiś szczyt.” Z kolei Maciej Kierzkowski na łamach "Machiny" napisał: „Trzecie autorskie, pełnometrażowe dzieło naszej eksportowej załogi z Olsztyna zawiera jedynie 28 min. 43 sek. muzyki, ale dawka energii, jaką serwuje nam zespół, jest potężna. Muzycznie jest to powrót do ekstremalnych korzeni z czasów pierwszego okresu udokumentowanego dwiema, obrosłymi już legendą, taśmami demo."
Wydawnictwo znalazło się na 125. miejscu listy 200 najlepszych płyt według czytelników polskiej edycji czasopisma "Metal Hammer", opublikowanej w 2002 roku. Arkadiusz Lerch w ramach zestawienia napisał o płycie w następujący sposób: „[...](zespół-przyp.) Uprościł nieco skomplikowane formalnie kompozycje, wygładził brzmienie i po raz pierwszy wykorzystał nowatorski potencjał tkwiący w Docencie. Takiej szybkości jaka emanuje z "Black to the Blind" nie słyszałem nigdzie. I nie chodzi tylko o grindowe blasty ale głównie o straszliwie szybkie, dwójkowe rytmy z zabójczą pracę prawej ręki Doca, wygrywającej potwornie szybkie „ósemki” [...] Do tego doszły genialne w swej plastyczności riffy, bardzo charakterystyczne i wpadające w ucho. [...] Płyta powstała w Selani Studio i osiągnięte brzmienie wywołało wiele kontrowersji. Dla jednych znakomite, dla innych zbyt suche i sterylne ze zbyt wysoko brzmiącymi bębnami.[...] Tak czy inaczej jest to jedna z najznakomitszych płyt deathowych jakie powstały...” Wśród fanów zespołu album "Black to the Blind" spotkał się z niejednoznacznym odbiorem. Nagrania otrzymały 3.59 punktów na podstawie 434. głosów w serwisie Rate Your Music. W 1997 roku materiał uzyskał nominację do nagrody polskiego przemysłu fonograficznego Fryderyka w kategorii "album roku metal".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547206" url="https://pl.wikipedia.org/wiki?curid=547206" title="Jeziorka (dopływ Wisły)">
Jeziorka (dopływ Wisły)

Jeziorka – rzeka, lewy dopływ Wisły, rozpoczyna swój bieg na terenie gruntów wsi Osuchów, a do Wisły wpada niedaleko wsi Obórki w gminie Konstancin-Jeziorna. Rzeka drugiego rzędu.
Charakterystyka.
Przebieg.
Początkowo płynie na wschód, w Gościeńczycach skręca na północ, by ponownie skręcić na wschód koło Jazgarzewa. W górnym biegu, na kilkukilometrowym odcinku od wsi Wygnanka do wsi Wilczoruda rzeka przepływa przez wykopane w jej korycie stawy rybne&lt;ref name="MZPK/RJ"&gt;&lt;/ref&gt;. We wsi Nowe Racibory do Jeziorki wpływa Kraska, we wsi Łoś – Tarczynka. Przecina stawy w Żabieńcu, gdzie od 1973 jest zasilana wodami z Kanału Czarna. Kilkadziesiąt metrów powyżej jazu Imberfal niedaleko ul. Warszawskiej w Konstancinie-Jeziornie, dawniej spiętrzającego wodę na potrzeby fabryki papieru, do Jeziorki wpada potok Mała. Na ostatnim odcinku krzyżuje się z potokiem Wilanówka przepływającym pod Jeziorką przepustem i nie wpływającym do niej. W wieku XIX, aż do połowy XX Jeziorka łączyła się z Wilanówką i jej korytem płynęła do Wisły. Obecnie biegnie sztucznym korytem wykopanym w latach 50. XX wieku mniej więcej w miejscu pierwotnego ujścia. W październiku 2001 do rzeki trafiła znaczna ilość substancji trującej, co zaowocowało śnięciem ryb.
Miejscowości.
Ważniejsze miejscowości w dolinie Jeziorki: Osuchów, Wilczoruda, Osieczek, Jeziórka, Jeziora, Przęsławice, Kocerany, Głuchów, Lesznowola, Gościeńczyce, Prażmów, Runów, Łoś, Jazgarzew, Żabieniec, Piaseczno, Chylice, Konstancin-Jeziorna, Obórki.
Turystyka.
Na rzece uprawiana jest zorganizowana turystyka kajakowa. Spływy rozpoczynają się najczęściej w Zalesiu Dolnym lub Pólku, a kończą w odnodze św. Jana w Konstancinie-Jeziornie, nieopodal Starej Papierni.

</doc>
<doc id="547207" url="https://pl.wikipedia.org/wiki?curid=547207" title="Kościół Świętej Trójcy w Krakowie (ul. Krakowska)">
Kościół Świętej Trójcy w Krakowie (ul. Krakowska)

Kościół Świętej Trójcy – rzymskokatolicki kościół konwentualny bonifratrów znajdujący się w Krakowie, w dzielnicy I przy ulicy Krakowskiej 48, na Kazimierzu.
Historia.
W 1688 r. biskup krakowski Jan Małachowski zezwolił trynitarzom (zakonowi powołanemu do wykupu jeńców chrześcijańskich z niewoli tureckiej) sprowadzić się do Krakowa. Nowi zakonnicy przybyli ze Lwowa i osiedlili się w klasztorze dominikanów.
Posiadłość na Kazimierzu otrzymali trynitarze od Józefa Adama Lubowieckiego, starosty oświęcimskiego. Budowę kościoła rozpoczęto w 1741 r., przerywając po dwóch latach z powodu kłopotów finansowych. Wznowiono prace budowlane w 1751 r, a nową świątynię konsekrował biskup Franciszek Potkański, sufragan krakowski w 1758 r. Po kasacie zakonu przez Austriaków w 1796 r. kościół zamieniono na magazyn wojskowy. W 1812 na mocy dekretu księcia warszawskiego Fryderyka Augusta kościół przejęli bonifratrzy – zakon, mający swoje klasztory w Polsce od 1609 r. (przeniesieni tutaj z likwidowanego kościoła św. Urszuli na Starym Mieście).
Kościół, zbudowany w stylu późnego baroku, posiada jedną z najpiękniejszych w Polsce fasad autorstwa Franciszka Placidiego, który przy jej projektowaniu wzorował się na dziełach Francesca Borrominiego. 
Na sklepieniu nawy znajduje się iluzjonistyczna polichromia autorstwa Józefa Piltza z Moraw, nawiązująca do historii trynitarzy – Najświętsza Maria Panna w otoczeniu aniołów i scena wykupu więźniów z niewoli przez św. Jana z Mathy, założyciela Zakonu Trynitarzy.
Obecny ołtarz główny w 1940 r. konsekrował biskup sufragan krakowski Stanisław Rospond.
Ambona późnobarokowa z 3 ćwierci XVIII wieku w zwieńczeniu posiada posążki aniołków.
W 1991 r. odsłonięto pierwotne malowane ołtarze boczne, spośród malowideł w ołtarzach bocznych wyróżniają się przedstawienia św. Judy Tadeusza i św. Kajetana autorstwa Tadeusza Kuntze.
Linki zewnętrzne.
Historia kościoła na stronie bonifratów

</doc>
<doc id="547209" url="https://pl.wikipedia.org/wiki?curid=547209" title="Kasia Glinka">
Kasia Glinka



</doc>
<doc id="547211" url="https://pl.wikipedia.org/wiki?curid=547211" title="Live in Japan (album Vadera)">
Live in Japan (album Vadera)

Live in Japan – drugi album koncertowy deathmetalowej grupy muzycznej Vader. Wydawnictwo ukazało się 30 grudnia 1998 roku w Europie nakładem wytwórni muzycznej System Shock/Impact Records. W Polsce nagrania ukazały się dzięki Metal Mind Records, w Japonii dzięki Avalon/Marquee Inc. Natomiast w Stanach Zjednoczonych płytę wydała firma Pavement Music.
Na płycie znalazł się koncert zespołu zarejestrowany w tokijskim klubie Quattro 31 sierpnia 1998 roku. Wszystkie utwory zostały zmiksowane przez Tomasza Bonarowskiego, gitarzystę i wokalistę Piotra "Peter" Wiwczarka oraz perkusistę Krzysztofa "Docenta" Raczkowskiego w gdyńskim Red Studio pomiędzy 22 a 30 września 1998 roku. Mastering w olsztyńskim Selani Studio wykonali Andrzej Bomba i Mariusz Kmiołek pomiędzy 1 a 4 października również 1998 roku.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547213" url="https://pl.wikipedia.org/wiki?curid=547213" title="Akimiski">
Akimiski

Akimiski (ang. "Akimiski Island", fr. "Île Akimiski") – kanadyjska wyspa, największa wyspa w Zatoce Jamesa, wchodzi w skład regionu Qikiqtaaluk, w terytorium Nunavut. Zajmuje powierzchnię 3001 km². Wyspa jest niezamieszkana.
Wyspę porasta słabo rozwinięta roślinność, głównie porosty, mchy, liczne gatunki turzycowatych oraz karłowaty świerk czarny. We wschodniej części wyspy znajdują się stanowiska ptaków migrujących. Wybrzeża wyspy są bagniste.

</doc>
<doc id="547218" url="https://pl.wikipedia.org/wiki?curid=547218" title="Litany (album)">
Litany (album)

Litany – czwarty album studyjny polskiej deathmetalowej grupy muzycznej Vader. Wydawnictwo ukazało się w 2000 roku nakładem wytwórni muzycznych Metal Blade Records, Metal Mind Productions oraz Avalon/Marquee Inc. Była to pierwsza płyta zespołu na której partie solowe nagrał gitarzysta Maurycy "Mauser" Stefanowicz, w latach poprzednich basista blackmetalowej formacji Christ Agony. Materiał uplasował się na 1. miejscu listy bestsellerów dziennika "Gazeta Wyborcza". Album uzyskał również nominację do Fryderyka w kategorii "album roku metal".
Realizacja.
Nagrania zostały zarejestrowane w listopadzie 1999 roku w Red Studio w Gdyni. Realizatorem był Adam Toczko, który był także wraz z liderem zespołu Piotrem "Peterem" Wiwczarkiem producentem płyty. Przed sesją nagraniową studio raportowali przedstawiciele światowego wydawcy zespołu, wytwórni Metal Blade Records z którą muzycy podpisali kontrakt w 1999 roku. Roboczy mastering, także w listopadzie w Red Studio wykonał Tomasz Bonarowski. Ostatecznie materiał został zmasterowany w grudniu tego samego roku w częstochowskim 333 Studio przez Bartłomieja Kuźniaka. Album pod roboczym tytułem "Chthonian Gods" został skomponowany w całości przez Wiwczarka. Nagrany materiał był zbyt krótki dlatego formacja nagrała dodatkowo utwory "Cold Demons" i "Forwards To Die!!!", które zostały napisane bezpośrednio w studiu nagraniowym. Lider zespołu Vader napisał także słowa do tychże utworów, których wydźwięk odnosi się bezpośrednio do zainteresowania muzyka historią II wojny światowej. Pozostałe teksty napisał Paweł Frelik z wyjątkiem, ponownie zarejestrowanej kompozycji "The Final Massacre" autorstwa Pawła Wasilewskiego, a pochodzącej z wydanego w 1989 roku dema pt. "Necrolust". Okładkę i oprawę graficzną płyty przygotował Jacek Wiśniewski. Natomiast autorem sesji zdjęciowej był Piotr Brzozowski.
Piotr Wiwczarek opisał album w następujący sposób: "[...] my nie chcemy być oryginalni na siłę. Wprowadzamy nowości, ale nie rezygnując z własnego stylu. Dużo jest utworów krótkich, a bardzo intensywnych. [...] Teraz konstrukcje są prostsze, niemal grindowe. [...] Paweł Frelik jest autorem całej koncepcji płyty. Pisał dla nas teksty już na "De Profundis" czy "Black to the Blind". Na nowej płycie są tylko dwa moje teksty. Zresztą pisałem je w studiu – Docent zagrał za szybko, bardzo skrócił czas trwania płyty, trzeba było dorobić więcej utworów. Czytając "Cold Demons", można sobie wyobrazić różne rzeczy – ale tekst jest o machinach wojennych, o czołgach. Czyli jest bliższy mojemu hobby niż temu, co zwykle piszemy. Takie małe odstępstwo od tematu. [...] na "Litany" dałem też pograć Maurycemu. Jego popisy będą się pojawiały coraz częściej."
Promocja.
Album został wydany w Polsce 22 marca 2000 roku nakładem wytwórni muzycznej Metal Mind Productions. Limitowana edycja płyty została wzbogacona o teledysk oraz prezentację multimedialną w której znalazła się dyskografia, zdjęcia, wywiad oraz biografia zespołu. 23 marca płyta ukazała się w Japonii dzięki Avalon/Marquee Inc. z dodatkowymi utworami "Red Dunes" i "Lord of Desert". Kompozycje trafiły także na wydany w 2001 roku minialbum zatytułowany "Reign Forever World". W Stanach Zjednoczonych i pozostałych krajach Europy album "Litany" trafił do sprzedaży 9 maja nakładem Metal Blade Records. W 2001 roku album został wydany także w Rosji na podstawie licencji udzielonej oficynie Фоно (Fono). Płytę poprzedził, wydany tylko w Polsce singel pt. "Xeper / North", który ukazał się wraz z magazynem branżowym Thrash'em All. Album "Litany" był promowany teledyskiem do utworu "Cold Demons", który odniósł sukces, choć zrealizowano go niewielkim kosztem w olsztyńskim Selani Studio we współpracy z Adamem Kucem.
W marcu, w ramach press tour zespół gościł w krajowej sieci sklepów Empik, gdzie spotkał się z fanami. Album "Litany" był ponadto promowany podczas licznych koncertów na świecie. W kwietniu grupa koncertowała w Europie w ramach objazdowego No Mercy Festival z udziałem Morbid Angel, Emperor, Impaled Nazarene, The Crown, Limbonic Art i Peccatum. Kolejne koncerty w Europie Polacy dali w ramach tournée z Vital Remains, Fleshcrawl oraz Rebaelliun. Latem muzycy wystąpili podczas festiwali w Niemczech, Czechach, Słowacji i Polsce, m.in. takich jak: Wacken Open Air, Thrash'em All Festival, czy Summer Breeze Open Air. We wrześniu Vader wyjechał do Japonii gdzie wspierany przez Ritual Carnage wystąpił w Tokio, Osace i Nagoi. W trakcie tegoż pobytu muzykom zaoferowano endorsment instrumentów firmy ESP. Jednakże umowa ostatecznie nie została sfinalizowana. W październiku formacja dała szereg koncertów w Polsce poprzedzając występy Turbo. Następnie skład udał się do Stanów Zjednoczonych gdzie odbył miesięczną trasę koncertową wraz z Cephalic Carnage, Dying Fetus i Deeds of Flesh. Promocja "Litany" dobiegła końca wyraz z wydaniem minialbumu "Reign Forever World" (2001).
Odbiór.
Materiał uplasował się w Polsce na 1. miejscu listy bestsellerów dziennika "Gazeta Wyborcza", wyprzedzając takich wykonawców jak: Pantera, czy Enrique Iglesias. Płyta sprzedała się na świecie w nakładzie 45 tys. sztuk w 3 miesiące od dnia premiery. Do listopada w samych Stanach Zjednoczonych wydawnictwo znalazło ponad 8 tysięcy nabywców. Album uzyskał ponadto szereg pozytywnych ocen ze strony krytyków muzycznych, które ukazały się m.in. w pismach "Metal Hammer" i "Machina" oraz serwisach Chronicles of Chaos i Metal Crypt. Dariusz Kempny – redaktor magazynu "Metal Hammer" w swej recenzji entuzjastycznie opisał umiejętności i rolę perkusisty Krzysztofa "Docenta" Raczkowskiego w kształtowaniu brzmienia zespołu: "Płytę rozpoczynają nogi mistrza (Doc), a po chwili zmasowany Vader w całej swej okazałości, zmienne tempa, charakterystyczne gitary zlewające się w rwący potok ekstremalnych kreatur, walczący z nimi cały czas głos Petera, a przede wszystkim Doc – mój osobisty bohater tej płyty. Może odnoszę to wrażenie za sprawą doskonale nagranych bębnów, niewątpliwie jednak Doc, jak zwykle, pokazał, że jest mistrzem".
Podobnie w swej ocenie wyraził się na łamach "Machiny" – Maciej Kierzkowski: "Płyta trwałaby dłużej, gdyby nie szybkość Docenta – perkusisty zespołu. Facet narzuca tempo, dzięki któremu zespół oszczędza czas i pieniądze. Z nim rzecz się ma podobnie jak z Dave'em Lombardo, kiedy tamten grywał ze Slayerem". Chłodną, jedną z nielicznych recenzji napisała na łamach serwisu Katarzyna Spychała, przyznając płycie 3. punkty na 5. możliwych: "...dużo czadu i mocnego uderzenia czyli... płyta jest nudna. Prawie nic lub niewiele ponad nic jest w stanie zająć. Ciekawszych wstawek niewiele. Dzieje się trochę w utworze Xeper oraz w trzech ostatnich kompozycjach, co nie zmienia faktu, że całość przedstawia się mizernie." Materiał spotkał się ponadto z pozytywnym odbiorem w Japonii gdzie był recenzowany przez branżowe czasopisma "Young Guitar", "Rhythm &amp; Drums", "Player" oraz "Burrn!". Album znalazł się ponadto na 11. miejscu zestawienia Loud Rock amerykańskiego czasopisma "CMJ New Music Monthly". Wśród fanów zespołu "Litany" spotkał się z pozytywnym odbiorem. Nagrania otrzymały 4.03 punktów na podstawie 93. głosów w serwisie Interia.pl. W 2000 roku album uzyskał również nominację do nagrody polskiego przemysłu fonograficznego Fryderyka w kategorii "album roku metal".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547219" url="https://pl.wikipedia.org/wiki?curid=547219" title="Rejestr Partii Politycznych">
Rejestr Partii Politycznych



</doc>
<doc id="547221" url="https://pl.wikipedia.org/wiki?curid=547221" title="Śląska Wikipedia">
Śląska Wikipedia

Śląska Wikipedia ("Ślōnskŏ Wikipedyjŏ") – śląska edycja językowa Wikipedii, która powstała 26 maja 2008 roku.
Historia.
Pierwsza próba założenia śląskiej Wikipedii miała miejsce w marcu 2006 roku, jednak ze względu na zgłaszane w dyskusji negatywne uwagi zadecydowano o odrzuceniu wniosku.
Drugi wniosek został złożony 19 marca 2008 w wyniku , które znajdowały się w polskojęzycznej edycji Wikipedii. Biblioteka Kongresu USA 18 lipca 2007, pomimo plotek powtarzanych przez zwolenników nie wpisała języka śląskiego w rejestr języków świata. Mowa śląska została natomiast uwzględniona w normie ISO 639-3, gdzie Międzynarodowa Organizacja Normalizacyjna – ISO przydzieliła jej kod: „szl”. Po wstępnym zaakceptowaniu wniosku 31 marca 2008 został utworzony próbny projekt w , gdzie powstało około 394 artykułów napisanych po śląsku. Ostatecznie po ponad dwóch miesiącach prac nad utworzeniem śląskiej Wikipedii została ona założona 26 maja 2008. Po osiągnięciu progu 1000 artykułów, co miało miejsce 15 listopada 2008, zdecydowano o stopniowym odejściu od używania tzw. „alfabetu fonetycznego” i przejściu na alfabet Steuera. Do czasu wprowadzenia tej zmiany w dotychczas napisanych artykułach śląska Wikipedia będzie dwuortograficzna. W lutym 2010 wprowadzono Ślabikŏrzowy szrajbōnek.
W październiku 2010 Śląska Wikipedia została wzmiankowana w uzasadnieniu do projektu ustawy o języku regionalnym, który w polskim Sejmie złożył poseł Marek Plura, jako argument za nadaniem takiego statusu śląszczyźnie.

</doc>
<doc id="547225" url="https://pl.wikipedia.org/wiki?curid=547225" title="Szalajka">
Szalajka

Szalajka – potok w Górach Bukowych.
Swój początek bierze z podziemnych wód w systemu jaskiniowego. Na powierzchnię wypływa z jaskini pod szczytem Istallós-kő (najwyższy szczyt Gór Bukowych). Zasilany wodą z innych źródeł, m.in. Sziklaforrás. W trakcie swojego biegu tworzy wodospad o nazwie Welon (Fátyol-vízesés). U wrót doliny Szalajka wpływa do wsi Szilvásvárad.
O popularności turystycznej doliny Szalajka świadczy utworzenie tam muzeum leśnictwa oraz leśnej kolejki wąskotorowej.

</doc>
<doc id="547227" url="https://pl.wikipedia.org/wiki?curid=547227" title="Mariusz Leszczyński">
Mariusz Leszczyński



</doc>
<doc id="547228" url="https://pl.wikipedia.org/wiki?curid=547228" title="Pistolet sygnałowy Bernardelli PS023">
Pistolet sygnałowy Bernardelli PS023

Bernardelli PS023 – współczesny włoski pistolet sygnałowy.

</doc>
<doc id="547229" url="https://pl.wikipedia.org/wiki?curid=547229" title="Revelations (album Vadera)">
Revelations (album Vadera)

Revelations – piąty album studyjny deathmetalowej grupy muzycznej Vader. Wydawnictwo ukazało się w 2002 roku nakładem wytwórni muzycznych Metal Blade Records, Metal Mind Productions i Avalon/Marquee Inc. Wydanie płyty poprzedził singel zatytułowany "Angel of Death".
W warstwie lirycznej album porusza temat wydarzeń z 11 września 2001 roku, kiedy to dokonano zamachu terrorystycznego na World Trade Center i Pentagon w Stanach Zjednoczonych. Na zaprojektowanej przez Jacka Wiśniewskiego okładce widoczne są sylwetki gotyckich katedr w Amiens oraz Chartres.
Realizacja.
Pracę nad albumem roboczo zatytułowanym "Epitaph" zespół rozpoczął w lutym 2002 roku w Red Studio. Nagrania odbyły się we współpracy z producentem muzycznym Piotrem Łukaszewskim. Podczas trwającej 200 godzin sesji nagraniowej zostało zarejestrowanych czternaście utworów, w tym interpretacje utworu „Immortal Rites” z repertuaru Morbid Angel oraz „Angel of Death” grupy Thin Lizzy. Nagranie kompozycji „Angel of Death” Piotr Wiwczarek uzasadnił następująco: „Był to jeden z pierwszych utworów metalowych, które usłyszałem w swoim życiu i jedyny, który spodobał mi się z repertuaru tej grupy. Poza tym posiada niezwykle interesujący tekst. W mojej wersji dopisałem jedną ze zwrotek, aby nadać większego wyrazu i nieco uaktualnić problem poruszamy w tym tekście. W utworze partie solowe gitary zagrał Jacek Hiro ze Sceptic, a podkłady klawiszowe nagrał Ureck z Lux Occulta”.
Gościnnie w nagraniach wzięli udział lider grupy Behemoth Adam „Nergal” Darski, który zaśpiewał w utworze pt. „Whisper”, lider grupy Sceptic Jacek Hiro, który zagrał partie solowe w utworze pt. „Angel of Death”, oraz znany z występów w grupie Lux Occulta klawiszowiec Jerzy „U.reck” Głód, który zagrał w utworach „Revelation of Black Moses” i „Angel of Death”. Ostatecznie na albumie "Revelations" ukazało się dziewięć kompozycji, pozostałe jako bonusy zostały wydane m.in. w Polsce i Japonii. W 2003 roku utwory z sesji nagraniowej, które nie ukazały się w Polsce, zostały wydane na minialbumie pt. "Blood", natomiast „Immortal Rites” ukazał się na tribute albumie pt. "Tyrants From the Abyss – A Tribute to Morbid Angel".
W warstwie lirycznej album porusza temat wydarzeń z dnia 11 września 2001 roku, kiedy to dokonano zamachu terrorystycznego na World Trade Center i Pentagon w Stanach Zjednoczonych. Teksty do siedmiu utworów na płycie napisał Łukasz Szurmiński, z którym grupa współpracowała przy produkcji minialbumu "Reign Forever World" rok wcześniej. Pozostałe teksty napisali Paweł Frelik i Piotr Wiwczarek. Wiwczarek o tekstach na albumie "Revelations" wypowiedział się w następująco: „Chociaż teksty były pisane mniej więcej w tym samym okresie, może z małymi wyjątkami, więc może dlatego jest i podobny klimat. Płytę zaczynają i kończą utwory, który nadają albumowi cały kształt i charakter – „Epitaph” i „Revelation Of Black Moses” to są właśnie te skrajne, główne, które pasują nawet do wizerunku okładki i całej reszty. To utwory najbardziej apokaliptyczne i bezpośrednio traktujące o zagładzie i o ludzkości”. Oprawa graficzna, której autorem jest Jacek Wiśniewski jest dopełnieniem treści ideowych albumu. Przednia okładka ukazuje bestię dokonującą zniszczeń gotyckich katedr w Amiens oraz Chartres.
Promocja.
Wydawnictwo ukazało się 27 maja 2002 nakładem wytwórni muzycznej Metal Mind Productions w Polsce. Na krajowej edycji płyty jako bonus znalazł się utwór pt. „Traveler”. W Stanach Zjednoczonych i Europie płyta została wydana przez Metal Blade Records 4 czerwca 2002. Do amerykańskiej edycji płyty zostały dołączone utwory pochodzące z minialbumu "Reign Forever World" (2000): tytułowy oraz „Frozen Paths” i „Privilege of the Gods”. Natomiast dodatkiem do europejskiego wydania był utwór „Son of Fire”. W Japonii album został wydany 22 maja 2002 dzięki Avalon/Marquee Inc.. Jako materiał dodatkowy na tymże wydaniu znalazły się utwory „As the Fallen Rise” oraz cover „Angel of Death” Thin Lizzy. Piąty album zespołu Vader poprzedził, wydany tylko w Polsce singel zatytułowany "Angel of Death", którego premiera odbyła się 10 kwietnia 2002. Nagrania trafiły do sprzedaży nakładem polskiej oficyny Empire Records. Na płycie ukazała się prezentacja multimedialana zawierająca reportaż z sesji nagraniowej oraz interpretacja utworu „Angel of Death” grupy Thin Lizzy, który był niedostępny w Polsce na płycie "Revelations".
Do pochodzącego z płyty utworu pt. „Epitaph (For Humanity)” został zrealizowany teledysk, który był okazjonalnie emitowany m.in. przez stację telewizyjną Viva Polska. Album "Revelations" był ponadto promowany podczas europejskiej trasy koncertowej Conquering the Islands Tour 2002, podczas której wystąpiły również grupy Dew-Scented i Centurian. Vader wziął udział również w objazdowym festiwalu No Mercy Festivals 2002 z udziałem Immortal, Hypocrisy, Malevolent Creation, Warhammer, Destroyer 666 pod patronatem medialnym niemieckiego magazynu „Rock Hard”. Odbyła się również trasa koncertowa w Polsce. Koncerty Vader poprzedziły występy grup Hate, Azarath i Elysium. Zespoły wystąpiły w sumie dla 3000 fanów w takich miastach jak Warszawa, Poznań, Łódź, Wrocław, Katowice, Kraków, Rzeszów i Lublin.
Odbiór.
Płyta dotarła do 22. miejsca zestawienia najpopularniejszych płyt w Polsce (OLiS). Album wypadł z listy jedenaście tygodni później. Pozytywnie o "Revelations" wypowiedział się m.in. Roberto Martinelli na łamach serwisu Metal Storm. Podkreślił on jakość produkcji poprzez umiejętne zbalansowanie partii perkusji i gitary basowej. Dziennikarz Metal Crypt Scott Murray zauważył liczne zmiany tempa, których brakowało w nagraniach na poprzedniej płycie zespołu "Litany". Krytycznie o wydawnictwie wyraził się Daniel Naborowski, recenzent serwisu Gaz-eta, który napisał: „Na "Revelations" zabrakło szybkości i wyeksponowania charakterystycznego, momentami połamanego vaderowskiego drive, z którego zespół słynął. Nie ma wystarczającej ilości charyzmy i pasji, bez których, jak wiadomo, nie rodzą się dzieła przełomowe”. Z entuzjastycznym przyjęciem nagrania spotkały się na łamach serwisu Rockmegazyn.pl, recenzujący płytę Mariusz Kabała napisał: „Riffy proste i przejrzyste a jednocześnie niesamowicie agresywne sieją chaos i zniszczenie. Całość dopełniają solówki, które możemy usłyszeć zaraz jak Peter zakończy swój popis wokalny. Wystarczy, że muzyk na chwilę przerwie by na jego miejsce wskoczyła gitara i naprawdę interesujące dźwięki."
W 2002 roku album uzyskał nominację do nagrody polskiego przemysłu fonograficznego – „Fryderyka” – w kategorii "Album roku metal". Płyta uplasowała się ponadto na 1. miejscu w kategorii "Album roku" w plebiscycie polskojęzycznej edycji magazynu branżowego Metal Hammer.
W podsumowaniu wyróżnione zostały ponadto utwory „Epitaph”, „Revelation of Black Moses” i „Nomad”, które znalazły się, odpowiednio na 4., 8. i 10. miejscu w kategorii "Przebój roku".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547232" url="https://pl.wikipedia.org/wiki?curid=547232" title="Œ">
Œ

Œ – litera alfabetu łacińskiego powstała jako ligatura liter o i e. Używana często w łacińskich tekstach na oddanie częstej w łacinie grupy oe. Występuje też w języku francuskim, gdzie jest wymagana ortografią (przykłady: œil – oko, cœur – serce, bœuf – wół).

</doc>
<doc id="547238" url="https://pl.wikipedia.org/wiki?curid=547238" title="Trzy pogrzeby Melquiadesa Estrady">
Trzy pogrzeby Melquiadesa Estrady

Trzy pogrzeby Melquiadesa Estrady (ang. "The Three Burials of Melquiades Estrada") – amerykańsko-francuski film dramatyczny z 2005 roku z cechami westernu.
Fabuła.
Rzecz ma miejsce w zapadłej mieścinie w pobliżu granicy USA z Meksykiem. Jeden ze strażników granicznych, Mike Norton, nie wiedzie zbyt dobrego życia. Swoją oziębłością i egoizmem rujnuje swoje małżeństwo, zaś podczas zatrzymywania nielegalnych imigrantów wyróżnia się spośród swoich kolegów znamienną dla nowicjuszy nadgorliwością. Któregoś dnia przypadkowo zabija Melquiadesa Estradę, Meksykanina będącego przyjacielem ranczera Pete’a Perkinsa. Mike próbuje zatuszować sprawę przy pomocy zwierzchników i lokalnych władz, nawet wtedy, kiedy pospiesznie pogrzebane przez niego ciało Estrady zostaje odnalezione. Tylko jedna osoba postanawia wyjaśnić zabójstwo i ukarać mordercę Meksykanina – jest nią Perkins, który po poznaniu prawdy porywa Mike’a, aby wraz z nim przewieźć ciało Melquiadesa do jego rodzinnej miejscowości, i tam wyprawić mu pogrzeb.
Problematyka amerykańskiej tożsamości.
Tytułowy Melquiades Estrada jest Meksykaninem nielegalnie przekraczającym granicę ze Stanami Zjednoczonymi, zabitym w początkowych scenach filmu przez strażnika. Poza tym, że ciało Estrady jest później przewożone do Meksyku przez jego przyjaciela, w filmie głównymi bohaterami są Amerykanie: „zły” zabójca i „dobry” mściciel. Film stworzony został według szablonu typowego dla westernu, w szczególności wątek zemsty i powiązane z nim samozwańcze wymierzanie sprawiedliwości przez kowboja. Działanie głównego bohatera interpretowane jest w różny sposób w kontekście mierzenia się z własną tożsamością. Według Eweliny Pępiak zrywa on więzi z amerykańską kulturą na rzecz szlachetnej kultury meksykańskiej, co prowadzi go do potrzeby samookreślenia w kontraście z „Innym”. Według krytyka filmowego Matthew Cartera kwestia tożsamości narodowej jest w filmie rozmydlona, a inna krytyk filmowa, Camilla Fojas, twierdzi, że cechy głównego bohatera (prostota, niezależność, męskość) ucieleśniają wartości kultury amerykańskiej. Postać Meksykanina, nieśmiałego i nieco ograniczonego intelektualnie, skłania ku odbieraniu go od początku jako bohatera drugoplanowego. Staje się on pretekstem do dyskusji nad amerykańską tożsamością kulturową („kim są Amerykanie?”) i możliwościami jej udoskonalania. Samo ciało martwego Estrady wpisuje się w amerykańską infografikę ukazująca od początku XX wieku (także na pocztówkach) wizerunki okaleczonych mieszkańców Meksyku w kontekstach kryminalnych i rasistowskich.
Nagrody.
Film znalazł się w gronie filmów walczących o Złotą Palmę na 58. MFF w Cannes. Na tym festiwalu obraz otrzymał nagrodę za najlepszą rolę męską (Tommy Lee Jones) oraz za najlepszy scenariusz (Guillermo Arriaga).

</doc>
<doc id="547241" url="https://pl.wikipedia.org/wiki?curid=547241" title="The Beast (album)">
The Beast (album)

The Beast – szósty album studyjny deathmetalowej grupy muzycznej Vader. Wydawnictwo ukazało się w 2004 roku nakładem wytwórni muzycznych Metal Blade Records, Metal Mind Productions i Avalon/Marquee Inc. Płytę poprzedził singel zatytułowany "Beware the Beast" zawierający m.in. utwory „Dark Transmisson” i „Stranger in the Mirror”.
Według informacji zespołu w sierpniu 2004 roku album został nielegalnie rozpowszechniony w internecie za sprawą dziennikarza muzycznego, któremu został udostępniony materiał promocyjny. Był to pierwszy album studyjny grupy zrealizowany z perkusistą Dariuszem Brzozowskim. Basista – Marcin Nowak, wymieniony w książeczce płyty – nie brał udziału w nagraniach. "The Beast" uzyskał również nominację do Fryderyka w kategorii album roku rock/metal.
Realizacja.
W lutym 2004 roku w białostockim Hertz Studio grupa przystąpiła do prac nad albumem roboczo zatytułowanym "Spiritual Decease". Tuż przed rozpoczęciem nagrań śladów perkusji wypadkowi uległ wieloletni perkusista grupy Krzysztof Raczkowski. Kontuzja ręki uniemożliwiła mu realizację nagrań. Po wypadku Raczkowskiego zespół opublikował następujące oświadczenie: „W 3 dniu sesji nagraniowej nowej płyty Doc uległ nieszczęśliwemu wypadkowi, doznając poważnego urazu ręki oraz nogi. Tylko szybka interwencja w szpitalu spowodowała, że następstwa wypadku nie będą prawdopodobnie tak groźne, jak to wyglądało. Ręka Doca pozostanie w gipsie przez około 6 tygodni, a następnie zostanie poddana rehabilitacji”.
Raczkowski zrelacjonował zdarzenie następująco: „Studio Hertz mieści się w najniższej kondygnacji willi przy ul.Struga. Właściciele studia mieszkają piętro wyżej i owego feralnego dnia rano aby zacząć nagrania w dobrym stylu zamówiłem u nich filiżankę kawy. Schodząc z nią po schodach do studia nie zachowałem należytej ostrożności (obie ręce miałem zajęte filiżanką na spodku) i ześlizgnąłem się ze schodka, spadłem ze schodów na sam dół. Żeby nie złamać karku instynktownie wyciągnąłem przed siebie ręce i upadłem całym impetem na filiżankę z kawą, która zdążyła już się wcześniej roztrzaskać. Rezultatem było ogólne silne potłuczenie prawej łydki i najgorsze – przecięcie mięśnia zginacza głębokiego palca środkowego i nadcięcie ścięgna. Wizyta na pogotowiu i potem w szpitalu zakończyła się zabiegiem polegającym na zszyciu palca rozciętego w szczególnie niefortunnym miejscu i założeniu gipsu na całe prawe przedramię i dłoń.”
W udzielonym w 2010 roku wywiadzie Piotr Wiwczarek przyznał, że Raczkowski w trakcie zdarzenia był pod wpływem alkoholu. Uzależnienie było jedną z przyczyn usunięcia muzyka z zespołu w 2005 roku. Po przeprowadzonych przesłuchaniach Raczkowskiego w trakcie sesji nagraniowej "The Beast" zastąpił znany z występów w grupie muzycznej Vesania Dariusz Brzozowski. 10 maja 2004 roku w RG Studio w Gdańsku grupa z Brzozowskim w składzie ponownie przystąpiła do prac nad albumem. Brzozowski o okolicznościach dołączenia do zespołu Vader wypowiedział się następująco: „Na przesłuchanie, które odbywało się w sali prób w Warszawie, przyjechał Peter i Mariusz Kmiołek! Zacząłem się rozgrzewać. Miliard myśli w głowie... Oczywiście na początek zagrywki, które umiem najlepiej, żeby się „pokazać”. Jednak za chwilę trzeba było zagrać numery, które miałem przygotować... A były to „Silent Empire”, „Dark Age”, „When Darkness Calls”. Ręce zaczęły mi się pocić jak nigdy”.
Muzykę na płytę skomponował lider grupy Piotr Wiwczarek, który napisał również słowa do dwóch utworów („Out of the Deep”, „Firebringer”). Pozostałe teksty napisali Paweł Frelik (utwory „Dark Transmission”, „The Sea Came in at Last”, „I Shall Prevail”, „The Zone”, „Insomnia” i „Apopheniac”) oraz Łukasz Szurmiński (utwory „Stranger in the Mirror” i „Choices”). Sesja nagraniowa trwała do 6 czerwca 2004 roku. W lipcu w warszawskim JG Lab Studio Jacek Gawłowski wykonał mastering gotowych utworów.
Promocja.
Wydawnictwo ukazało się 8 września 2004 roku w Japonii, 20 września w Polsce oraz dzień później w Europie i Stanach Zjednoczonych. Płytę poprzedził singel zatytułowany "Beware the Beast", który został wydany w nakładzie limitowanym do 5000 egzemplarzy. Singel ukazał się 25 sierpnia 2004 roku nakładem Empire Records wraz z 4 numerem magazynu „Thrash'em All”.
W Polsce płyta ukazała się nakładem wytwórni muzycznej Metal Mind Productions w wersji jednopłytowej oraz z dołączoną płytą CD (anonsowaną początkowo jako płyta DVD), która zawierała reportaż z sesji nagraniowej albumu, teledyski do utworów „Dark Transmission” i „Choices” w reżyserii Jacka Głodka oraz fragmenty występu zespołu na festiwalu Metalmania 5 kwietnia 2003 roku. W materiale dokumentującym pracę w studiu wziął udział Marcin Nowak, który jednakże nie zarejestrował żadnych śladów gitary basowej. Film sugerujący udział Nowaka w pracach miał zdaniem lidera zespołu Vader – Piotra Wiwczarka służyć jako promocja i próba ukazania całego zespołu. W Stanach Zjednoczonych i Europie płyta "The Beast" ukazała się nakładem Metal Blade Records, natomiast w Japonii nakładem Avalon/Marquee Inc. ukazała się w wersji wzbogaconej o utwór „Stranger in the Mirror”.
Jesienią grupa odbyła trasę koncertową po Polsce pod nazwą Blitzkrieg 2. Wraz z Vader wystąpiły grupy Crionics, Ceti i Lost Soul. Trasa rozpoczęła się 3 września 2004 roku w Warszawie, a zakończyła 19 września w Olsztynie. Ponadto Vader wystąpił w takich miastach jak: Białystok, Lublin, Rzeszów, Kielce, Kraków, Opole, Katowice, Toruń, Łódź, Wrocław, Poznań, Gorzów Wielkopolski, Szczecin, Bydgoszcz i Gdańsk. Występy zespołu zgromadziły w sumie ponad 7000 fanów.
Odbiór.
Płyta dotarła do 8. miejsca zestawienia najpopularniejszych płyt w Polsce (OLiS), na której utrzymał się pięć tygodni. Przez jeden tydzień wydawnictwo gościło na japońskiej liście sprzedaży Oricon, gdzie uplasowało się 207. na miejscu. Album uzyskał szereg pozytywnych ocen ze strony krytyków muzycznych, które ukazały się m.in. w piśmie „Teraz Rock” i serwisach Chronicles of Chaos i Metal Crypt. Podkreślono m.in. melodyjne partie solowe w wykonaniu gitarzysty Maurycego „Mausera” Stefanowicza i dobrą grę basisty Marcina „Novy'ego” Nowaka, który w rzeczywistości nie zagrał na albumie.
Dziennikarz pisma „Metal Hammer” Arkadiusz Lerch zaznaczył nawiązania do gatunków thrash i heavy metal. Natomiast recenzent magazynu „Teraz Rock” Adam Brzezieński napisał o płycie następująco: „Riffy bardzo charakterystyczne, głos Petera bez zmian w porównaniu z ostatnimi wydawnictwami. Od razu przyciąga uwagę doskonała gra Daraya i pochody basowe. Istotne novum to inne, niż dotychczas, solówki gitarowe. Mauser i Peter zrezygnowali z „wajchy” na rzecz interesujących, często melodyjnych i zapadających w pamięć zagrywek. Z niejednoznaczną oceną materiał spotkał się na łamach serwisu Nuta.pl, recenzent "The Beast" Łukasz Maciuba napisał: „Do mankamentów zaliczę nieco nazbyt akademicką poprawność nowego nabytku Vadera, perkusisty Daraya. Grając poprawnie, nie nadał żadnej cielesności swoim aranżacjom perkusyjnym. Mówiąc krótko: zabrakło większej swobody i plemienności w czuciu bębnów”.
Wśród fanów zespołu "The Beast" spotkał się z niejednoznacznym odbiorem. Nagrania otrzymały 3,84 punkta na podstawie 185. głosów w serwisie Interia.pl. W 2004 roku album uzyskał nominację do nagrody polskiego przemysłu fonograficznego Fryderyka w kategorii "Album roku rock/metal". Produkcja zajęła ponadto 6. miejsce w plebiscycie czytelników magazynu branżowego Teraz Rock w kategorii album roku. Natomiast w plebiscycie polskiej edycji pisma Metal Hammer wydawnictwo zajęło 3. miejsce. Wyróżniony został także utwór „Dark Transmission”, który uplasował się na 2. miejscu w kategorii "Przebój roku".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="547244" url="https://pl.wikipedia.org/wiki?curid=547244" title="Filtr szczelinowy">
Filtr szczelinowy

Filtr oleju szczelinowy jest filtrem zgrubnym. Składa się on z bardzo dużej liczby cienkich blaszek filtrujących poprzegradzanych przekładkami, osadzonych na trzpieniu i tworzących stos z wewnętrznymi kanałami powstałymi ze złożenia wycięć w blaszkach. Przekładki w kształcie krzyżyków służą do wytworzenia małych szczelin między blaszkami filtrujących. Równolegle do trzpienia jest umieszczony pręt z dużą liczbą skrobaków wchodzących w szczeliny między blaszkami filtrującymi. Podczas przekręcania stosu nieruchome skrobaki usuwają zanieczyszczenia, które opadają na dno obudowy, skąd okresowo są wybierane. Skomplikowana budowa, mała skuteczność oczyszczania i konieczność częstego czyszczenia obudowy spowodowały ograniczone zastosowanie tego filtra. W nowoczesnych olejach silnikowych są stosowane dodatki, które powodują, że zanieczyszczania mają postać szlamu, który nie jest usuwany przez ten typ filtra.

</doc>
<doc id="547247" url="https://pl.wikipedia.org/wiki?curid=547247" title="Molnica">
Molnica

Molnica – struga, lewobrzeżny dopływ Kraski o długości 14,64 km. Swój bieg rozpoczyna w okolicy Rosochowa, a uchodzi do Kraski w okolicy wsi Żyrów.
W średniowieczu była rzeką spławną z młynami. Obecnie należy do cieków IV rzędu. Molnica jest strugą w większości uregulowaną.
Przepływa przez miejscowości: Wilczogóra, Załącze, Worów, Grójec, Słomczyn, Żyrów.

</doc>
<doc id="547248" url="https://pl.wikipedia.org/wiki?curid=547248" title="Originators of Northern Darkness – A Tribute to Mayhem">
Originators of Northern Darkness – A Tribute to Mayhem

Originators of Northern Darkness – A Tribute to Mayhem – tribute album zrealizowany w celu uczczenia działalności norweskiej grupy black metalowej Mayhem. Wydany został w 2001 roku nakładem Avantgarde Music. Album zawiera interpretacje utworów grupy Mayhem w wykonaniu takich zespołów jak: Immortal, Dark Funeral, Vader, Emperor, Behemoth, Limbonic Art, Keep of Kalessin, Gorgoroth, Carpathian Forest, Seth, Gehenna oraz Absu.
Lista utworów.
Opracowano na podstawie materiału źródłowego.

</doc>
<doc id="547249" url="https://pl.wikipedia.org/wiki?curid=547249" title="Vitor Baia">
Vitor Baia



</doc>
<doc id="547252" url="https://pl.wikipedia.org/wiki?curid=547252" title="Werus Maksymus">
Werus Maksymus

Werus Maksymus, "Gaius Iulius Verus Maximus" (ur. 216, zm. czerwiec 238) – syn Maksymina Traka, jego cezar od 236 roku.
Był synem Maksymina i Cecylii Pauliny. Wcześniej znany pod imieniem "Verus Maximus", jako dwudziestoletni został ogłoszony przez ojca cezarem i odtąd nosił imię Gajusz Juliusz Werus Maksymus. Poniósł śmierć podczas oblężenia Akwilei zamordowany wraz z ojcem przez zbuntowanych żołnierzy legionu II Partyjskiego i pretorian, którzy przyłączyli się do buntu.

</doc>
<doc id="547253" url="https://pl.wikipedia.org/wiki?curid=547253" title="Issyk-kul (ujednoznacznienie)">
Issyk-kul (ujednoznacznienie)



</doc>
<doc id="547254" url="https://pl.wikipedia.org/wiki?curid=547254" title="Jezioro Toba">
Jezioro Toba



</doc>
<doc id="547257" url="https://pl.wikipedia.org/wiki?curid=547257" title="Slatanic Slaughter II – A Tribute to Slayer">
Slatanic Slaughter II – A Tribute to Slayer

Slatanic Slaughter II – A Tribute to Slayer – tribute album zrealizowany dla uczczenia działalności thrashmetalowej grupy muzycznej Slayer. Wydany został 19 grudnia 1996 roku przez Voice Records. Album zawiera interpretacje utworów zespołu Slayer w wykonaniu poniżej wymienionych grup.
Lista utworów.
Źródło.

</doc>
<doc id="547258" url="https://pl.wikipedia.org/wiki?curid=547258" title="Ryūtarō Hashimoto">
Ryūtarō Hashimoto

 – japoński polityk, dwukrotnie premier Japonii, od 11 stycznia 1996 do 30 lipca 1998.
Życiorys.
Od roku 1963 był parlamentarzystą Partii Liberalno-Demokratycznej. W latach 1978–l980 był ministrem opieki społecznej. Od 1986 do 1987 roku minister transportu, a w okresie 1989–1991 – minister finansów. Od 1994 do 1996 roku był ministrem przemysłu i handlu międzynarodowego. W latach 1987–1989 był sekretarzem generalnym Partii Liberalno-Demokratycznej, a w roku 1995 został jej przewodniczącym. W latach 1996–1998 był premierem. W okresie od 2000 do 2001 minister ds. reformy administracji.
Był liderem jednej z największych frakcji wewnątrz rządzącej Partii Liberalno-Demokratycznej przez większą część lat 90. XX wieku, a i później utrzymywał się jego spory wpływ na japońską politykę. W 2004 roku zrezygnował ze stanowiska lidera frakcji w związku ze skandalem politycznym (udowodniono mu przyjęcie 100 mln jenów od Japońskiego Stowarzyszenia Dentystycznego). Zdecydował się nie brać udziału w wyborach generalnych w roku 2005 i wycofał się też wtedy całkowicie z życia politycznego. Zmarł 1 lipca 2006 roku w jednym z tokijskich szpitali.

</doc>
<doc id="547259" url="https://pl.wikipedia.org/wiki?curid=547259" title="Ryutaro Hashimoto">
Ryutaro Hashimoto



</doc>
<doc id="547262" url="https://pl.wikipedia.org/wiki?curid=547262" title="Bandaż">
Bandaż

Bandaż (fr. "bandage") – płat lub wstęga gazy, płótna, muślinu bądź innej tkaniny, dzianiny a nawet tkanino-dzianiny; stosowany do mocowania opatrunków, unieruchomienia kończyny lub powstrzymania krwawienia. W sprzedaży występuje najczęściej w postaci rolek taśmy.
Rodzaje bandaży i ich zastosowanie.
Tę samą funkcję co bandaże pełnią siatki opatrunkowe.
Bandażowanie.
Istnieje wiele technik bandażowania zależnych od okolicy ciała. Bandażowania nie zaczyna się w miejscu rany, pierwszy zwój powinien być nad lub pod miejscem skaleczenia. W przypadku kończyn zaleca się, by rozpoczynać od miejsca położonego najdalej od środka ciała i kierować się do tych bliższych.
Bandażowanie stosowane jest także w celach leczniczych. Do tej grupy należy tzw. bandażowanie kompresyjne. Bandażowanie takie wspomaga pracę mechanizmów odpowiedzialnych za prawidłowe krążenie chłonne i żylne. Wskazaniem do stosowania są m.in. obrzęki limfatyczne, niewydolność żylna, żylaki kończyn dolnych, obrzęki nóg podczas ciąży.
Historia.
Najstarszy znany traktat na temat leczenia urazów pochodzi ze Starożytnego Egiptu (ok. 2500 lat p.n.e.). Na cześć jego odkrywcy nazwano go Papirusem Edwina Smitha. Wynika z niego, że Egipcjanie nakładali na ranę miód, całość owijali usztywnionymi żywicą paskami tkaniny. W Starożytnym Egipcie paski tkaniny wykorzystywano też w procesie mumifikacji (owijano w nie zakonserwowane już zwłoki - mumie). Są one uważane za protoplastów współczesnych bandaży.

</doc>
<doc id="547263" url="https://pl.wikipedia.org/wiki?curid=547263" title="Ultimate Revenge">
Ultimate Revenge

Ultimate Revenge - kompilacja DVD nagrań grup muzycznych wydających albumy dla wytwórni płytowej Metal Mind Records. Wydawnictwo ukazało się 30 września 2002 roku wraz z dołączoną dodatkowo płytą audio.
Lista utworów.
Opracowano na podstawie materiału źródłowego.

</doc>
<doc id="547264" url="https://pl.wikipedia.org/wiki?curid=547264" title="Obrządek łaciński">
Obrządek łaciński



</doc>
<doc id="547265" url="https://pl.wikipedia.org/wiki?curid=547265" title="Mistrzynie French Open w grze pojedynczej">
Mistrzynie French Open w grze pojedynczej

Poczet triumfatorek wielkoszlemowego turnieju tenisowego Roland Garros w grze pojedynczej.
Pierwszy turniej singla pań rozegrano w 1897 roku, czyli 6 lat później niż u mężczyzn.
Do 1924 roku w Tenisowych Mistrzostwach Francji mogły brać udział tylko te zawodniczki, które reprezentowały Francję lub należały do jednego z francuskich klubów tenisowych. Od 1925 roku we French Open mogły startować reprezentantki innych państw.
Najwięcej zdobytych tytułów.
Klasyfikacja tenisistek.
Ogółem: 23 tenisistki z 11 państw z więcej niż jednym zwycięstwem.
Najwięcej tytułów z rzędu.
Ogółem: 8 zawodniczek z 5 państw z przynajmniej 3 tytułami w kolejnych latach.

</doc>
<doc id="547266" url="https://pl.wikipedia.org/wiki?curid=547266" title="Czarny Dunajec (rzeka)">
Czarny Dunajec (rzeka)

Czarny Dunajec – rzeka w południowej Polsce (województwo małopolskie), w dorzeczu Wisły. Długość – 48 km, powierzchnia zlewni – 456 km². 
Przebieg.
Za źródłowy ciek Czarnego Dunajca uznaje się Wyżni Chochołowski Potok. Wypływa on na wysokości około 1500 m pod Wołowcem w Tatrach Zachodnich. Po połączeniu z Jarząbczym Potokiem powstaje Chochołowski Potok w dolnej części zwany Siwą Wodą. Jest to środkowy bieg Czarnego Dunajca. W Roztokach (część wsi Witów) Siwa Woda łączy się Kirową Wodą i od tego miejsca zaczyna się dolny bieg Czarnego Dunajca.
Czarny Dunajec płynie przez Podhale, początkowo na północny zachód, pomiędzy Pogórzem Gubałowskim i Orawicko-Witowskimi Wierchami, potem na północ przez Kotlinę Orawsko-Nowotarską. Zatacza w niej obszerny łuk i płynie na wschód. Przepływa przez miejscowości: Witów, Chochołów, Koniówkę, Podczerwone, Czarny Dunajec, Wróblówkę, Długopole, Krauszów i Ludźmierz. W Nowym Targu łączy się z Białym Dunajcem, tworząc Dunajec. 
Dopływy.
Większe dopływy w kolejności biegu rzeki:
Szerokość rzeki waha się od 3-15 m. Głębokość wody zmienna; od płycizn po baniory do 3 m głębokości. W górnej części (do miejscowości Czarny Dunajec) ma charakter górskiej rzeki, w jej korycie na tym odcinku występują liczne progi i jazy. W dolnym biegu, w Kotlinie Orawsko-Nowotarskiej rzeka zwalnia i zachowuje się jak rzeki nizinne; wytwarza zakola i boczne odnogi.
Dozwolone jest wędkowanie na muchę na całej długości rzeki, ale poza otuliną Tatrzańskiego Parku Narodowego (poniżej ujścia Iwańskiego Potoku). W rzece głównie występuje pstrąg potokowy, rzadziej lipień pospolity i kleń.

</doc>
<doc id="547269" url="https://pl.wikipedia.org/wiki?curid=547269" title="Blood Inside">
Blood Inside

Blood Inside – szósty pełny album norweskiego zespołu muzycznego Ulver wydany 6 czerwca 2005 roku przez niezależną wytwórnię płytową Jester Records.
Utwór „It is not Sound” powstał na podstawie popularnej fugi z Toccata i fuga d-moll J.S. Bacha, a słowa do utworu „Christmas” są autorstwa portugalskiego poety Fernanda Pessoi.
Płyta została wydana w kolorach białym i czerwonym (wersje CD), a także w limitowanej, numerowanej wersji w czerwonym aksamitnym etui (2000 sztuk) oraz na płytach winylowych w sześciu różnych kolorach (1000 sztuk).

</doc>
<doc id="547271" url="https://pl.wikipedia.org/wiki?curid=547271" title="Ondřej Klášterka">
Ondřej Klášterka

Ondřej Klášterka, znany również jako Lord Morbivod (ur. 28 listopada 1980 w Pilźnie) – czeski muzyk, kompozytor, producent muzyczny, multiinstrumentalista i autor tekstów. Ondřej Klášterka znany jest przede wszystkim z występów w grupie Stíny Plamenů, a także projektów Umbrtka i War for War. Muzyk współpracował ponadto z takimi grupami muzycznymi jak Trollech oraz Quercus.

</doc>
<doc id="547272" url="https://pl.wikipedia.org/wiki?curid=547272" title="Lord Morbivod">
Lord Morbivod



</doc>
<doc id="547274" url="https://pl.wikipedia.org/wiki?curid=547274" title="Platynki">
Platynki



</doc>
<doc id="547275" url="https://pl.wikipedia.org/wiki?curid=547275" title="Platka">
Platka

Platka, plata – potoczna nazwa kilku gatunków ryb akwariowych z rodzaju "Xiphophorus" charakteryzujących się brakiem mieczowatego wyrostka na płetwie ogonowej, między innymi:

</doc>
<doc id="547276" url="https://pl.wikipedia.org/wiki?curid=547276" title="Chart (motorower)">
Chart (motorower)



</doc>
<doc id="547279" url="https://pl.wikipedia.org/wiki?curid=547279" title="Nokia 6230">
Nokia 6230

Nokia 6230 – telefon komórkowy firmy Nokia oparty na platformie Nokia Series 40.

</doc>
<doc id="547280" url="https://pl.wikipedia.org/wiki?curid=547280" title="Use Your Nose">
Use Your Nose

Use Your Nose – debiutancki album szwedzkiego punkrockowego zespołu Millencolin. Album został wydany 4 grudnia 1993, a piosenki z tego albumu znalazły się na albumie kompilacyjnym z 1999 "The Melancholy Collection". Fraza „use your nose” to odniesienie do grindowania nosem, przednią częścią, deskorolki. Okładka albumu to właśnie skater używający nose’a do wykonania grinda na rurce. Utwór "Use Your Nose" to ukryty utwór dostępny po przewinięciu "Nosepicker".

</doc>
<doc id="547285" url="https://pl.wikipedia.org/wiki?curid=547285" title="Podlaski Przełom Bugu">
Podlaski Przełom Bugu

Podlaski Przełom Bugu (318.91) – mezoregion fizycznogeograficzny będący granicą pomiędzy Niziną Południowopodlaską (umownie wchodzący w jej skład) a Niziną Północnopodlaską, graniczący od zachodu z Doliną Dolnego Bugu, od południa z Wysoczyzną Siedlecką, od południowego wschodu z Równiną Łukowską, od wschodu z Polesiem Brzeskim, od północy z Wysoczyzną Drohiczyńską, a od północnego zachodu z Wysoczyzną Wysokomazowiecką. Kraina leży w Polsce na obszarze województw: mazowieckiego, podlaskiego i lubelskiego, a na Białorusi obwodu brzeskiego. Zajmuje powierzchnię 673 km².
Krajobraz tworzy dolina Bugu, którego bieg jest kręty, a miejscami meandrowy. Na szerokość od 1,5 do 4 km przecina on polodowcowe wysoczyzny, zagłębiając się w nie na głębokość ok. 20–30 m.
W 1993 roku zachodnia część regionu znalazła się w granicach utworzonego na lewym brzegu Bugu Nadbużańskiego Parku Krajobrazowego, a w 1994 roku we wschodniej części regionu, również na lewym brzegu Bugu, utworzono Park Krajobrazowy Podlaski Przełom Bugu.
Na terenie regionu leży miasto Drohiczyn.

</doc>
<doc id="547287" url="https://pl.wikipedia.org/wiki?curid=547287" title="Bór na Czerwonem">
Bór na Czerwonem

Rezerwat przyrody Bór na Czerwonem – torfowiskowy rezerwat przyrody w Nowym Targu, w powiecie nowotarskim, w województwie małopolskim. Zajmuje powierzchnię 114,66 ha. Wokół rezerwatu utworzono otulinę o powierzchni 68,40 ha. Obszar rezerwatu jest objęty ochroną czynną.
Historia.
Rezerwat „Bór na Czerwonem” jest jednym z najstarszych rezerwatów przyrody w Polsce. Został on ustanowiony decyzją Rady Miasta Nowego Targu 13 października 1925 r. Początkowo funkcjonował pod nazwą „Na Czerwonem” na niewielkiej powierzchni 5 ha (inne źródła podają powierzchnię 2 ha). O jego powołanie zabiegali m.in. botanik i pionier ochrony przyrody w Polsce Władysław Szafer oraz nowotarski biolog i lekarz Edward Lubicz-Niezabitowski. Formalna ochrona nie zapobiegła jednak niszczeniu terenu rezerwatu, m.in. przez wybieranie torfu. Kres temu położyło dopiero powołanie w 1938 r. miejskiego gajowego (służbowo podlegał on kierownictwu Pienińskiego Parku Narodowego), który sprawował nadzór nad rezerwatem.
Po II wojnie światowej rezerwat został powołany ponownie Zarządzeniem Ministra Leśnictwa i Przemysłu Drzewnego z dnia 27 listopada 1956 roku (). Według aktu powołującego, rezerwat o powierzchni 49,7 ha utworzono w celu zachowania ze względów naukowych i dydaktycznych torfowiska wysokiego z dobrze zachowaną roślinnością charakterystyczną dla tego rodzaju torfowisk na Podhalu. Wówczas rezerwat otrzymał obowiązującą do dziś nazwę „Bór na Czerwonem”. W 2003 r. z inicjatywy Nadleśnictwa Nowy Targ powierzchnię rezerwatu powiększono o kolejne blisko 65 ha, do aktualnych 114,66 ha.
Geologia.
Torfowisko „Na Czerwonem” jest jednym z wielu torfowisk wysokich Kotliny Orawsko-Nowotarskiej. Ustępujące lodowce pozostawiły na tych dość równych i płaskich terenach grube pokłady wodonośnych żwirów, które z czasem zostały przykryte warstwą glin, nieprzepuszczalnych dla wody. Na takich stanowiskach, odciętych praktycznie od wód gruntowych, zaczęły powstawać ok. 8 tys. lat temu torfowiska zwane wysokimi z racji tego, iż „rosną” one w górę i z czasem przybierają formę płaskich kopuł. Torfowiska takie, zasilane jedynie wodą opadową, bardzo ubogą w substancje pokarmowe, charakteryzują się niskim wskaźnikiem pH. Decyduje to o specyficznym składzie ich szaty roślinnej.
Flora.
Flora rezerwatu jest stosunkowo uboga. Stwierdzono tu występowanie 15 gatunków wątrobowców, 33 gatunki mchów oraz 65 gatunków roślin kwiatowych i paprotników.
Znaczną część rezerwatu obejmują tereny odkryte, od torfowisk po podmokłe łąki, na których stwierdzono 5 zespołów bezleśnych, rozróżnianych z uwagi na siedlisko i charakterystyczny zestaw gatunkowy roślin. Rosną tu m.in. podbiałek alpejski, storczyk kukułka plamista, a w zagłębieniach ze stojącą wodą przygiełka biała. W rezerwacie występuje też 5 zespołów leśnych. Są to:
Nazwę „Bór na Czerwonem” rezerwat zawdzięcza powszechnie tu występującemu glonowi "Zygonium ericetorum", którego plecha w okresie jesieni przybiera barwę czerwoną.
Fauna.
Faunę większych ssaków rezerwatu reprezentują sarna i lis. Spośród ptaków godne uwagi są myszołów zwyczajny i bocian czarny. Występujący dawniej na terenie rezerwatu cietrzew w ostatnich latach nie był tu już obserwowany, co wiąże się z szybkim postępowaniem sukcesji leśnej.
Spośród kilku gatunków płazów należy wymienić kumaka górskiego, a spośród gadów zaskrońca i żmiję zygzakowatą.
Znaczenie ponadregionalne rezerwatu.
Rezerwat jest także objęty ochroną w ramach programu Natura 2000 – wchodzi w skład dwóch obszarów tej sieci:
W 2018 roku rezerwat został wpisany na listę ramsarską pod numerem 2339.
Turystyka.
W 2009 r. na terenie rezerwatu powstała ścieżka edukacyjno-przyrodnicza, zrealizowana w ramach Małopolskiego Regionalnego Programu Operacyjnego. Wybudowane zostały drewniane podesty, prowadzące do platformy widokowej z której można bezpiecznie podziwiać kopułę torfowiska oraz otaczające kotlinę góry: Tatry, Gorce i Pasmo Babiogórskie. Specjalne ułatwienia (w tym droga dojazdowa) umożliwiają korzystanie ze ścieżki osobom niepełnosprawnym. Pięć tablic informacyjnych przedstawia główne informacje o przyrodzie i historii torfowiska i problemach jego ochrony.

</doc>
<doc id="547288" url="https://pl.wikipedia.org/wiki?curid=547288" title="Chelo">
Chelo

Chelo, (właśc. José Oscar Mejias Hernández, ur. w 1986 roku) – wokalista, pochodzący z Portoryko (USA), Występował z popularnym, portorykańskim boysbandem Jyve V oraz z działającą w Teksasie grupą ATM, wykonującą muzykę w stylu mexican/urban. 
Jako solista zadebiutował przebojowym singlem „Cha Cha”, Utwór wyprodukował Jeeve, współpracujący wcześniej między innymi z takimi gwiazdami jak: Carlos Santana, The Game czy Eden's Crush.
Utwór ten promuje ukazujący się w listopadzie 2006 roku debiutancki album, zatytułowany "360°".

</doc>
<doc id="547291" url="https://pl.wikipedia.org/wiki?curid=547291" title="Herb Biecza">
Herb Biecza

Herb Biecza – jeden z symboli miasta Biecz i gminy Biecz w postaci herbu 
Wygląd i symbolika.
Herb przedstawia w polu czerwonym po heraldycznie prawej stronie postać św. Piotra trzymającego klucz do nieba oraz po heraldycznie lewej św. Pawła trzymającego miecz. Między nimi znajduje się duża litera B, będąca odniesieniem do nazwy miasta. Głowy, dłonie, stopy, płaszcze w kolorze białym, nimby wokół głów, klucz, miecz, litera B żółte (złote), suknie niebieskie.
Historia.
Herb wywodzi się z XVI-wiecznych pieczęci miejskich przedstawiających wizerunek św. Piotra i św. Pawła w półfigurach. Między nimi znajdowała się majuskuła B. W XVII w. na pieczęci św. Piotr i św. Paweł znajdują się w pozycji stojącej, między nimi znajduje się duże B. Takie pieczęcie były używane jeszcze w XVIII w. i na ich podstawie utworzono herb.

</doc>
<doc id="547293" url="https://pl.wikipedia.org/wiki?curid=547293" title="Sprężyna zaworowa">
Sprężyna zaworowa

Sprężyna zaworowa – sprężysty element układu rozrządu, który ma za zadanie zamknięcie zaworu oraz utrzymanie go w stanie zamkniętym. 
Sprężyny te w czasie pracy podlegają zmieniającym się okresowo siłom, wzbudzającym ich drgania. Bliskość komory spalania powoduje nagrzewanie się sprężyny do temp. kilkuset stopni. Na sprężynę zaworową stosuje się drut sprężynowy patentowany, wykonany ze stali wysokowęglowej lub przy dużych obciążeniach stal stopową. W celu zwiększenia wytrzymałości zmęczeniowej sprężyny poddaje się ją kulowaniu. 

</doc>
<doc id="547294" url="https://pl.wikipedia.org/wiki?curid=547294" title="The Jet Set">
The Jet Set

The Jet Set – polski zespół muzyczny grający muzykę będącą mieszanką R’n’B, popu i dance założony w grudniu 2005 roku przez urodzoną w Leningradzie piosenkarkę Sashę Strunin oraz amerykańskiego piosenkarza Tracy’ego Spencera „Traya” Shippa, który w 2006 roku został zastąpiony przez angielskiego piosenkarza Davida Juniora Serame.
Historia zespołu.
Zespół powstał w 2005 z inicjatywy Sławomira Sokołowskiego. W 2006 wydali debiutancki singiel „How Many People”, który znalazł się wśród 15 piosenek zakwalifikowanych do finału polskich eliminacji eurowizyjnych "Piosenka dla Europy 2006". Zajęli z nim trzecie miejsce w finale selekcji. W kwietniu wydali singel „Just Call Me”, z którym zakwalifikowali się do rywalizacji o Bursztynowego Słowika i Słowika Publiczności podczas festiwalu sopockiego w 2006. W tym samym miesiącu wyruszyli w trasę koncertową razem z Danzelem.
Pod koniec lipca wydali debiutancki album pt. "Just Call Me", który uzyskał status złotej płyty za sprzedaż powyżej 15 tys. egzemplarzy.
W marcu 2007 ukazała się reedycja albumu, wzbogacona o utwór „Time to Party”, z którym miesiąc wcześniej wygrali finał polskich eliminacji eurowizyjnych "Piosenka dla Europy 2007", dzięki czemu zostali wybrani na reprezentantów Polski w 52. Konkursie Piosenki Eurowizji organizowanym w Helsinkach. Ich choreografię sceniczną przygotował Agustin Egurrola. Po wygraniu selekcji wyruszyli w dwumiesięczną europejską trasę promocyjną, w ramach której wystąpili w Hiszpanii, Irlandii, Rosji, Łotwie, Litwie, Ukrainie oraz na Cyprze. 10 maja wystąpili w półfinale Eurowizji 2007 i zajęli w nim 14. miejsce, przez co nie awansowali do finału. Po półfinale konkursu Strunin przyznała: "Jesteśmy bardzo zadowoleni z występu, zebraliśmy ogromną ilość gratulacji, między innymi od reprezentantów Belgii, Islandii, Izraela, Szwajcarii i wielu innych. (...) Podczas show mieliśmy wspaniałą oprawę wizyjną, doskonałe odsłuchy, a przed sobą świetną publiczność, co dodatkowo dodało nam energii", kilka miesięcy później dodała, że „Konkurs Eurowizji to niesamowite doświadczenie i wielka życiowa przygoda”. Podczas prób do konkursu dziennikarze oceniali występ jako „rodem z Moulin Rouge”, zaś polskie media uznały półfinałowy występ duetu jako „nerwowy”, „sztywny”, zaś samą propozycję oceniano jako „siermiężną i zatrważająco niespójną wariację na temat twórczości The Black Eyed Peas”.
Po udziale na Eurowizji kontynuowali koncerty po kraju oraz zebrali jeszcze kilka nagród, w tym m.in. Superjedynkę, Eska Music Award oraz VIVA Comet Award. Na początku 2008 wydali ostatni, wspólny singel, „The Beat of Your Heart”. 1 stycznia 2009 zakończyli działalność, a Strunin rozpoczęła karierę solową.

</doc>
<doc id="547295" url="https://pl.wikipedia.org/wiki?curid=547295" title="Podsadka">
Podsadka

Podsadka (łac. "bracteae", ang. "bract") – w botanice liść, z kąta którego wyrasta kwiatostan (lub część kwiatostanu). 
Występowanie, kształt i wielkość podsadek jest ważną cechą gatunkową przy oznaczaniu niektórych gatunków roślin. Podsadki czasami różnią się kształtem od pozostałych liści, często są dużo mniejsze. U astrowatych podsadki przekształcone są w okrywę koszyczka. U wiechlinowatych, np. u zbóż, łuskowate podsadki tworzą plewy. W kwiatostanach niektórych roślin, np. u lipy, duża podsadka tworzy skrzydełko pełniące rolę powabni zwabiającej owady oraz umożliwiające rozsiewanie nasion przez wiatr.

</doc>
<doc id="547297" url="https://pl.wikipedia.org/wiki?curid=547297" title="Tomasz Kamel">
Tomasz Kamel



</doc>
<doc id="547298" url="https://pl.wikipedia.org/wiki?curid=547298" title="Lindau">
Lindau

Niemcy:
Szwajcaria:
Osoby:
Zobacz też:

</doc>
<doc id="547300" url="https://pl.wikipedia.org/wiki?curid=547300" title="ČKD S200">
ČKD S200

S200 (seria 770 ČD) – lokomotywa spalinowa produkcji czechosłowackiej, wytwarzana od roku 1963 w zakładach ČKD w Pradze. Eksploatowana w Polsce na liniach przemysłowych i przez przewoźników prywatnych, eksportowana głównie do ZSRR (pod oznaczeniem ЧMЭ3), a także Iraku, Albanii, Syrii i Indii.
Eksploatacja.
W Czechosłowacji/Czechach.
Prototypy tej sześcioosiowej lokomotywy (jeden na tory o rozstawie normalnym, dwa na tor szeroki) zostały przedstawione w roku 1963. Seryjna produkcja dla państwowych kolei czechosłowackich ČSD prowadzona była w latach 1967–1969 i ogółem wyprodukowano 121 egzemplarzy (seria T669.0, obecnie 770), w tym 12 na tor szeroki (seria T669.5, obecnie 770.8). Główne zatrudnienie znalazły przy obsłudze pociągów towarowych i pracach manewrowych, ale także sporadycznie prowadziły pociągi osobowe. Lokomotywy dysponowały wystarczającą siłą pociągową, ale charakteryzowały się wysokim zużyciem paliwa, rozpoczęto więc ich wycofywanie i wprowadzanie na ich miejsce serii 742 lub 731. Dla celów muzealnych zachowano egzemplarze T669.0001 i T669.0085.
Dla kolei przemysłowych produkowano serie T669.05 (normalnotorowa) oraz T669.51 i 55 (szerokotorowa). Obecnie są one poddawane przez przewoźników modernizacjom, m.in. poprzez wymianę silników.
W Czechach lokomotywa nazywana jest "Čmelák" (trzmiel) od oznaczenia eksportowego "ČME 3".
W Polsce.
Ogółem sprowadzono do Polski 143 sztuki tych lokomotyw, które podjęły pracę na liniach przemysłowych. Pierwsze egzemplarze (ponad 60 sztuk) zakupiono w roku 1966 dla obsługi kombinatu metalurgicznego im. Lenina w Krakowie (Nowa Huta), a oznaczenie S200 tam stosowane przyjęli także inni polscy przewoźnicy dysponujący tą lokomotywą. Lokomotywy S200 znalazły także zatrudnienie w przemyśle węglowym. Obecnie spalinowozami tego typu dysponują tacy prywatni polscy przewoźnicy jak STK, KWK Bogdanka, DB Cargo Polska S.A.(dawniej "PTK Holding Zabrze", "PTKiGK Rybnik", "NZTK)", Kolej Bałtycka S.A. Pewna liczba została też sprowadzona przez prywatnych operatorów z Czech, jak na przykład S200-2109, która przez dziesięć lat pracowała w Polsce, początkowo dla spółki PTKiGK Zabrze, a później została przekazana do DB Schenker Rail Polska. 12 stycznia 2017 roku lokomotywa pojechała na naprawę do CZ Loko i w ten sposób opuściła Polskę. W XII 2009 w kraju znajdowało się 130 lokomotyw tego typu. Niektóre lokomotywy zostały z powrotem sprzedane prywatnym przewoźnikom w Czechach i na Słowacji. Kilka wycofanych lokomotyw przez przewoźnika DB Cargo Polska zostało sprzedanych na Ukrainę. Przeprowadzane są także modernizacje tych spalinowozów.
CZ LOKO Polska dysponowało jedną S200 pracującą pod oznaczeniem 770 526, która w czerwcu 2011 roku została odkupiona od LOKO TRANS a następnie przywrócona po naprawie do ruchu 29 kwietnia 2014 roku. Pojazd był wypożyczony Stowarzyszeniu Kolejowych Przewozów Lokalnych oraz Inter Cargo. W marcu 2018 roku lokomotywę sprzedano albańskiemu przewoźnikowi ALBRAIL zmieniając jej dotychczasowe malowanie.
W ZSRR.
ZSRR był głównym odbiorcą tego typu lokomotyw. Ogółem do roku 1992 zakupiono 7455 sztuk, oznaczonych jako seria ЧMЭ3 (CzME3). Stosowane są zarówno w ruchu towarowym jak i osobowym. Obecnie eksploatowane są one w Azerbejdżanie, Białorusi, Estonii, Gruzji, Kazachstanie, Litwie, Łotwie, Mołdawii, Ukrainie i Rosji przez przewoźników państwowych i prywatnych.
W innych krajach.
Irak zakupił 100 sztuk tych lokomotyw (seria DES 3101), Albania 62 sztuki (seria 1000), Syria 25 sztuk (seria LDE1500), zaś Indie 12 sztuk.

</doc>
<doc id="547302" url="https://pl.wikipedia.org/wiki?curid=547302" title="Freddie Prinze Jr.">
Freddie Prinze Jr.

Freddie James Prinze Jr. (ur. 8 marca 1976 w Los Angeles) – amerykański aktor, scenarzysta i producent filmowy i telewizyjny pochodzenia portorykańsko-węgierskego ze strony ojca i w połowie irlandzkiego, angielskiego, szkockiego, niemieckiego i austriackiego ze strony matki.
Życiorys.
Wczesne lata.
Urodził się w Los Angeles w rodzinie rzymskokatolickiej. Jego ojciec Freddie Prinze był komikiem; popełnił samobójstwo, gdy jego syn miał zaledwie dziesięć miesięcy. Wychowywany przez matkę Katherine (Kathy) Elaine Barber (z domu Cochran) i babcię. Dorastał w Albuquerque w Nowym Meksyku. Tam, w roku 1994, ukończył La Cueva High School. Wakacje spędzał w Portoryko u swojej babci Marii.
Kariera.
Zadebiutował na szklanym ekranie rolą szkolnego punka w serialu ABC "Family Matters" (1995). Stał się gwiazdą hollywoodzkiego kina, grając czarującego poczciwca w horrorze "Koszmar minionego lata" (1997) i jego sequel "Koszmar następnego lata" (1998) czy komedii romantycznej "Cała ona" (1999) z Rachael Leigh Cook, która przyniosła mu dwie nagrody: Blimp Award i Teen Choice Awards w dwóch kategoriach.
W 1996 roku odebrał nagrodę Mr. Złotych Globów.
Wystąpił w teledyskach: „Kiss Me” (1997) zespołu Sixpence None the Richer z Rachael Leigh Cook, „Land Of A Million Drums” (2002) grupy Outkast i „Don't Wanna Think About You” (2004) zespołu Simple Plan.
W 1999 gościł w "The Howard Stern Radio Show".
W 2003 na londyńskiej scenie Garrick Theatre grał w spektaklu Kennetha Lonergana "This Is Our Youth".
Życie prywatne.
Po romansie z Kimberly McCullough (1996–1997), od 2001 spotykał się z aktorką Sarah Michelle Gellar, z którą wziął ślub 1 września 2002. 19 września 2009 przyszła na świat ich córka Charlotte Grace. Mają także syna Rocky’ego Jamesa urodzonego 23 września 2012.

</doc>
<doc id="547304" url="https://pl.wikipedia.org/wiki?curid=547304" title="Fiat Tipo (1988)">
Fiat Tipo (1988)

Fiat Tipo – samochód osobowy klasy kompaktowej produkowany przez włoską markę FIAT w latach 1988–1995.
Historia i opis modelu.
Pojazd zbudowany został na bazie globalnej płyty podłogowej na której zbudowane zostały m.in. Fiat Tempra oraz Coupé, Lancia Delta II oraz Lancia Dedra, a także Alfa Romeo 155. Auto zaprezentowane zostało po raz pierwszy w styczniu 1988 roku jako następca modelu Ritmo. Początkowo pojazd występował jedynie jako 5-drzwiowy hatchback. W 1990 roku gamę modelową pojazdu poszerzono o wersję sedan oraz kombi dostępną jako Fiat Tempra. Był to pierwszy model marki, który posiadał ocynkowane większość elementów karoserii oraz zaokrągloną tylną klapę wykonaną w włókna szklanego.
W 1993 roku auto przeszło delikatny lifting. Zmodernizowano m.in. atrapę chłodnicy oraz przednie reflektory, a także poprawiono zabezpieczenie antykorozyjne i bezpieczeństwo. Przy okazji liftingu, do sprzedaży wprowadzono 3-drzwiową odmianę pojazdu. W październiku 1995 roku zakończono produkcję pojazdu we Włoszech, a w latach 1995 - 1997 kontynuowano produkcję modelu we fabryce Fiat Automóveis w Betim w Brazylii.
W plebiscycie Samochodu Roku 1989 auto zyskało pierwsze miejsce (pokonując Opla Vectrę i Volkswagena Passata).
Wersje wyposażeniowe.
Luksusowa wersji DGT była standardowo wyposażona w cyfrowy zestaw wskaźników, elektryczne sterowanie szyb, zamek centralny, barwione na niebiesko szyby oraz białe klosze przednich kierunkowskazów. Limitowana wersja Gold, standardowo była wyposażona m.in. w lakier metalizowany, zderzaki i lusterka w kolorze nadwozia, ozdobny pasek w kolorze złotych na drzwiach, przednie światła przeciwmgłowe, wspomaganie kierownicy, elektryczne sterowanie szyb, elektryczne sterowanie lusterek, regulowany na wysokość fotel kierowcy, alufelgi oraz opcjonalnie w cyfrowy zestaw wskaźników, klimatyzację oraz szyberdach.

</doc>
<doc id="547306" url="https://pl.wikipedia.org/wiki?curid=547306" title="Turbodoładowanie">
Turbodoładowanie



</doc>
<doc id="547308" url="https://pl.wikipedia.org/wiki?curid=547308" title="Wiktor Zborowski">
Wiktor Zborowski

Wiktor Zborowski (ur. 10 stycznia 1951 w Warszawie) – polski aktor teatralny, filmowy, radiowy (Teatr Polskiego Radia) i dubbingowy.
Życiorys.
Jest absolwentem XI Liceum Ogólnokształcącego im. Mikołaja Reja w Warszawie (1969) oraz Państwowej Wyższej Szkoły Teatralnej w Warszawie (1973).
Od 1972 roku członek Polskiej Zjednoczonej Partii Robotniczej, z której wystąpił na początku lat 80.
Ma 198 cm wzrostu. W młodości trenował koszykówkę w Polonii Warszawa, był członkiem juniorskiej reprezentacji Polski w koszykówce mężczyzn. W klasie maturalnej doznał kontuzji, która przerwała jego karierę.
Jest autorem hasła „Teraz Polska”.
Życie prywatne.
Wiktor Zborowski jest synem prawnika, prokuratora i wiceministra sprawiedliwości, Adama Zborowskiego (1919–1993) oraz Hanny z domu Kobuszewskiej (1921–2012) – siostry lekarki Marii Kobuszewskiej-Faryny (1920–2009) i aktora Jana Kobuszewskiego (1934–2019). Żonaty z aktorką Marią Winiarską, z którą ma dwie córki: prezenterkę telewizyjną Hannę (ur. 1983) i aktorkę Zofię (ur. 1987), która jest żoną siatkarza Andrzeja Wrony (ur. 1988). Ma także trzy wnuczki: Ninę (ur. 2013) i Milę (ur. 2017) – córki Hanny, a także Nadzieję (ur. 2021), córkę Zofii

</doc>
<doc id="547309" url="https://pl.wikipedia.org/wiki?curid=547309" title="Klementynka">
Klementynka



</doc>
<doc id="547310" url="https://pl.wikipedia.org/wiki?curid=547310" title="Pełnoletniość">
Pełnoletniość

Pełnoletniość (pełnoletność) – określony przepisami prawa cywilnego status prawny osoby fizycznej, uzyskiwany zwykle po osiągnięciu określonego wieku (osoba bez takiego statusu nazywana jest niepełnoletnim, a potocznie nieletni). Osiągnięcie pełnoletniości wiąże się zazwyczaj z osiągnięciem pełnej zdolności do czynności prawnych oraz możności bycia podmiotem praw i obowiązków.
Pełnoletniość w Polsce.
W Polsce pełnoletnim jest ten, kto ukończył lat osiemnaście (art. 10 Kodeksu cywilnego). Przed osiągnięciem tego wieku małoletnia może uzyskać pełnoletniość przez zawarcie małżeństwa. Zgodnie z art. 10 Kodeksu rodzinnego i opiekuńczego jest to możliwe z ważnych powodów za zgodą sądu opiekuńczego w przypadku kobiety, która ukończyła lat szesnaście, gdy z okoliczności wynika, że zawarcie małżeństwa będzie zgodne z dobrem założonej rodziny. Wniosek o zezwolenie musi złożyć sama zainteresowana (art. 561 Kodeksu postępowania cywilnego). Nabytej w ten sposób pełnoletniości nie można utracić po unieważnieniu małżeństwa (art. 10 Kodeksu cywilnego) ani rozwodzie.
Niektóre skutki pełnoletniości to:
Pełnoletniość a inne pojęcia.
Dorosłym może być każda osoba dojrzała biologicznie lub psychicznie, natomiast pełnoletnim jest jedynie osoba spełniająca warunek wiekowy i tylko wyjątkowo dodatkowe przesłanki – dlatego zarówno osoba dorosła może nie być osobą pełnoletnią, jak i pełnoletnia nie być osobą dorosłą.

</doc>
<doc id="547312" url="https://pl.wikipedia.org/wiki?curid=547312" title="Gentry (ujednoznacznienie)">
Gentry (ujednoznacznienie)

Miejscowości w USA:
Gminy w USA:
Hrabstwa w USA:

</doc>
<doc id="547314" url="https://pl.wikipedia.org/wiki?curid=547314" title="Pełnoletni">
Pełnoletni



</doc>
<doc id="547321" url="https://pl.wikipedia.org/wiki?curid=547321" title="Czujnik spalania stukowego">
Czujnik spalania stukowego

Czujnik spalania stukowego (ang. knock sensor) – montowany na kadłubie tłokowego silnika spalinowego czujnik rozpoznający drgania powstałe w wyniku spalania stukowego mieszanki paliwowo-powietrznej w komorze spalania, jest wykonywany jako czujnik piezoelektryczny.
Spalanie stukowe powoduje wystąpienie drgań mechanicznych kryształu piezoelektrycznego i wytworzenie sygnału przekazywanego do elektronicznego urządzenia sterującego. Na jego podstawie elektroniczne urządzenie sterujące wysyła sygnał zmieniający kąt wyprzedzenia zapłonu o wartość niezbędną do zaniku spalania stukowego.

</doc>
<doc id="547322" url="https://pl.wikipedia.org/wiki?curid=547322" title="Akpatok">
Akpatok

Akpatok (ang. "Akpatok Island", fr. "Île Akpatok") – jedna z arktycznych wysp Kanady, położona w zatoce Ungava. Wchodzi w skład terytorium Nunavut. Jej powierzchnia wynosi 903 km², a obwód 129 km.
Nazwa wyspy pochodzi od lokalnej nazwy nurzyka polarnego, które gnieżdżą się w wysokich na 150-250 m wapiennych klifach. Klify poprzerywane są głębokimi wąwozami, które umożliwiają penetrację wnętrza wyspy – płaskowyżu o wymiarach 23 km na 45 km.
Na południowym skraju wyspy odnaleziony pozostałości osady kultury Dorset.

</doc>
<doc id="547405" url="https://pl.wikipedia.org/wiki?curid=547405" title="Jeff Goldblum">
Jeff Goldblum

Jeffrey Lynn „Jeff” Goldblum (ur. 22 października 1952 w Pittsburghu) – amerykański aktor, reżyser i producent filmowy, muzyk.
Życiorys.
Wczesne lata.
Urodził się w Pittsburghu, na przedmieściu Whitaker, w rodzinie ortodoksyjnych żydów, jako jedno z czterech dzieci Shirley (z domu Temeles; 1926-2012), moderatorki radiowej, zajmującą się także sprzedażą wyposażenia kuchennego, i Harolda L. Goldbluma, lekarza. Jego ojciec był pochodzenia rosyjsko-żydowskiego, a matka była austriacko-żydowskiego. W dzieciństwie wyznawał judaizm ortodoksyjny i przeszedł bar micwę. Wychowywał się z siostrą Pamelą i starszymi braćmi – Lee Jayem (1954–2000) i Rickiem (ur. 1948, zm. 1971 w wieku 23 lat). Jego dziadek Joseph Povartzik pochodził z Rosji.
Uczęszczał do Taylor Allderdice High School w Pittsburghu. Po ukończeniu Carnegie Mellon University w Pittsburghu, mając siedemnaście lat, przeprowadził się do Nowego Jorku, gdzie studiował aktorstwo w renomowanej szkole Neighborhood Playhouse pod kierunkiem Sanforda Meisnera.
Kariera.
W wieku dziewiętnastu lat występował na jednej z off-broadwayowskich scen w spektaklu Williama Szekspira "Dwaj panowie z Werony" (1971-73). Jego pasją stała się muzyka jazzowa. Został wokalistą jazzowym grającym na pianinie. W filmie zadebiutował niewielką rolą przestępcy w dramacie sensacyjnym "Życzenie śmierci" ("Death Wish", 1974) u boku Charlesa Bronsona. Grał potem w dramacie muzycznym Roberta Altmana "Nashville" (1975), melodramacie komediowym "Następny przystanek Greenwich Village" ("Next Stop Greenwich Village", 1976), komedii Woody’ego Allena "Annie Hall" (1977), komedii muzycznej "Dzięki Bogu już piątek" ("Thank God It's Friday", 1978) z Donną Summer, błyskotliwej psychodramie filmowej – opowieści o rozczarowaniach kontestatorów i zagubionych byłych buntowników z końca lat 60. "Wielki chłód" ("The Big Chill", 1983) z udziałem Glenn Close, Toma Berengera i Kevina Kline, przygodowej komedii romantycznej sci-fi "Przygody Buckaroo Banzai. Przez ósmy wymiar" ("The Adventures of Buckaroo Banzai Across the 8th Dimension", 1984) z Peterem Wellerem, dramacie sensacyjnym "Ucieczka w noc" ("Into the Night", 1985) z Michelle Pfeiffer oraz westernie "Silverado" (1985).
Do lepszych ról zalicza się uhonorowana nagrodą Saturna postać szalonego naukowca, który pada ofiarą własnego eksperymentu teleportacyjnego i ulega straszliwej transformacji w monstrum w filmie Davida Cronenberga "Mucha" ("The Fly", 1986). Wysoki (194 cm wzrostu), szczupły, z wytrzeszczem oczu i ostrymi rysami twarzy, ujawnił swój ogromny talent komiczny w komediach – Roberta Altmana "Poza terapią" ("Beyond Therapy", 1987) w roli poszukiwacza miłości z pomocą odpowiednich psychiatrów i "Wysoki facet" ("The Tall Guy", 1989) z Emmą Thompson jako bezrobotny aktor. Za kreację magicznego i cynicznego psychopaty, który okazuje się być szatanem w thrillerze "Pan Frost" ("Mister Frost", 1990) otrzymał hiszpańską nagrodę na festiwalu filmowym w Sitges (Katalonia).
Rola prawnika i dilera narkotykowego Davida Jasona w "Podwójny kamuflaż" ("Deep Cover", 1992) był nominowany do Independent Spirit Awards w kategorii najlepsza drugoplanowa rola męska. Po roli ekscentrycznego matematyka, doktora Iana Malcolma, w thrillerze sensacyjnym sci-fi Stevena Spielberga "Park Jurajski" ("Jurassic Park", 1993) i sequelu "" ("The Lost World: Jurassic Park", 1997) oraz kreacji odkrywcy planów kosmitów w thrillerze Rolanda Emmericha "Dzień niepodległości" ("Independence Day", 1996), stał się jednym z najbardziej rozpoznawalnych aktorów Hollywoodu. Starannie wybierał propozycje. Za reżyserię krótkometrażowej 36-minutowej komedii "Najlepsza noc" ("Little Surprises", 1995) zdobył nominację do nagrody Oscara. Zasiadał w jury konkursu głównego na 52. MFF w Cannes (1999).
W 2005 był nominowany do nagrody Emmy za gościnny występ w sitcomie NBC "Will &amp; Grace".
Jeff zajmuje się także dubbingiem. Użyczył swojego głosu m.in. Aaronowi w biblijnym filmie animowanym "Książę Egiptu" ("The Prince of Egypt", 1998).
Brał udział w reklamach Apple Inc. (1998, 2000, 2003), Toyoty (2003) i Holsten Pils lager. W czerwcu 2022 wziął udział w kampanii reklamowej Prada Men’s Fall.
Życie prywatne.
Był trzykrotnie żonaty: z Patricią Gaul (od 4 lipca 1980 do 1986), Geeną Davis (od 1 listopada 1987 do 17 października 1990) i Emilie Livingston (od 8 listopada 2014), z którą ma dwóch synów. Spotykał się z Laurą Dern (1992–1997), Kristin Davis (2002) i Catherine Wreford (2005–2006).

</doc>
<doc id="547406" url="https://pl.wikipedia.org/wiki?curid=547406" title="MTK Daikan Kotwica Kołobrzeg">
MTK Daikan Kotwica Kołobrzeg



</doc>
<doc id="547407" url="https://pl.wikipedia.org/wiki?curid=547407" title="Górnik Murcki">
Górnik Murcki

Górnik Murcki - klub sportowy z Katowic, dzielnicy Murcki. Założony między 1921 a 1925 rokiem (istniał także pod nazwą "RKS Murcki"). Jako osobny klub przestał istnieć w 1977 roku. Z połączenia klubów "Górnika Kostuchna" i "Górnika Murcki" powstał „Klub Sportowy Murcki-Kostuchna Górnik Katowice” KS MK Górnik Katowice.
Historia klubu.
Przed II wojną światową sekcja piłki nożnej Górnika Murcki grała w klasie C (odpowiednik dzisiejszej III ligi). Nazwiska zawodników grających przed II wojną światową: Michalczyk, Żymła, Jarosz, Ciepły, Szlachcic, bracia Karol Hubert Jerzy Sorkowie, Rozmusowie, Wołowski, Borowski
Po II wojnie światowej klub posiadał takie sekcje: piłka nożna, hokej, rugby, piłka ręczna, saneczkarstwo, strzelectwo. Boisko piłkarskie w Murckach stało niedaleko Prewentorium (do roku 1977, dzisiejsze tereny kortów tenisowych), lodowisko naturalne w parku miejskim. Największe sukcesy odnosiła sekcja hokeja na lodzie i piłki ręcznej. 
Sekcja rugby.
Sekcja rugby istniała w latach 1955-1957. Powstała jako pierwsza w Polsce po II wojnie światowej. Jej twórcą był zawodnik przedwojennej drużyny w Poznaniu - Franciszek Liszka.
Sekcja piłki ręcznej.
Sekcja piłki ręcznej powstała w 1962 roku. Jej największym sukcesem był awans do II ligi oraz występ w ćwirćfinale Pucharu Polski. W drodze do tego ćwierfinału drużyna MK Górnik Katowice wyeliminowała dwie pierwszoligowe drużyny Pogoń Zabrze oraz Olimpia Piekary Śląskie.
Sekcja saneczkarstwa.
Zawodowa sekcja saneczkarstwa, podobnie jak sekcja rugby, istniała bardzo krótko w latach 60. Murcki miały swój naturalny tor saneczkowy - nieistniejący tor saneczkowy znajdował się w dzisiejszym rejonie Rezerwatu Przyrody, na wzgórzu Wandy.
Sekcja strzelectwa sportowego.
Obiekt - strzelnicę kulową w Murckach wybudowano w 1970 roku. Oficjalne otwarcie, oraz 1 zawody nastąpiło w 1971 roku. Sekcja działa do dziś i jako jedyna może pochwalić się dziś sukcesami.

</doc>
<doc id="547408" url="https://pl.wikipedia.org/wiki?curid=547408" title="Hełm (architektura)">
Hełm (architektura)



</doc>
<doc id="547410" url="https://pl.wikipedia.org/wiki?curid=547410" title="Ljubomir Ljubojević">
Ljubomir Ljubojević

Ljubomir Ljubojević, cyr. Љубомир Љубојевић (ur. 2 listopada 1950 w Užicach) – serbski szachista, arcymistrz od 1971 roku.
Kariera szachowa.
W drugiej połowie lat 70. i w latach 80. XX wieku notowany był w pierwszej dziesiątce na świecie. Międzynarodową karierę rozpoczął w 1970 r., zdobywając w Groningen wicemistrzostwo Europy juniorów. Wielokrotnie brał udział w silnie obsadzonych turniejach, w wielu z nich zwyciężając, m.in.:
W latach 1993–2003 jedenastokrotnie uczestniczył w turniejach "Melody Amber" w Monako.
Pomimo wielu udanych występów, nie udało mu się nigdy awansować do grona pretendentów do tytułu mistrza świata. Siedmiokrotnie wystąpił w turniejach międzystrefowych, jednakże bez powodzenia (najbliżej awansu był Manili w roku 1976, zajmując VI miejsce). W roku 1984 wystąpił na IV szachownicy w meczu ZSRR - Reszta świata.
Wielokrotnie reprezentował Jugosławię w turniejach drużynowych, m.in.:
Najwyższy ranking w karierze osiągnął 1 stycznia 1983 r., z wynikiem 2645 punktów zajmował wówczas 3. miejsce (za Anatolijem Karpowem i Garrim Kasparowem) na światowej liście FIDE.

</doc>
<doc id="547411" url="https://pl.wikipedia.org/wiki?curid=547411" title="Hełm (ujednoznacznienie)">
Hełm (ujednoznacznienie)



</doc>
<doc id="547414" url="https://pl.wikipedia.org/wiki?curid=547414" title="Dożywotnie pozbawienie wolności">
Dożywotnie pozbawienie wolności



</doc>
<doc id="547416" url="https://pl.wikipedia.org/wiki?curid=547416" title="Zastal Zielona Góra">
Zastal Zielona Góra

Zastal Zielona Góra (ze względów sponsorskich występujący pod nazwą Enea Zastal BC Zielona Góra) – polski klub koszykarski założony w 1946. Występuje w Polskiej Lidze Koszykówki
Pięciokrotny zdobywca tytułu mistrza Polski (2013, 2015–2017 i 2020), trzykrotny triumfator Pucharu Polski (2015, 2017 i 2021) i trzykrotny zwycięzca Superpucharu Polski (2015, 2020 i 2021). Dwukrotny uczestnik rozgrywek Euroligi (2014 i 2016) i ćwierćfinalista Eurocupu (2016).
Właścicielem klubu jest Sportowa Spółka Akcyjna Grono z Zielonej Góry.
Historia.
Początki klubu (1946–1984).
Zielonogórski klub powstał w 1946 roku pod nazwą Klub Sportowy „Zieloni”. Początkowo występował w rozgrywkach poznańskiej klasy B, a po ich wygraniu i awansie grał w klasie A. W kolejnych latach klub zmieniał nazwy najpierw na Wagmo, później na Stal, a w końcu zaczął występować jako Lechia Zielona Góra. Jako Lechia klub zaczął regularnie występować w ówczesnej III lidze, rywalizując w początkach lat 60. XX wieku o awans do I ligi. Lechia była wówczas również czołowym zespołem w województwie. Dzięki reorganizacji dokonanej przez Polski Związek Koszykówki przed rozpoczęciem rozgrywek ligowych 1966/1967 zielonogórski klub zaczął grać w reaktywowanej II lidze (2. poziom rozgrywkowy, odpowiednik obecnej I ligi). Dwa sezony później Lechia przyjęła ostatecznie nazwę Zastal Zielona Góra.
Na drugim poziomie rozgrywkowym Zastal występował, z dwoma rocznymi przerwami, do końca sezonu 1983/1984, gdy zwyciężył w rozgrywkach na tym poziomie i awansował do najwyższej klasy rozgrywkowej. W tym czasie Zastal dwukrotnie na rok opuścił II ligą – miało to miejsce w sezonach 1972/1973 i 1979/1980. W ciągu 16 sezonów na tym poziomie rozgrywkowym zajmował miejsca od 5. (trzykrotnie: w sezonach 1968/1969, 1969/1970 i 1980/1981) do 9. (w sezonie 1978/1979), tylko dwukrotnie plasując się na pozycji spoza tego przedziału – w sezonie 1971/1972, gdy po zajęciu 11. miejsca spadł z ligi i w sezonie 1983/1984, gdy awansował do najwyższej ligi.
W sezonie 1983/1984 Zastal po raz pierwszy w historii swoich występów w II lidze w jednym sezonie odniósł więcej zwycięstw niż porażek w meczach ligowych, zwyciężając w sumie 29 z 36 spotkań. W marcu 1984 roku w decydującym o awansie spotkaniu Zastal pokonał w zielonogórskiej hali Novity, przy nadkomplecie publiczności, Spójnię Stargard Szczeciński i po raz pierwszy w historii awansował do najwyższej klasy rozgrywkowej.
Gra w ekstraklasie. Spadek. Powrót (1984–2000).
Zielonogórzanie w najwyższej klasie rozgrywkowej przez kilka sezonów walczyli w środku tabeli, dopiero w sezonie 1992/1993 otarli się o podium kończąc rozgrywki na czwartym miejscu (w walce o brązowy medal ulegając drużynie ASPRO Wrocław). W następnych sezonach drużyna nie odnosiła sukcesów, aż w 1996 roku spadła do II ligi, powracając dwa lata później, walcząc przez kolejne dwa sezony o utrzymanie.
Spadek. Gra w niższych ligach. Odbudowa (2000–2010).
W sezonie 1999/2000 drużyna opuściła ekstraklasę, a w kolejnym (pierwszoligowym sezonie) została zdegradowana do grupy północnej II ligi, zajmując 15 miejsce (wyżej Zastal był tylko od również zdegradowanej wtedy Astorii Bydgoszcz). Problemy finansowe sprawiły, że Zastal po raz pierwszy w historii spadł do III ligi.
Dnia 23 lipca 2001 roku powołało do życia Sportową Spółkę Akcyjną Grono, która – po aprobacie PZKosz oraz porozumieniu z Klubem Sportowym Zastal – przejęła prawo do gry w II lidze koszykówki mężczyzn pod nazwą Zastal Zielona Góra. W sezonie 2001/2002 drużyna powróciła do I ligi, w której rywalizowała przez kolejne osiem sezonów (trzykrotnie ocierała się o awans w 2006, 2007 i 2009).
W sezonie 2009/2010 zespół zajął 2 miejsce w rozgrywkach I ligi i awansował do PLK.
Powrót. Mistrzostwo i medale. Debiut w europejskich pucharach (od 2010).
2010/2011.
Sezon 2010/2011 był pierwszym sezonem po 10-letniej przerwie w ekstraklasowych występach klubu. Drużynę Zastalu czekała walka o utrzymanie w najwyższej lidze. Klub oparł krajową część składu na sześciu zawodnikach, którzy wywalczyli awans. W kadrze znaleźli się liderzy pierwszoligowej drużyny Marcin Chodkiewicz, Marcin Flieger, Jarosław Kalinowski, Grzegorz Kukiełka, Maciej Raczyński i Rafał Rajewicz. Nowymi polskimi koszykarzami, po których sięgnęło Grono SSA, byli Jakub Dłoniak i Tomasz Kęsicki. Skład uzupełniono obcokrajowcami. Jako pierwszy w Winnym Grodzie pojawił się Serb Žarko Čomagić, później Trenton Marshall i Walter Hodge, który wkrótce stał się jedną z gwiazd ligi. Wreszcie, tuż przed inauguracją rozgrywek, skład uzupełnił Chris Burgess. Drużyna prowadzona przez Tomasza Herkta rozpoczęła sezon od wygranej z obrońcą tytułu mistrzowskiego Asseco Prokomem, Siarką, PBG Basketem, Treflem czy Anwilem. Gra Zastalowców szybko zyskała też liczne grono sympatyków, a hala Centrum Rekreacyjno-Sportowego, w której zielonogórzanie rozgrywają mecze, wypełniała się do ostatniego miejsca przy okazji ich kolejnych ligowych występów. W połowie rudy zasadniczej Zastal zanotował spadek formy. Na serię porażek klub zareagował wzmocnieniami. Do składu dołączyli David Burgess oraz James Maye. Zielonogórzanie znów zaczęli wygrywać i liczyć się w walce o play-off, jednak do samych play-offów nie weszli. Biało-zielonym zabrakło jednego zwycięstwa. Zastal "wylądował" w dole tabeli i walczył o utrzymanie. Tomasz Jankowski, który w trakcie rozgrywek zastąpił Tomasza Herkta na stanowisku I trenera, przygotował Zastal do fazy play-out. Efektem tego była seria zwycięstw i dziewiąta lokata w tabeli. Po pierwszym sezonie w Tauron Basket Lidze działaczom udało się zatrzymać w kadrze na kolejny rok lidera zespołu Waltera Hodge’a, a frekwencja na trybunach okazała się najwyższa w kraju: każdy mecz ligowy w Zielonej Górze obejrzał średnio prawie cztery tysiące widzów.
2011/2012.
Kolejny sezon w ekstraklasie Zastal Zielona Góra rozpoczął od pożegnania z Amerykanami Jeffem Foote'em i Ryanem Wittmanem. Zarządcy klubu poszukiwali zastępstwa za tych zawodników. Wprost z USA zakontraktowali centra – Ganiego Lawala.
Sezon po raz kolejny zawodnicy rozpoczęli od wygranej – zwyciężyli w hali CRS z PBG Basketem Poznań z przewagą 14 punktów. Potem przyszła kolej na 1-punktowe zwycięstwo we Wrocławiu ze Śląskiem. Z początkiem grudnia zespół opuścił Gani Lawal, który – po zakończeniu lock-outu – wrócił do Stanów by szukać swojej szansy w NBA.
W połowie sezonu włodarze klubu zarządzili roszady na stanowisku pierwszego szkoleniowca – objął je serbski trener Mihailo Uvalin. Tomasz Jankowski został jego asystentem.
Zastal pod wodzą nowego trenera wygrał pięć meczów z rzędu. Drużynę zatrzymał dopiero Trefl Sopot. Sztab szkoleniowy pracował nad formą zawodników. Na wyniki nie trzeba było długo czekać – po meczu z Kotwicą Kołobrzeg Zastal awansował do pierwszej szóstki, co gwarantowało udział w fazie play-off.
W trakcie "szóstek" do drużyny wrócił Gani Lawal, który podczas nieobecności w Polsce grał w lidze chińskiej. Jednak Amerykanin nie zagrzał miejsca w drużynie na długo – po kilku tygodniach ponownie opuścił zespół.
W spotkaniach fazy play-off w Tauron Basket Lidze Zastalowcy "obronili" twierdzę CRS – żadnemu rywalowi nie pozwolili wygrać na swoim parkiecie. Do fazy pucharowej podopieczni Mihailo Uvalina przystąpili z czwartej lokaty. Oznaczało to ćwierćfinał pomiędzy Zieloną Górą a Słupskiem. W walce do trzech zwycięstw drużyny rozegrały maksymalną liczbę pięciu spotkań. Piąty mecz – rozgrywany w Zielonej Górze – wygrali gospodarze. Po raz pierwszy w historii zespołu Zastal awansował do półfinału Mistrzostw Polski.
W półfinale drużyna trafiła na zespół Asseco Prokomu Gdynia, obrońcę tytułu Mistrza Polski. Rozgrywki na tym etapie zakończyły się wygraną Gdynian 3:0.
Dla Zastalu nie był to jednak koniec sezonu – drużyna przystępowała do "małego finału", czyli walki o pierwszy w historii klubu medal. Przeciwnikiem Zielonogórzan był PGE Turów Zgorzelec. W serii do dwóch zwycięstw Zastal wygrał pierwsze spotkanie na własnym parkiecie. Rywalizacja przeniosła się do Zgorzelca. Tam Turów zwyciężył z 26-punktową przewagą. W walce do dwóch zwycięstw rozgrywki wróciły do Zielonej Góry. Trzeci mecz walki o brąz wygrała drużyna Zastalu wygrywając z PGE Turowem Zgorzelec 79:74. Zdobyty brązowy medal był pierwszym medalem Mistrzostw Polski w historii zielonogórskiego basketu.
Drugi raz z rzędu na meczach zielonogórskiego klubu zanotowano najwyższą frekwencję spośród wszystkich klubów Tauron Basket Ligi. W hali CRS na każdym meczu zasiadały średnio 4233 osoby. Po zakończeniu sezonu Zastal dostał zaproszenie do gry w lidze VTB oraz rozgrywkach Eurocup. Zarząd klubu, nie mogąc zdecydować się na wybranie żadnej z opcji, postanowili zapytać o zdanie kibiców. W internetowej sondzie fani Zastalu opowiedzieli się za walką o Puchary Europy. Zarząd przystał do tej decyzji.
2012/2013.
W kolejnym sezonie z "brązowego" składu w Zielonej Górze pozostał Piotr Stelmach, Kamil Chanas, Marcin Sroka i Filip Matczak. Zarządcy klubu zatrzymali także rozgrywającego, lidera drużyny – Portorykańczyka Waltera Hodge'a. Pomiędzy jednym a drugim sezonem zielonogórski klub zmienił swoją nazwę, a sponsorem tytularnym została firma Stelmet. Do Stelmetu Zielona Góra dołączyli Adam Łapeta i Mantas Česnauskis, Miloš Lopičić, Rob Jones, Oliver Stević i Quinton Hosley.
Stelmet Zielona Góra rozpoczął sezon od walki i wygranej z Energą Czarnymi Słupsk. W listopadzie 2012 roku zielonogórski klub zadebiutował na europejskich parkietach. Pierwszym rywalem w ramach rozgrywek Eurocup był Unics Kazań. Zawodnicy Stelmetu Zielona Góra mimo porażki wzbudzili zainteresowanie środowiska koszykarskiego w Polsce i Europie. Drużyna w ramach europejskich rozgrywek sprawiła niespodziankę wygrywając w następnych kolejkach z Panioniosem Ateny, Unicsem Kazań czy BC Telenetem Oostende.
Pierwszy sezon drużyny w Europie nie zakończył się na pierwszym etapie. Zwycięstwa zapewniły Stelmetowi Zielona Góra awans do fazy Last 16. W tym samym czasie w polskiej lidze zawodnicy zanotowali porażki z drużynami z dolnej części tabeli.
W listopadzie z Zielonej Góry do PGE Turowa Zgorzelec przeszedł Piotr Stelmach, w grudniu Filip Matczak zdecydował się na grę w I-ligowej Stali Ostrów Wlkp, w styczniu Adam Łapeta przeniósł się do Anwilu Włocławek, w lutym Rob Jones został nowym zawodnikiem AZS Koszalin. Klub nie pozostawił jednak w składzie pustych miejsc. Na miejsce odchodzących zawodników kontraktował kolejnych – Dejana Borovnjaka, Łukasza Seweryna i Zbigniewa Białka.
Zwycięstwo w Sevilli z drużyną Cajasol czy też wygrana z Lokomotivem sprawiły, że zawodnikami Stelmetu zaczęły interesować się silniejsze kluby z Europy.
Stelmet w polskiej lidze awansował do fazy "szóstek" a pod koniec marca zatrudnił Łukasza Koszarka podpisując z nim kontrakt do końca ówczesnego sezonu oraz na sezon 2013/2014. Do drużyny wrócił także Filip Matczak, który zakończył sezon ze Stalą Ostrów Wlkp.
Stelmet Zielona Góra przystępował do play-offów z drugiego miejsca. Oznaczało to, iż rywalem zielonogórzan w ćwierćfinale tak jak w roku poprzednim będzie zespół Energi Czarnych Słupsk. Podobnie jak rok wcześniej potrzeba było pięciu spotkań, by z tej pary wyłonić półfinalistę.
W półfinale biało-zieloni trafili na drużynę AZS Koszalin, która sensacyjnie wyeliminowała z walki o medale ubiegłorocznego wicemistrza – Trefl Sopot. Zielonogórzanie nie pozwolili rywalom na ani jedno zwycięstwo. Po trzecim meczu w Koszalinie wraz z licznie przybyłymi kibicami cieszyli się z historycznego awansu do finału Mistrzostw Polski.
W finale Stelmet czekał na zwycięzcę pary PGE Turów Zgorzelec – Anwil Włocławek. Zgorzelczanie okazali się lepsi. Finał – rozgrywany do czterech zwycięstw – należał do drużyny z Zielonej Góry. Biało-zieloni nie pozwolili rywalom na wygranie ani jednego spotkania. Stelmet Zielona Góra – zespół, który powrócił do ekstraklasy zaledwie trzy sezony temu – zdobył złoty medal.
Widownia podczas tegorocznych rozgrywek po raz trzeci z rzędu najliczniej spośród kibiców ekstraligowych zespołów dopingowała zawodnikom w Zielonej Górze – mecze w hali CRS oglądało średnio 3868 kibiców.
Mistrzostwo Polski zagwarantowało Stelmetowi Zielona Góra udział bez eliminacji w najbardziej prestiżowej lidze w Europie – w Eurolidze.
Europejskie puchary.
Sezon 2012/2013 – Puchar Europy.
FAZA GRUPOWA – GRUPA F
TABELA
LAST 16 – GRUPA K
TABELA
Sezon 2013/2014 – Euroliga.
FAZA GRUPOWA – GRUPA C
TABELA:
Sezon 2013/2014 – Puchar Europy.
FAZA GRUPOWA – GRUPA O
TABELA:
Sezon 2014/2015 – Puchar Europy
FAZA GRUPOWA – GRUPA F
TABELA:
Sezon 2015/2016 – Puchar Europy.
FAZA GRUPOWA – GRUPA L
Hala.
Historia.
W latach 60. XX wieku Zastal swoje mecze domowe rozgrywał w hali sportowej położonej przy ulicy Chopina w Zielonej Górze, wybudowanej w 1930 roku. Następnie klub przeniósł się do hali sportowej Novity, położonej przy ulicy Wyspiańskiego 10 w Zielonej Górze. Obiekt ten mieścił niespełna 300 osób. Zastal grał w nim do momentu uzyskania awansu do najwyższej klasy rozgrywkowej, rozgrywając w tym miejscu między innymi decydujące o awansie spotkanie ze Spójnią Stargard Szczeciński.
Po uzyskaniu promocji do ekstraklasy Zastal zaczął swoje domowe spotkania rozgrywać w hali sportowej w Drzonkowie, która mogła pomieścić maksymalnie około 1500 widzów. Zielonogórski klub występował w Drzonkowie do marca 1992 roku. Wówczas to otwarto w Zielonej Górze nową halę sportową położoną przy ulicy Szafrana, także mogącą pomieścić maksymalnie około 1500 osób. Swój pierwszy mecz w tym obiekcie Zastal rozegrał 7 marca 1992 przeciwko Stali Bobrek Bytom. W hali przy ulicy Szafrana występował do końca sezonu 2009/2010, który zakończył się awansem do PLK. Następnie klub przeniósł się do świeżo wybudowanej hali przy ulicy Sulechowskiej, o pojemności 5000 miejsc.
Zawodnicy.
Obecny skład.
Stan na 20 stycznia 2021, na podstawie.
Składy Zastalu na najwyższym szczeblu ligowym.
Uwzględniono tylko zawodników, którzy w barwach Zastalu wystąpili w przynajmniej jednym meczu ligowym (także tych, którzy w trakcie sezonu odeszli z klubu).
Koszykarze zagraniczni w barwach klubu.
Poniższe zestawienie uwzględnia wszystkich zawodników zagranicznych, którzy wystąpili w przynajmniej jednym spotkaniu ligi polskiej w barwach Zastalu Zielona Góra. Liczba meczów oznacza liczbę spotkań ligowych, w jakich zagrał dany zawodnik, niezależnie od poziomu ligowego, na którym w danym sezonie występował Zastal Zielona Góra. Lista nie uwzględnia koszykarzy posiadających również obywatelstwo innego kraju, a występujących w Polsce w rozgrywkach ligowych na polskiej licencji.
Stan na 27 sierpnia 2020.
Trenerzy i skład szkoleniowy.
Obecna kadra szkoleniowa.
Poniższa tabela przedstawia sztab szkoleniowy Zastalu Enea BC Zielona Góra na sezon 2020/2021 (dane aktualne na 27 sierpnia 2020).

</doc>
<doc id="547418" url="https://pl.wikipedia.org/wiki?curid=547418" title="Intermarche Zastal Zielona Góra">
Intermarche Zastal Zielona Góra



</doc>
<doc id="547419" url="https://pl.wikipedia.org/wiki?curid=547419" title="Dallas Zastal Zielona Góra">
Dallas Zastal Zielona Góra



</doc>
<doc id="547420" url="https://pl.wikipedia.org/wiki?curid=547420" title="Polska Unia Pracujących">
Polska Unia Pracujących

Polska Unia Pracujących (PUP) – polska partia polityczna założona w 1993 przez posła Adama Słomkę z Konfederacji Polski Niepodległej. Powołała do życia własny komitet wyborczy, który wziął udział w wyborach parlamentarnych w 1993. W wyborach do Sejmu RP na komitet PUP oddano 6789 głosów (0,05% w skali kraju). Charakterystycznym dla PUP posunięciem było zgłaszanie kandydatów o nazwiskach identycznych z nazwiskami liderów Unii Pracy (Zbigniewa Bujaka – w jego przypadku także o tym samym imieniu – czy Wiesławy Ziółkowskiej), celem odbierania głosów tej partii. W późniejszym okresie ugrupowanie nie prowadziło działalności.

</doc>
<doc id="547421" url="https://pl.wikipedia.org/wiki?curid=547421" title="Pulpit (mebel)">
Pulpit (mebel)

Pulpit – mebel, na którym kładzie się otwartą księgę lub pojedynczą kartę w celu łatwiejszego jej czytania przez człowieka będącego w pozycji stojącej. 
Pulpit jako, używane od średniowiecza, wyposażenie kościoła lub klasztoru przybierał różne formy, od małej skrzynki ze skośnym wiekiem stawianej na stole, do samodzielnych sprzętów w postaci szafki ze schowkami na przybory piśmienne.

</doc>
<doc id="547422" url="https://pl.wikipedia.org/wiki?curid=547422" title="Socjonika">
Socjonika

Socjonika (słowo powstałe z połączenia ang. "society" „społeczeństwo” i "bionics" „bionika”) – teoria międzyludzkich stosunków psychologicznych, rozumianych jako wymiana informacji i działań.
U jej podstaw leży przede wszystkim model funkcjonowania psychiki (zwany modelem A od nazwiska litewskiej socjolog Aušry Augustinavičiūtė – twórczyni socjoniki). Socjoniczna koncepcja działania psychiki to połączenie koncepcji przedstawionych w "Typach psychologicznych" Carla Gustava Junga, freudowskiej teorii świadomości, przedświadomości i nieświadomości, oraz hipotezy metabolizmu energetyczno-informacyjnego Antoniego Kępińskiego. Z przyjętego modelu psychiki wynika socjoniczna klasyfikacja typów psychologicznych oraz teoria relacji między nimi. Teoria powstała w latach 70. XX wieku.
Kluczowym pojęciem socjoniki jest "typ informacyjnego metabolizmu" ("socjotyp"). Jest to sposób wymiany informacji pomiędzy człowiekiem i jego otoczeniem. Jest on niezmienny, uwarunkowany genetycznie. Charakteryzuje się on specyficznym układem 8 funkcji psychicznych wzorowanych na Jungowskich, jednak zmienionych przez Augustinavičiūtė. Nazewnictwo podstawowych dychotomii jest podobne jak u Junga – wyróżnia się więc opozycje:
W 1991 założono w Kijowie Międzynarodowy Instytut Socjoniki.
Model A.
Elementy informacyjne.
Aušra Augustinavičiūtė stworzyła model opierający się na 8 elementach informacyjnych (nazwany na cześć twórczyni modelem A). Najczęściej oznacza się je przy pomocy symboli graficznych lub dwuliterowych skrótów. Wyróżniamy następujące elementy:
Element informacyjny jest podstawową jednostką funkcjonalną procesu metabolizmu informacyjnego.
Funkcje.
Każdy element spełnia pewną funkcję (rolę) w procesie przemiany informacji, odmienną w przypadku każdego socjotypu. Takich funkcji jest 8 i wyróżnione są kolejno:
Funkcje są przedstawiane schematycznie jako układ pól ponumerowanych w charakterystyczny sposób (jak po prawej). Taka numeracja wyznacza kierunek przepływu informacji, który odbywa się w dwóch kręgach. Wyróżnia się:
W takim układzie istnieją też układy dwóch funkcji nazywane blokami. Są to (oznaczone kolorami):
Socjotypy.
Rozmieszczenie elementów.
Po odpowiednim rozmieszczeniu symboli elementów w takich polach można otrzymać model A socjotypu. Typów powstałych przez dobór ośmiu funkcji jest 16.
Kwadry.
Socjotypy należą do kwadr. Jest ich cztery i do każdej należą 4 typy. Są to:
ENTp (ILE), ISFp (SEI), ESFj (ESE), INTj (LII)
ESTp (SLE), INFp (IEI), ISTj (LSI), ENFj (EIE)
ENTj (LIE), ISFj (ESI), INTp (ILI), ESFp (SEE)
ENFp (IEE), ISTp (SLI), ESTj (LSE), INFj (EII)
Kwadry Alfa i Gamma oraz Beta i Delta są dla siebie przeciwne, co odzwierciedla się często w postaci słabych relacji pomiędzy typami z tych kwadr.

</doc>
<doc id="547424" url="https://pl.wikipedia.org/wiki?curid=547424" title="Koalicja dla Polski">
Koalicja dla Polski

Koalicja dla Polski (KdP) – polskie koalicyjne ugrupowanie polityczne reprezentujące idee patriotyczne, pod patronatem kandydata na Prezydenta Rzeczypospolitej Polskiej w 2000, posła na Sejm RP, Dariusza Grabowskiego.
W skład Koalicji dla Polski wchodziły Konfederacja Polski Niepodległej – Ojczyzna, Stronnictwo Polska Racja Stanu, Inicjatywa Konkret, Krajowe Porozumienie Emerytów i Rencistów Rzeczypospolitej Polskiej, Polska Partia Ekologiczna – Zielonych, Polskie Centrum Badań Ekonomiczno-Społecznych, Republikanie Rzeczypospolitej Polskiej, Związek Zawodowy Kontra i Związek Wsi Polskiej „Piast”. Tuż po wyborach prezydenckich KdP podjęła współpracę z Samoobroną RP.
Udział KdP w wyborach.
W wyborach prezydenckich w 2000 Dariusz Grabowski uzyskał 89 002 głosy, tj. 0,51% głosów ważnych i zajął 9. miejsce (spośród dwunastu kandydatów).
Koalicja brała też udział w wyborach uzupełniających do Senatu RP w okręgu wrocławskim przeprowadzonych w dniu 28 stycznia 2001. Kandydatem KdP był Leopold Gomułkiewicz, który zdobył 3057 głosów, zajmując 3. (ostatnie) miejsce i nie uzyskał mandatu. Wiosną 2001 ugrupowanie to zaprzestało dalszej działalności.

</doc>
<doc id="547425" url="https://pl.wikipedia.org/wiki?curid=547425" title="Adam Pieczyński">
Adam Pieczyński

Adam Andrzej Pieczyński (ur. 15 grudnia 1956) – polski dziennikarz i menedżer mediowy.
Życiorys.
Absolwent iberystyki na Wydziale Neofilologii Uniwersytetu Warszawskiego.
Był polskim korespondentem „El País”. Następnie pracował jako wicedyrektor programów informacyjnych Polskiego Radia, redaktor naczelny "Wiadomości" w TVP (1994–1996) i redaktor naczelny "Informacji" w RTL 7. Od 2001 związany z TVN24 jako dyrektor programowy stacji, od 2005 pełnił funkcję prezesa zarządu spółki z ograniczoną odpowiedzialnością TVN-24, którą zlikwidowano w 2007. Wszedł w skład zarządu spółki akcyjnej TVN (jako członek ds. programów informacyjnych), obejmując stanowisko dyrektora departamentu informacji. W 2013 objął kierownictwo kanału TVN CNBC, następnie zaś kanału TVN24 BiS. W 2015 objął stanowisko redaktora naczelnego "Faktów". W 2019 ogłosił swoje odejście z Grupy TVN. W 2020 ze stacji TVN odeszła jego żona Justyna Pochanke w związku z planami przeprowadzenia się do hiszpańskiego miasta Marbella, gdzie małżonkowie kupili dom.
Był kilkukrotnie (2009, 2010, 2011 i 2012) nominowany do Super Wiktora. W 2019 wyróżniony tytułem „Dziennikarza Dekady” w ramach Nagrody im. Andrzeja Woyciechowskiego.
Życie prywatne.
Od 2004 jest mężem dziennikarki Justyny Pochanke. Jego córką z pierwszego małżeństwa z Agnieszką Milbrandt jest Monika Pieczyńska, która została dyrektorem kanału HGTV w Polsce.

</doc>
<doc id="547426" url="https://pl.wikipedia.org/wiki?curid=547426" title="Roszczenia terytorialne na Antarktydzie">
Roszczenia terytorialne na Antarktydzie

Na mocy art. 4 Traktatu Antarktycznego, który wszedł w życie w 1961 r., żadne z państw nie może zgłaszać w czasie obowiązywania traktatu roszczeń terytorialnych do obszarów znajdujących się na południe od 60°S. Jednak roszczenia, które zostały zgłoszone przed wejściem w życie traktatu nie zostały nim ani anulowane, ani negowane – przed wejściem postanowień Traktatu w życie roszczenia do fragmentów Antarktydy i wysp przyległych zgłosiło 7 państw: Argentyna, Australia, Chile, Francja, Norwegia, Nowa Zelandia i Wielka Brytania (z 12 państw założycielskich).
Traktat zawarty został bezterminowo, lecz zgodnie z art. 12 w każdej chwili może zostać zmieniony za jednomyślną zgodą stron pełnoprawnych. Po 30 latach obowiązywania (czyli od 1991 r.) możliwe jest zwołanie konferencji tych stron mogącej wprowadzić zmiany większością głosów, dotychczas zmiany takie nie nastąpiły.
. Mimo to część z tych państw na swoich oficjalnych mapach zaznacza te terytoria. Większość z nich posiada również swoje stacje antarktyczne właśnie na tych terytoriach.
Większość z omawianych terytoriów to sektory Antarktydy wyznaczone przez południki, tworzące wycinek koła ciągnący się od bieguna południowego aż po 60° szerokości geograficznej południowej. Wyjątek stanowi terytorium Norwegii, która w 1930 r. zdefiniowała tylko wschodnie i zachodnie granice swojego obszaru roszczeń (południowa i północna granica nie zostały zdefiniowane). Norwegia rości także sobie prawo do innego terytorium antarktycznego, niewielkiej Wyspy Piotra I. Roszczenia terytorialne Chile, Argentyny i Wielkiej Brytanii częściowo się nakładają.
W latach 1939–1945 III Rzesza rościła sobie prawa do części terytorium Ziemi Królowej Maud, zwanego Nową Szwabią.
Możliwe roszczenia.
Zgodnie z postanowieniami układu podpisanego 30 kwietnia 1991 r. w Madrycie, rozszerzającego zawieszenie roszczeń terytorialnych do 2041 r., po tym czasie roszczenia do terytorium Antarktydy mogą zgłaszać:

</doc>
<doc id="547428" url="https://pl.wikipedia.org/wiki?curid=547428" title="Grigorij Potiomkin">
Grigorij Potiomkin

Grigorij Aleksandrowicz Potiomkin (ros. Григо́рий Алекса́ндрович Потёмкин; ur. w Czyżowie, zm. w Jassach) – rosyjski feldmarszałek, prezydent Kolegium Wojskowego, głównodowodzący w wojnie z Turcją toczącej się w latach 1787–1792, jeden z faworytów Katarzyny Wielkiej, książę Świętego Cesarstwa Rzymskiego od 1776, książę taurydzki od 1783.
Wczesna młodość.
Urodził się niedaleko Smoleńska w rodzinie pomniejszego oficera armii rosyjskiej. Ukończył studia na Uniwersytecie Moskiewskim. Karierę wojskową zaczął w szeregach gwardii konnej, będącej jednym z przybocznych oddziałów Piotra III.
Początek kariery – obalenie cesarza.
Podczas przewrotu 28 czerwca 1762 roku w randze kaprala tejże lejbgwardii, razem z całym pułkiem poprzysiągł wierność nowej cesarzowej, Katarzynie, żonie Piotra III. Pułk ten był jednym z pierwszych, które porzuciły swojego wodza i cesarza na rzecz księżnej Anhalt-Zerbst.
Brał udział w tzw. akcji oranienbaumskiej, której celem było schwytanie cesarza i przewiezienie go z Oranienbaumu do Peterhofu. Otrzymał za to awans na wachmistrza (czyli sierżanta) i 10 tys. rubli. W roku 1768 otrzymał stanowisko generał-majora, a w roku 1771 został mianowany generał-lejtnantem.
Kochanek Katarzyny II.
Dzięki swej nieprzeciętnej urodzie, sile charakteru i usposobieniu spodobał się Katarzynie II i szybko został jej kochankiem. Był trzecim, oficjalnym faworytem cesarzowej, pełniącym swe nadzwyczajne obowiązki w latach 1774–1776 i zajmując miejsce w jej sypialni po niejakim Wasilczykowie. W 1774 został na stałe przeniesiony do Sankt Petersburga, mianowany wiceprezydentem Kolegium Wojskowego oraz szefem wojsk nieregularnych. W tych latach otrzymał również tytuł hrabiowski.
Od tego roku – 1774, nieprzerwanie, aż do śmierci w 1791, był najważniejszą osobą w państwie zaraz po Jedynowładczyni. Szara eminencja na dworze i w całej Rosji, który miał niekwestionowany autorytet, posłuch i szacunek.
Jako faworyt imperatorowej był najdroższym z kochanków Katarzyny. Grzegorz Potiomkin – jak się uważa – zdawał sobie doskonale sprawę, że wcześniej czy później opuści sypialnię swej protektorki. W związku z tym wszelkie swoje wysiłki skupił na tym, by zdobyć w krótkim czasie odpowiedni majątek, stanowiska i odpowiadającą jego aspiracjom pozycję, tak, aby w nieuniknionej chwili rozłąki nie odchodzić przynajmniej z pustymi rękoma. Przezornie starał się skupić w swych rękach jak najwięcej urzędów, które dawały nie tylko duże dochody, ale także prestiż.
W przeciwieństwie do poprzedników (i następców) przy boku Katarzyny, Potiomkina cechowała dyskrecja i swego rodzaju pokora. Podobno nie afiszował się ze swoimi uczuciami, świadomie zgadzał się na rolę osoby drugorzędnej, a nie pierwszorzędnej w tym związku (co wprost jej zaznaczył) i nie narzucał się jej. Toteż po dwóch latach, kiedy zainteresowanie Katarzyny przeszło na nowego mężczyznę, syna popa, Zawadowskiego, Potiomkin rolę kochanka zamienił na rolę przyjaciela. W ten sposób uniknął losu innych: bogatego uposażenia, a następnie odprawienia z dworu czy wręcz przymusowego opuszczenia Rosji. Pozostał w Sankt Petersburgu, stając się powiernikiem cesarzowej, człowiekiem zaufanym, a nawet podobno wybierającym jeszcze jej kolejnych kochanków. Zatrzymał także wszystkie ofiarowane mu dobra i urzędy, zyskując nawet nowe. Pozycja Potiomkina była tak ugruntowana, że każdy przebywający na dworze rosyjskim, bez względu na to czy był gwardzistą czy też faworytem cesarzowej, który próbował intrygować czy otwarcie występować przeciwko niemu, kończył na odsunięciu od dworu, bądź nawet na zesłaniu. Tak na przykład, kiedy aktualny oficjalny faworyt Aleksander Jermołow zaczął wprost intrygować przeciwko niemu, donosząc o nim imperatorowej, Potiomkin postawił sprawę jasno: albo on, albo Jermołow. Efektem tego było opuszczenie przez Jermołowa Rosji na 3 lata.
Stanowisko Potiomkina jako proponującego i zatwierdzającego następnych mężczyzn Katarzyny przysparzało mu jednak też sporo korzyści. Każdy, kto chciał na dworze coś znaczyć, musiał zabiegać także (jeżeli nie przede wszystkim) o jego względy. Potiomkin, razem z Fiodorem Orłowem, pocieszał również Katarzynę po śmierci Aleksandra Łanskoja, kochanka cesarzowej.
Według wielu relacji i legend, które nie mają oparcia w dokumentach i są kwestionowane przez większość historyków, Grigorij Potiomkin i Katarzyna Wielka potajemnie zawarli małżeństwo. Ich domniemanym dzieckiem miała być Jelizawieta Tiomkina.
Sprawa kozacka.
Odegrał niepoślednią rolę w osłabieniu, złamaniu i ostatecznym zlikwidowaniu wspólnot, organizacji i organizmów Kozaków jaickich (na Uralu), dońskich, nadwołżańskich i tak dobrze znanych Polakom Kozaków zaporoskich. Zadanie to wykonał, gdy był jeszcze kochankiem cesarzowej, lecz kontynuował je także później. To on był głównym projektodawcą ostatecznego rozwiązania kwestii kozackiej, a jego pomysły spotykały się z pełnym uznaniem i aprobatą cesarzowej.
Na jego wniosek Katarzyna II Wielka wydała dekret o zmianie nazwy „Kozacy jaiccy” na „Kozacy uralscy”, rzekomo na prośbę samych członków owej wspólnoty, którzy mieli żywić szczere pragnienie nieutożsamiania ich z powstańcami Jemieliana Pugaczowa. Posiadłości Kozaków dońskich zaś, wraz ze stolicą, Czerkaskiem włączono do nowo powstałej guberni azowskiej, której generał-gubernatorem został właśnie Potiomkin. Zmieniono przy tym nazwę Stanicy Zimowiejskiej na Stanicę Potiomkinowską. Jego działania zmierzały do tego, aby uczynić z Kozaków dońskich nieregularną armię, która byłaby mu podporządkowana, a jednocześnie nie sprawiała już więcej kłopotów Imperium. Co do Kozaków nadwołżańskich, jednych z najaktywniejszych działaczy niedawnego powstania, zalecał przesiedlenie ich na Kaukaz.
Groźną dla caratu, najlepiej zorganizowaną i posiadająca stare, głębokie tradycje hajdamackiej wolnościowe, wykształcone jeszcze w Rzeczypospolitej, była w tym czasie Sicz Zaporoska. Mimo że został z niej już tylko cień dawnej potęgi, ze względu na dużą świadomość polityczną kozaków, ambicje i dążenia autonomiczne (stworzenie „stanu” kozackiego będącego czymś pomiędzy szlachcicem-wojownikiem a bogatym państwowym chłopem), zarówno cesarzowa, Potiomkin, jak i większość Rosjan uważała ich za szczególnie niebezpiecznych. Przedstawiającemu projekty autonomii kozackiej Antonowi Hołowatemu Potiomkin miał odkrzyknąć: „Jesteście rozzuchwaleni! Nie ma z was żadnego pożytku! Czas najwyższy byście zniknęli z powierzchni ziemi!”. Potiomkin rozpoczął wówczas politykę antykozacką. Kozacy, którzy jeszcze 150 lat temu wszczynali wojnę domową w Rzeczypospolitej o własne, niezależne państwo, teraz wpuszczali na swoje terytorium rosyjskich żołnierzy pod wodzą generała-lejtnanta Piotra Tekeliego. Potiomkin był głównym sprawcą aresztowania Antona Hołowatego i ostatniego atamana koszowego – Piotra Iwanowicza Kalniszewskiego, mającego wówczas 85 lat oraz pisarza wojskowego Hłoby. Ponieważ jednak generał nie mógł znaleźć żadnego sensownego oskarżenia w ich sprawie, więc zostali skazani za zbrodnie, których „wielkości nie dało się nawet określić” . W ówczesnej Rosji, skazywanie ludzi na takiej podstawie nie było procederem nadzwyczajnym.
Sicz Zaporoska została włączona do guberni noworosyjskiej. Za zasługi na rzecz zgniecenia siczy, Potiomkin dostał od cesarzowej szerokie włości na ziemiach ukraińskich, władzę zwierzchnią nad ziemiami zaporoskimi, stanowisko generała-gubernatora guberni noworosyjskiej, azowskiej i astrachańskiej. Uważa się, że postępowanie Potiomkina było uwarunkowane przez wzgląd na powstanie Pugaczowa. „Markiza Pugaczowa” – jak nazywał go ironicznie Wolter – cesarzowa nienawidziła, budził on u niej odrazę pełną grozy i strachu, podobnie jak u większości szlacheckiego i bogatego społeczeństwa Rosji, które to nowy samozwaniec (Pugaczow ogłosił się bowiem „cudem uratowanym” Piotrem III), zaciekle zwalczał. W jego misji, obok niezadowolonych, pańszczyźnianych chłopów, pomagali gorliwie równie niezadowoleni Kozacy, zwłaszcza dońscy i nadwołżańscy. Potiomkin wykorzystał nastroje panujące w Rosji, swoje umiejętności i wpływy, aby przez zasługę „zrobienia porządku z Kozakami”, uzyskać dla siebie profity i umocnienie własnej pozycji na dworze. Swoimi poczynaniami – jak można uważać – przyczynił się do umocnienia w Rosji samodzierżawia i likwidacji głównego zarzewia konfliktów domowych – uzbrojonych i wyszkolonych wojskowo hajdamaków.
Książę Taurydy.
19 kwietnia 1783 roku Katarzyna II wydała manifest włączający Krym do Rosji (było to oczywiste pogwałcenie traktatu pokojowego zawartego z Turcją w 1774 roku w Küczük Kajnardży). Głównym projektodawcą przyłączenia Krymu do Rosji był właśnie Potiomkin. Otrzymał za to od Katarzyny tytuł księcia Taurydzkiego (Krym bowiem nazywano w Rosji Taurydą, od plemienia Taurów, zamieszkującego w przeszłości ten półwysep). 
Zaszczyt ten był wynikiem jego ogromnego zaangażowania w wojnę z Turcją, a zwłaszcza w sprawę oderwania półwyspu krymskiego od Turcji. Marzyło mu się tam nawet zupełnie oddzielne księstwo.
Po otrzymaniu władzy na Krymie rozpoczął intensywną akcję budowlaną i osadniczą. Założył Chersoń, Jekaterynosław, Mikołajów i Odessę. Rozbudował w miasta istniejące twierdze: Bałakławę, Teodozję, Kercz, Jenikale. Był twórcą floty czarnomorskiej.
W 1784 Potiomkin został feldmarszałkiem i prezydentem Kolegium Wojskowego.
Wielka inspekcja.
Jednym z najsłynniejszych epizodów z życia Potiomkina była inspekcja ziem przyłączonych do Rosji w roku 1783 (głównie Krymu), na którą zdecydowała się Katarzyna II 18 stycznia 1787 (data wyjazdu z Sankt Petersburga). To Książę Taurydzki przygotowywał trasę i plan całej inspekcji. Była ona dla niego wielką szansą wzmocnienia i utrwalenia swojej potęgi. Na drodze przejazdu cesarzowej zbudował specjalnie 76 postojów, zadbał o drogi, wyżywienie, stancje, uśmiech i radość ludzi. Bielono domy, restaurowano i dobudowywano naprędce infrastrukturę, naprawiano płoty i ogrodzenia, wszędzie kazano wywieszać dzwonki i sadzić dojrzałe już kwiaty. Podczas wizyty imperatorowej w danej miejscowości odbywał się wielki festyn, sprzedawano tylko najlepsze towary, wszyscy byli trzeźwi, najedzeni, dobrze ubrani i nikt się nie skarżył. Przepływająca Dnieprem Katarzyna oglądała również zaaranżowane przez Potiomkina manifestacje szczęśliwej ludności, i pełne po brzegi wozy wyładowane workami ziarna. To również wtedy Potiomkin miał nakazać wybudowanie słynnych ruchomych makiet wsi, mających świadczyć o dużej gęstości zaludnienia i szybkim tempie zagospodarowania nowo zdobytych ziem. Wieść o „wsiach potiomkinowskich” rozeszła się w całej Europie. Niektórzy historycy uważają, że „wioski potiomkinowskie” są wytworem wrogiej księciu taurydzkiemu propagandy i że nie ma żadnych wiarygodnych źródeł, które potwierdzają istnienie takich konstrukcji.
Ostatnie miesiące Pogromcy Turków.
Potiomkin był również głównodowodzącym w wojnie z Turcją toczonej w latach 1787–1792. Decydowało o tym stanowisko feldmarszałka, jakie pełnił. Osobiście, przynajmniej początkowo, nie wierzył w zwycięstwo Rosji. Sama cesarzowa musiała dodawać mu otuchy i odwagi. Oto ustęp jednego z listów: „Daj Boże, aby nie utracić twierdzy kinburnskiej (…) Gdyby nawet jednak tak się stało, to proszę nie załamywać rąk i nie rozpaczać, lecz starać się pomścić stratę i wziąć rewanż na nieprzyjacielu. (…) Czy mało już twierdz zdobywaliśmy, aby je później stracić?”. Mimo to, z listów feldmarszałka do cesarzowej biła rozpacz i rezygnacja. Tak opisywał rozpędzenie okrętów wojennych na Morzu Czarnym przez sztorm: „Flota Czarnomorska rozbita przez burzę. Jej resztki schroniły się w Sewastopolu, ale to wszystko małe i można nawet powiedzieć, niepotrzebne okręty. Liniowe i wielkie fregaty przepadły. To nie Turcy nas pokonali, lecz – Bóg”. Potiomkin był podobno w takiej depresji, że proponował i wręcz zalecał cesarzowej wycofanie się z Półwyspu Krymskiego. Straciłby tym samym własne księstwo. Nie można jednak obwiniać go za taki stan rzeczy. Na froncie, przez pierwsze miesiące żadna ze stron nie zyskała przewagi. Autorem rosyjskich zwycięstw był Aleksandr Suworow, który rozgromił m.in. 5-tysięczny korpus desantowy Turków i udanie oblegał Oczaków.
Armia Turecka w tym czasie była prawdopodobnie silniejsza niż rosyjska. Imperium Osmańskie przygotowało się do tej wojny zdecydowanie lepiej niż do poprzedniej. Rosja natomiast, oprócz braku odpowiedniej kadry oficerskiej (z wyjątkiem Suworowa, Rumiancewa), miała problemy z zaopatrzeniem swych wojsk i zsynchronizowanym planem działań. Ponadto od sierpnia roku 1788 Rosja musiała prowadzić działania wojenne także z kolejnym agresorem – Gustawem III, królem Szwecji. Walczyła więc zarówno na południu, jak i północy.
Wydaje się, że cesarzowa nie mogła sobie pozwolić na odwołanie Potiomkina ponieważ cieszył się wielkim autorytetem w wojsku i na dworze cesarskim. Wyznaczenie na głównodowodzącego Suworowa czy Rumiancewa, mimo że bez wątpienia mieli większy talent wojskowy niż ówczesny feldmarszałek, mogłoby wywołać falę intryg wyższych oficerów przeciw nowo mianowanemu i niezadowolenie prostych żołnierzy. „Groźny Cyklop” zaś (Potiomkin stracił jedno oko prawdopodobnie podczas którejś z bitew, stąd przydomek) siał – jak mówi legenda – powszechny strach i grozę. Jego pozycji nie ośmielał nikt kwestionować. Niektórzy uważają, iż odwołanie go mogłoby przyczynić się do przegranej Rosji w wojnie z Turcją. On sam zresztą szybko odzyskał dawne zaufanie. Dwukrotnie rozpędził w czerwcu 1788 roku flotę turecką pod Oczakowem. Jest uważany również, za zdobywcę tejże twierdzy w grudniu 1788 r.
O zaufaniu, jakim darzyła go cesarzowa, świadczy fakt, że był on jedyną osobą, której Katarzyna przekazała wiadomość o przegranej bitwie morskiej ze Szwecją pod Svenksundem (miała ona miejsce 9 lipca 1790).
Potiomkin rozpoczął również pertraktacje pokojowe z Turcją w Jassach. Turcy wypuścili wtedy Jakowa Bułhakowa. Kiedy Książę Taurydy przyjechał tam z Petersburga, nagle zachorował. Zapragnął więc udać się do swej ulubionej miejscowości i rezydencji w Mikołajowie, zmarł jednak w stepie otoczony tylko najbliższą służbą i adiutantami. Przyczyną zgonu była najprawdopodobniej cholera. Został pochowany w soborze św. Katarzyny w Chersoniu, który w latach 1781–1786 był budowany pod jego nadzorem. W 2022 roku podczas rosyjskiej inwazji na Ukrainę zwłoki Potiomkina zostały wykradzione i przewiezione do Moskwy.
3 miesiące później, 9 stycznia 1792 roku podpisano traktat w Jassach, na mocy którego Turcja uznawała przynależność Krymu do Rosji i jej zwierzchnictwo nad Gruzją. Rosja zaś rezygnowała na rzecz Imperium Osmańskiego z Besarabii i Mołdawii, zagarniętych przezeń w czasie wojny, uzyskując od Turcji Jedysan. Potwierdzano przy tym wszystkie postanowienia traktatu kainardżyjskiego.
Przed samą śmiercią, jego opinię u cesarzowej próbował podkopać jej nowy kochanek, podsunięty jej przez przeciwników feldmarszałka – Płaton Zubow. On też odziedziczył niejako po nim gubernię noworosyjską.
Sprawa polska.
W 1775 uzyskał polski indygenat. Zaś w 1776 król Stanisław August Poniatowski nadał mu Order Orła Białego. Kawaler Orderu Świętego Stanisława w 1775 roku.
Potiomkin w czasie swojej kariery nabył szerokie dobra na Kijowszczyźnie i Bracławszczyźnie, województwach należących wówczas jeszcze do Rzeczypospolitej. Jego apetyt był jednak większy i najchętniej władałby na całych ziemiach tych województw, a także na Podolu. Do tego niezbędne byłoby jednak prawne włączenie tych ziem do Rosji. Z tego też powodu był gorącym zwolennikiem dalszych rozbiorów Polski, co kłóciło się nieco z koncepcją Katarzyny, chcącej utrzymać okrojoną Polskę i Litwę jako swój protektorat. W szczególnych przypadkach brała jednak ona pod uwagę koncepcję podziału kraju. Taka okoliczność pojawiła się 3 maja 1791. Niedługo potem, do Jass, gdzie Potiomkin pertraktował z Turkami plany pokoju, przybyli Szczęsny Potocki i Seweryn Rzewuski, z którymi Potiomkin zawiązał nić przyjaźni. Stał się on więc faktycznym projektodawcą drugiego rozbioru Polski, przynajmniej w sferze wpływów rosyjskich.
Potiomkin swoje plany związane z Rzecząpospolitą zmieniał w czasie, uzależniał je od aktualnej sytuacji politycznej. Projektował m.in. aneksję Mołdawii przez Polskę i obalenie konstytucji majowej, innym jego planem było zostanie królem Polski lub utworzenie w jej ramach księstwa, którym mógłby rządzić po śmierci Katarzyny i spodziewanym zmarginalizowaniu w Rosji. Przez pewien czas współpracował z królem Stanisławem Augustem Poniatowskim, ten plan z kolei przewidywał reformę ustroju Polski i utworzenie wspólnie z Rosją koalicji antytureckiej.
Pamięć.
Jego imieniem nazwano zwodowany w 1900 carski pancernik Floty Czarnomorskiej – Kniaź Potiomkin-Tawriczeskij. Okręt ten przeszedł do historii z racji buntu marynarzy, jaki wybuchł na jego pokładzie w 1905 oraz późniejszego wykorzystania jego motywu przez Siergieja Eisensteina w filmie Pancernik Potiomkin z 1925 roku. Jego imię noszą także pojawiające się we wspomnianym filmie odeskie Schody Potiomkinowskie ().
Za sprawą nieprzychylnego mu posła saskiego Georga von Helbiga, który opisał je w swej książce określenie „wioski potiomkinowskie” zyskało międzynarodowy status.
Do noworosyjskich tradycji Potiomkina odwołuje się także od 2017 Republikański Korpus Kadetów nieuznawanej republiki Naddniestrza.

</doc>
<doc id="547429" url="https://pl.wikipedia.org/wiki?curid=547429" title="FIBA Europe Cup">
FIBA Europe Cup

FIBA Europe Cup – międzynarodowe, klubowe rozgrywki koszykarskie, utworzone z inicjatywy FIBA Europe w 2015 roku. Uważane są za czwarte najważniejsze po Eurolidze, EuroCup i Lidze Mistrzów FIBA rozgrywki koszykarskie w Europie. W sezonie zasadniczym biorą udział 32 drużyny wyłonione na podstawie wyników osiąganych w ligach narodowych oraz wcześniejszych ustaleń. Zwycięzca danej edycji FIBA Europe Cup uzyskuje możliwość gry w kolejnym sezonie w Lidze Mistrzów FIBA.
Składy mistrzowskie.
2015-16 Fraport Skyliners (Niemcy):
Konstantin Klein, John Little, Max Merz, Johannes Voigtmann, Danilo Barthel, Johannes Richter, Quantez Robertson, Mike Morrison, Jordan Theodore, Philip Scrubb, Aaron Doornekamp, (Trener: Gordon Herbert)
2016-17 Nanterre 92 (Francja):
Chris Warren, Talib Zanna, Heiko Schaffartzik, Mykal Riley, Hugo Invernizzi, Brian Conklin, Bathiste Tchouaffé, Jean-Frédéric Morency, Spencer Butterfield, Arson Mendy, Teddy Cheremond, Mathias Lessort (Trener: Pascal Donnadieu)
2017-18 Umana Reyer Wenecja (Włochy)
MarQuez Haynes, Bruno Cerella, Stefano Tonut, Austin Daye, Mitchell Watt, Hrvoje Perić, Dominique Johnson, Michael Bramos, Michael Jenkins, Tomas Ress, Paul Biligha (Trener: Walter De Raffaele)
2018-19 Dinamo Sassari (Włochy)
Marco Spissu, Marco Antonio Re, Jaime Smith, Tyrus McGee, Justin Carter, Giacomo Devecchi, Daniele Magro, Dyshawn Pierre, Stefano Gentile, Rashawn Thomas, Achille Polonara, Jack Cooley, Scott Bamforth, Ousame Diop, Christian Martoins (Trener: Gianmarco Pozzecco)

</doc>
<doc id="547430" url="https://pl.wikipedia.org/wiki?curid=547430" title="HAL 9000">
HAL 9000

HAL 9000 – fikcyjny komputer przedstawiony w książce "" Arthura C. Clarke'a i w o tym samym tytule w reżyserii Stanleya Kubricka.
Opis.
Został uruchomiony w laboratoriach HAL w Urbana, Illinois, 12 stycznia 1997 (w filmie: 1992). Jego pierwszym instruktorem był dr Chandra (w filmie: Pan Langley). Jako największe osiągnięcie przemysłu informatycznego i najbardziej zaawansowany projekt sztucznej inteligencji, został zainstalowany na statku Discovery One jako kontroler misji. Zarządza wszystkimi aspektami technicznymi misji i kontroluje jej przebieg, a także jako jedyny zna prawdziwy cel wyprawy. Jego interfejs został zoptymalizowany pod kątem komunikacji z człowiekiem – komunikacja głosowa i bardzo rozwinięty podsystem emocjonalny czynią go rozmówcą o intelekcie człowieka.
Podczas lotu ku księżycowi Saturna (w powieści) lub ku Jowiszowi (w filmie) HAL po udowodnieniu mu pomyłki, być może pod wpływem Monolitu, buntuje się przeciw ludzkiej załodze (9 lat później okazuje się, że było to wynikiem otrzymania sprzecznych poleceń, co sprawiło, że chciał najlepiej je zinterpretować i popadł w tzw. pętlę Hofstadtera-Möbiusa). Zabija wszystkich członków załogi, z wyjątkiem dowódcy, Davida Bowmana, który wyłącza wyższe funkcje HAL-a, pozostawiając systemy odpowiedzialne za funkcjonowanie statku i utrzymanie warunków życia jednoosobowej już załogi. W czasie „agonii” HAL powoli zaczyna tracić swoją świadomość; jest wyraźnie przestraszony („"Dave, will you stop?"” – „Dave, przestaniesz?”; „"My mind is going. I can feel it"” – „Mój umysł odchodzi. Czuję to.”). Ostatecznie śpiewa piosenkę "Daisy Bell" i traci „świadomość”.
W książce A.C. Clarke'a "" i jej ekranizacji w reżyserii Petera Hyamsa, po 9 latach HAL zostaje przywrócony do życia przez dr. Chandrę, członka załogi amerykańsko-radzieckiej misji statku Leonow. Gdy załoga Leonowa dowiaduje się, że dalsze przebywanie w rejonie Jowisza jest niebezpieczne, jedynym wyjściem jest szybki powrót z wykorzystaniem Discovery jako pierwszego członu rakiety, HAL daje się przekonać do poświęcenia statku i siebie. Gdy Jowisz eksploduje, stając się małą gwiazdą, HAL zostaje przemieniony w istotę niematerialną, taką, jaką wcześniej stał się David Bowman.
W filmie głos Hala ma akcent kanadyjski jako mniej przyciągający uwagę, a przez to bardziej niepokojący; pierwotnie teksty nagrywał brytyjski aktor z charakterystyczną wymową Cockney, następnie rolę powierzono Douglasowi Rainowi z Kanady.
Motyw HAL 9000 występuje w utworach "Brain Bypass" Combichrista, i "Dark 1.2" Darkspace oraz "IBM" Rechenzentrum.

</doc>
<doc id="547431" url="https://pl.wikipedia.org/wiki?curid=547431" title="Kup (ujednoznacznienie)">
Kup (ujednoznacznienie)



</doc>
<doc id="547440" url="https://pl.wikipedia.org/wiki?curid=547440" title="Zatoczek">
Zatoczek



</doc>
<doc id="547443" url="https://pl.wikipedia.org/wiki?curid=547443" title="Blok karkonosko-izerski">
Blok karkonosko-izerski

Blok karkonosko-izerski, krystalinik karkonosko-izerski – jednostka geologiczna (tektoniczna) w Sudetach Zachodnich, składająca się z kilku mniejszych części: centralnie położonego granitowego masywu karkonoskiego oraz otaczających go starszych jednostek zbudowanych ze skał metamorficznych – leżącego po jego północno-zachodniej stronie metamorfiku izerskiego, na wschodzie – wschodniej osłony granitu karkonoskiego (zwanej też mylnie metamorfikiem wschodnich Karkonoszy) oraz na południu – metamorfiku południowych Karkonoszy, znajdującego się całkowicie po stronie czeskiej.
Blok karkonosko-izerski graniczy od zachodu z blokiem łużyckim, od północy z metamorfikiem kaczawskim, od wschodu z niecką śródsudecką, a od południa z niecką podkarkonoską w Czechach. Granica zachodnia jest trudna do sprecyzowania, północna i południowa jest tektoniczna, a wschodnia prawdopodobnie sedymentacyjna.
Granitowy masyw, który powstał przez wciśnięcie intruzji magmowej między skały metamorficzne w trakcie procesów plutonicznych podczas orogenezy hercyńskiej, tworzy centralną część bloku karkonosko-izerskiego.
Skały bloku karkonosko-izerskiego budują znaczną część Sudetów Zachodnich: Pogórze Izerskie, Góry Izerskie, Karkonosze, Kotlinę Jeleniogórską oraz Rudawy Janowickie (z wyjątkiem ich wschodniej partii, zbudowanej ze skał osadowych niecki śródsudeckiej).

</doc>
<doc id="547446" url="https://pl.wikipedia.org/wiki?curid=547446" title="Marszałek Sejmu">
Marszałek Sejmu



</doc>
<doc id="547452" url="https://pl.wikipedia.org/wiki?curid=547452" title="Botzaris">
Botzaris

Botzaris - stacja linii nr 7 bis metra w Paryżu. Stacja znajduje się w 19. dzielnicy Paryża. Została otwarta 18 lipca 1911 r.
Na wschodzie stacji planowano poprowadzić dalszą odnogę metra, jednak plany te nie zostały nigdy zrealizowane. Stacja została nazwana "Botzaris" od biegnącej nad stacją Rue Botzaris, ulicy poświęconej bohaterowi walk o niepodległość Grecji, Markosowi Botzarisowi, twórcy pierwszego słownika grecko-albańskiego. Stacja została ukończona w roku 1911. Stacja posiada dwa perony boczne w osobnych halach o przekroju kołowym, połączonych prześwitami między oboma torami. Powierzchnie otaczające wnętrze pokryte są emaliowanymi kaflami. Wystrój stacji utrzymany jest w formach charakterystycznych dla pierwszych linii paryskiego "Metropolitain", czyli do "Art Nouveau". Okolice tej stacji z parkiem Buttes-Chaumont są częstym miejscem spotkań mieszkających w Paryżu Greków, a także Bułgarów.

</doc>
<doc id="547453" url="https://pl.wikipedia.org/wiki?curid=547453" title="Park Krajobrazowy Wysoczyzny Elbląskiej">
Park Krajobrazowy Wysoczyzny Elbląskiej

Park Krajobrazowy Wysoczyzny Elbląskiej – obszar chroniony obejmujący najciekawsze fragmenty Wysoczyzny Elbląskiej, porośnięty głównie lasami bukowymi. Park został utworzony 26 kwietnia 1985 r. uchwałą WRN w Elblągu (Uchwała Nr VI/51/85).
Powierzchnia Parku: 13 417,47 ha, powierzchnia otuliny: 7679,16 ha.
Mimo położenia na przeciwległym krańcu Polski ma cechy obszaru górskiego, o czym świadczy choćby roślinność – żebrowiec górski, pióropusznik strusi oraz lilia złotogłów. Faunę reprezentują jeleń, popielica, jenot, bielik, trzmielojad, żuraw, orlik krzykliwy i inne bardziej pospolite gatunki. Najwyższym punktem jest Góra Srebrna (198,5 m n.p.m.), występują liczne potoki. Odwiedzając park warto też wybrać się też do barokowego pałacu w Kadynach.
Rezerwaty przyrody.
Poprzednia, pierwotna nazwa to "Park Krajobrazowy Wzniesienie Elbląskie".

</doc>
<doc id="547454" url="https://pl.wikipedia.org/wiki?curid=547454" title="Venia legendi">
Venia legendi

Venia legendi (z łac.) – prawo do prowadzenia wykładów przez niesamodzielnych pracowników naukowych ze stopniem doktora lub ewentualnie z tytułem zawodowym magistra lub równoważnym. Normalne prawo do prowadzenia wykładu na uczelni przysługiwało jedynie naukowcowi z habilitacją. Venia legendi nadawane jest na podstawie Decyzji Rady Wydziału (ewentualnie innej jednostki organizacyjnej), z reguły na czas określony. Samodzielni pracownicy nauki z mocy ustawy posiadają prawo wykładania, a dodatkowo obowiązek kształcenia kadry naukowej (czyli doktorantów).

</doc>
<doc id="547457" url="https://pl.wikipedia.org/wiki?curid=547457" title="Steve Biko">
Steve Biko

Steve Biko, właściwie "Stephen Bantu Biko" (ur. 18 grudnia 1946 w King William’s Town w RPA, zm. 12 września 1977 w Pretorii) – pokojowy działacz ruchu przeciw apartheidowi w Republice Południowej Afryki. 
Tak jak Frantz Fanon, Biko może być uznawany za osobę, która miała znaczący wpływ na rozwój koncepcji tzw. "black-consciousness", jako rozwiązań problemów egzystencjalnych. Był zwolennikiem Fanona i Aimé Césaire, w przeciwieństwie do Nelsona Mandeli, który uchodzi za ucznia i zwolennika Gandhiego. Myśl Biko zbliżona jest do tej, jaką prezentowali Amilcar Cabral i Huey Newton. Zdaniem Biko, apartheid miał tak głęboki wpływ na świadomość czarnej populacji RPA, że czarni faktycznie zaczęli wierzyć w wyższość białej rasy.
Życiorys.
Był trzecim dzieckiem w rodzinie. Ojciec, urzędnik, zmarł, gdy Steve miał 4 lata. Matka była sprzątaczką.
Z powodu zaangażowania politycznego został wydalony z Lovedale High School. Naukę kontynuował w liberalnej katolickiej szkole w Natalu, St. Francis College.
W 1965 roku poznał amerykańskiego boksera Rubina Cartera, którego oprowadzał po Johannesburgu, przed jego walką z lokalnym mistrzem Joem Ngidi. Nawiązała się między nimi krótka znajomość, która zakończyła się z momentem aresztowania Cartera. W lutym 1966 zdołał on jeszcze wspomóc Biko, przemycając broń w czasie podróży na kolejną walkę w RPA. 
W 1966 rozpoczął studia na University of Natal Medical School w Durbanie, gdzie poznał swojego mentora i przyjaciela Joshuę Mboya Dadę. Pierwotnie działał w wieloetnicznym "National Union of South African Students". Odszedł z niej w 1968, po czym współtworzył "South African Students' Organization" (SASO), której został pierwszym przewodniczącym (1968). W 1972 r. został honorowym przewodniczącym "Black People’s Convention". W połowie tego samego roku został wydalony z uczelni. Jego aktywność została zauważona przez władze RPA, w rezultacie czego w marcu 1973 otrzymał zakaz przemawiania publicznego, przez co rozumiano także rozmowę z liczbą osób większą niż jedna. Nie można go też było cytować, ani w publikacjach, ani w rozmowach. Nie ograniczyło to jednak jego działalności. Nadal organizował zebrania i wydawał gazetkę "Szczera rozmowa" (ang. "Frank Talk")
Odegrał dużą rolę w organizacji protestów szkolnych w miejscowości Soweto (16 czerwca 1976), które miały na celu obronę nauki niektórych przedmiotów szkolnych w języku zulu. Strajk zakończył się masakrą protestujących. 
Biko został aresztowany 18 sierpnia 1977 pod zarzutem terroryzmu (jego organizacja "Black Consciousness" była nazywana przez rząd RPA "Black Nazi"'), na podstawie ustawy o terroryzmie. Na jej podstawie od roku 1950 aresztowano ponad 40 000 czarnych. Biko, zgodnie z tym prawem, mógł być przetrzymywany w celi bez ograniczenia czasowego. Przez 24 dni był przesłuchiwany i torturowany (głodzony, bity, przywiązywany na cały dzień do kraty okiennej). 11 września, po utracie przytomności, został przewieziony samochodem do więzienia w Pretorii, gdzie następnego dnia zmarł. 
Rząd RPA oświadczył, że przyczyną śmierci Biko był strajk głodowy, jednak sekcja zwłok wykazała śmierć z powodu uszkodzenia mózgu. Wieść o jego śmierci szybko rozeszła się po świecie, na jego pogrzeb zjechało wielu dziennikarzy, polityków i dyplomatów, także z Europy Zachodniej i Stanów Zjednoczonych. Mimo że policja starała się, aby jak najmniej ludzi dostało się na pogrzeb Biko, stawiło się na nim ponad 15 000 ludzi. Sprawcy jego śmierci nie zostali nigdy skazani.
Upamiętnienie.
Postać Biko została upamiętniona w licznych utworach muzycznych ("Biko" Petera Gabriela) i literackich, a także filmach. 
Spośród tych ostatnich, znany jest film Richarda Attenborough "Krzyk wolności" z 1987, w którym rolę Biko gra Denzel Washington, nakręcony na podstawie książek Donalda Woodsa "Biko" oraz "Asking for Trouble". 

</doc>
<doc id="547459" url="https://pl.wikipedia.org/wiki?curid=547459" title="Choroba Handa-Schüllera-Christiana">
Choroba Handa-Schüllera-Christiana



</doc>
<doc id="547460" url="https://pl.wikipedia.org/wiki?curid=547460" title="Tekst jednolity">
Tekst jednolity

Tekst jednolity – tekst aktu prawnego uwzględniający wszelkie zmiany, jakie w nim zaszły od chwili ogłoszenia albo od chwili ogłoszenia poprzedniego tekstu jednolitego.
Sporządzenie tekstu jednolitego ma na celu ułatwienie posługiwania się tekstem aktu prawnego w sytuacji, kiedy akt prawny był często nowelizowany lub dokonano w nim wielu zmian.
W Polsce oficjalny tekst jednolity ogłasza się w formie obwieszczenia w dzienniku urzędowym, w którym dany akt normatywny ogłoszono. Tekst jednolity stanowi załącznik do obwieszczenia. Teksty jednolite ustaw ogłasza Marszałek Sejmu Rzeczypospolitej Polskiej, a innych aktów normatywnych – organ właściwy do wydania tego aktu, a w przypadku:
Od 1 stycznia 2016 r. Marszałek Sejmu ogłasza tekst jednolity ustawy nie rzadziej niż raz na 12 miesięcy, jeżeli była ona nowelizowana. Ustawa może określić termin ogłoszenia tekstu jednolitego.
Tekst jednolity aktu normatywnego innego niż ustawa ogłasza się nie rzadziej niż raz na 12 miesięcy, jeżeli był on nowelizowany. Akt normatywny może określić termin ogłoszenia tekstu jednolitego.
Obwieszczenie w sprawie ogłoszenia tekstu jednolitego nie jest źródłem prawa, jednak jeżeli ogłoszono tekst jednolity aktu normatywnego, przy powoływaniu się na niego należy podać adres publikacyjny tego tekstu jednolitego. Jeżeli ogłoszono więcej niż jeden tekst jednolity, należy podać adres publikacyjny ostatnio ogłoszonego.
Obecnie, wobec upowszechnienia się środków komunikacji elektronicznej (szczególnie Internetu) i rozwoju rynku wydawniczego, instytucja oficjalnego tekstu jednolitego straciła na znaczeniu.
Dla rozróżnienia tekstów jednolitych ogłaszanych w dziennikach urzędowych od pozostałych kompilacji urzędowych i prywatnych dla tych drugich używa się nazwy „tekst ujednolicony”.

</doc>
<doc id="547461" url="https://pl.wikipedia.org/wiki?curid=547461" title="Ziarniniak kwasochłonny wieloogniskowy">
Ziarniniak kwasochłonny wieloogniskowy



</doc>
<doc id="547462" url="https://pl.wikipedia.org/wiki?curid=547462" title="Żółtakowatość przewlekła samoistna">
Żółtakowatość przewlekła samoistna



</doc>
<doc id="547463" url="https://pl.wikipedia.org/wiki?curid=547463" title="Histiocytosis X">
Histiocytosis X



</doc>
<doc id="547464" url="https://pl.wikipedia.org/wiki?curid=547464" title="Rów Bentleya">
Rów Bentleya

Rów Bentleya, podlodowy rów Bentleya (ang. "Bentley Subglacial Trench") – rów położony pod powierzchnią lądolodu antarktycznego, w którym skalne podłoże Antarktydy Zachodniej znajduje się najgłębiej pod powierzchnią morza. Znajduje się pomiędzy Ziemią Ellswortha a Ziemią Marii Byrd.
Jest to najgłębszy fragment Ryftu Zachodnioantarktycznego, gdzie litosfera kontynentu jest najcieńsza i zarazem jedno z miejsc, gdzie powierzchnia Ziemi jest położona najniżej pod poziomem morza: 2496 m p.p.m. (jeszcze niżej sięga pod Lodowcem Byrda na Antarktydzie Wschodniej). Obszar ten nie jest depresją, a rzadką odmianą kryptodepresji, która nie jest zalana wodą, tylko przykryta parokilometrową warstwą lodu.
Nazwany imieniem amerykańskiego profesora glacjologii i geomorfologii uniwersytetu Wisconsin, Charlesa Bentleya (1929 – 2017).

</doc>
<doc id="547467" url="https://pl.wikipedia.org/wiki?curid=547467" title="Marsjańska twarz">
Marsjańska twarz



</doc>
<doc id="547468" url="https://pl.wikipedia.org/wiki?curid=547468" title="Odpis">
Odpis



</doc>
<doc id="547474" url="https://pl.wikipedia.org/wiki?curid=547474" title="Towaroznawstwo">
Towaroznawstwo

Towaroznawstwo – nauka zajmująca się badaniem i oceną właściwości użytkowych towarów oraz czynników wpływających na jakość. Szerzej to nauka o właściwościach towarów, metodach ich badania i oceny, czynnikach, zjawiskach i procesach rzutujących na jakość i wartość użytkową, o właściwym ukształtowaniu jakości wyrobów w sferach: przedprodukcyjnej, produkcyjnej i poprodukcyjnej.
Jako kierunek studiów towaroznawstwo oferuje zdobywanie zarówno wiedzy ekonomicznej, jak i laboratoryjnej, chemicznej, technicznej i przyrodniczej.
Dyscyplina naukowa.
Towaroznawstwo jest jedną z czterech dyscyplin nauk ekonomicznych (obok ekonomii, finansów i nauk o zarządzaniu). Od kilku lat występuje spór pomiędzy przedstawicielami nauk ekonomicznych oraz przedstawicielami nauk rolniczych o klasyfikację towaroznawstwa do jednej z tych dwóch dziedzin nauki. Obecny stan klasyfikacji towaroznawstwa do nauk ekonomicznych istniał od początku istnienia dyscypliny ‘towaroznawstwo’, a kierunki te przed II wojną światową powstawały wyłącznie na uczelniach ekonomicznych.
Kierunek: Towaroznawstwo.
Wydziały uczelni w Polsce, które kształcą studentów na kierunku „Towaroznawstwo”:

</doc>
<doc id="547475" url="https://pl.wikipedia.org/wiki?curid=547475" title="Okręt widmo">
Okręt widmo

Okręt widmo (ang. "The Phantom Ship") – powieść gotycka, z gatunku literatury marynistycznej. Jej autorem jest Frederick Marryat, napisana została w 1839 roku. Jej akcja oparta jest na literackim rozwinięciu legendy o Latającym Holendrze.
Streszczenie.
Filip Vanderdecken jest młodym człowiekiem o porywczej naturze. Mieszka wraz z matką w holenderskim mieście Terneuzen. W jego rodzinnym domu znajduje się izba, od lat zamknięta, a powód jej zamknięcia jest tajemnicą matki Filipa. Przed śmiercią matka dzieli się z synem sekretem. Ojciec Filipa był marynarzem, kapitanem okrętu. Podczas swego ostatniego rejsu, nie mogąc z powodu burzy opłynąć Przylądka Dobrej Nadziei, uśmierzył bunt załogi, domagającej się zawrócenia do Zatoki Stołowej, wyrzucając za burtę przywódcę buntu, pilota Schriftena. Poprzysiągł przy tym na relikwię Krzyża świętego, którą nosiła jego małżonka, iż choćby miał żeglować "do sądnego dnia", opłynie ów przylądek. Przeklinał przy tym i bluźnił Bogu. Jego przysięga została przyjęta, został przez Boga skazany na wieczne żeglowanie po morzach bez możliwości zawinięcia do portu i przynoszenie pecha napotykanym statkom, chyba że okaże skruchę i ucałuje relikwię, na którą przysięgał.
Pozwolono mu jednak ukazać się żonie w postaci zjawy, i przekazać jej list z informacją o możliwym sposobie zbawienia jego duszy i uwolnienia oceanów od złowróżebnej zjawy. Ukazał się jej właśnie w owej zamkniętej izbie i tam od lat spoczywa też ów list.
Po śmierci matki Filip natychmiast otwiera izbę. Znajduje znaczną ilość pieniędzy oraz list.
Postanawia przyjąć rolę zbawcy ojca, uważając to za swój obowiązek wobec niego.
Pierwszą przeszkodą, jaką ma do pokonania, jest kradzież relikwii przez medyka nazwiskiem Poots, leczącego matkę Filipa przed jej śmiercią. Medyk po kradzieży zabarykadował się w swoim domu, a Filip, nie mogąc dostać się do środka, podpalił jego drzwi, by zmusić go do wyjścia i zwrotu relikwii. Akcja potoczyła się jednak inaczej - z okna wychyliła się piękna Amine, córka medyka, i spytała o powody krwiożerczych zamiarów Vanderdeckena. Wysłuchawszy go, obiecała skłonić swego ojca do zwrotu relikwii, jeśli ten ją posiada. Tak też się dzieje - Filip ugasił niegroźny jeszcze pożar i odzyskał relikwię.
Amine i Filip wkrótce zakochali się w sobie i pobrali się. Jednakże obowiązek wobec ojca nakazywał mu rozstanie z nią i wypłynięcie na morze. Filip podczas pobytu w Amsterdamie podjął starania o zaokrętowanie na statku płynącym do Indii Wschodnich, mając nadzieję na spotkanie widmowego okrętu ojca w okolicach Przylądka Dobrej Nadziei. Minęło jednak kilka miesięcy, i gdy Filip niemal już zapomniał o swych planach, o co zresztą Amine bardzo się starała, gdy w ich domu pojawił się jednooki, przerażający pilot Schriften, z listem informującym o możliwości wypłynięcia w morze.
Schriften to druga z zasadniczych przeszkód na drodze młodego Vanderdeckena do dotrzymania słowa danego Bogu i ojcu. Podczas morskich rejsów, Schriften podburza przeciwko Filipowi załogę, usiłuje wykraść mu relikwię, zraża do niego towarzyszy podróży sugerując jego koligację rodzinną z przeklętym kapitanem widmowego statku.
Filip dzieli swoje życie między morskie wyprawy a życie w Terneuzen u boku Amine. Niejednokrotnie spotyka Latającego Holendra, zawsze kończy się to zagładą statku i śmiercią wielu ludzi. Ale nie jest mu dane dostarczyć ojcu relikwii. Zawsze coś stoi na przeszkodzie, najczęściej Schriften, który w finale powieści okazuje się być widmem owego wyrzuconego za burtę pilota z Latającego Holendra, któremu pozwolono przeszkadzać Filipowi w wypełnieniu zadania.
Jednym ze statków, na którym Vanderdecken płynie na spotkanie ojca, jest Oost-Indiaman "Vrouw Katerina", stare pudło mające już dawno za sobą lata świetności. Kapitan "Pani Katarzyny" jest szaleńczo zakochany w tym zewłoku okrętu i nie pozwala powiedzieć nań złego słowa. Niestety - jak prawie wszystkie statki, na których pokłady wchodzi młody Vanderdecken, także i "Vrouw Katerina" kończy źle wskutek pożaru. Niepoprawny kapitan pod niebiosy opiewa żałosny koniec swego statku...
Amine ciężko przeżywa rozstania z mężem. W końcu, gdy Filip jako kapitan okrętu ma prawo zabrać ze sobą żonę, nakłania ją do wspólnego rejsu. Kończy się on tragicznie - rozdzieleniem małżonków. Filip z ocalałymi marynarzami dopływa do bezludnej wyspy, Amine zaś trafia do portugalskiej kolonii Goa.
Amine jest zrozpaczona rozstaniem z mężem. Korzystając z wiedzy, którą przekazała jej matka, usiłuje w sposób magiczny dowiedzieć się o jego losach. Niestety, praktyki te wymagają pomocy innych osób, a Goa należy do katolickiej Portugalii, gdzie w owym czasie szaleje Inkwizycja. Amine zostaje zdradzona, a następnie oskarżona o herezję i czary. Odmawia okazania skruchy, zachowuje się bardzo dumnie. Zostaje spalona na stosie podczas uroczystości auto-da-fé.
Filip zdołał opuścić wyspę i dostać się do Batawii (ob. Dżakarta w Indonezji). Nie ustaje w poszukiwaniach Amine, udaje mu się jeszcze ostatni raz zobaczyć ją - mimo odziania w upokarzający strój pokutny i ogolonej głowy, pełnej dumy i pogardy dla swych prześladowców. Filip, mimo nadludzkich wysiłków, nie jest w stanie jej uwolnić ani jej pomóc.
Po stracie Amine Filip zostaje strzępem człowieka. Oprócz żony utracił też najbliższego przyjaciela, rozszarpanego przez tygrysa, zobojętniał już na wszystko, z wyjątkiem poszukiwania ojca, chce już tylko wypełnić swe zadanie i zginąć.
Filip jest już starcem, a Schriften nie postarzał się nawet o rok. Vanderdecken nie ma już żadnych wątpliwości, z kim ma do czynienia. Podczas swego ostatniego rejsu Filip znów widzi okręt ojca. W desperacji usiłuje doścignąć oddalającą się zjawę. Towarzyszy mu Schriften, kpiąc z niego i przepowiadając, że nigdy nie zdoła dogonić tego okrętu. Nakłania go też do tego, by zmniejszył ciężar łodzi wyrzucając z niej Schriftena. Filip jednak nie chce tego uczynić. Mówi: "Nie wiem, kim jesteście ani dlaczego próbujecie mi przeszkodzić. Wiem jednak, że podobnie jak ja, macie swoje zadanie do wypełnienia, i wypełniacie je najlepiej, jak potraficie". Deklaruje przebaczenie pilotowi wszystkiego, co tamten mu uczynił.
Wówczas Schriften ujawnia, że taki właśnie był warunek: okazanie przebaczenia największemu wrogowi. Filip dogania "Latającego Holendra" i dostarcza ojcu relikwię. Kapitan Vanderdecken i jego widmowa załoga zostają zbawieni, a okręt wraz z załogą i Filipem pogrąża się w morskiej otchłani.

</doc>
<doc id="547477" url="https://pl.wikipedia.org/wiki?curid=547477" title="Teorie spiskowe">
Teorie spiskowe



</doc>
<doc id="547478" url="https://pl.wikipedia.org/wiki?curid=547478" title="Shōkō Asahara">
Shōkō Asahara

, właśc. (ur. 2 marca 1955 w Yatsushiro, w prefekturze Kumamoto, zm. 6 lipca 2018 w Tokio) – założyciel i duchowy przywódca sekty Aum Shinrikyō („Najwyższa Prawda”) odpowiedzialnej m.in. za dokonanie zamachu terrorystycznego w tokijskim metrze w dniu 20 marca 1995 roku. W wyniku rozprzestrzenienia gazu bojowego – sarinu – śmierć poniosło 13 osób, a ponad 6 tys. zostało rannych. W 2004 skazany na karę śmierci, a w 2018 stracony.
Życiorys.
Shōkō Asahara urodził się w biednej, wielodzietnej rodzinie producenta mat tatami. Od najmłodszych lat zmagał się z jaskrą, wynikiem której była niemal całkowita ślepota. Młody Shōkō ukończył szkołę specjalną dla niewidomych dzieci, następnie rozpoczął studia medycyny chińskiej oraz akupunktury.
Na początku lat 80. XX w. Shōkō Asahara założył w Tokio szkołę, w której wykładał tajniki jogi. To z niej wywodzili się pierwsi członkowie sekty. Za naukę nie pobierał pieniędzy, twierdząc iż tylko ludzie, którzy doświadczyli „duchowego oświecenia”, są tego godni. Przysporzyło mu to w tym okresie wielu zwolenników.
Udział w wyborach parlamentarnych w roku 1990 zakończył się jednak porażką. Lider sekty zdobył zaledwie 1700 głosów, a 25 z nim kandydujących miało jeszcze słabsze wyniki. Na skutek porażki uznał, że wybory zostały sfałszowane przez władze.
Oczekiwane „oświecenie” przyszło w 1987 roku podczas podróży do Indii. Po powrocie do Japonii, dzięki funduszom przekazanym mu przez najwierniejszych wyznawców, stworzył i zarejestrował organizację religijną o nazwie Aum Shinrikyō – „Najwyższa Prawda” (wcześniej, w 1984 roku, Asahara założył firmę-stowarzyszenie o nazwie Aum Shinsen no Kai, szkołę jogi i wydawnictwo). W krótkim czasie skupiła ona kilka tysięcy wyznawców w Japonii i poza jej granicami. Program religijny organizacji opracował sam Asahara, bazując na buddyjskich i tybetańskich sutrach (kanon palijski, jogasutry i innych) oraz tekstach taoistycznych. Nauczanie, przy użyciu którego mistrz, oprócz tradycyjnej medytacji i ascezy, wykorzystywał również zdobycze najnowszej techniki oraz popularność anime i mangi, odbywało się na zasadzie podziału hierarchicznego – aby osiągnąć wyższy stopień wtajemniczenia, trzeba było wpierw zdać specjalny egzamin z efektów dotychczasowej nauki. Szybkiego zwiększania wpływów organizacji nie zdołały powstrzymać władze, mimo odebrania jej statusu organizacji religijnej w 1995 roku.
Jednym z głównych założeń sekty było przeświadczenie o nieuniknionym, rychłym nadejściu końca świata, który przetrwać mieli tylko członkowie organizacji. Chcąc przyśpieszyć jego nadejście, począwszy od 1994 roku, członkowie Aum Shinrikyō zaczęli dokonywać w całej Japonii ataków terrorystycznych przy użyciu gazu bojowego – sarinu. Najsłynniejsze i najbardziej krwawe z nich to zamach w dniu 27 czerwca 1994 roku dokonany w mieście Matsumoto, w wyniku którego śmierć w męczarniach poniosło 7 osób, a ponad 200 zostało rannych, oraz atak na tokijskie metro w rządowej dzielnicy Kasumigaseki w dniu 20 marca 1995 roku. Doprowadził on do śmierci 12 osób i poważnych obrażeń ponad 5 tys. Szybkie śledztwo, jakie zarządzono po ostatnim ataku, doprowadziło do ujęcia 427 członków sekty z Asaharą na czele.
W 2001 roku członkowie organizacji przymierzali się do próby odbicia lidera i przemycenia go do Rosji. 
W trakcie procesu postawiono Asaharze 17 zarzutów. Według prokuratorów ponosił on swoimi decyzjami bezpośrednią odpowiedzialność za śmierć 27 osób zamordowanych przez członków sekty. Proces wzbudzał liczne kontrowersje na całym świecie: krytykowano aresztowanie głównego adwokata sekty, Yoshihiro Yasudy, czym "de facto" pozbawiono Asaharę możliwości skutecznej obrony. Organizacja Human Rights Watch wyrażała głośne niezadowolenie dotyczące nieludzkich warunków, w jakich przetrzymywany był Asahara. Ostatecznie jednak, po długim procesie, udowodniono 13 z 17 postawionych mu zarzutów i 27 lutego 2004 roku skazano na śmierć przez powieszenie. Shōkō Asahara, oczekujący w celi śmierci na wykonanie wyroku, złożył apelację, jednak 15 września 2006 roku sąd apelacyjny ostatecznie potwierdził wyrok sądu niższej instancji, od którego odwoływali się obrońcy Asahary. Mimo prawomocności wyroku, w 2012 roku, w związku z aresztowaniami kolejnych członków „Najwyższej Prawdy”, egzekucja Asahary została odroczona.
Japońskie Ministerstwo Sprawiedliwości poinformowało 6 lipca 2018 roku, że tego samego dnia w godzinach porannych został wykonany wyrok śmierci na założycielu sekty i sześciu jej członkach, którzy zorganizowali atak gazowy w Tokio w 1995 roku.

</doc>
<doc id="547479" url="https://pl.wikipedia.org/wiki?curid=547479" title="Boks na Letnich Igrzyskach Olimpijskich 1964">
Boks na Letnich Igrzyskach Olimpijskich 1964

Turniej bokserski na XVIII Igrzyskach Olimpijskich odbywał się w dniach od 10 października do 23 października 1964 roku, w Tokio.

</doc>
<doc id="547480" url="https://pl.wikipedia.org/wiki?curid=547480" title="Pafos">
Pafos

Pafos (gr. "Πάφος") − miasto w Republice Cypryjskiej, w dystrykcie Pafos. W 2011 roku liczyło 32 892 mieszkańców. Leży na południowo-zachodnim wybrzeżu Cypru. Ważny ośrodek turystyczny. Czwarte pod względem wielkości miasto kraju.
W starożytności istniały tu dwie osady: "Pafos Palaia" (starogr. "Πάφος Παλαιά" – Stare Pafos), położone na wschód od terenów współczesnego miasta, w pobliżu obecnej wsi Kuklia i późniejsze "Pafos Nea" (starogr. "Πάφος Νέα" – Nowe Pafos), znajdujące się w obszarze dzisiejszego Pafos, w jego południowo-zachodniej części.
Nazwa miasta miała pochodzić od imienia herosa-eponima – Paphosa, syna Pigmaliona.
Palepafos wg "Iliady" miał założyć Agapenor, król Tegei, wódz wojsk arkadyjskich w czasie wyprawy na Troję, w drodze powrotnej.
Według mitologii greckiej u wybrzeży Pafos narodziła się z morskiej piany bogini miłości Afrodyta.
Pafos było Europejską Stolicą Kultury w 2017 roku.
W mieście rozwinął się przemysł odzieżowy, obuwniczy oraz spożywczy.
Historia miasta.
Ślady bytności człowieka na terenie Pafos, tak jak i na całym Cyprze, sięgają przynajmniej epoki neolitu. Palepafos, położone na wschód od obecnego miasta, zostało założone prawdopodobnie na początku XIV w. p.n.e. Uważa się, że od samego początku istniał tu silny kult Afrodyty (wywodzący się zapewne z przedgreckiego kultu płodności, ogólnie przyjęta teoria mówi o obcym, niegreckim pochodzeniu kultu Afrodyty). W Palepafos istniała poświęcona jej słynna na cały świat grecki świątynia, którą zbudowano już w XII w. p.n.e.
Nowe Pafos, powstałe w obrębie dzisiejszego miasta, zostało założone pod koniec IV wieku p.n.e. W epoce hellenistycznej znacznie przybrało na znaczeniu, stając się w II wieku p.n.e. stolicą całego Cypru. Szczyt rozwoju osiągnęło pod rządami Rzymu (który objął kontrolę nad wyspą w 58 p.n.e.), będąc centrum politycznym i administracyjnym Cypru.
Na początku IV wieku Pafos zostało zniszczone przez trzęsienie ziemi. Miasto odbudowano, ale nie osiągnęło już dawnej świetności, a stolica została przeniesiona do także odbudowanej Salaminy.
W średniowieczu, najpierw w rękach Bizancjum, później łacinników i Wenecjan, wreszcie Turków Osmańskich, miasto niemal zupełnie straciło swoje dawne znaczenie, a prym wiodły porty Larnaka, Kirenia i Famagusta, rolę głównego ośrodka administracyjnego wyspy przejęła natomiast Nikozja. W 1103 r. w Pafos przebywał w drodze do Ziemi Świętej król Danii Eryk I, który tutaj zmarł i został pochowany w lokalnej bazylice (kościół uległ zniszczeniu podczas trzęsienia ziemi). Obecnie na tym miejscu znajduje się tablica pamiątkowa ku czci króla.
Sytuacja Pafos jako mało ważnego miasteczka nie zmieniła się pod rządami Brytyjczyków, ani po odzyskaniu niepodległości przez Cypr w latach sześćdziesiątych XX wieku. Dopiero interwencja Turcji w 1974 roku, a w konsekwencji utrata takich miast jak Kirenia i Famagusta przez Republikę Cypryjską na rzecz Cypru Północnego skłoniła rząd południowocypryjski do inwestycji w Pafos, dzięki czemu miasto jest dziś ważnym ośrodkiem turystycznym południowej części wyspy.
Polskie wykopaliska w Pafos.
Polska ekspedycja archeologiczna Centrum Archeologii Śródziemnomorskiej UW pod kierownictwem profesora Kazimierza Michałowskiego rozpoczęła prace w czerwcu 1965 roku. Na stanowiskach w południowo-zachodniej części Pafos odkryto marmurowe rzeźby Asklepiosa oraz czczonej w mieście Artemidy. Odkryto też skarb srebrnych monet z okresu Filipa Arridajosa i Aleksandra Wielkiego. Następnym kierownikiem polskich ekspedycji archeologicznych został profesor Wiktor Andrzej Daszewski (1971–2007), kolejnym doktor Henryk Meyza (2008–2019). Oprócz prac wykopaliskowych polska ekspedycja prowadzi prace rekonstrukcyjne i konserwatorskie w Pafos. Systematycznie odkrywana jest ogromna rezydencja antyczna (120 metrów długości i 80 szerokości) ze względu na znajdującą się w pałacu mozaikę przedstawiającą walkę Tezeusza z Minotaurem zwana "Willą Tezeusza".
W 2011 roku badania w Pafos rozpoczął także Zakład Archeologii Klasycznej Instytutu Archeologii Uniwersytetu Jagiellońskiego, pod kierunkiem prof. dr hab. Ewdoksii Papuci-Władyki pod nazwą Paphos Agora Project. Jego celem było odnalezienie hellenistycznej agory stolicy wyspy, która znajdowała się przypuszczalnie pod rzymską. W roku 2015, projekt wszedł w nowy etap realizacji, którego celem było zbadanie i rekonstrukcja przestrzeni publicznej agory oraz infrastruktury i działalności ekonomicznej miasta z zastosowaniem metod interdyscyplinarnych.
Od 2020 na stanowisku rozpoczyna się wspólny polski projekt konsorcjum naukowego złożonego z Uniwersytetu Jagiellońskiego, Centrum Archeologii Śródziemnomorskiej UW i Politechniki Warszawskiej pod kierunkiem prof. Ewdoksii Papuci-Władyki: „MA-P Maloutena i Agora w planie urbanistycznym Pafos: Modelowanie miejskiego krajobrazu stolicy hellenistycznego i rzymskiego Cypru”.
Zabytki.
Bogactwo zabytków z praktycznie każdej epoki istnienia Pafos stało się przyczyną wpisania miasta na listę światowego dziedzictwa kultury UNESCO. Do ważniejszych zabytków zaliczają się:
Klimat.
Pafos znajduje się w strefie klimatu subtropikalnego typu śródziemnomorskiego, z bardzo łagodnymi zimami i długimi ciepłymi, częściowo gorącymi latami. Średnia roczna temperatura wynosi 23.6 °C w dzień i 13,9 °C w nocy.
Średnia temperatura dwóch miesięcy zimowych – stycznia i lutego wynosi wokół 17 °C w dzień i 8 °C w nocy, średnia temperatura morza wynosi 17–18 °C. Opady śniegu, jak i mróz nie występują. Lato trwa osiem miesięcy, od kwietnia do listopada. W okresie od maja do listopada średnia temperatura morza wynosi ≥20 °C. Dwa miesiące – marzec i grudzień mają charakter przejściowy, ze średnią temperaturą 18–19 °C w ciągu dnia i około 9 °C podczas nocy, pod względem temperatury i nasłonecznienia przypominają nieco maj i wrzesień w Polsce. W Pafos, jak i w pozostałych miejscowościach na wybrzeżu Cypru występują stosunkowo małe wahania temperatury, zarówno pomiędzy dniem a nocą oraz pomiędzy kolejnymi dniami.
Pafos ma 46 dni deszczowe rocznie przy opadach ≥1 mm lub 62 dni deszczowych rocznie przy opadach ≥0.2 mm, od generalnie bezdeszczowego okresu od maja do września do około 10 dni deszczowych w styczniu. Występuje tu 3415 godzin czystej słonecznej pogody rocznie, od 186 h (6 godzin dziennie, około 6 razy więcej niż w Polsce) w grudniu do 391 h (średnio 12.6 godziny czystego słońca na dobę) w lipcu.
Osoby związane z miastem.
Christiaan Barnard – Lekarz, chirurg, który tutaj zmarł.

</doc>
<doc id="547481" url="https://pl.wikipedia.org/wiki?curid=547481" title="Sighișoara">
Sighișoara

Sighișoara (, ) – miasto w środkowej Rumunii, w okręgu Marusza, nad rzeką Târnava Mare, na Wyżynie Transylwańskiej, siedziba administracyjna gminy Sighișoara. W 2011 roku liczyło ok. 25,6 tys. mieszkańców.
Jeden z najlepiej zachowanych średniowiecznych zespołów miejskich w Europie Środkowo-Wschodniej, wpisany na Listę Światowego Dziedzictwa UNESCO. Miasto jest węzłem kolejowym i drogowym, stanowi także ośrodek przemysłu odzieżowego, spożywczego, włókienniczego, szklarsko-fajansowego, materiałów budowlanych i maszynowego.
Historia.
W wieku XII niemieccy osadnicy i handlarze zwani przez miejscowych Sasami zostali sprowadzeni do Siedmiogrodu (rum. "Transilvania") przez króla Węgier, by zasiedlać i bronić granic jego królestwa. Kronikarz Krauss datuje osiedla saskie w Sighișoarze na 1191 rok. Miasto przed 1280 rokiem nazywało się z łaciny Castrum Sex, natomiast od około 1280 Niemcy nazwali je Schespurch. W 1337 Sighișoara stała się domeną królewską i otrzymała prawa miejskie w 1367 roku jako Civitas de Segusvar. W dokumentach z 1435 występuje już pod dzisiejszą nazwą.
Miasto odgrywało ważną strategiczną i handlową rolę na rubieżach Europy Środkowej przez kilka stuleci. Sighișoara stała się jednym z najważniejszych miast Siedmiogrodu (Transylwanii), odwiedzanym przez rzemieślników z całego Cesarstwa. Niemieccy rzemieślnicy dominowali w gospodarce miasta do tego stopnia, że sami zbudowali fortyfikacje obronne. Szacuje się, że między XVI i XVII stuleciem w Sighișoarze istniało 15 gildii i 20 cechów rzemieślniczych. W Sighișoarze mieszkał też barokowy rzeźbiarz Elias Nicolai. Książę Wołoszczyzny (rum. Țara Românească), Wład Diabeł, bił tutaj monety oraz wydał pierwszy dokument zawierający rumuńską nazwę miasta "Sighișoara". Miasto było też siedzibą Jerzego Rakoczego, wybranego księciem Siedmiogrodu i królem Węgier w 1629 r.
Sighișoara przecierpiała okupację turecką, pożary i zarazy w XVII i XVIII wieku. Niedaleka równina Albeşti była miejscem Bitwy pod Sighișoarą (węg. Segesvárem), gdzie rewolucyjna armia węgierska pod wodzą Józefa Bema została pokonana przez armię rosyjską dowodzoną przez Ludersa 31 lipca 1849 r. Pomnik wzniesiono w 1852 roku ku czci rosyjskiego generała Skariatina, poległego w tej bitwie. Powszechnie uważa się, że także węgierski poeta Sándor Petőfi zginął w tej bitwie. Pomnik ku jego pamięci wzniesiono w 1897 r. Po I wojnie światowej Sighișoara przeszła w wyniku rozpadu Austro-Węgier w granice Królestwa Rumunii.
Zabytki.
Stare miasto Sighișoary znajduje się pod ochroną jako znakomity przykład niewielkiego ufortyfikowanego średniowiecznego grodu, wpisanego na listę Światowego Dziedzictwa Kultury UNESCO. Co roku w lipcu w starej twierdzy odbywa się Festiwal Średniowieczny.
Sighișoara jest znana z powodu znakomicie zachowanego Starego Miasta. Punktem charakterystycznym miasta jest stara wieża zegarowa wysoka na 64 m, wzniesiona w 1556 roku. Dziś mieści się w niej Muzeum Historyczne.
Innymi atrakcjami są:

</doc>
<doc id="547482" url="https://pl.wikipedia.org/wiki?curid=547482" title="Román Rodríguez Rodríguez">
Román Rodríguez Rodríguez

Román Rodríguez Rodríguez (ur. 1 marca 1956 w La Aldea de San Nicolás) – hiszpański polityk, lekarz i nauczyciel akademicki, parlamentarzysta, w latach 1999–2003 prezydent Wysp Kanaryjskich.
Życiorys.
Ukończył medycynę na Universidad de La Laguna. Specjalizował się w zdrowiu publicznym i zarządzaniu placówkami służby zdrowia. Został działaczem kanaryjskiego związku zawodowego Sindicato Obrero Canario. Pracował jako lekarz, był również nauczycielem akademickim na Universidad de Las Palmas de Gran Canaria.
Działacz lewicowych ugrupowań kanaryjskich nacjonalistów, z którymi dołączył do Koalicji Kanaryjskiej. Od 1993 do 1999 w regionalnej administracji odpowiadał za służbę zdrowia (w randze odpowiadającej wiceministrowi rządu regionalnego). W latach 1999–2004 zasiadał w parlamencie wspólnoty autonomicznej. Od lipca 1999 do lipca 2003 sprawował urząd prezydenta Wysp Kanaryjskich. Koalicja Kanaryjska po wyborach w 2003 ponownie obsadziła to stanowisko, objął je jednak Adán Martín Menis. Román Rodríguez Rodríguez w 2005 opuścił swoje dotychczasowe ugrupowanie, stając na czele nowej centrolewicowej partii pod nazwą Nueva Canarias.
Od 2004 do 2008 był posłem do Kongresu Deputowanych VIII kadencji. W latach 2007–2011 pełnił funkcję wiceprzewodniczącego cabildo insular na Gran Canaria, kolegialnego organu zarządzającego tą wyspą. W 2011 powrócił do parlamentu Wysp Kanaryjskich. W 2019 został wiceprezydentem rządu regionalnego, w którym powierzono mu też odpowiedzialność m.in. za finanse.

</doc>
<doc id="547483" url="https://pl.wikipedia.org/wiki?curid=547483" title="Sighisoara">
Sighisoara



</doc>
<doc id="547484" url="https://pl.wikipedia.org/wiki?curid=547484" title="Sigiszoara">
Sigiszoara



</doc>
<doc id="547485" url="https://pl.wikipedia.org/wiki?curid=547485" title="Osiedle Dambonia (Opole)">
Osiedle Dambonia (Opole)

Osiedle Dambonia (oficjalnie XXV-lecia) - osiedle mieszkaniowe w Opolu wybudowane na gruntach dawnej wsi Szczepanowice, część Opolskiej Spółdzielni Mieszkaniowej „Przyszłość”. Główna część osiedla zlokalizowana jest w kwartale ulic: Niemodlińskiej, Dambonia i Domańskiego. Częścią osiedla są również dziesięciopiętrowe bloki w rejonie skrzyżowania ul. Wojska Polskiego z Niemodlińską.
Osiedle wybudowano w okolicach roku 1975
Architektura.
Zabudowa wielorodzinna, bloki cztero- i dziesięciopiętrowe, łącznie 2147 mieszkań. Działa tutaj klub osiedlowy "Feniks" i drużyna piłki nożnej. Przy wjeździe na osiedle, od strony ul. Niemodlińskiej, znajduje się pętla autobusowa i charakterystyczny pawilon handlowy z nazwą osiedla. Dojazd autobusami MZK linii nr 5, 8, 9, 12, 13, 16, 17, 18, 28, 80, N1, N5, N13 
Osiedle od strony zachodniej i północnej graniczy z jednostką wojskową, równolegle do ulicy 
Dambonia. 
Od południowej odgrodzone jest linią zabudowań przemysłowych i linią kolejową, równolegle do ulicy Niemodlińskiej.
Do wschodniej strony ulicy Domańskiego znajduje się niewielkie obniżenie terenu, które nieoficjalnie jest granicą osiedla.

</doc>
<doc id="547486" url="https://pl.wikipedia.org/wiki?curid=547486" title="Fabiana">
Fabiana

Fabiana — imię żeńskie pochodzenia łacińskiego. Wywodzi się od nazwy rzymskiego rodu Fabiuszów. Żeński odpowiednik imienia Fabian.
Fabiana imieniny obchodzi 20 stycznia.
Osoby o imieniu Fabiana:
Zobacz też:

</doc>
<doc id="547488" url="https://pl.wikipedia.org/wiki?curid=547488" title="The Cross">
The Cross

The Cross – brytyjski zespół muzyczny. Jego frontmanem był perkusista grupy Queen - Roger Taylor. Grupa powstała w 1987 roku, kiedy koledzy Taylora z zespołu zajmowali się karierami solowymi. Zespół tworzyli Roger Taylor, Spike Edney, Clayton Moss, Peter Noone i Josh Macrae.
Zespołowi po wielu próbach udało się zadebiutować w październiku 1987 roku singlem "Cowboys And Indians", który wydała Virgin Records. Ich pierwszy publiczny występ miał miejsce w grudniu, kiedy to pojawili się w programie Meltdown w brytyjskiej telewizji Thames TV. 24 października inna stacja muzyczna, ITV wyemitowała ten występ.
Pierwsza płyta zespołu zatytułowana "Shove It" ukazała się w 1988. Ukazały się trzy single z tego albumu, a w jego nagraniu gościnnie wzięli udział: Freddie Mercury (który zaśpiewał utwór "Heaven For Everyone", opublikowany później na albumie "Made in Heaven") oraz Brian May (który zagrał na gitarze w utworze "Love Lies Bleeding"). W lutym grupa odbyła swoje pierwsze tournée (w Wielkiej Brytanii i Niemczech, gdzie zagrali w kilku klubach). Zespołowi udało się przyciągnąć wielbicieli Queen. 
W kwietniu ukazał się singel, zawierający cztery nagrania zespołu. The Cross pojawili się po raz drugi publicznie w programie Number 73. Pod koniec 1988 roku zespół jeszcze raz pojawił się publicznie w Hammersmith Palais, gośćmi zaproszonymi do udziału w koncercie byli Brian May i John Deacon. Później zespół umilkł, aż do 1990 roku.
Początkowo zespół grał klasyczny rock z elementami muzyki dance, które z czasem porzucił.
W 1990 roku The Cross podpisali kontrakt z wytwórnią EMI Parlophone (wytwórnią grupy Queen) i ponownie dali znać o sobie swoim drugim albumem "Mad, Bad And Dangerous To Know", który wyszedł na rynek w marcu, zaś jeden singel z tego albumu ukazał się w kwietniu. Przy promocji płyty wznowiono pierwszy album grupy, który sprzedawano w niższej cenie. W grudniu zespół wystąpił na zjeździe fanów Queen w Londynie w Astoria Theatre. Na koncercie zostały przedstawione trzy premierowe utwory, które się później znalazły na ich następnym albumie.
Rok 1991 był również dla grupy owocny: najpierw ukazał się jeden singel z trzeciego albumu "Blue Rock". Album ten ujrzał światło dzienne najpierw w sierpniu na rynku niemieckim, a pod koniec roku w Wielkiej Brytanii. Queen praktycznie przestał istnieć po śmierci wokalisty Queen w listopadzie 1991, więc w 1992 roku Roger Taylor ponownie związał się z The Cross. Rok później The Cross zakończył działalność, a Taylor zajął się karierą solową. W 2013 r. w boxie "The lot", zawierającym kompletną solową dyskografię Rogera, ukazały się reedycje albumów The Cross.

</doc>
<doc id="547491" url="https://pl.wikipedia.org/wiki?curid=547491" title="Leonard Nimoy">
Leonard Nimoy

Leonard Simon Nimoy (ur. 26 marca 1931 w Bostonie, zm. 27 lutego 2015 w Los Angeles) – amerykański aktor, reżyser, poeta i muzyk. 
Do historii filmu przeszedł przede wszystkim jako odtwórca roli Spocka w serialu science fiction "" (1966–1969). Wystąpił również w 8 filmach serii "Star Trek" powstałych w latach 1979–2013. Dwa z nich sam wyreżyserował.
Życiorys.
Urodził się w Bostonie w żydowsko-ukraińskiej rodzinie imigrantów z Zasławia. Służył w amerykańskiej armii do roku 1955 (armię opuścił w stopniu sierżanta). W filmie debiutował na początku lat 50.
W 2014 roku poinformował, że zdiagnozowano u niego przewlekłą obturacyjną chorobę płuc. 27 lutego 2015 roku zmarł w swoim domu w Los Angeles w następstwie komplikacji związanych z chorobą.
Na jego cześć jedną z planetoid nazwano (4864) Nimoy.
Filmografia.
Role filmowe:
Role w serialach TV:
Role głosowe:
Jako reżyser:

</doc>
<doc id="547492" url="https://pl.wikipedia.org/wiki?curid=547492" title="Świetliki">
Świetliki

Świetliki – polska grupa muzyczna zaliczana do nurtu alternatywnego rocka, poezji śpiewanej i piosenki literackiej, cold wave.
Wokalistą zespołu jest, posługujący się charakterystyczną manierą melorecytacji, poeta Marcin Świetlicki. Prawie wszystkie teksty zespołu Świetliki są jego autorstwa. Współliderami zespołu są Grzegorz Dyduch i Marcin Świetlicki.
Historia.
Grupa została założona w Krakowie, w październiku 1992 roku. Świetlicki założył ją wspólnie z muzykami krakowskiego zespołu "Trupa Wertera Utrata".
Pierwszy album – "Ogród koncentracyjny" – został nagrany w 1993 roku dla niezależnej, krakowskiej wytwórni Music Corner i wzbudził spore zainteresowanie zarówno publiczności, jak i mediów, przyniósł również zaproszenie na festiwal w Opolu 1995.
W 1996 roku zespół wydał drugą płytę, zatytułowaną "Cacy Cacy Fleischmaschine", która otrzymała dwie nominacje do nagrody Fryderyków w kategoriach rock alternatywny i poezja śpiewana, a do zespołu dołączył gitarzysta Artur Gasik.
Trzeci album, zatytułowany "Perły przed wieprze", został wydany w 1999 roku. W nagraniach wziął udział gościnnie Mateusz Pospieszalski.
W 2001 roku Świetliki przeszły do wytwórni Universal Music Polska. W tym samym roku wydano "Złe misie", z gościnnym udziałem Kasi Nosowskiej i Lecha Janerki.
W 2005 r. zespół nagrał album "Las putas melancólicas" z udziałem aktora Bogusława Lindy, który zaśpiewał część piosenek. Płyta cieszyła się dużą popularnością – promowała ją dobrze rozpoznawalna "Filandia".
W 2011 r. do grupy dołączyła grająca na altówce Zuzanna Iwańska i nie był to koniec zmian personalnych; w połowie 2012 zespół rozstał się z gitarzystą Arturem Gasikiem, rozszerzając jednocześnie skład o grającego na instrumentach klawiszowych Michała Wandzilaka.
12 października 2013 roku ukazała się płyta "Sromota".
Czarne Ciasteczka.
Muzycy Świetlików (Świetlicki, Dyduch i Piotrowicz) wraz z Antonim Gralakiem tworzą efemeryczny zespół Czarne Ciasteczka. Muzyka tego zespołu jest mieszaniną stylu Gralaka (jazz) i Świetlików (nowa fala) i jest w dużej mierze improwizowana. W odróżnieniu od twórczości Świetlików, pozbawiona jest muzyki gitarowej, z wyjątkiem gitary basowej.
Nazwa zespołu została zaczerpnięta z tekstu jednego z granych przez niego utworów pt. „Druga komunia”.
Czarne Ciasteczka nagrały jedną płytę "Tradycyjne polskie pieśni wielkopostne" – zapis pierwszego koncertu zespołu w Legnicy w 2002 roku. Album opublikowało w limitowanym nakładzie Biuro Literackie Port Legnica. Nagranie zostało zarejestrowane na amatorskim sprzęcie, a całość zawartości płyty stanowi pojedyncza ścieżka muzyczna.

</doc>
<doc id="547493" url="https://pl.wikipedia.org/wiki?curid=547493" title="Szlak Wzgórz Świętojańskich">
Szlak Wzgórz Świętojańskich

Szlak Wzgórz Świętojańskich zwany również Szlakiem Świętojańskim – pieszy szlak turystyczny w województwie podlaskim przebiegający przez gminy: Michałowo, Gródek i Supraśl. Szlak ma 27 km długości i jest oznakowany kolorem czerwonym. 
Przebieg szlaku.
Sokole – Stanek – Świnobród – Downiewo – Królowy Most – wzdłuż rzeki Płoski – Wzgórza Świętojańskie – Cieliczanka – Supraśl
Szlak o wybitnych walorach krajoznawczych. Rozpoczyna się we wsi Sokole, przez którą przechodzi linia kolejowa Białystok – Zubki Białostockie, dziś już nieczynna dla przewozów pasażerskich. Szlak kolejowy został zamknięty 2 kwietnia 2000 roku. Wzdłuż drogi do gajówki Świnobród w dawnej leśniczówce Stanek jest staw na rzece Świnobródce. Po dwóch kilometrach drogi dochodzi się do miejsca, gdzie była gajówka Świnobród. Obie miejscowości Stanek i Świnobród wchodziły w skład dóbr Chodkiewiczów w XVI wieku. 
Gajówka Świnobród to dawny dwór ziemiański wraz z zespołem parkowym i zabudowaniami dworskim, czworakami dworu Majdan (mieszkaniami służby) zamieniony później na mieszkania należące do Nadleśnictwa Żednia, a następnie na stanicę harcerską. Aktualnie już budynek dworu nie istnieje, rozebrany został w 2004 roku. Obok staw utworzony przez tamę na Świnobródce. 
Dalej szlak biegnie przez las (między innymi obok wyludnionej wsi Majdan – gdzie są pozostałości budynków, układów alei i sadów), przez morenę zwaną Górą Majdańską do Downiewa.
W Downiewie (wsi powstałej w XVIII wieku) warto zobaczyć drewniane krzyże przydrożne. Z Downiewa szlak wiedzie do Królowego Mostu – miejscowości letniskowej, gdzie można obejrzeć cerkiew prawosławną i kapliczkę. 
Przy kapliczce (o której legenda mówi, że powstała obok miejsca kaźni bliżej niesprecyzowanych bojowników o wolność – najprawdopodobniej powstańców styczniowych, niemniej jednak według innych mieszkańców mieli tu być pochowani Rosjanie) i cmentarzach (katolickim i prawosławnym) szlak skręca w lewo w las.
Biegnie przez Wzgórza Świętojańskie – najwyższe wzniesienia morenowe Puszczy Knyszyńskiej. Atrakcją szlaku są śródleśne jeziora, strumienie i miejsca pamięci narodowej oraz jedne z najwyższych wzniesień Wzgórz – góra znana pod nazwą: Świętego Jana (209 m n.p.m.) Na szczycie tej góry jest głaz z pamiątkową tablicą i krzyż na starej sośnie ku pamięci kaźni powstańców styczniowych, walczących na tych terenach.
Na szlaku warto zauważyć drzewostany iglaste: sosny i świerku (szczególnie odmianę sosny zwanej supraską lub masztową – nazwa taka się przyjęła, gdyż w dawniejszych czasach ta sosna była chętnie wykorzystywana na maszty do statków ze względu na swoją wysokość, strzelistość, brak sęków). 
Również można spotkać tu wiele gatunków roślin chronionych i rzadkich rosnących w naturalnym stanie: sasanki, widłaki, rosiczki, zawilce i inne. Gniazdują tu: bocian czarny, żuraw, orlik krzykliwy, dzięcioł trójpalczasty, kruk, jarząbek, cietrzew, głuszec. Spotkać tu można również: jelenie, żubry, rysie, wilki, łosie, borsuki, jenoty. 
Szlak wiedzie do Supraśla, miasta założonego w 1500 roku przez mnichów prawosławnych przybyłych z Gródka.

</doc>
<doc id="547494" url="https://pl.wikipedia.org/wiki?curid=547494" title="Niamiha">
Niamiha

Niamiha (biał. Няміга, Niamiha; ros. Немига, trb. "Niemiga") – ciek wodny na Białorusi, płynący na obszarze Mińska. Niamiha jest wzmiankowana w datowanych na XII wiek: w latopisie "Powieść minionych lat" i w utworze "Słowo o wyprawie Igora". Jest dopływem Świsłoczy. W XX wieku Niamiha została zamknięta w podziemnym, betonowym kolektorze.
Nazwa.
Nazwa cieku prawdopodobnie pochodzi od bałtyckiego słowa "Nemiga", oznaczającego „bezsenność”, „nie spanie”, „czuwanie”. W dawnych czasach mogło się to odnosić do ochrony lub posterunku straży.
Historia.
Z Niamihą (Niemiga) związana jest pierwsza wzmianka o Mińsku, obecna zarówno w latopisie "Powieść minionych lat" jak i w utworze "Słowo o wyprawie Igora". Zgodnie z wykopaliskami archeologicznymi, samo miasto i zarazem twierdza zostało założone w miejscu ujścia Niamihy do Świsłoczy, zastępując dotychczasową osadę leżącą nad rzeką Mienka (od niej prawdopodobnie pochodziła pierwotna nazwa miasta - Miensk). W 1067 roku na brzegach Niamihy miała miejsce bitwa między wojskami książąt połockich i kijowskich.
Pierwotnie Niamiha miała nieco ponad 4 m szerokości. W pierwszej połowie XIX wieku zaczęła wysychać stając się płytkim strumieniem, którego dolną część płynącą rowem wzdłuż nowo wytyczonej ulicy Niamiha wykorzystywano do odprowadzania ścieków i różnych odpadów. Strumień ten po ulewnych deszczach wiosną i jesienią regularnie zalewał ulicę oraz pobliski rynek, podtapiając budynki nawet do wysokości pierwszego piętra. Wody powodziowe wywoływały również niszczenie przerzuconych nad rzeką mostów, których naprawa wymagała dużych nakładów finansowych. Aby rozwiązać ten problem władze Mińska pod koniec 1912 roku podjęły decyzję o zamknięciu rzeki w podziemnym betonowym kolektorze, na którego budowę dwa lata później zatwierdziły odpowiedni budżet. Realizację inwestycji uniemożliwił jednak wybuch I wojny światowej.
Ostatecznie kolektor został wybudowany dopiero w 1926 roku, lecz tylko na dolnym odcinku Niamihy. Przy okazji zmieniono także przebieg koryta tej części rzeki, tak aby był bardziej prosty, zaś jego ujście zlokalizowano niedaleko mostu drogowego nad Świsłoczą przy ulicy Bahdanowicza - w pobliżu miejsca, w którym pierwotnie rzeka uchodziła do Świsłoczy. W późniejszych latach również przebieg koryta górnego odcinka rzeki został zmieniony, tak aby był bardziej zgodny z układem pobliskich ulic, a także, podobnie jak ten dolny został zamknięty w betonowym kolektorze, którego budowę ukończono w 1955 roku. Podczas budowy drugiej linii metra przebieg kolektora Niamihy zmieniono, gdyż znajdował się na tej samej głębokości co nowo powstająca stacja o tej samej nazwie co rzeka. Rzekę skierowano wtedy do kolektora wód opadowych "Cientr", zbierającego wodę deszczową z Kuncauszczyny, targowiska "Żdanowicze" i Prospektu Zwycięzców, a następnie odprowadzającego ją do Świsłoczy w pobliżu stadionu Dynama Mińsk. Pierwotne ujście kolektora Niamihy do Świsłoczy zostało przekształcone w część systemu odwadniającego stacji Niamiha.
Obecnie woda Niamihy jest dość czysta, gdyż nie są do niej spuszczane ścieki z kanalizacji. Jedynie podczas spływów wody deszczowej z okolicznych ulic na krótki czas ulega zanieczyszczeniu. Pomimo podziemnego biegu rzeka czasem powoduje na powierzchni podtopienia, czego przykładem jest powódź jaka w 2004 roku nawiedziła obszar ówczesnego Prospektu Maszierowa (obecnie Prospektu Zwycięzców), Prospektu Dzierżyńskiego i ulicy Niamiha.
Źródło i przebieg.
Pierwotnie źródło Niamihy znajdowało się na bagnie niegdyś położonym niedaleko dzisiejszego skrzyżowania ulicy Hruszewskiej i Zaułka Razynskiego. Dziś w miejscu tego bagna jest tylko małe, porośnięte trawą zagłębienie. Obecnie rzeka wypływa na dnie stanowiącej część systemu kanalizacyjnego studni, znajdującej się w pobliżu stacji kolejowej "Mińsk-Towarnaja". Dalej kolektor rzeki skręca na północny wschód i przebiega przez teren leżący między Prospektem Dzierżyńskiego a ulicą Miasnikowa, po czym biegnie wzdłuż ulicy Niamiha i uchodzi do Świsłoczy w pobliżu mostu przy ulicy Bahdanowicza. 
Niedaleko od ujścia do Świsłoczy, w miejscu, w którym znajduje się Sobór Świętych Piotra i Pawła Niamiha dzieliła się kiedyś na dwie odnogi - lewa, obecnie nieistniejąca opływała niegdysiejszy zamek miński od północy, po czym płynęła wzdłuż linii budynków mieszkalnych Prospektu Zwycięzców i w okolicy dzisiejszego Pałacu Sportu wpadała do Świsłoczy. Prawa odnoga z kolei przebiegała po południowej stronie zamku mińskiego. W ten sposób obie odnogi Niamihy stanowiły fosę zamku, chroniącą go przed wrogami

</doc>
<doc id="547495" url="https://pl.wikipedia.org/wiki?curid=547495" title="Vlkolinec">
Vlkolinec



</doc>
<doc id="547496" url="https://pl.wikipedia.org/wiki?curid=547496" title="Kastet">
Kastet

Kastet lub szpadryna – broń obuchowa miażdżąca, używana w walce wręcz. Kastet zazwyczaj jest odlewany z metalu (głównie ze stali i aluminium, chociaż istnieją także kastety wyrabiane z tworzyw sztucznych dla zmniejszenia wagi i niezauważenia przez wykrywacze metalu). Ma on formę zespojonych ze sobą pierścieni zakładanych na palce.
Zastosowanie.
Służy do nadawania większej siły ciosu pięści. Ze względu na małą powierzchnię, z którą kastet kontaktuje się przy uderzeniu, powoduje większe uszkodzenia tkanek i zwiększa prawdopodobieństwo uszkodzenia kości. Przy wyjątkowo silnym ciosie w czaszkę możliwe jest nawet spowodowanie śmierci zaatakowanej osoby.
Wykorzystanie.
Złą sławę zyskał sobie głównie ze względu na jego używanie przez środowiska przestępcze oraz w walkach ulicznych. Szczególnie niebezpieczną jego odmianą jest wersja zakończona kolcami (broń obuchowo-kolna). Istnieją też kastety z wbudowanym nożem (broń obuchowo-sieczna).
Kastet wywodzi się ze starożytnego Rzymu, gdzie był znany pod nazwą "caestus" i początkowo był rodzajem rękawicy lub ochraniacza na rękę wyrabianego ze skóry i metalu. Był on używany w czasie pojedynków bokserskich toczonych przez gladiatorów. W przeciwieństwie do obecnych rękawic bokserskich, które mają za zadanie wytłumić siłę uderzenia, "caestus" był używany do zwiększenia obrażeń zadawanych przeciwnikowi.
Podobna broń do kastetu – "tekko" jest znana na Okinawie i używana w sztukach walki. Znane są także przypadki używania kastetów w walce wręcz w okopach w czasie I wojny światowej.
Posiadanie w Polsce.
W Polsce na posiadanie kastetu wymagane jest zezwolenie wydawane przez komendanta powiatowego Policji, o czym mówi art. 9 ust. 3 w zw. z art. 4 ust. 1 pkt 4 lit. a Ustawy o broni i amunicji z 21 maja 1999. Ponadto kastet jest traktowany przez prawo karne jako tak zwane niebezpieczne narzędzie, między innymi artykuł 159 KK – za bójkę z użyciem niebezpiecznego narzędzia grozi kara pozbawienia wolności od 6 miesięcy do lat 8.

</doc>
<doc id="547497" url="https://pl.wikipedia.org/wiki?curid=547497" title="Człowiek z Flores">
Człowiek z Flores



</doc>
<doc id="547499" url="https://pl.wikipedia.org/wiki?curid=547499" title="Republic F-84 Thunderjet">
Republic F-84 Thunderjet

Republic Aviation F-84 Thunderjet – samolot odrzutowy skonstruowany pod koniec drugiej wojny światowej dla USAAF-u, jeden z pierwszych myśliwców odrzutowych po drugiej wojnie światowej. Początkowe oznaczenie P-84 zmieniono na F-84 wraz z wprowadzeniem w USAF-ie nowego systemu oznaczeń. Prototyp oblatano 28 lutego 1946 roku, a do 1953 roku wyprodukowano łącznie około 4450 sztuk.
Skrzydła pierwszych wersji F-84 nie miały skosu, co powodowało, że w wojnie koreańskiej nie były w stanie sprostać górującym nad nimi osiągami myśliwcom MiG-15. Skośne powierzchnie nośne MiG-ów powodowały mniejsze opory aerodynamiczne w zakresie większych prędkości, pozwalając na znacznie lepsze osiągi w locie. W tych starciach Thunderjety odniosły tylko 9 zwycięstw przy utracie przynajmniej 18 swoich samolotów w walkach powietrznych. F-84 wycofano z tego powodu z użycia jako myśliwce i zaczęto stosować jako samoloty myśliwsko-bombowe do ataków na pociągi, magazyny, mosty, tamy, pozycje i wojska wroga. W tej roli maszyna przenosiła bomby (w tym zasobniki z napalmem) i niekierowane pociski rakietowe. Ogółem między 1951 a 1953 rokiem odbyły nad Półwyspem Koreańskim 86 408 lotów bojowych, zrzucając m.in. 50 427 ton bomb. Przynajmniej 122 samoloty utracono przez ogień z ziemi, ogółem utracono ze wszystkich przyczyn 305 maszyn (inne dane: 335).
Niepowodzenie wersji F-84 z prostymi skrzydłami w planowanej pierwotnie roli samolotu myśliwskiego przyczyniło się do powstania późniejszych, poprawionych wersji ze skośnymi skrzydłami. Znacznie zmodyfikowany samolot otrzymał ostatecznie oznaczenie F-84F Thunderstreak (prototyp oznaczono początkowo jako YF-96, co implikowałoby zupełnie nowe oznakowanie wersji seryjnej). Na bazie F-84F powstała także wersja rozpoznawcza RF-84F Thunderflash.
F-84 był pierwszym amerykańskim samolotem myśliwskim zdolnym przenosić taktyczną broń atomową o mocy 8–60 kT.
W 1953 roku czechosłowacki MiG-15 (S-102) przechwycił amerykańskiego F-84E nad granicą z Niemcami i oddał w jego kierunku dwie salwy ostrzegawcze. Zrobił to jednak tak nieudolnie, że obie trafiły samolot, a po drugiej (już nad amerykańska strefą okupacyjną) Thunderjet zapalił się, a Amerykanin musiał katapultować się nad Bawarią.
Użytkownicy.
F-84G był użytkowany w wielu państwach, głównie NATO, samoloty były przekazywane przez USA w ramach "Military Assistance Program" (MAP) lub "Mutual Defence Aid Program" (MDAP).

</doc>
<doc id="547501" url="https://pl.wikipedia.org/wiki?curid=547501" title="Magnezyt">
Magnezyt



</doc>
<doc id="547502" url="https://pl.wikipedia.org/wiki?curid=547502" title="Komisja Rządząca">
Komisja Rządząca

Komisja Rządząca – tymczasowy rząd Księstwa Warszawskiego, powołany dekretem cesarza Napoleona I. Działał od 14 stycznia do 5 października 1807 roku.
W skład Komisji Rządzącej weszli: Stanisław Małachowski (prezes), Piotr Bieliński, Ksawery Szymon Działyński, Ludwik Szymon Gutakowski, Stanisław Kostka Potocki, Jan Paweł Łuszczewski (sekretarz generalny), Walenty Faustyn Sobolewski, Józef Wybicki.
Zakres władzy określał dekret urządzający który pozbawiał Komisję uprawnień ustawodawczych w sprawach ustrojowych przyszłego państwa jak i prowadzenia przez niego samodzielnej polityki zagranicznej. Musiała składać raporty ze swojej działalności francuskiemu Ministrowi Sekretarzowi Stanu Hugo Maretowi.
Komisja powołała Dyrektorium Generalne, pełniące funkcję Rady Ministrów, składające się z 5 dyrektorów, stojących na czele 5 resortów, którzy mieli sprawować właściwy zarząd krajem w sprawach skarbowych, wojskowych, sprawiedliwości, administracji i policji krajowej.
Komisja przywróciła sądy stanowe karne w I instancji i sprawy cywilne w II. Uporządkowano sprawy wojskowe poprzez ustalenie kryteriów rekrutacji do armii dzięki czemu min. istniało regularne wojsko polskie.

</doc>
<doc id="547508" url="https://pl.wikipedia.org/wiki?curid=547508" title="Ostuda">
Ostuda

Ostuda, melanodermia (łac. "chloasma", "melasma") - występowanie ostro odgraniczonych, przebarwionych (zwykle brązowych), symetrycznych plam na policzkach, czole, rzadziej na karku lub górnej wardze, bez poprzedzającego i towarzyszącego stanu zapalnego, związane z następującymi stanami:
Ryzyko wystąpienia zwiększa się przy narażeniu na światło słoneczne. Ostudy występują głównie u kobiet. Mogą ustępować samoistnie.
W leczeniu zaleca się leczenie przyczynowe, unikanie substancji wywołującej, zmniejszenie ekspozycji na słońce oraz miejscowe stosowanie środków wybielających, podobnie jak w leczeniu piegów.

</doc>
<doc id="547513" url="https://pl.wikipedia.org/wiki?curid=547513" title="Etna Kontrabande">
Etna Kontrabande

Etna Kontrabande – zespół muzyczny założony w 1999 przez wokalistę Jarosława Jarasa Pacanka (autora tekstów, muzyki i wideoklipów grupy). Grają muzykę reggae z elementami rocka, ska, muzyki elektronicznej.
Zespół koncertował na wielu scenach polskich i zagranicznych m.in. Pol'and'rock Festiwal (Polska), United Island of Prague (Czechy), One Love (Wielka Brytania), Colours of Ostrava (Czechy), Ostróda Reggae Festiwal (Polska), Besada u Big Bitu (Czechy), Musik Frei Machen (Niemcy).
Grupa ma na koncie 4 albumy i kilka singli. 
Skład.
Aktualny skład zespołu:
Dyskografia.
Single:
- Każdy zbiera życia łan (2016)
- Ogień płonie (2017)
- Kingston (2018)

</doc>
<doc id="547515" url="https://pl.wikipedia.org/wiki?curid=547515" title="Barbara Bach">
Barbara Bach

Barbara Bach, właściwie Barbara Ann Goldbach, (ur. 27 sierpnia 1947 w Nowym Jorku) – amerykańska aktorka filmowa, modelka, najlepiej znana jako major Anya Amasova z serii o agencie 007 – Jamesie Bondzie pt. "Szpieg, który mnie kochał" ("The Spy Who Loved Me", 1977) oraz partyzantka Maritza Petrović w sensacyjnym dramacie wojennym "Komandosi z Navarony" ("Force 10 from Navarone", 1978). W kwietniu 1981 poślubiła Ringo Starra.
Życiorys.
Wczesne lata.
Urodziła się na nowojorskim Rosedale jako najstarsze z pięciorga dzieci Marjorie Goldbach (1921–1997), irlandzkiej katoliczki, i nowojorskiego oficera policji Howarda I. Goldbacha (1922–2001), Austriaka żydowskiego pochodzenia. Jej babka była Rumunką. Dorastała w Jackson Heights. W 1964 ukończyła szkołę dla dziewcząt Dominican Commercial High School w Jamaica, w Queens. Rok później, w 1965, skróciła swoje nazwisko do Bach i rozpoczęła udaną karierę jako modelka, pozując do katalogów i magazynów o modzie. Opanowała też język włoski, francuski i hiszpański.
Kariera.
W wieku szesnastu lat podjęła pracę dla Eileen Ford Agency jako modelka. Jej twarz pojawiła się na okładkach magazynów „Vogue” i „Seventeen”. Pracując w Nowym Jorku, poznała swojego pierwszego męża – włoskiego biznesmena Augusto Gregoriniego. W 1966 przenieśli się do Włoch. Dwa lata potem pobrali się, a na świat przyszły ich dzieci – Francesca (ur. 7 sierpnia 1969 w Rzymie) i Gian Andrea (ur. 1972). W sierpniu 1975 doszło do separacji, Barbara przeniosła się do Los Angeles, a w 1978 małżeństwo z Gregorinim rozpadło się.
Debiutowała na szklanym ekranie w miniserialu "Odyseja" ("The Odissey", 1968), a potem występowała we włoskich produkcjach kinowych klasy B, m.in. w dramacie kryminalnym "Ostatnia szansa" ("L'Ultima chance", 1975) z Ursulą Andress czy w filmie przygodowym "Wilk morski" ("Il Lupo dei mari", 1975) na podstawie powieści Jacka Londona.
Prawdziwą popularność zdobyła jako rosyjska agentka major Anya Amasova w filmie z serii o agencie 007 – Jamesie Bondzie pt. "Szpieg, który mnie kochał" ("The Spy Who Loved Me", 1977) u boku Rogera Moore’a. Wystąpiła potem w roli jugosłowiańskiej partyzantki Maritzy Petrovich w sensacyjnym dramacie wojennym "Komandosi z Navarony" ("Force 10 from Navarone", 1978), gdzie męskie role zagrali Edward Fox, Harrison Ford i Robert Shaw.
W styczniu 1981 jej zdjęcia ukazały się w miesięczniku dla panów „Playboy”.
Na planie komedii "Jaskiniowiec" ("Caveman", 1981) poznała Ringo Starra, popularnego perkusistę zespołu The Beatles, za którego wyszła za mąż 27 kwietnia 1981. Razem pojawili się także w 11-minutowym filmie muzycznym fantasy "Chłodnik" ("The Cooler", 1982), melodramacie telewizyjnym NBC "Księżniczka Daisy" ("Princess Daisy", 1983) i dramacie muzycznym Paula McCartneya "Give My Regards to Broad Street" (1984).
W 1993 ukończyła studia na Wydziale Psychologii UCLA w Los Angeles.

</doc>
<doc id="547518" url="https://pl.wikipedia.org/wiki?curid=547518" title="Pogoń Leżajsk">
Pogoń Leżajsk

Pogoń Leżajsk – polski klub piłkarski z siedzibą w Leżajsku, od 2015 roku występujący w lidze okręgowej. Największym sukcesem drużyny jest drugie miejsce w III lidze w sezonie 1993/1994. Założony w 1962 roku.
Historia.
W 1918 roku w Leżajsku powstały towarzystwa sportowe, a później kluby sportowe w dzielnicach: Zmuliska, Rynek, Podolszyny, Podklasztor. W latach 1944–1947 istniało koło sportowe. W 1948 roku powstał klub piłkarski RKS Unia-Piła, który w 1952 roku zmienił nazwę na KS Unia-Piła Leżajsk, od nazwy firmy drzewnej będącej sponsorem klubu. W 1956 roku zmieniono nazwę na KS Sparta Leżajsk.
W 1962 roku w wyniku połączenia LKS Chałupki i KS Sparty, powstał nowy klub LKS Pogoń Leżajsk. W 1976 roku decyzją sponsorów zmieniono nazwę klubu na Międzyzakładowy Klub Sportowy Pogoń Leżajsk. W 1991 roku Pogoń awansowała do IV ligi Podkarpackiej.
W 1992 roku Pogoń awansowała do III Ligi, w której w 1994 roku zajęła II miejsce. W latach 1993–1995 klub chwilowo zmienił nazwę na ASPN Browar-Pogoń Leżajsk. W 2000 roku Pogoń spadła do IV ligi, a w 2001 roku awansowała do III ligi. W 2002 roku Pogoń spadła do IV ligi, a w 2004 roku awansowała do III ligi. W 2004 roku Pogoń awansowała do III ligi, a w 2006 roku spadła do IV ligi.
W sezonie 2014/2015 roku Pogoń nie otrzymała licencji na grę w IV lidze i została zdegradowana do klasy okręgowej

</doc>
<doc id="547521" url="https://pl.wikipedia.org/wiki?curid=547521" title="Rozszerzalność temperaturowa">
Rozszerzalność temperaturowa



</doc>
<doc id="547525" url="https://pl.wikipedia.org/wiki?curid=547525" title="Pomniki przyrody w powiecie otwockim">
Pomniki przyrody w powiecie otwockim

Na terenie powiatu otwockiego znajduje się 136 pomników przyrody, w tym:
Gatunki wybranych pomników przyrody.
Ważniejsze pomniki przyrody na terenie powiatu otwockiego obejmują następujące gatunki drzew:
Wybrane pomniki przyrody według gmin i miejscowości.
gmina Celestynów.
Celestynów
Dąbrówka
Glina
Jatne
Lasek
Okoły
Podbiel
Pogorzel
Pogorzel Warszawska
Regut
Strzępki
Tabor
Torfy
Gmina Józefów.
Józefów
Gmina Karczew.
Glinki
Karczew
Ostrówek
Otwock Wielki
Gmina Kołbiel.
Radachówka
Rudzienko
Gmina Wiązowna.
Boryszew
Dęby Otwockie
Emów
Glinianka
Kopki
Wiązowna
Wola Ducka
Wola Karczewska
Żanęcin

</doc>
<doc id="547536" url="https://pl.wikipedia.org/wiki?curid=547536" title="Terry Davis">
Terry Davis

Terry Davis (ur. 5 stycznia 1938) — brytyjski polityk, członek parlamentu z ramienia Partii Pracy. W latach 1970 — 2004 był wielokrotnie wybierany na członka parlamentu w okręgach w Bromsgrove, Birmingham i Stechford. Jako parlamentarzysta pracował przez 28 lat.
W czerwcu 2004 został wybrany na sekretarza generalnego Rady Europy i w związku z tym zrezygnował z funkcji parlamentarzysty.
Ma dwoje dzieci oraz dwoje wnucząt.
Zobacz też.
Izba Lordów, Partia Konserwatywna, Rada Europy, Unia Europejska

</doc>
<doc id="547538" url="https://pl.wikipedia.org/wiki?curid=547538" title="Estudiantes de La Plata">
Estudiantes de La Plata



</doc>
<doc id="547547" url="https://pl.wikipedia.org/wiki?curid=547547" title="Bronisława Kowalska (polityk)">
Bronisława Kowalska (polityk)

Bronisława Kowalska (ur. 5 grudnia 1955 w Starachowicach, zm. 26 grudnia 2020 w Kielcach) – polska polityk, politolog, nauczycielka i wykładowczyni akademicka, doktor nauk społecznych, działaczka harcerska, posłanka na Sejm II, III i IV kadencji (1993–2005), eurodeputowana V kadencji (2004).
Życiorys.
Córka Stanisława i Bronisławy. Ukończyła w 1979 studia na Wydziale Humanistycznym Wyższej Szkoły Pedagogicznej w Kielcach. W 2015 została doktorem nauk społecznych w zakresie nauk o polityce – pracę doktorską pt. "Frakcja Parlamentarna Sojuszu Lewicy Demokratycznej (SLD) jako aktor polityczny w latach 1991–2005" obroniła w Instytucie Politologii Uniwersytetu Wrocławskiego.
Pracowała jako nauczycielka, najpierw w szkole podstawowej, następnie w Zespole Szkół Technicznych i Ogólnokształcących im. Henryka Pobożnego w Legnicy. Była kierownikiem wydziału zuchowego w legnickiej Komendzie Chorągwi Związku Harcerstwa Polskiego i starszym instruktorem wykładowcą w Centralnej Szkole Instruktorów w Oleśnicy. Pełniła funkcję przedstawiciela ministra edukacji i nauki w konwencie Państwowej Wyższej Szkoły Zawodowej im. Witelona w Legnicy.
Od 1990 działała w Socjaldemokracji Rzeczypospolitej Polskiej (kierowała wojewódzkimi strukturami tej partii i należała do jej założycieli tego ugrupowania), w 1999 przystąpiła do Sojuszu Lewicy Demokratycznej.
W latach 1993–2005 sprawowała mandat posłanki na Sejm II, III i IV kadencji z ramienia Sojuszu Lewicy Demokratycznej. W 2001 została wybrana w okręgu legnickim. W Sejmie pracowała m.in. w Komisji Edukacji, Nauki i Młodzieży, Komisji Mniejszości Narodowych i Etnicznych oraz Komisji Spraw Zagranicznych. Była obserwatorem w PE, a od maja do lipca 2004 pełniła obowiązki eurodeputowanej w Parlamencie Europejskim V kadencji. W Europarlamencie zasiadała w grupie socjalistycznej. W 2005 nie uzyskała reelekcji.
W 2005 objęła stanowisko prodziekana Wydziału Filologicznego Wyższej Szkoły Menedżerskiej w Legnicy.
Chorowała na białaczkę; zmarła na skutek COVID-19 w okresie światowej pandemii tej choroby. Pochowana na cmentarzu parafialnym w Krynkach.

</doc>
<doc id="547549" url="https://pl.wikipedia.org/wiki?curid=547549" title="Peredhil">
Peredhil



</doc>
<doc id="547550" url="https://pl.wikipedia.org/wiki?curid=547550" title="Mirosław Sielatycki">
Mirosław Sielatycki

Mirosław Zenon Sielatycki (ur. 6 marca 1957 w Sulęcinie) – polski nauczyciel i urzędnik samorządowy, autor pomocy dydaktycznych, w latach 1999–2006 dyrektor Centralnego Ośrodka Doskonalenia Nauczycieli, w latach 2010–2012 podsekretarz stanu w Ministerstwie Edukacji Narodowej.
Życiorys.
Ukończył studia z zakresu geografii ekonomicznej na Uniwersytecie Wrocławskim. Kształcił się na studiach podyplomowych na Uniwersytecie Warszawskim (z ochrony i kształtowania środowiska) i w Akademii Leona Koźmińskiego (z w administracji publicznej).
Od 1983 do 1997 pracował jako nauczyciel geografii w VI Liceum Ogólnokształcącym im. Tadeusza Reytana w Warszawie, wśród jego uczniów w tej szkole znalazło się sześciu finalistów i dwóch laureatów olimpiad geograficznych. Od 1990 do 1998 przez dwie kadencje zasiadał w radzie miejskiej Piastowa (początkowo jako przedstawiciel Komitetu Obywatelskiego). Był m.in. członkiem zarządu miasta. W 1998 został wicedyrektorem, zaś w 1999 premier Jerzy Buzek mianował go na dyrektora CODN. Uczestniczył w radach wielu programów edukacyjnych. Współtworzył podstawy programowe do liceum profilowanego, programy i publikacje w zakresie nauki przedsiębiorczości, edukacji europejskiej, międzykulturowej, ekonomicznej i ekologicznej. Samodzielnie lub we współpracy z innymi osobami wydał ponad 20 książek.
W czerwcu 2006 minister edukacji narodowej Roman Giertych podjął decyzję o jego odwołaniu z funkcji dyrektora CODN, zarzucając wydanie publikacji mającej w jego ocenie zachęcać szkoły do spotkań z organizacjami homoseksualnymi (co dotyczyło w rzeczywistości oficjalnego poradnika Rady Europy). W obronie Mirosława Sielatyckiego wystąpił szereg osób oraz organizacji, m.in. sekretarz generalny RE oraz Amnesty International. W tym samym miesiącu odwołał się on od decyzji ministra do sądu pracy. Do procesu po stronie Mirosława Sielatyckiego przystąpił rzecznik praw obywatelskich. W maju 2007 sąd pracy uznał, że odwołanie było niezgodne z obowiązującymi przepisami i dyskryminujące, przyznając powodowi odszkodowanie i zadośćuczynienie.
W 2007 objął stanowisko zastępcy dyrektora Biura Edukacji Urzędu m.st. Warszawy. W kwietniu 2010 został powołany na stanowisko podsekretarza stanu w Ministerstwie Edukacji Narodowej, zastępując Krzysztofa Stanowskiego. W październiku 2012 jego dymisję z tej funkcji przyjął premier Donald Tusk. Następnie powrócił do pracy w Urzędzie m.st. Warszawy.
Odznaczenia.
W 2014 odznaczony Krzyżem Oficerskim Orderu Odrodzenia Polski.
Życie prywatne.
Żonaty z Marią Sielatycką, ma dwóch synów.

</doc>
<doc id="547551" url="https://pl.wikipedia.org/wiki?curid=547551" title="Eugène Charles Catalan">
Eugène Charles Catalan

Eugène Charles Catalan (ur. 30 maja 1814 w Brugii, zm. 14 lutego 1894 w Liège) – matematyk belgijski.
Życiorys.
Eugène Charles Catalan był jedynym dzieckiem francuskiego złotnika, Josepha Catalana. Od roku 1825 studiował na słynnej uczelni École Polytechnique, gdzie w 1833 roku poznał Josepha Liouville. Z uczelni wydalony w roku 1834, powrócił na nią w roku 1835. Dzięki pomocy Liouville'a od roku 1838 wykładał na tej uczelni geometrię wykreślną, jednak z powodu poglądów politycznych stracił katedrę w roku 1841. Po tym okresie geometrii wykreślnej uczył w Charlemagne College.
Catalan był zaangażowany politycznie, wyznawał lewicowe poglądy. Popierał wydarzenia Wiosny Ludów. Przez pewien czas zasiadał we francuskim parlamencie.
W roku 1865 objął katedrę analizy matematycznej na Uniwersytecie w Liège. Pracował dla Belgijskiej Akademii Nauk, głównie w dziedzinie teorii liczb.
Praca naukowa.
Catalan prowadził badania naukowe w dziedzinie teorii liczb, geometrii wykreślnej, ułamków łańcuchowych, oraz kombinatoryki. Nazwał swoim imieniem szczególną powierzchnię w rzeczywistej trójwymiarowej przestrzeni (minimalną okresową powierzchnię w takiej przestrzeni). W roku 1844 sformułował problem znany później jako twierdzenie Mihăilescu, które zostało udowodnione w roku 2002. Wprowadził także liczby Catalana do kombinatoryki. Jego imieniem nazywana jest także pewna grupa wielościanów.

</doc>
<doc id="547553" url="https://pl.wikipedia.org/wiki?curid=547553" title="Zakłady Górnicze Polkowice-Sieroszowice">
Zakłady Górnicze Polkowice-Sieroszowice

Zakłady Górnicze Polkowice-Sieroszowice – oddział KGHM Polska Miedź, jedna z 3 działających kopalń miedzi w Polsce, położona w okolicach Polkowic i Sieroszowic. Kopalnia ta powstała w wyniku połączenia w 1996 kopalń Polkowice i Sieroszowice. Kopalnia Polkowice rozpoczęła pracę w 1968, a kopalnia Sieroszowice – w 1980.
ZG Polkowice-Sieroszowice eksploatują złoża w następujących obszarach górniczych:

</doc>
<doc id="547555" url="https://pl.wikipedia.org/wiki?curid=547555" title="Kościół św. Trójcy w Krakowie">
Kościół św. Trójcy w Krakowie



</doc>
<doc id="547560" url="https://pl.wikipedia.org/wiki?curid=547560" title="Centralny Ośrodek Doskonalenia Nauczycieli">
Centralny Ośrodek Doskonalenia Nauczycieli

Centralny Ośrodek Doskonalenia Nauczycieli, CODN – polska publiczna instytucja edukacyjna podlegająca Ministerstwu Edukacji Narodowej mająca wspierać nauczycieli w doskonaleniu ich umiejętności pedagogicznych poprzez promocję nowoczesnych form pracy z młodzieżą.
Ośrodek został powołany do istnienia w roku 1991. Instytucja ma siedzibę w Warszawie oraz dysponuje ośrodkiem szkoleniowym w Sulejówku. CODN jest finansowany z budżetu państwa. Roczny budżet CODN wynosi 10 mln zł (dane za rok 2003). Korzystając z tych funduszy CODN wydaje szereg materiałów edukacyjnych przeznaczonych dla nauczycieli. Wiele publikacji jest dostępne w jego bibliotece i księgarni. Prowadzone są szkolenia językowe, dotyczące samodoskonalenia nauczycieli, zarządzania oświatą oraz edukacji europejskiej i wielu innych zagadnień.
CODN udostępniało Internetowy Serwis Edukacyjny, na którym zebrano informacje przydatne dla nauczycieli oraz Nauczycielską Internetową Księgarnię Edukacyjną.
CODN prowadził także publikację "eMyślnik" poświęconą edukacji filozoficznej.
W roku 2005 CODN organizował Europejski Rok Edukacji Obywatelskiej. Ośrodek prowadził szkolenia e-learningowe na platformie edukacyjnej CODN . W budynku CODN nauczyciele mogli korzystać z Medioteki Edukacyjnej oraz Medioteki Szwajcarskiej. CODN prowadził również Bibliotekę Cyfrową . CODN prowadził działalność wydawniczą. Od czerwca 2000 roku CODN był wydawcą czasopisma dla nauczycieli języków obcych zatytułowanego "Języki Obce w Szkole".
Od roku 1999 do 6 czerwca 2006 dyrektorem CODN był Mirosław Sielatycki. Został odwołany przez Ministra Edukacji Narodowej Romana Giertycha, który zarzucił CODN promocję homoseksualizmu w szkole. W latach 2008–2009 Dyrektorem CODN była Marlena Fałkowska. Z dniem 31.12.2009 Centralny Ośrodek Doskonalenia Nauczycieli został zlikwidowany przez Ministerstwo Edukacji. Minister Edukacji Narodowej połączył z dniem 1 stycznia 2010 r. dwie centralne placówki doskonalenia nauczycieli – Centralny Ośrodek Doskonalenia Nauczycieli w Warszawie i Centrum Metodyczne Pomocy Psychologiczno-Pedagogicznej w Warszawie – w jedną placówkę doskonalenia nauczycieli o zasięgu ogólnokrajowym (Ośrodek Rozwoju Edukacji). Pozwoliło to na skuteczniejsze wdrażanie nowych zasad organizacji pracy, szkół i placówek, z pożytkiem dla uczniów, rodziców i nauczycieli.
Z dniem 1 lipca 2016 roku nastąpiło włączenie Krajowego Ośrodka Wspierania Edukacji Zawodowej i Ustawicznej do Ośrodka Rozwoju Edukacji.

</doc>
<doc id="547561" url="https://pl.wikipedia.org/wiki?curid=547561" title="CODN">
CODN



</doc>
<doc id="547562" url="https://pl.wikipedia.org/wiki?curid=547562" title="WSM w Legnicy">
WSM w Legnicy



</doc>
<doc id="547563" url="https://pl.wikipedia.org/wiki?curid=547563" title="Billon">
Billon

Billon sp. z o. o. – przedsiębiorstwo działające w branży fintech w Polsce i Wielkiej Brytanii, które opracowało standard obrotu cyfrowym pieniądzem oraz innymi danymi oparty na własnym wariancie technologii blockchain.
Technologia.
Technologia Billon opiera się na możliwości zapisu regulowanych walut oraz innych danych w postaci nieedytowalnego pliku sieciowego (z angielskiego "blockchain"). W odróżnieniu od innych rozwiązań blockchainowych Billon nie używa kryptowalut. Technologia obsługuje obecnie polskie złote i funty brytyjskie posiadające pełne pokrycie i wymienialność w gotówce papierowej.
Dostęp do danych zawartych w blockchainie Billon jest otwarty. Każdy, kto posiada aplikację mobilną Billon, może podłączyć się do sieci i mieć dostęp do plików, które są formą sieciowo rozproszonej bazy danych. Modyfikacja tej bazy odbywa się wyłącznie poprzez jej rozszerzanie o nowe bloki w łańcuchu, zgodnie z ustalonym protokołem sieciowym, który jej egzekwowany przez wszystkie węzły rozproszonej sieci blockchain. Początkowe bloki reprezentujące wartości pieniężne mogą być tworzone wyłącznie przez uprawnione do tego podmioty banki oraz Instytucje Pieniądza Elektronicznego (bank-wydawca). Bank-wydawca "cyfrowo drukuje" cyfrową gotówkę czyli wypuszcza nowe bloki w plikach sieciowych blockchain.
Technologia blockchain jako podstawa pieniądza elektronicznego obiecuje radykalne obniżenie kosztów wymiany, zwiększenie bezpieczeństwa w porównaniu do centralnych systemów przechowywania pieniądza oraz naturalne otworzenie się na wszystkie zastosowania internetowe gdyż dostęp do pieniędzy odbywa się poprzez publicznie dostępne API.
Billon jest wymienialny na tradycyjną gotówkę w punktach kasowych lub poprzez przelewy bankowe, gdyż każda aplikacja (węzeł blockchain) posiada swój własny numer IBAN.
Technologia Billon jest używana m.in. do masowych wypłat, płatności w sklepach internetowych oraz wspierania użytkowników w serwisie Twitch. Jest też testowana przez banki jako metoda przechowywania dokumentów spełniająca regulacyjne wymogi trwałego nośnika.
Historia.
Spółka Billon została zarejestrowana 15 grudnia 2012 .W grudniu 2015 w Wielkiej Brytanii została zarejestrowana spółka Billon Group Ltd., obsługująca tamtejszy rynek. 
W maju 2015 pojawiło się doniesienie, że dwa banki w Polsce, Plus Bank oraz Alior Bank, rozpoczęły emisję cyfrowego pieniądza opartego na technologii Billon. W 2017 r. Plus Bank jest natomiast wymieniony jako bank-wydawca pieniądza cyfrowego na stronie Billon. 
W 2016 w spółkę zainwestował były prezes PZU Andrzej Klesyk.
W grudniu 2016 Billon otrzymał wstępną zgodę na uruchomienie systemu w Wielkiej Brytanii pod nadzorem FCA.
W lipcu 2017 Billon otrzymał dofinansowanie prawie 2 mln euro z programu Komisji Europejskiej Horizon 2020, a we wrześniu tego roku – 100 tys. dolarów z akceleratora startupów Fintech 71 w USA. W listopadzie 2017 spółka otrzymała grant 4,5 mln zł od Narodowego Centrum Badań i Rozwoju na dalszy rozwój swojej technologii. W tym samym roku spółka otrzymała nagrody Central European Startup Awards jako najlepszy polski fintech oraz World Summit Award za rozwiązanie pozwalające wypełnić Cele Zrównoważonego Rozwoju ONZ.
W 2018 firma podpisała umowę z Biurem Informacji Kredytowej na wprowadzenie w polskim sektorze bankowym rozwiązania do przechowywania i przesyłania dokumentów na trwałym nośniku informacji, opartego na technologii blockchain Billon. W tym samym roku Billon otrzymał główną nagrodę w konkursie Global FinTech Hackcelerator na Singapore FinTech Festival w Singapurze za umożliwienie natychmiastowych transakcji międzynarodowych za pomocą technologii rozproszonego rejestru.
W latach 2018–2023 w radzie nadzorczej spółki córki "Billon Solutions" zasiadał Wojciech Kostrzewa.
W lutym 2019 Billon Solutions rozpoczęła działalność jako pierwsza w Polsce licencjonowana instytucja pieniądza elektronicznego na podstawie zezwolenia Komisji Nadzoru Finansowego z pozwoleniem na emisj cyfrowych walut narodowych na terenie całej Unii Europejskiej opartej o system DLT Billona pod nazwą "Distributed Digital Cash".

</doc>
<doc id="547564" url="https://pl.wikipedia.org/wiki?curid=547564" title="Dhofar">
Dhofar



</doc>
<doc id="547566" url="https://pl.wikipedia.org/wiki?curid=547566" title="Główna Komisja Badania Zbrodni przeciwko Narodowi Polskiemu">
Główna Komisja Badania Zbrodni przeciwko Narodowi Polskiemu



</doc>
<doc id="547567" url="https://pl.wikipedia.org/wiki?curid=547567" title="Główna Komisja Badania Zbrodni Przeciwko Narodowi Polskiemu">
Główna Komisja Badania Zbrodni Przeciwko Narodowi Polskiemu



</doc>
<doc id="547576" url="https://pl.wikipedia.org/wiki?curid=547576" title="Jelito drażliwe">
Jelito drażliwe



</doc>
<doc id="547583" url="https://pl.wikipedia.org/wiki?curid=547583" title="Slim Dusty">
Slim Dusty

Slim Dusty, właściwie David Gordon Kirkpatrick (ur. 13 czerwca 1927 w Kempsey, zm. 19 września 2003 w Sydney) – australijski piosenkarz country, jedna z najbardziej znanych osób w Australii. Łącznie nagrał 106 albumów, które jeszcze za jego życia sprzedano w łącznej ilości ponad 5 milionów egzemplarzy.
Swój pseudonim sceniczny Slim Dusty przyjął w wieku 11 lat, za swojego pierwszego idola uważał Jimmiego Rodgersa. Pierwszą płytę nagrał i wydał w 1946.
Kariera.
Jego największy przebój „A Pub with No Beer” został wydany w 1957, był to pierwszy singel australijskiego artysty który zdobył status złotej płyty w Australii. W czasie jego kariery zdobył on więcej złotych i platynowych płyt niż jakikolwiek inny artysta australijski. W 1959 i 1960 holenderska i niemiecka wersje tego utworu nagrana przez flamandzkiego piosenkarza Bobbejaan Schoepen weszły na pierwsze miejsca list przebojów w Belgii, Austrii i Niemczech
Dusty nagrywał także utwory z tekstami australijskich poetów takich jak Henry Lawson i Banjo Paterson przypominając wiele zapomnianych tzw. „bush ballads”.
Zmarł na raka w 2003 pracując nad jego 106 płytą długogrającą. Wydany już po jego śmierci album zatytułowany "Columbia Lane – the Last Sessions" zadebiutował na piątym miejscu australijskiej listy przebojów, a na pierwszym miejscu listy przebojów country, zdobył status złotej płyty w ciągu zaledwie dwóch tygodni.
Dusty wziął udział w ceremonii zamknięcia olimpiady w Sydney w 2000 śpiewając wzruszającą wersję utworu „Waltzing Matilda”.
W 1970 odznaczony Orderem Imperium Brytyjskiego V klasy (MBE), a w 1998 Orderem Australii.

</doc>
<doc id="547584" url="https://pl.wikipedia.org/wiki?curid=547584" title="Medal Sylvestera">
Medal Sylvestera

Medal Sylvestera – medal z brązu przyznawany przez brytyjskie Towarzystwo Królewskie (ang. "Royal Society") za osiągnięcia w dziedzinie matematyki. Nagrodę ustanowiono na cześć brytyjskiego matematyka Jamesa Josepha Sylvestera w ciągu 4 lat po jego śmierci.
Reguły i zwyczaje przyznawania.
Nagrodę zaczęto przyznawać w 1901 roku, początkowo co trzy lata. Wraz z medalem laureat otrzymuje nagrodę pieniężną w wysokości 1000 funtów. 
Od 2009 roku Royal Society zaczęło tę nagrodę przyznawać co dwa lata oraz w zamyśle przeznaczać ją dla matematyków u początku lub w trakcie rozwoju ich kariery, a nie dla matematyków z już dużym i uznanym dorobkiem. W 2018 roku nagrodę zaczęto przyznawać corocznie. Do 2008 roku nagrodę przyznano 36 razy, z czego 27 razy otrzymali ją Brytyjczycy i 2 razy Francuzi, pozostałych siedmioro wyróżnionych było jedynymi ze swoich krajów.
Medal Sylvestera otrzymywali m.in. laureaci innych prestiżowych nagród, czasem uznawanych za wyższe wyróżnienia – jak Medal Fieldsa, Nagroda Abela czy sięgający poza matematykę Medal Copleya. Przykłady to:
Laureaci nagrody.
Laureatami Medalu Sylvestera zostali:

</doc>
<doc id="547586" url="https://pl.wikipedia.org/wiki?curid=547586" title="Witold Majchrzycki">
Witold Majchrzycki

Witold Majchrzycki, właściwie Walter Witold Majchrzycki (ur. 4 lutego 1909 w Berlinie, zm. 4 grudnia 1993 w Poznaniu) – polski bokser okresu międzywojennego, dwukrotny wicemistrz Europy.
Życiorys.
Startował w latach 1924-1939. Uczestniczył w igrzyskach olimpijskich w Amsterdamie 1928, gdzie przegrał 2. walkę w wadze lekkiej. Trzykrotnie brał udział w mistrzostwach Europy. W Berlinie 1927 przegrał pierwszą walkę w wadze lekkiej, ale w Budapeszcie 1930 zdobył srebrny medal w wadze półśredniej. Powtórzył ten sukces w Budapeszcie 1934 w wadze średniej.
Siedem razy był mistrzem Polski: 1926 i 1928 w wadze lekkiej oraz 1929, 1930, 1931, 1934 i 1935 w wadze średniej. W 1927 był wicemistrzem w wadze lekkiej, a w 1937 w średniej. W 1933 zdobył brązowy medal w wadze średniej. 13 razy wystąpił w reprezentacji Polski (9 zwycięstw i 4 porażki).
Walczył w poznańskich klubach: Wielkopolskim Klubie Bokserskim, Warcie i Sokole. Z Wartą pięciokrotnie zdobył drużynowe mistrzostwo Polski.
W czasie kampanii wrześniowej walczył w stopniu podporucznika. Ranny dostał się do niewoli, którą spędził w Oflagu VII A Murnau.
Już przed wojną zajmował się działalnością trenerską (od 1933 w Warcie Poznań, a potem w Sokole Poznań). Po powrocie do kraju w 1947 był trenerem w klubach poznańskich. Przez pewien czas współpracował też z Feliksem Stammem przy prowadzeniu reprezentacji Polski. Pracował także w Finlandii i Turcji jako szkoleniowiec trenerów.
Zajął 9. miejsce w Plebiscycie Przeglądu Sportowego 1930. W 1987 otrzymał Nagrodę im. Aleksandra Rekszy (wraz z Henrykiem Chmielewskim).
Został pochowany na cmentarzu Miłostowo w Poznaniu (pole 48, kwatera 4, rząd 9, miejsce 17). 

</doc>
<doc id="547591" url="https://pl.wikipedia.org/wiki?curid=547591" title="Akant (ornament)">
Akant (ornament)

Akant – motyw zdobniczy w formie stylizowanego liścia, kwiatu i wici akantu, dziko rosnącej rośliny śródziemnomorskiej. 
Motyw znany i stosowany od starożytności w elementach architektury – przykładem jest głowica kolumny w porządku korynckim (po raz pierwszy zastosowano taki ornament w świątyni Apollina w Bassai, okolo 420 p.n.e.) czy kompozytowym (w architekturze rzymskiej), a także w malarstwie wazowym i reliefie. W późniejszych wiekach wykorzystywany we wszystkich stylach wzorujących się na sztuce antyku. W okresie średniowiecza często wykorzystywany był m.in. w dekoracji włoskich rękopisów iluminowanych (XIII i XIV wiek). Jeden z najważniejszych elementów ornamentalnych w renesansie, w którym obok liścia pojawia się również forma kwiatu akantu. W epoce nowożytnej występują następujące formy akantu:
Oprócz znanej z kapiteli formy liścia motyw ten przybiera jeszcze formę wici roślinnej lub rozety.
Akant może występować samodzielnie albo w połączeniu z innymi detalami dekoracji, np. w spływach wolutowych, w modylionach (liść akantu), jako element wypełniający płyciny (wić roślinna), w kasetonach (kwiat akantu), na bazach podpór, we fryzach ciągłych, na konsolach, w dekoracji akroterionów (kwiatony i wici), w ornamencie akantowo - wstęgowym w połączeniu z gładką lub karbowaną wstęgą.

</doc>
<doc id="547595" url="https://pl.wikipedia.org/wiki?curid=547595" title="Budzisz (potok)">
Budzisz (potok)

Budzisz – potok, lewobrzeżny dopływ Bystrzycy o długości 20,67 km i powierzchni zlewni 70,03 km². 
Źródła potoku znajdują się na wysokości około 370 m n.p.m., w rejonie wsi Szkodna. Budzisz przepływa przez Sędziszów Małopolski.

</doc>
<doc id="547597" url="https://pl.wikipedia.org/wiki?curid=547597" title="Budzisz">
Budzisz



</doc>
<doc id="547598" url="https://pl.wikipedia.org/wiki?curid=547598" title="Melanodermia">
Melanodermia



</doc>
<doc id="547599" url="https://pl.wikipedia.org/wiki?curid=547599" title="Octopoda">
Octopoda



</doc>
<doc id="547600" url="https://pl.wikipedia.org/wiki?curid=547600" title="Skauch">
Skauch

Skauch to płyta EP stworzona przez szwedzki punkrockowy zespół Millencolin. Płyta wydana została 23 lipca 1994, a piosenki z tej płyty (poza "The Einstein Crew") zostały umieszczone również w albumie kompilacyjnym z 1999 roku "The Melancholy Collection". Początkowo był tworzony jako singel do albumu Tiny Tunes, lecz zespół zdecydował nagrać covery innych piosenek i włączyć je do albumu.
Okładka albumu to żółty ptak, który pokazywany jest również na następnych albumach oraz teledyskach. Okrągłe logo "Millencolin Skauch" w prawym górnym rogu to podróbka loga skateboardingowej firmy Foundation.
Zespół wykonał interesującą zmianę w tekście piosenki "Knowledge". W oryginale na końcu piosenki zespołu Operation Ivy są słowa "And that's fine!". W tej wrsji jednak Nikola zamienia słowo "that's" na coś brzmiącego jak "Hansley's". Na koncercie podczas festiwalu Hultsfred Festival w 2000 i 2002 zamienił to na "Hultsfred's".
Utwór "That's Up To Me" zamykany jest kawałkiem "Are you sleeping?" granym na mirlitonie, po którym publiczność bije brawo, a muzyk mówi "Tack", co oznacza po szwedzku "Dzięki".

</doc>
<doc id="547603" url="https://pl.wikipedia.org/wiki?curid=547603" title="Bitwa nad Niamihą">
Bitwa nad Niamihą

Bitwa nad Niamihą ("bitwa nad brzegami Niemigi (Niamihi)") – starcie zbrojne stoczone 3 marca 1067 w miejscu, które dziś znajduje się w centrum Mińska. W jej wyniku książę Wsiesław Briaczysławicz uległ koalicji książąt ruskich. Opis bitwy jest równocześnie pierwszą wzmianką o Mińsku.
Opis bitwy.
Tło historyczne.
Książę Wszesław Połocki kilkanaście lat panował w księstwie połockim, początkowo lojalnie wobec Jarosławiczów z Kijowa. Później jednak, od około 1065, wdał się z nimi w walkę o hegemonię regionalną. W tymże 1065 napadł na Psków, rok później splądrował i według niektórych relacji, przyłączył Nowogród Wielki. Celem niedopuszczenia do wzrostu jego znaczenia, przeciw niemu obróciła się koalicja książąt ruskich.
Przebieg bitwy.
Izjasław I, książę kijowski, Światosław II, książę czernihowski oraz Wsiewołod, książę perejasławski pokonali w bitwie nad brzegami rzeki Niamiha i na samej zamarzniętej rzece, nieopodal miasteczka handlowego Mińsk, wojska Wsiesława. Relacje zawarte w eposie "Słowo o wyprawie Igora" różnią się od ustaleń archeologów. Według niektórych ustaleń najpierw spalono miasto, a potem koalicjanci uderzyli na fortecę zlokalizowaną niedaleko ujścia Niemigi do Świsłoczy.
Konsekwencje.
Wszesław został pochwycony w niewolę i przewieziony do Kijowa. Tam mieszkańcy wypuścili go 15 września 1068 i wezwali na tron wielkoksiążęcy, co spowodowało polską interwencję.

</doc>
<doc id="547604" url="https://pl.wikipedia.org/wiki?curid=547604" title="HPV">
HPV



</doc>
<doc id="547605" url="https://pl.wikipedia.org/wiki?curid=547605" title="Szczepionka przeciw wirusowi brodawczaka ludzkiego">
Szczepionka przeciw wirusowi brodawczaka ludzkiego

Szczepionka przeciw wirusowi brodawczaka ludzkiego – jest to szczepionka przeciwko wirusom HPV 16 i 18 (szczepionka dwuwalentna i czterowalentna), czyli najbardziej onkogennymi typami wirusa, odpowiedzialnymi za zwiększone prawdopodobieństwo zachorowania na raka szyjki macicy i raka prącia, oraz przeciwko wirusom HPV 6 i 11 (tylko szczepionka czterowalentna), odpowiedzialnymi za powstawanie kłykcin kończystych.
Szczepionka jest skuteczna tylko u osób, które nie są zakażone wirusami HPV, których antygeny znajdują się w szczepionce, dlatego najskuteczniejsza będzie u osób, które nie rozpoczęły jeszcze współżycia seksualnego. Aby wytworzyć odpowiedni poziom przeciwciał musi zostać ona podana trzykrotnie.
Szczepionkę można podawać również mężczyznom, aby zapobiec zakażeniu ich wirusem HPV a tym samym zmniejszyć prawdopodobieństwo zachorowania na raka prącia, kłykciny kończyste, a ich partnerki seksualne na raka szyjki macicy i kłykciny kończyste. Aby wytworzyć odpowiedni poziom przeciwciał również musi zostać ona podana trzykrotnie.
Dostępne preparaty.
Pierwsza szczepionka została zarejestrowana w USA w 2006 roku przez amerykańską firmę Merck &amp; Co. pod nazwą Gardasil i wyceniona na 360 dolarów za dawkę. W Polsce pojawiła się w listopadzie 2006 jako Silgard. Szczepionka ta (czterowalentna) powoduje odporność na zakażenie wirusami HPV typu 6, 11, 16 oraz 18. Typy 16 i 18 są odpowiedzialne w 70% przypadków za rozwój raka szyjki macicy. Typy 6 i 11 powodują brodawki narządów płciowych (kłykciny kończyste).
Od 2007 roku dostępna jest również na rynku druga szczepionka - o nazwie Cervarix firmy GlaxoSmithKline. Szczepionka ta (dwuwalentna) zapewnia 100% skuteczności w zapobieganiu zmianom przedrakowym wywołanym przez HPV 16 i 18, nie zapewnia jednak ochrony przed typami wirusa 6 i 11 powodującymi kłykciny kończyste. 
Szczepionka ta przeznaczona jest dla pacjentów powyżej 10. roku życia. Szczepionka została przebadana również wśród kobiet, które miały kontakt z wirusem HPV.
Nie wiadomo, jak długo poziom przeciwciał utrzymuje się u pacjenta po podaniu szczepionki. Zawiera ona adiuwant AS04, który warunkuje silniejszą i trwalszą odpowiedź immunologiczną niż taki sam preparat zawierający jedynie standardowy wodorotlenek glinu.
Oba preparaty podaje się domięśniowo (w mięsień naramienny) w trzech dawkach (Silgard: 0-2-6 miesiąc, Cervarix 0-1-6 miesiąc).

</doc>
<doc id="547606" url="https://pl.wikipedia.org/wiki?curid=547606" title="Wierzba śląska">
Wierzba śląska

Wierzba śląska ("Salix silesiaca") – gatunek krzewu należący do rodziny wierzbowatych. Występuje w Europie, głównie w Karpatach. W Polsce występuje głównie w górach; w całych Karpatach i Sudetach. Na niżu rzadko, tylko na południu.

</doc>
<doc id="547607" url="https://pl.wikipedia.org/wiki?curid=547607" title="Kuzynki">
Kuzynki

Kuzynki – powieść fantastyczna dla młodzieży autorstwa Andrzeja Pilipiuka; pierwsza część cyklu opowiadającego o losach kuzynek Kruszewskich, Moniki Stiepankovic i mistrza Sędziwoja. Pierwsze wydanie: Fabryka Słów, 2003 rok. Pozostałe części to "Księżniczka" (2004), "Dziedziczki" (2005) i "Zaginiona" (2014). Pierwotnie powstało opowiadanie nagrodzone nagrodą im. Janusza A. Zajdla za 2002 r.
Historia trzech kobiet: pierwsza – Księżniczka Monika Stiepankovic – jest wampirem, druga – Stanisława Kruszewska – posiada kamień filozoficzny, trzecia – Katarzyna Kruszewska, informatyczka, agentka CBŚ – jest daleką kuzynką Stanisławy i zarazem najmłodszą z trójki bohaterek (aczkolwiek Monika wygląda na młodszą, gdyż jako wampir zatrzymała się na etapie szesnastolatki). Wszystkie trzy dążą do znalezienia Michała Sędziwoja, który może odnowić kończącą się dawkę kamienia filozoficznego.
Fabuła.
Każda z trzech głównych bohaterek ma swoje życie, pochodzi z innej epoki, została wychowana w innych okolicznościach. Fabuła książki rozwija się, kiedy drogi trzech kobiet się splatają. Początkowo tworzy się silna więź między Katarzyną a Stasią – kuzynkami. Uczą one w tym samym liceum żeńskim, do którego zostaje przyjęta Monika. Od tamtej pory mają wspólne zainteresowania, jedna uczy się od drugiej, uzupełniają się zarówno w wiedzy, jak i w zachowaniu. Katarzyna mimo tego, że zwalnia się z CBŚ, przez cały czas utrzymuje kontakt z generałem – swoim byłym szefem – i wykorzystuje bazę danych „firmy” do znalezienia Sędziwoja dla Stanisławy. W międzyczasie kobiety zaprzyjaźniają się z nową uczennicą, która zadziwia swoimi zdolnościami intelektualnymi. Monika niezbyt przemęcza się w nauce, jej 16-letni wygląd to tylko pozór, gdyż żyje tak naprawdę już 1200 lat. Posiada ogromną wiedzę, daje sobie radę w życiu. Przez pewien czas mieszka w domu dziecka, gdzie nie potrafi się zaaklimatyzować. Wyprowadza się do lasu i buduje tam szałas. Pieniądze nie stanowią dla niej problemu – zarabia na korepetycjach, których udziela studentom. Od czasu do czasu odwiedza swoje nauczycielki, które za wszelką cenę, próbując różnych sztuczek, usiłują znaleźć mistrza przed Dymitrem. Księżniczka Stiepankovic zostaje porwana przez nauczyciela biologii Siekluckiego oraz Dymitra – zdradzieckiego ucznia Sędziwoja. Ciężko poraniona srebrem traci siły i przytomność. Odnajdują ją kuzynki, które pragną zemsty na Dymitrze. Wcześniej jednak został on zabity przez swego nauczyciela. W końcu dziewczyny spotykają się z wielkim alchemikiem. Zaproszone przez Michała biorą udział w wytwarzaniu kamienia filozoficznego, który da im życie na kolejne 400 lat.

</doc>
<doc id="547611" url="https://pl.wikipedia.org/wiki?curid=547611" title="Józef Wandalin Mniszech">
Józef Wandalin Mniszech

Józef Wandalin Mniszech herbu Mniszech (ur. w 1670 roku – zm. w 1747 roku) – marszałek wielki koronny od 1713, marszałek nadworny litewski od 1706, kasztelan krakowski od 1742, generał artylerii litewskiej w latach 1701–1706, starosta sanocki w latach 1691-1729, starosta jaworowski, gołąbski, rohatyński, sędzia kapturowy na sejmie elekcyjnym 1733 roku, sędzia kapturowy ziemi sanockiej w 1696 roku. 
Życiorys.
Jego ojcem był; Jerzy Jan Wandalin Mniszech (zm. 1693) – bratanek carowej Maryny Mniszchówny – starosta sanocki, wojewoda wołyński, poseł.
Józef Wandalin Mniszech poślubił (przed 1694 r.) córkę księcia Szymona Karola Ogińskiego (1619–1699) – miecznika litewskiego i Teodory Korsakówny; ks. Elenorę Ogińską.
I z tego związku miał; Teresę Mniszech (1694–1746) poślubioną przez Jana Franciszka Stadnickiego i wziął z nią ślub Józef Lubomirski.
Józef Wandalin Mniszech wziął ponownie ślub z Konstancją Tarłówną i miał czworo dzieci: Jerzego Augusta Mniszcha (1715–1778), Jana Karola Mniszcha (1716–1759), Elżbietę Mniszchównę (zm.1746), żonę Karola Wielopolskiego, i Ludwikę Mniszchównę (1712–1785), żonę Józefa Potockiego.
Był posłem ziemi sanockiej na sejm konwokacyjny 1696 roku. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. Deputat ziemi sanockiej do rady stanu rycerskiego rokoszu łowickiego w 1697 roku. Poseł na sejm 1701 roku i sejm z limity 1701-1702 roku z ziemi sanockiej. Był uczestnikiem Walnej Rady Warszawskiej 1710 roku. 
Józef Wandalin Mniszech był bliskim współpracownikiem króla Augusta II, potem pobierał stałą pensję rosyjską. Był członkiem konfederacji generalnej zawiązanej 27 kwietnia 1733 roku na sejmie konwokacyjnym. W czasie elekcji w 1733 roku został sędzią generalnego sądu kapturowego. Zwolennik kandydatury Stanisława Leszczyńskiego, którego był elektorem, potem poparł Augusta III. W 1735 roku podpisał uchwałę Rady Generalnej konfederacji warszawskiej. 
Odznaczony Orderem Orła Białego, jak również rosyjskimi orderami św. Andrzeja w 1742 roku i św. Aleksandra Newskiego w 1742 roku.

</doc>
<doc id="547615" url="https://pl.wikipedia.org/wiki?curid=547615" title="Wielki kryzys w Polsce">
Wielki kryzys w Polsce

Detonatorem, który uruchomił światowy kryzys gospodarczy, był krach giełdowy na giełdzie nowojorskiej. Czwartek 24 października 1929 przeszedł do historii kapitalizmu jako „czarny czwartek” – dzień, kiedy na rynku pojawiło się kilkadziesiąt milionów akcji i obligacji, które nie znalazły nabywców. W ciągu najbliższych dni nastąpiło gigantyczne załamanie, które pociągnęło za sobą panikę na innych giełdach i zapoczątkowało okres wielkiego kryzysu. Wielostronne powiązania gospodarcze, łączące wszystkie kraje kapitalistyczne spowodowały, że kryzys ogarnął stopniowo całą Europę. Kryzys w Polsce był znacznie głębszy i dłuższy wskutek zachowania wymienialności złotego na złoto (parytet złota), podczas gdy wiele krajów od niego odeszło i zdewaluowało swoje waluty, co uczyniło polskie towary za granicą droższymi. Szacuje się, że w latach 1929 - 1935 polski produkt krajowy zmniejszył się o 52%. W 1936 produkcja przemysłowa w krajach po dewaluacji osiągnęła 127% poziomu z 1929, w krajach złotego bloku średnio 86%, w tym w Polsce 72%. Za koniec recesji w Polsce można uznać dopiero 1935, mimo że kryzys przemysłowy zaczął przełamywać się już w 1933 r.
Kryzys w rolnictwie.
W rolnictwie polskim kryzys powodował przede wszystkim spadek cen artykułów produkowanych i sprzedawanych przez wieś. W 1935 spadły one średnio o 65% w porównaniu ze stanem z 1928: aby otrzymać tę samą sumę pieniędzy co w 1928, rolnik musiał sprzedać w 1935 trzykrotnie większą ilość swych produktów rolnych. Mimo spadku opłacalności produkcji rolniczej chłop nie mógł powstrzymać się od sprzedaży swych produktów, gdyż musiał płacić podatki, spłacać długi oraz kupować niezbędne wyroby przemysłowe. Trudną sytuację przedstawia fakt zadłużenia wsi, które w 1932 szacowane było na 4,3 mld zł. Spłaty tej sumy były absolutnie niemożliwe, ponieważ wartość całego zbytu produkcji rolnej w 1933 wyniosła tylko ok. 1,5 mld zł.
Aby podołać rosnącym wydatkom i chcąc ratować swoje przychody, rolnicy starali się zwiększyć produkcję (nakładem własnej pracy), oraz ograniczać spożycie własne i rodziny (zjawisko tzw. podaży głodowej), przeznaczając więcej towarów na sprzedaż. Produkcja zboża i ziemniaków w okresie kryzysu była wyższa niż w latach 1926–1928. Lepsze wyniki uzyskano dzięki zwiększeniu powierzchni ziemi uprawnej o 1200 tys. ha – zatem o wzroście produkcji roślinnej decydowały ekstensywne czynniki rozwoju. Zmniejszenie opłacalności produkcji zbożowej spowodowało większe zainteresowanie gospodarką hodowlaną – w latach 1929–1935 o 700 tys. wzrosła liczba krów oraz o 1900 tys. trzody chlewnej.
Jak widać, rozmiary produkcji rolnej nie uległy wpływom kryzysu. W rezultacie ukształtowała się wysoka podaż artykułów rolnych, nadmierna w porównaniu z kurczącym się spożyciem w miastach (spadek zarobków robotników, rosnące bezrobocie), co powodowało dalsze obniżenie się cen płodów rolnych. Ceny artykułów rolnych spadały w stopniu o wiele większym niż ceny artykułów przemysłowych. Nastąpiło tzw. rozwarcie nożyc cen. Postępująca pauperyzacja rolnictwa wpłynęła bezpośrednio na sytuację materialną i poziom życia chłopów, zwłaszcza mało- i średniorolnych. Najsilniej odczuły skutki kryzysu obszary najuboższe na wschodzie i południu Polski, gdzie rolnictwo było najbardziej rozdrobnione – chłopi przestali kupować węgiel (używając słomy jako surowca energetycznego) i odzież (ubrania produkowano chałupniczo z wełny i lnu).
Kryzys w przemyśle.
Kryzys przemysłowy objawił się głównie w postaci spadku produkcji. Największy regres miał miejsce w górnictwie i przemyśle ciężkim, tj. w działach stanowiących o potencjale gospodarczym kraju. Wydobycie węgla kamiennego w 1932 było o 27% niższe niż w 1928, produkcja stali zmniejszyła się o 61%, zaś rudy żelaza o 89% W tej sytuacji poszczególne branże zmniejszały zdolność produkcyjną. I tak w przemyśle górniczo-hutniczym zmalała ona w latach 1929–1933 o 13,1%, we włókienniczym o 14,2%, w metalowym – o 13,9%, w cukrowniczym – o 13,5%.
Kryzys nie dotknął w jednakowym stopniu wszystkich branż wytwórczości. W okresie kryzysu rozwijał się przemysł elektrotechniczny i przemysł skórzany. Były to jedyne działy wytwórczości, które powiększyły zatrudnienie, aczkolwiek przyrost absolutny był nieznaczny. W latach 1929–1935 wzrosła produkcja energii elektrycznej, gazu ziemnego, papieru, przędzy bawełnianej oraz wydobycie soli potasowych. Poważny ruch inwestycyjny miał miejsce jedynie w przemyśle energetycznym (wzrost mocy z 1285 do 1518 tys. kW).
Spadek produkcji doprowadził do pogorszenia się sytuacji finansowej przedsiębiorstw. W tej sytuacji kapitaliści zawierali coraz częściej porozumienia dotyczące warunków produkcji i cen, które mimo spadku wielkości produkcji zapewniałyby możliwie wysokie zyski. Dlatego w okresie kryzysu nastąpił gwałtowny rozwój monopolizacji – liczba karteli powiększyła się ze 133 do 274. Kartele, dążąc do maksymalizacji cen, zamykały zakłady przemysłowe, w których koszty wytwarzania według ich kalkulacji były zbyt duże.
Bardziej odporne na wpływy kryzysu okazały się przedsiębiorstwa mniejsze, w których na ogół robotnicy mniej zarabiali. W rezultacie rosła liczba małych i średnich przedsiębiorstw. Było to zjawisko dekoncentracji przemysłu, które stanowiło jedną z cech charakterystycznych wielkiego kryzysu w Polsce.
Konsekwencją zamykania zakładów pracy i ograniczania produkcji przemysłowej był wzrost bezrobocia. W okresie dna kryzysu odsetek bezrobotnych w Polsce przekroczył 43%. Powiększające się bezrobocie umożliwiało obniżenie płac nominalnych. Przyjmując poziom wypłat z 1928 za 100, w 1932 wyniosły one – 49, a w 1933 – 44. Realna wartość wynagrodzeń wypłacanych robotnikom zmniejszała się wolniej niż ich poziom nominalny, ponieważ koszty utrzymania spadały ze względu na silne tendencje zniżkowe artykułów spożywczych.
Polityka rządu wobec kryzysu.
W okresie kryzysu rząd polski bronił wymienialności złotego na złoto (parytet złota) poprzez ochronę rezerw złota Banku Polskiego klasycznymi metodami deflacji. Najbardziej istotną cechą polityki deflacyjnej było dostosowanie całości elementów życia gospodarczego do zasady utrzymania ustabilizowanej waluty, tj. stałego kursu walutowego wobec krajów utrzymujących wymienialność na złoto. W praktyce polegało to na zahamowaniu wzrostu obiegu pieniężnego poprzez wysokie stopy procentowe, wprowadzeniu przez Bank Polski ograniczeń kredytowych, zmniejszeniu środków na inwestycje oraz cięciu wydatków budżetowych.
Do 1932 r. rząd polski prowadził politykę przystosowania się do kryzysu – zmniejszano produkcję przemysłową, obniżano ceny i realne dochody ludności. Władze większości innych państw skutkom kryzysu przeciwdziałały bardziej aktywnie. W początkowych latach kryzysu rząd polski wykazał pewną aktywność jedynie w dziedzinie rolnictwa i związanego z nim handlu zagranicznego. W listopadzie 1929 wprowadzono tzw. zwroty ceł przy eksporcie zboża. Rząd polski wykazał także inicjatywę w zorganizowaniu tzw. Bloku Agrarnego, w którego skład obok Polski weszły państwa takie jak: Bułgaria, Czechosłowacja, Jugosławia, Rumunia i Węgry. Wysiłki tych państw zmierzające do uzyskania uprzywilejowanych warunków wywozu zbóż do Europy Zachodniej nie przyniosły jednak większych rezultatów.
Kompleksowy program walki z kryzysem uchwalono pod koniec 1932 r. Jego podstawowe założenia zmierzały do zwiększenia opłacalności gospodarki rolnej, obniżenia cen wyrobów przemysłowych (w szczególności skartelizowanych), wzrostu zatrudnienia oraz pobudzenia eksportu. Chodziło zatem o zwiększenie popytu na rynku wewnętrznym i zagranicznym. W okresie kryzysu rozszerzono znacznie front robót publicznych. W pierwszej fazie kryzysu zatrudniano przy robotach ponad 20 tys. bezrobotnych. W 1935 zajęcie przy nich znalazło prawie 100 tys. osób. Aktywizacja robót miała w zamierzeniu odnieść skutek nie tylko ekonomiczny (domniemany wzrost popytu), ale także społeczny. Zmniejszanie bezrobocia miało osłabić skłonność do strajków. Po śmierci Józefa Piłsudskiego w 1935 ograniczono w 1936 wymienialność złotego na złoto co umożliwiło bardzo aktywną politykę pieniężną i budżetową. Rozpoczęto m.in. budowę Centralnego Okręgu Przemysłowego. W latach 1936–1938 produkcja przemysłowa rosła ponad 10% rocznie
W latach kryzysu nastąpił w Polsce rozwój etatyzmu. Wiele przedsiębiorstw przeszło na własność państwa, ponieważ nie były w stanie spłacić kredytów uzyskanych od banków rządowych, zwłaszcza po niespodziewanych wstrzymaniach zamówień rządowych.

</doc>
<doc id="547621" url="https://pl.wikipedia.org/wiki?curid=547621" title="Karabin maszynowy Colt CMG-2">
Karabin maszynowy Colt CMG-2

Colt Machine Gun 2 (CMG-2) – prototypowy ręczny karabin maszynowy zaprojektowany w latach 60. XX wieku
Po wprowadzeniu w latach 60. do uzbrojenia United States Armed Forces karabinu szturmowego M16 kalibru 5,56 mm w firmie Colt rozpoczęto prace nad skonstruowaniem rkm-u zasilanego taką samą amunicją. Początkowo zespół konstruktorów którym kierował Robert E. Roy starał się maksymalnie wykorzystać podzespoły M16, ale okazało się, że prototypowy CMG-1 ma bardzo niską niezawodność. Po zakończeniu testów CMG-1 rozpoczęto prace nad kolejnym prototypem. Tym razem zespołem kierowali George F. Curtis i Henry J. Tatro (Jr.), a konstrukcja nowej broni łączyła rozwiązania zastosowane w karabinach maszynowych LK vz. 52 i vz. 59 (mechanizm zasilania), M60 (węzeł gazowy) i Lewis.
Prototyp LMG-2 był gotowy w listopadzie 1967 roku. Nowa broń była testowana przez Armię Stanów Zjednoczonych, ale została odrzucona w grudniu 1969 roku, ponieważ uznano, że w porównaniu z karabinami maszynowymi zasilanymi nabojem 7,62 mm NATO siła ognia i skuteczna donośność jest zbyt niska. W marcu 1970 roku chęć przetestowania CMG-2 wyraziła US Navy poszukująca lekkiej broni maszynowej dla oddziałów US Navy Seals. Testy rozpoczęto w maju i po ich zakończeniu w sierpniu tego roku trzy lekko zmodyfikowane CMG-2 przekazano do jednostki Navy Seals w celu przeprowadzenia testów polowych. W kwietniu 1971 roku CMG-2 otrzymał oficjalne oznaczenie "Gun Machine, 5.56 Milimeter, EX-27 Mod 0". W grudniu tego roku konstruktorzy otrzymali patent na swoją konstrukcję.
W następnych latach Colt deklarował gotowość podjęcia produkcji seryjnej CMG-2, ale żadna formacja zbrojna nie zdecydowała się na wprowadzenie tej broni do swojego uzbrojenia.
Opis.
LMG-2 był bronią bronią samoczynną. Zasada działania automatyki oparta o odprowadzanie części gazów prochowych przez boczny otwór lufy. Zasilanie przy pomocy rozsypnej taśmy o pojemności 150 naboi. Lufa zakończona szczelinowym tłumikiem płomieni. Pod lufa, do komory gazowej mocowany był dwójnóg. LMG-2 był wyposażony w dwa chwyty pistoletowe, i kolbę. Przyrządy celownicze mechaniczne (celownik ramkowy i muszka).

</doc>
<doc id="547622" url="https://pl.wikipedia.org/wiki?curid=547622" title="Henderson">
Henderson

Nazwisko
Wyspa
Miasto w Australii:
Miejscowości w USA:
Gminy w USA:
Hrabstwa w USA:

</doc>
<doc id="547625" url="https://pl.wikipedia.org/wiki?curid=547625" title="Tour de France 2004">
Tour de France 2004

91. Tour de France rozpoczął się 3 lipca w belgijskim Liège, a zakończył się 25 lipca 2004 roku w Paryżu. Wyścig składał się z prologu i 20 etapów, w tym 10 etapów płaskich, 3 etapów pagórkowatych, 4 etapów górskich i 4 etapów jazdy na czas. Cała trasa liczyła 3391 km.
Klasyfikacje.
Klasyfikację generalną wygrał po raz szósty z rzędu Amerykanin Lance Armstrong, wyprzedzając Niemca Andreasa Klödena i Włocha Ivana Basso. Amerykanin został tym samym pierwszym kolarzem w historii, który sześciokrotnie wygrywał Wielką Pętlę. Australijczyk Robbie McEwen wygrał klasyfikację punktową, Francuz Richard Virenque wygrał klasyfikację górską, a Rosjanin Władimir Karpiec był najlepszy w klasyfikacji młodzieżowej. Najaktywniejszym kolarzem został Richard Virenque. W klasyfikacji drużynowej najlepsza była niemiecka drużyna T-Mobile Team.
Doping.
Drużyna Kelme miała początkowo wystartować w Tour de France 2004, jednak po opisaniu przez Jesúsa Manzano technik stosowania dopingu w tym zespole cała ekipa została wykluczona z imprezy.
Dziewiąty kolarz klasyfikacji generalnej, Amerykanin Levi Leipheimer został w 2012 roku pozbawiony wszystkich wyników z lat 1999-2006 po tym, jak przyznał się do stosowania dopingu.
W 2012 roku Armstrong został dożywotnio zdyskwalifikowany za stosowanie dopingu przez Amerykańską Agencję Antydopingową. Anulowano także wszystkie jego wyniki począwszy od 1 sierpnia 1998 roku. W 2013 roku Armstrong przyznał się do stosowania między innymi erytropoetyny (EPO), transfuzji krwi, testosteronu i kortyzonu. Mimo to jeden z najpoważniejszych rywali Amerykanina, Jan Ullrich stwierdził, że Amerykaninowi powinno się przywrócić wszystkie wyniki, z uwagi na powszechność stosowania dopingu wśród kolarzy w tamtych czasach.
Drużyny.
W tej edycji TdF wzięło udział 21 drużyn:

</doc>
<doc id="547626" url="https://pl.wikipedia.org/wiki?curid=547626" title="Wyspa Coatsa">
Wyspa Coatsa

Wyspa Coatsa () – kanadyjska wyspa położona w północnej części Zatoki Hudsona. Jej powierzchnia wynosi 5498 km2.
Na wyspie znajdują się pozostałości osadnictwa ludu Sadlermiut reprezentujących kulturę Dorset.
Od 1920 wyspa jest rezerwatem reniferów. Na wyspie gniazduje również duża populacja nurzyków polarnych.

</doc>
<doc id="547632" url="https://pl.wikipedia.org/wiki?curid=547632" title="Prezydenci Jemenu Południowego">
Prezydenci Jemenu Południowego



</doc>
<doc id="547633" url="https://pl.wikipedia.org/wiki?curid=547633" title="Grand (ujednoznacznienie)">
Grand (ujednoznacznienie)

Francja:
Kanada:
Stany Zjednoczone:
Inne:
Zobacz też:

</doc>
<doc id="547634" url="https://pl.wikipedia.org/wiki?curid=547634" title="Półwysep Melville’a">
Półwysep Melville’a

Półwysep Melville’a (ang. "Melville Peninsula", fr. "Péninsule de Melville") - półwysep w arktycznej części Kanady, położony między zatoką Boothia na zachodzie a Basenem Foxe’a na wschodzie. Wchodzi w skład terytorium Nunavut. Zajmuje powierzchnię około 65 tys. km². Porasta go tundra. Najważniejszą miejscowością na półwyspie jest Hall Beach.

</doc>
<doc id="547635" url="https://pl.wikipedia.org/wiki?curid=547635" title="Michał Jerzy Mniszech">
Michał Jerzy Mniszech

Michał Jerzy Wandalin Mniszech herbu Mniszech, krypt.: "M. M.", (ur. 1748 w Wiśniowcu, zm. 2 marca 1806 tamże) – marszałek nadworny litewski w latach 1781-1783, marszałek wielki koronny w latach 1783-1793, szef kancelarii nadwornej od 1780, sekretarz wielki litewski od 1778, cześnik koronny od 1777, członek Komisji Policji Obojga Narodów w 1792 roku, członek Komisji Edukacji Narodowej w latach 1777-1783, pułkownik regimentu królowej w 1757. Starosta lubelski, jaworowski, słonimski, rostocki, porosiatkowski. Filozof, pedagog, historyk i prawnik. Hrabia cesarstwa.
Życiorys.
Urodził się w roku 1748, w wołyńskim Wiśniowcu. Jego rodzicami byli gen. Jan Karol Wandalin Mniszech (podkomorzy wielki litewski) i Katarzyna Zamoyska (wojewodzianka smoleńska). Żonaty z Urszulą Zamoyską. Był dziadkiem malarza, kolekcjonera Andrzeja Jerzego Mniszcha.
W latach 1755-1756 towarzyszył ojcu w jego legacji do Stambułu. Rok później (1757) otrzymał tytuł pułkownika regimentu konnego imienia królowej (w szefostwie swego ojca). Był wychowankiem naturalisty Eliasza Bertranda (sekretarza berneńskiej "Société Économique"), pod którego kierunkiem studiował w Lozannie, Bernie i Orbe (1762-1765). W tym okresie (1762-1768), często podróżował odwiedzając m.in.: Niemcy, Holandię, Anglię, Francję i Włochy. Podjął pracę w Komisji Edukacji Narodowej, członek Towarzystwa do Ksiąg Elementarnych. Na Sejmie Rozbiorowym w 1775 roku powołany do Komisji Skarbowej Koronnej. W Radzie Nieustającej stał na czele Departamentu Policji, później od 1791 przewodniczył Komisji Policji. Był członkiem konfederacji Sejmu Czteroletniego.
Był przeciwnikiem Konstytucji 3 maja. W czasie wojny polsko-rosyjskiej, na zebraniu 23 lipca 1792 poparł decyzję króla Stanisława Augusta Poniatowskiego o jego przystąpieniu do konfederacji targowickiej i sam jako jeden z pierwszych zgłosił do niej swój akces. W 1793 odebrano mu jednak laskę marszałkowską. W 1797 cesarz Paweł I Romanow mianował go tajnym radcą dworu.
Odznaczenia i ordery.
W 1778 roku odznaczony Orderem Orła Białego, w 1774 roku został kawalerem Orderu Świętego Stanisława, odznaczony rosyjskim Orderem św. Andrzeja Apostoła Pierwszego Powołania.
W 1781 roku odznaczony rosyjskim Orderem św. Aleksandra Newskiego.
Twórczość.
Był twórcą idei oraz autorem pierwszej ustawy o bibliotecznym egzemplarzu obowiązkowym uchwalonej w roku 1780. Publikował prace z dziedziny filozofii, historii i pedagogiki.

</doc>
<doc id="547640" url="https://pl.wikipedia.org/wiki?curid=547640" title="©">
©



</doc>
<doc id="547641" url="https://pl.wikipedia.org/wiki?curid=547641" title="Boothia (półwysep)">
Boothia (półwysep)

Boothia (ang. "Boothia Peninsula", fr. "Péninsule de Boothia"; hist. Boothia Felix) – półwysep w arktycznej części Kanady, położony między zatoką Gulf of Boothia na wschodzie a Cieśniną Franklina na zachodzie; administracyjnie leży w terytorium Nunavut. 
Nazwa.
Półwysep został nazwany przez Johna Rossa (1777–1856) w 1829 roku na cześć Felixa Bootha (1780–1850), który sfinansował prywatną ekspedycję arktyczną Rossa w poszukiwaniu Przejścia Północno-Zachodniego w latach 1829–1833.
Geografia.
Półwysep położony jest między zatoką Gulf of Boothia na wschodzie a Cieśniną Franklina na zachodzie w arktycznej części Kanady w terytorium Nunavut. Szeroki na ok. 195 km półwysep wcina się na około 275 km w Ocean Atlantycki. Na północy, od wyspy Somerset oddziela go wąska cieśnina Bellot Strait (o szerokości 2 km), a na południu przesmyk "Isthmus of Boothia" łączy go z kontynentalną częścią Kanady. 
Położony na jego północnym krańcu Półwysep Murchisona () to najdalej wysunięty na północ obszar kontynentalnej części Ameryki Północnej.
Wnętrze półwyspu zajmuje porośnięta tundrą wyżyna (do 573 m n.p.m.) rozciągająca się na ponad 32 km². Środkową część półwyspu tworzą skały prekambryjskie otoczone przez niższe tereny zbudowane ze skal wapiennych.
Boothia jest słabo zaludniona – jedyną miejscowością jest Taloyoak na południowym krańcu półwyspu, która pełni rolę ośrodka turystycznego. Miejscowa ludność znana jest z wyrobów tradycyjnego rzemiosła. 
Historia.
Półwysep został odkryty przez Johna Rossa (1777–1856) w 1829 roku podczas prywatnej wyprawy arktycznej. W 1830 roku uczestniczący w wyprawie wuja James Clark Ross (1800–1862) odkrył, że Boothia to półwysep, a nie wyspa. Rok później James Clark Ross jako pierwszy ustalił położenie północnego bieguna magnetycznego, który znajdował się wówczas w południowo-zachodniej części półwyspu Boothia – ówczesne współrzędne geograficzne bieguna to 70°05.3′N 96°46′W. W następnych latach na półwyspie lądowali kolejni polarnicy – John Franklin (1786–1847) i John Rae (1813–1893), który w 1847 roku potwierdził, że półwysep jest częścią kontynentalnej Kanady. Na Boothii przebywał również Roald Amundsen (1872–1928), który w 1904 roku przeprawił się na saniach wzdłuż wybrzeża zachodniego. Na półwyspie zimował kanadyjski polarnik Henry Larsen (1899–1964) podczas swojej przeprawy przez Przejście Północno-Zachodnie (1940–1942).

</doc>
<doc id="547642" url="https://pl.wikipedia.org/wiki?curid=547642" title="Badanie dna oka">
Badanie dna oka



</doc>
<doc id="547643" url="https://pl.wikipedia.org/wiki?curid=547643" title="Boothia">
Boothia



</doc>
<doc id="547644" url="https://pl.wikipedia.org/wiki?curid=547644" title="Team Milram">
Team Milram

Team Milram () – nieistniejąca już zawodowa grupa kolarska.
Powstała w 2006 roku, po przejęciu miejsca w dywizji UCI ProTeams po włoskiej grupie Domina Vacanze–De Nardi. Została zbudowana na kolarzach tej grupy, młodych niemieckich talentach oraz rozwiązanej grupy Fassa Bortolo. W sezonach 2006 i 2007 grupa miała swoją bazę we Włoszech i ścigała się na włoskiej licencji, zaś w sezonach 2008-2010 posiadała licencję niemiecką.
Zespół miał w swoich szeregach dwóch znakomitych sprinterów: Erika Zabela i Alessandro Petacchiego.

</doc>
<doc id="547645" url="https://pl.wikipedia.org/wiki?curid=547645" title="Tryfon">
Tryfon

Tryfon – imię męskie pochodzenia greckiego. Wywodzi się od greckiego "τρυφη (tryfe)", co oznacza "miękkość, łagodność". Wśród świętych – św. Tryfon, męczennik (III wiek).
Tryfon imieniny obchodzi 3 lipca.
Żeński odpowiednik: Tryfonia.
Zobacz też:

</doc>
<doc id="547646" url="https://pl.wikipedia.org/wiki?curid=547646" title="Tryfonia">
Tryfonia

Tryfonia – imię żeńskie pochodzenia greckiego. Wywodzi się od greckiego "τρυφη (tryfe)", co oznacza "miękkość, łagodność". Patronką jest św. Tryfonia, żona cesarza Decjusza.
Tryfonia imieniny obchodzi 18 października.
Męski odpowiednik: Tryfon. 

</doc>
<doc id="547651" url="https://pl.wikipedia.org/wiki?curid=547651" title="Conrad Steinbrecht">
Conrad Steinbrecht

Conrad Steinbrecht, także Konrad Steinbrecht (ur. 29 września 1849 w Tangermünde w Meklemburgii, zm. 3 lipca 1923 w Malborku, niem. "Marienburg") – niemiecki architekt i konserwator zabytków, wieloletni opiekun zamku w Malborku.
Życiorys.
Urodził się jako jeden z synów pastora ewangelickiego. Po ukończeniu gimnazjum trafił do wojska. Za bohaterstwo okazane w wojnie francusko-pruskiej w latach 1870-1871 odznaczony został Krzyżem Żelaznym. Po zakończeniu wojny rozpoczął studia na wydziale architektury Akademii Budowlanej w Berlinie. Szczególny wpływ wywarł na niego profesor Friedrich Adler, znawca gotyku ceglanego w północnych Niemczech. W 1877 roku, wraz z ekipą niemieckich archeologów, trafił do Królestwa Grecji, gdzie miał możliwość zapoznać się z ich metodami pracy w trakcie badań ruin starożytnej Olimpii. W 1880 roku, po powrocie do Cesarstwa Niemieckiego, został rejencyjnym mistrzem budowlanym i rozpoczął starania o uzyskanie stypendium z fundacji Louis-Boissoneta, która ogłosiła konkurs na pracę o średniowiecznych zabytkach Torunia. W związku z tym odbył podróż naukową po dawnych Prusach Zakonnych, trafiając między innymi po raz pierwszy do Malborka (1-5 września). Rok później już jako pracownik Ministerstwa Wyznań Religijnych otrzymał to stypendium, zyskując uznanie środowiska niemieckich architektów i historyków sztuki. Jego monografia „Thorn im Mittelalter” wywarła także wielkie wrażenie na ministrze wyznań religijnych Gustavie von Gosslerze. Dlatego też 29 kwietnia 1882 roku powierzył on Steinbrechtowi kierownictwo Zarządu Odbudowy Zamku w Malborku.
Prace na zamku w Malborku
Nabyte w Grecji doświadczenie i metody pracy zastosowano niebawem w Malborku. Systematyczne badania archeologiczno-architektoniczne zamku zaowocowały szeregiem interesujących odkryć, które z kolei pozwoliły na opracowanie precyzyjnego programu odbudowy. Wsparty był on także na dogłębnej analizie źródeł archiwalnych i badaniach porównawczych innych, podobnych obiektów. 5 czerwca 1902 roku, po dwudziestu latach prac uroczyście otwarto odbudowany Zamek Wysoki. Pracami na Średnim i Przedzamczu Steinbrecht kierował do 1 kwietnia 1921 roku, kiedy to ze względu na zły stan zdrowia z tytułem „Oberbaurat” przeszedł na emeryturę, przekazując urząd Bernhardowi Schmidowi.
Zawsze był człowiekiem skromnym i unikającym splendorów. Do historii przeszedł jego surdut i podniszczony filcowy kapelusz, z którymi nie rozstawał się nawet w czasie uroczystych wizyt cesarza Wilhelma II. Wybaczano mu jednak takie "faux-pas", cieszył się bowiem zaufaniem dworu. Wyrazem tego były liczne nagrody i ordery przyznawane w dowód uznania za kierowanie pracami na zamku. Obok licznych niemieckich znalazł się wśród nich także Order Osmana nadany przez tureckiego namiestnika Egiptu w 1919 roku. W 1894 roku Uniwersytet w Królewcu obdarzył Steinbrechta tytułem doktora filozofii honoris causa, zaś Gdańska Wyższa Szkoła Techniczna – doktora inżyniera honoris causa i honorowym stopniem profesorskim.
Zmarł po jednym z silniejszych ataków apopleksji, na którą chorował kilka lat. Pochowano go na cmentarzu przy kościele św. Jerzego w Malborku. Jego grób nie zachował się, jak wszystkie tamtejsze nagrobki uległ zniszczeniu w latach siedemdziesiątych.

</doc>
<doc id="547656" url="https://pl.wikipedia.org/wiki?curid=547656" title="Pajęczynówka">
Pajęczynówka

Pajęczynówka, opona pajęcza (łac. "arachnoidea") – jedna z trzech opon mózgowo-rdzeniowych, znajdująca się pomiędzy oponą twardą i miękką. Od strony zewnętrznej zrasta się z oponą twardą. Od wewnątrz oddzielona jest od opony miękkiej wąską przestrzenią (jama podpajęczynówkowa), wypełnioną płynem mózgowo-rdzeniowym, składającym się głównie z wody. Jest bardzo cienka i delikatna. Z oponą miękką łączy się za pomocą pasm przypominających pajęczynę (beleczek pajęczynówki). Jest nieunaczyniona i nieunerwiona. 
W budowie pajęczynówki wyróżniamy: zewnętrzną płytę, zbudowaną z tkanki łącznej właściwej zbitej oraz beleczki łącznotkankowe, lączące się z oponą miękką. Zarówno płyta jak i beleczki pokryte są nabłonkiem pochodzenia mezodermalnego. 
Wewnętrzna powierzchnia pajęczynówki wraz z zewnętrzną powierzchnią opony twardej, tworzą ziarnistości pajęczynówki- kosmki, pokryte nabłonkiem o licznych porach, które ulegają otwarciu gdy wzrasta ciśnienie płynu mózgowo-rdzeniowego, umożliwia to utrzymanie właściwej osmolarności. 

</doc>
<doc id="547659" url="https://pl.wikipedia.org/wiki?curid=547659" title="EDA (statystyka)">
EDA (statystyka)



</doc>
<doc id="547661" url="https://pl.wikipedia.org/wiki?curid=547661" title="Park Krajobrazowy Puszczy Rominckiej">
Park Krajobrazowy Puszczy Rominckiej

Park Krajobrazowy Puszczy Rominckiej – utworzony 14 stycznia 1998 r. leży w wysuniętym najbardziej na północny wschód krańcu woj. warmińsko-mazurskiego, w części obszaru gmin Gołdap i Dubeninki. Obszar parku wynosi 146,20 km², a jego otuliny 79,42 km².
Teren jest w 80% zalesiony, miejscami przypominający tajgę. Park przecinają doliny rzek Błędzianki, Bludzi i Czerwonej Strugi. Północna granica parku pokrywa się z granicą polsko–rosyjską. Wschodnia i południowa granica parku biegnie nasypem niemieckiej linii kolejowej z początku XX wieku z Gołdapi przez Golubie, Żytkiejmy do Gąbina. W Stańczykach przez dolinę rzeki Błędzianki przerzucono dwa mosty o wys. 36,5 m.
Rzeźba terenu.
Rzeźba terenu Parku ukształtowana została przez ostatnie zlodowacenie bałtyckie fazy pomorskiej i jest wyjątkowo urozmaicona. Wzgórza morenowe, w większości porośnięte lasami Puszczy Rominckiej, osiągają w Parku wysokość do 280 m n.p.m., deniwelacje sięgają natomiast ponad 140 m. Wśród wzgórz znajdują się głębokie niecki i rynny, w których są położone torfowiska, jeziora i rzeki.Wyjątkowe walory krajobrazowe i geomorfologiczne ma przecinająca Puszczę przełomowa dolina Błędzianki. Strome, pocięte wąwozami zbocza doliny, o wysokości kilkudziesięciu metrów, mają nachylenie dochodzące do 60°, a w przebiegu doliny występują liczne kotliny i kotły wytopiskowe. Park położony jest w dorzeczu Pregoły. Największą rzeką jest przecinająca Puszczę Romincką Błędzianka. Na obrzeżach Puszczy znajduje się także kilka większych jezior, położonych w głębokich rynnach. Największe z nich to przecięte granicą państwową jezioro Gołdap (234 ha) oraz położone w otulinie Parku jeziora: Czarne (173 ha), Przerośl (71 ha) i Pobłędzie (50 ha).
Roślinność.
Surowe warunki klimatyczne powodują, że szata roślinna Parku jest specyficzna i zawiera wiele osobliwości. Najbardziej charakterystycznym dla Puszczy zbiorowiskiem jest typowy dla tajgi borealny las świerkowy, mroczny, wilgotny, z grubym dywanem mchów. Na pagórkach i zboczach rosną lasy liściaste z lipą, klonem, grabem i wiązem w drzewostanie, natomiast na piaszczystych wzniesieniach rośnie leszczynowo-świerkowy las mieszany. W zatorfionych dolinach strumieni występują łęgi jesionowo-olszowe z chronionym pióropusznikiem strusim, a zagłębienia pojeziorne zajmują bogate gatunkowo torfowiska porośnięte m.in. rzadkimi i chronionymi roślinami. Na terenie Parku występują:
Rezerwaty przyrody.
Szczególnie cenne fragmenty Parku objęto ochroną w sześciu rezerwatach przyrody:
W otulinie Parku znajduje się jeden rezerwat:
Fakty historyczne.
Puszcza Romincka od dawna podlegała swego rodzaju ochronie, gdyż była obszarem łowieckim władców tych ziem. Od XV wieku była obszarem należącym do wielkich mistrzów krzyżackich, potem książąt i królów pruskich. Z czasów polowań cesarza niemieckiego Wilhelma II pozostało tu kilkanaście (w polskiej części puszczy 8) kamieni upamiętniających jego sukcesy łowieckie. W 1892 roku w puszczy przebywał Julian Fałat, który był nadwornym malarzem Wilhelma II. W 1937 roku Zarząd Lasów Rzeszy uznał Puszczę Romincką za rezerwat łowiecki.
Na terenie Parku i w jego okolicach przetrwało wiele zabytków kultury: kościoły, stare dwory w otoczeniu zabytkowych parków, kamienice i dawne układy urbanistyczne. Najbardziej oryginalnymi i wartymi obejrzenia są jednak wysokie podwójne wiadukty kolejowe, przypominające rzymskie akwedukty. Wyróżniają się one piękną sylwetką oraz znaczną wysokością (36 m) i stanowią wielką lokalną atrakcję turystyczną.
Dane teleadresowe.
Żytkiejmy, ul. Szkolna 1
19-504 Dubeninki

</doc>
<doc id="547663" url="https://pl.wikipedia.org/wiki?curid=547663" title="Oftalmoskop">
Oftalmoskop

Oftalmoskop (wziernik oczny) – przyrząd medyczny, wziernik służący do badania dna oka.
Opis.
Pierwszy oftalmoskop został zbudowany w 1851 r. przez Hermanna von Helmholza. Przyrząd pod koniec XIX wieku udoskonalił polski okulista i wynalazca Ksawery Gałęzowski.
Obecnie oftalmoskopy nadal są wykorzystywane – od prostych modeli z tradycyjnym źródłem światła, po oftalmoskopy emitujące wiązkę laserową i skanujące gałkę oczną.
Prosty oftalmoskop składa się z uchwytu (rękojeści) umożliwiającego trzymanie przyrządu, który dodatkowo jest miejscem zainstalowania baterii, oraz z głowicy, która musi zawierać przynajmniej: żarówkę, zestaw soczewek korygujących i lusterko bądź pryzmat odchylający wiązkę światła. 
Dodatkowo może być wyposażony w zestaw kolorowych filtrów, przesłony i siatki umożliwiające dokładne pomiary obserwowanych elementów.

</doc>
<doc id="547664" url="https://pl.wikipedia.org/wiki?curid=547664" title="Nowodwory (województwo podlaskie)">
Nowodwory (województwo podlaskie)

Nowodwory – wieś w Polsce, położona w województwie podlaskim, w powiecie wysokomazowieckim, w gminie Ciechanowiec.
W latach 1975–1998 wieś administracyjnie należała do województwa łomżyńskiego.
Wierni kościoła rzymskokatolickiego należą do parafii Najświętszej Maryi Panny z Fatimy w Ciechanowcu.
Historia.
W połowie wieku XIX obszar współczesnej wsi Nowodwory częścią dóbr Nowodwory w powiecie mazowieckim, gmina Klukowo, parafia Kuczyn.
W roku 1827 w dobrach był 1 dom i 20 mieszkańców.
Pod koniec wieku XIX dobra składały się z rezydencji, folwarków Dominikowo i Adamowo. Użytki rolne o powierzchni 2704 morgów, w tym: grunty orne i ogrody 650, łąki 287, pastwiska 43, lasu mórg 1420, zarośli 147, nieużytków 36, wieczyste dzierżawy mórg 7. Budynków murowanych 14, z drzewa 21, dwa młyny wodne i cegielnia.
Miejscowość założona najprawdopodobniej na początku XX w., gdyż na austrowęgierskiej mapie z 1897 r. wyszczególniono w obszarze współczesnej wsi, tylko zabudowania dworskie "Zacisze" (teraz Zaciszyn). Zasiedlona w części przez osadników przybyłych z Kurpi.
W spisie powszechnym z 1921 r. wykazano folwark Nowodwory z 13. budynkami o przeznaczeniu mieszkalnym i 174. mieszkańcami (86. mężczyzn i 88 kobiet). 156 osób zadeklarowało narodowość polską, a 18 żydowską. Razem z folwarkiem spisano również leśniczówkę "Gać"..
1 lipca 1952 część Nowodworów włączono do Ciechanowca.
Współcześnie.
Na terenie wsi zlokalizowano złoża piasku i żwiru.

</doc>
<doc id="547665" url="https://pl.wikipedia.org/wiki?curid=547665" title="Zaō">
Zaō

 – wulkaniczny masyw górski, krótki łańcuch w Japonii, biegnący na granicy dwóch prefektur: Yamagata i Miyagi. Najwyższy szczyt masywu nazywa się Kumano (1841 m).
Dzięki wykorzystaniu naturalnych zalet tego obszaru – bogatego w gorące źródła (głównie siarkowe) – polegającego na wybudowaniu licznych tras narciarskich, masyw tworzy ośrodek sportowo-wypoczynkowy o ogólnej nazwie Zaō Onsen.
W części masywu tworzącej płaskowyż Zaō występuje interesujące zjawisko „śnieżnych potworów”, które w rzeczywistości są drzewami pokrytymi zmrożonym śniegiem. Zjawisko to występuje pomiędzy grudniem a marcem i jest powodowane napływem zimnych mas powietrza znad Syberii.
Jedną z atrakcji turystycznych jest jezioro "Okama" powstałe w kraterze, zwane także „pięciokolorowym bagnem”, ponieważ zmienia kolory w zależności od pogody. Krater został utworzony w latach 20. XVIII wieku przez erupcję wulkanu, a jego średnica wynosi 350 m.

</doc>
<doc id="547666" url="https://pl.wikipedia.org/wiki?curid=547666" title="Wziernik oczny">
Wziernik oczny



</doc>
<doc id="547667" url="https://pl.wikipedia.org/wiki?curid=547667" title="John Bull (parowóz)">
John Bull (parowóz)

John Bull – brytyjska lokomotywa parowa, skonstruowana w fabryce w Newcastle przez Roberta Stephensona. Budowana w wersjach z układem osi Bn2 i 1'Bn2. Pierwszy kurs tej lokomotywy odbył się 15 września 1831. W 1981 został najstarszym działającym parowozem po tym, jak został zrekonstruowany przez Smithsonian Institution. Zbudowany przez Robert Stephenson and Company, "John Bull" był pierwszą lokomotywą zakupioną przez Camden and Amboy Railroad, do obsługi pierwszej linii kolejowej w New Jersey. "John Bull" został oznaczony numerem 1 i otrzymał imię „"Stevens"”. C&amp;A używała lokomotywy w latach 1833 - 1866, do czasu zakończenia czynnej służby.
Po tym jak C&amp;A zostało przejęte przez Pennsylvania Railroad (PRR) w 1871, PRR odremontowało lokomotywę i pokazało na kilku wystawach: w tym pod parą na Centennial Exposition w 1876 oraz the National Railway Appliance Exhibition w 1883. W 1884 lokomotywa została zakupiona przez Smithsonian Institution jako eksponat do wystawy muzealnej.
W 1939 pracownicy warsztatów PRR w Altoona w Pensylwanii zbudowali czynną replikę aby zastąpiła oryginał, który był trzymany w hali ze względu na groźbę zniszczenia przez warunki atmosferyczne. Po 42-letnim okresie bycia wyłącznie wystawą statyczną, Smithsonian zdecydowało się na remont lokomotywy w tym doprowadzenie jej do stanu używalności. W 1981 roku na swoje 150 urodziny John Bull był najstarszą lokomotywą pod parą na świecie. Obecnie "John Bull" jest znowu eksponatem statycznym, znajduje się w Smithsonian's National Museum of American History w Waszyngtonie. Replika "John Bull" znajduje się w Railroad Museum of Pennsylvania.
Charakterystyczne dla lokomotywy było zastosowanie przez konstruktora zestawu dodatkowych przednich kół, mających zwiększyć bezpieczeństwo jazdy i ograniczyć możliwość wykolejenia.
Budowa i pierwsze kursy.
"John Bull" został zbudowany w Anglii w Newcastle, przez firmę Robert Stephenson and Company na zamówienie Camden and Amboy Railroad (C&amp;A), na potrzeby pierwszej linii kolejowej w New Jersey. Został następnie rozłożony na części i wysłany do Stanów Zjednoczonych na pokładzie "Allegheny". Inżynier C&amp;A Isaac Dripps zmontował lokomotywę, mimo braku instrukcji i rysunków technicznych oraz uruchomił lokomotywę we wrześniu 1831. 12 listopada 1831 Robert Stevens (ówczesny prezydent C&amp;A) spłacając polityczne długi zaprosił kilku polityków z New Jersey oraz lokalnych dygnitarzy, w tym siostrzeńca Napoleona księcia Murata, na pokaz lokomotywy oraz trasy. Księżna Catherine Willis Gray, szczyciła się tym, że była pierwszą kobietą, która jechała pociągiem w Ameryce.
Do czasu skończenia budowy linii, lokomotywy stacjonowały na wolnym powietrzu, gdyż lokomotywownia została ukończona dopiero w 1833 roku. C&amp;A nadała numery i nazwy lokomotywom. Pierwsza z nich została oznaczona numerem 1 i dostała oficjalną nazwę "Stevens" (po pierwszym prezydencie C&amp;A's Robercie L. Stevensie). Jednakże załogi parowozu nadały mu imię "Stary John Bull (the old John Bull)", nazwa ta pochodziła od Johna Bulla, personifikacji Anglii w karykaturze. Z czasem nazwa została skrócona do "John Bull" a przez to, że była używana znacznie częściej niż "Stevens" to wkrótce wyparła tę nazwę.
We wrześniu 1836 "John Bull" wraz z dwoma wagonami została przewieziony kanałem do Harrisburga, stając się pierwszą lokomotywą na tym terenie.
Przebudowa i pierwsze wystawy.
Stephenson zbudował lokomotywę w systemie 0-4-0 (system 0-4-0 w notacji Whyte'a dla parowozów oznacza 2 wiązane osie napędzające oraz brak osi tocznych zarówno przed jak i za osiami powiązanymi. Moc pociągowa była przenoszona z kotła do kół za pomocą dwóch tłoków znajdujących się pomiędzy osiami. Tłoki były połączenie z korbowodem, który łączył je z tylną osią. Tylne koła zostały połączone z przednimi za pomocą dwóch wiązarów.
Z powodu kiepskiej jakości torowiska w USA w porównaniu do norm obowiązujących w Wielkiej Brytanii, dochodziło do licznych wykolejeń. Z tego względu inżynierowie z C&amp;A dodali z przodu lokomotywy wózek toczny, dodatkowo wózek ten był skrętny co ułatwiało poruszanie się po zakrętach, które były ciaśniejsze niż w Wielkiej Brytanii. Wprowadzenie wózka tocznego spowodowało jednakże konieczność przecięcia wiązarów. Z tego względu napędzane były tylko tylne koła. W wyniku tej przebudowy John Bull stał się lokomotywą w systemie 4-2-0 (2 osie toczne z przodu, 1 oś napędowa, 0 osi tocznych z tyłu). Później C&amp;A dodało również pług zwany („cowcatcher”) na przednim wózku. Cowcatcher służył do zgarniania przeszkód sprzed lokomotywy takich jak zwierzęta, stąd nazwa. W celu zwiększenia komfortu, szczególnie podczas niekorzystnych warunków atmosferycznych załogi lokomotywy wybudowano również kabinę. Dodano również elementy poprawiające bezpieczeństwo takie jak dzwon oraz górną lampę.
Po kilku latach służby jako manewrówka (lokomotywa służąca do składania składów pociągu na stacji) oraz jako grzejka (lokomotywa służąca do ogrzewania wagonów przed przyłączeniem lokomotywy prowadzącej pociąg, "John Bull" został skreślony z inwentarza Bordentown, New Jersey w 1866. Później John Bull a w zasadzie jego kocioł służył jako silnik do pompy w tartaku.
C&amp;A została wkrótce wchłonięta przez United New Jersey Railroad and Canals Company (1869), które to w 1871 zostało przejęte przez Pennsylvania Railroad. PRR dostrzegło potencjał w starej lokomotywie, pokazując ją w 1876 na Centennial Exposition w Filadelfii; Warsztaty PRR zregenerowały silnik (poprzez zastąpienie oryginalnych części nowymi lub pochodzącymi z młodszych lokomotyw). Podczas remontu jednak wymieniono komin na prosty (oryginalny był stożkowy) oraz usunięto kabinę. PRR wystawiło w 1883 na National Railway Appliance Exhibition w Chicago, Illinois. W 1885 Smithsonian Institution dokupiło "John Bull" od PRR.
Smithsonian Institution i odbudowa lokomotywy.
Na wystawie w 1883, Pennsylvania Railroad chciało rozwiązać dwa problemy naraz. W Smithsonian Institution zabytkowa lokomotywa znalazła zarówno miejsce oraz została wyremontowana przez młodych inżynierów, wśród których był J. Elfreth Watkins. Watkins uczestniczył w wypadku w New Jersey na kilka lat przed wystawą. W wyniku wypadku stracił nogę, przez co nie nadawał się do pracy fizycznej przy lokomotywie. PRR zatrudniło go ze względu na doświadczenie jako eksperta na Smithsonian's new Arts and Industries Building, które zostało otwarte w 1880. Lokomotywa została pokazana po raz pierwszy po remoncie 22 grudnia 1884, w East Hall of the Arts and Industries building.
Lokomotywa była wystawiana przez prawie 80 lat, jednakże transport poza muzeum odbywał się bardzo rzadko. Najważniejsza wystawa w tym czasie odbyła się w 1893, gdy lokomotywę przewieziono do Chicago na World’s Columbian Exposition. Pennsylvania Railroad, jak wiele innych kolei chciało pokazać zarówno swoje współczesne jak i dawne pojazdy. PRR zorganizowało transport lokomotywy i kilku wagonów do Jersey City, New Jersey, lokomotywę przywrócono tam do stanu umożliwiającego jazdę. Lokomotywa przejechała samodzielnie pomiędzy New Jersey a Chicago.
Odbudowa była nadzorowana przez szefa mechaników PRR's Theodore’a Ely'ego. "John Bull" ciągnął kilka wagonów osobowych, w którym jechali dygnitarze oraz dziennikarze. Pociąg wyjechał z Filadelfii, z jedną załogą. Podróż, ze względu na nietypowy transport, była nadzorowana przez pilotów, którzy pomogli bezpiecznie przejechać z Filadelfii do Chicago. Pociąg jechał z prędkością 25-30 mil na godzinę (40-48 km/h), pociąg opuścił stację w Pensylwanii 17 kwietnia, dotarł do Chicago 22 kwietnia. W drogę powrotną John Bull udał się 6 grudnia dojeżdżając do Waszyngtonu .
W 1927 "John Bull" ponownie wyjechał poza muzeum. Baltimore and Ohio Railroad organizowało setną rocznicę uruchomienia kolei żelaznej w Baltimore..

</doc>
<doc id="547668" url="https://pl.wikipedia.org/wiki?curid=547668" title="Godło Chin">
Godło Chin



</doc>
<doc id="547670" url="https://pl.wikipedia.org/wiki?curid=547670" title="Badanie palcem przez odbyt">
Badanie palcem przez odbyt



</doc>
<doc id="547689" url="https://pl.wikipedia.org/wiki?curid=547689" title="Within the Realm of a Dying Sun">
Within the Realm of a Dying Sun

Within the Realm of a Dying Sun – trzeci album studyjny zespołu Dead Can Dance, wydany 27 lipca 1987 roku przez wytwórnię 4AD w wersji winylowej i kompaktowej.
11 listopada 2016 roku wytwórnia 4AD wznowiła winylowe wydanie albumu.
Wydanie i promocja albumu.
Materiał muzyczny został zarejestrowany w okresie od kwietnia do maja 1987 roku w Woodbine Street Recording Studios. Longplay ukazał się w brytyjskich sklepach 27 lipca 1987 roku. Towarzyszyły mu przychylne opinie, zarówno szefa 4AD, jak i periodyków muzycznych:
Jedynie recenzentka Melody Maker oceniła muzykę albumu jako „nudniejszą niż piekło”.
Wydaniu "Within the Realm of a Dying Sun" towarzyszyła, po raz pierwszy w karierze zespołu, profesjonalnie zaplanowana trasa koncertowa. Jednak trudności organizacyjne (wynajęcie sali odpowiedniej dla 10 muzyków i około 20 osób personelu technicznego) i finansowe sprawiły, że ostatecznie zorganizowano tylko dwa koncerty, w Birmingham i w Londynie, oba w sierpniu 1987 roku. Koncert londyński został pozytywnie oceniony przez recenzenta Melody Maker, który podkreślił bogate brzmienie zespołu, charakterystyczne głosy jego członków oraz elastyczne wykorzystanie napięć i zmian nastroju.
Promocja albumu była pomyślana przez Brendana Perry’ego jako wyjście muzyki proponowanej przez zespół ze zbyt ciasnych ograniczeń muzyki pop i pozyskanie dla niej nowych odbiorców. Jego celem było zatarcie granic między muzyką pop a muzyką poważną i w konsekwencji – zanik wszelkich podziałów i gatunków muzycznych oraz oddzielenie muzyki od bieżących mód.
Opis albumu.
Okładka.
Choć większość okładek albumów artystów nagrywających dla 4AD zaprojektowali Vaughan Oliver (designer graficzny) i Nigel Grierson (fotograf), tworzący spółkę 23 Envelope, to okładkę longplaya "Within the Realm of a Dying Sun" zaprojektował Brendan Perry. Chciał on mieć kontrolę nad całą działalnością zespołu, w tym nad spójnością artystyczną płyty. Po rozpatrzeniu kilku projektów ostatecznie doszedł do wniosku, iż jej głównym elementem powinna być statua, ponieważ – według jego określenia – "jest to dość symboliczny wizerunek, najlepiej wyrażający nastrój tego albumu – poczucie straty, utracenie na zawsze kogoś bliskiego". Uważał, iż muzyka zaproponowana na płycie odzwierciedlała taką właśnie myśl. Poszukując odpowiedniego widoku wybrał fotografię autorstwa Bernarda Oudina, przedstawiającą grobowiec, o który opiera się postać symbolizująca śmierć.
Zdjęcie zamieszczone na okładce albumu zrobione zostało na cmentarzu Père-Lachaise w Paryżu i przedstawia fragment grobowca François-Vincent Raspaila, francuskiego lekarza, chemika i polityka z XIX wieku.
Reprodukcja fotografii wypełniła lewą stronę okładki (2/3), natomiast strona prawa (1/3) pozostawiona została jako czarna. Na okładce nie umieszczono ani tytułu albumu, ani nazwy wykonawcy. Taki zamiar artystyczny, korespondujący z treścią albumu, okazał się jednak nietrafiony z komercyjnego punktu widzenia, ponieważ produkt nie zwracał na siebie uwagi.
Muzyka.
Album (longplay) został podzielony na dwie części: pierwsze cztery utwory (strona A longplaya) śpiewa Brendan Perry a drugie cztery (strona B longplaya) – Lisa Gerrard. Decydując się na taki układ utworów muzycy postanowili nie tylko zaprezentować zespół jako całość, ale także wykorzystać okazję do zademonstrowania swych indywidualnych umiejętności. Zespół wspomogli po raz kolejny muzycy studyjni, grający na instrumentach smyczkowych, a także na instrumentach dętych blaszanych i perkusyjnych. Materiał muzyczny rozpoczyna „Anywhere Out of the World”. Utwór ten, ewokujący klimat „Enigma of the Absolute”, oparty został na brzmieniu dzwonów i keyboardowym podkładzie basowym. W podobnym klimacie utrzymana jest pozostała część pierwszej strony. Drugą stronę albumu wypełniły utwory zaśpiewane przez Lisę Gerrard. Wojskowe brzmienie bębnów i rogów, którymi rozpoczyna się „Dawn of the Iconoclast”, przywodzi na myśl wpływy muzyczne od Richarda Wagnera po zespół Laibach. Góruje nad nimi głos solistki. Kolejny utwór, „Cantara”, oparty został na jednostajnym rytmie perkusji. Słyszalne są w nim inspiracje taneczną muzyką cygańską, brzmieniem orkiestrowym oraz pewnym odwołaniem do muzyki arabskiej. Po nieco formalnym „Summoning of the Muse” następuje finałowy „Persephone”, zamykający cały album.
Utwory śpiewane przez Brendana Perry mają normalne teksty i utrzymane są w charakterystycznym dla niego, klasycyzującym i podniosłym stylu. Natomiast utwory Lisy Gerrard śpiewane są w wymyślonym przez nią, sztucznym języku i zawierają (w warstwie muzycznej) wiele odwołań do dawnej muzyki europejskiej, a także do muzyki bałkańskiej, hinduskiej, tybetańskiej czy arabskiej – wszystko splecione w oryginalną, poruszającą całość.
Lisa Gerrard pytana, dlaczego zdecydowała się śpiewać w dziwnym, wymyślonym przez siebie języku, wyjaśniała:

</doc>
<doc id="547690" url="https://pl.wikipedia.org/wiki?curid=547690" title="Pistolet M15">
Pistolet M15

M15 General Officers – przeznaczona dla wyższych oficerów United States Army kompaktowa wersja pistoletu M1911.
Na początku lat 70. US Army rozpoczęła poszukiwania nowego pistoletu samopowtarzalnego przeznaczonego dla wyższej kadry oficerskiej, następcy pistoletu M1908. Po serii testów wybrano konstrukcję zaprojektowaną przez Rock Island Arsenal oznaczoną jako XM70. Została ona przyjęta do uzbrojenia US Army jako M15.
Po wprowadzeniu w latach 80. do uzbrojenia Sił Zbrojnych Stanów Zjednoczonych pistoletu M9 kalibru 9 mm Parabellum pistolet M15 został wycofany z uzbrojenia.

</doc>
<doc id="547691" url="https://pl.wikipedia.org/wiki?curid=547691" title="Goppingen">
Goppingen



</doc>
<doc id="547696" url="https://pl.wikipedia.org/wiki?curid=547696" title="Układ mono">
Układ mono

Układ mono – układ, w którym paliwo do układu ze zbiornika jest tłoczone przez pompę paliwa pod ciśnieniem 100 kPa. Paliwo przepływając przez filtr ulega oczyszczaniu, a następnie dopływa do regulatora ciśnienia utrzymującego ciśnienie paliwa na stałym poziomie. Stąd jest kierowane do wtryskiwacza elektromagnetycznego. Główną częścią układu mono jest zespół wtryskowy, zamocowany na kolektorze dolotowym silnika. W dolnej części zespołu wtryskowego jest umieszczona przepustnica wraz z czujnikiem i nastawnikiem jej położenia. W górnej części zespołu wtryskowego znajduje się część obwodu zasilania paliwem, składająca się z wtryskiwacza, regulatora ciśnienia paliwa oraz kanałów doprowadzających i odprowadzających paliwo.
W układzie mono stosuje się następujące czujniki:
W układzie mono masę powietrza dolotowego określa się metodą pośrednią poprzez powiązanie dwóch mierzonych wielkości: kąta otwarcia przepustnicy i prędkości obrotowej. Kierowca naciskając pedał przyśpieszenia reguluje wielkość strumienia zasysanego powietrza. Ruch przepustnicy jest rejestrowany przez czujnik, który ciągle mierzy kąt uchylenia przepustnicy.

</doc>
<doc id="547703" url="https://pl.wikipedia.org/wiki?curid=547703" title="Chateauneuf-les-Martigues">
Chateauneuf-les-Martigues



</doc>
<doc id="547704" url="https://pl.wikipedia.org/wiki?curid=547704" title="Jan Małachowski">
Jan Małachowski



</doc>
<doc id="547705" url="https://pl.wikipedia.org/wiki?curid=547705" title="Wielkopolski Park Etnograficzny w Dziekanowicach">
Wielkopolski Park Etnograficzny w Dziekanowicach

Wielkopolski Park Etnograficzny w Dziekanowicach – skansen wsi wielkopolskiej w Dziekanowicach (oddział Muzeum Pierwszych Piastów) położony nad brzegiem jeziora Lednica i gromadzący, zabezpieczający i eksponujący przedmioty i obiekty architektoniczne z obszaru Wielkopolski. 
Historia.
Budowę skansenu rozpoczęto w 29 września 1975. Pierwszą ekspozycję udostępniono zwiedzającym 1 czerwca 1982. Status muzeum nadany dopiero 25 maja 1993.
Ekspozycja.
W skansenie prezentowane są domy, budynki inwentarskie, stodoły wraz z wyposażeniem. Poszczególne budynki zorganizowane są w zagrody i zorientowane w taki sposób by całość tworzyła naturalnej wielkości wieś. Kompozycję uzupełniają drewniany kościół, kaplica, barokowy dwór z folwarkiem, karczma, wiatraki, młyn wodny. Najmłodszy budynek pochodzi z 1935 roku a najstarsze elementy datowane są na rok 1602.
W zespole dworskim oraz w części budynków znajduje się ekspozycja muzealna prezentująca przedmioty codziennego użytku ilustrujące rolnicze i rzemieślnicze życie.

</doc>
<doc id="547708" url="https://pl.wikipedia.org/wiki?curid=547708" title="Ziemia Marii Byrd">
Ziemia Marii Byrd

Ziemia Marii Byrd () – obszar w Antarktydzie Zachodniej, rozciągający się na wschód od Lodowca Szelfowego Rossa i Morza Rossa i na południe od Oceanu Południowego aż do linii między czołem Lodowca Szelfowego Rossa a Wybrzeżem Eightsa na Ziemi Ellswortha. Największy obszar wulkanizmu podlodowcowego na Antarktydzie. W jego środkowej części znajduje się kryptodepresja Bentley Subglacial Trench (2555 m p.p.m.).
Nazwa.
Nazwa obszaru upamiętnia żonę amerykańskiego badacza Antarktydy Richarda Byrda (1888–1957), który badał jego północno-zachodnią część w 1929 roku.
Geografia.
Ziemia Marii Byrd leży w Antarktydzie Zachodniej, rozciągając się na wschód od Lodowca Szelfowego Rossa i Morza Rossa i na południe od Oceanu Południowego aż do linii między czołem Lodowca Szelfowego Rossa a Wybrzeżem Eightsa na Ziemi Ellswortha.
Pokryty w całości lądolodem. Lądolód Antarktydy Zachodniej wznosi się na 800–2000 m n.p.m. W jego części południowej leżą Góry Horlicka, a w północnej Saunders Mountain i pasma Executive Committee Range i Flood Range. Na północy znajduje się także kilka szczytów górskich sięgających ponad 3300 m n.p.m.
Ziemia Marii Byrd jest największym obszarem wulkanizmu podlodowcowego na Antarktydzie. Leży tu 18 dużych i 30 mniejszych wulkanów, przeważnie pokrytych śniegiem i lądolodem. Więcej wulkanów może znajdować się ukrytych pod lodem. Najwyższym szczytem wulkanicznym jest Mount Sidley wznoszący się na wysokość 4181 m n.p.m. Badania lodu radarem wykazały, że ok. 2300 lat temu doszło tu do najprawdopodobniej największej erupcji na terenie Antarktydy na przestrzeni ostatnich 100 tys. lat – wybuch miał rozerwać pokrywę lodową i wyrzucić chmurę popiołu, który osiadł na obszarze 20 tys. km². Przyjmuje się, że istnieje pięć aktywnych ośrodków wulkanicznych:
Wybrzeże Ziemi Marii Byrd jest w większości permanentnie skute lodem, a przez co niedostępne od strony morza. Leżą tu m.in. wybrzeża: Wybrzeże Siple’a, Shirase Coast, Saunders Coast, Wybrzeże Rupperta i Wybrzeże Hobbsa. Do Wybrzeża Hobbsa przylega Lodowiec Szelfowy Getza.
W części środkowej znajduje się Bentley Subglacial Trench – najniżej położony punkt pod pokrywą lodową (kryptodepresja) – 2555 m p.p.m. Obecność kryptodepresji przyczynia się do niestabilności lądolodu Antarktydy Zachodniej, który przy wystarczająco silnym ocieplaniu klimatu mógłby się szybko rozpaść.
W warstwach argilitowych niedaleko Mount Hartkopf znaleziono skamieniałości roślinne z okresu dewonu, m.in. "Haplostigma irregularis" i "Drepanophycus schopfii".
Historia.
Obszar odkryty i opisany w 1929 roku przez amerykańskiego polarnika Richarda Evelyna Byrda, nazwany na cześć jego żony Marii. Przebadany i zmapowany w 1935 roku przez Paula A. Siple’a (1908–1968) podczas drugiej wyprawy antarktycznej Byrda. Kolejne badania przeprowadzono podczas amerykańskich ekspedycji w latach 1939–1941 i 1946–1947.
W 1957 roku założono amerykańską stację badawczą Byrd. Na Ziemi Marii Byrd znajduje się także sezonowa rosyjska stacja Russkaja, która w latach 1980–1990 była stacją całoroczną.
Polityka.
W odróżnieniu od większości pozostałych obszarów Antarktydy, do Ziemi Marii Byrd nie rości sobie praw żadne państwo.

</doc>
<doc id="547709" url="https://pl.wikipedia.org/wiki?curid=547709" title="Zawór jednokierunkowy">
Zawór jednokierunkowy

Zawór jednokierunkowy – rodzaj zaworu, który odpowietrza skrzynię korbową. Budowa i działanie tego zaworu zapewnia dostosowanie przepływu gazów odpowietrzających skrzynię biegu do warunków obciążenia silnika. Przy dużych obciążeniach, gdy do skrzyni korbowej przedostaje się dużo gazów, zawór umożliwia przepływ gazów przez największą szczelinę. Jest to możliwe dzięki specjalnemu kształtowi tłoczka.

</doc>
<doc id="547712" url="https://pl.wikipedia.org/wiki?curid=547712" title="Strong Man">
Strong Man



</doc>
<doc id="547714" url="https://pl.wikipedia.org/wiki?curid=547714" title="Jeziorsko">
Jeziorsko



</doc>
<doc id="547716" url="https://pl.wikipedia.org/wiki?curid=547716" title="Königgrätz">
Königgrätz



</doc>
<doc id="547717" url="https://pl.wikipedia.org/wiki?curid=547717" title="Richard Evelyn Byrd">
Richard Evelyn Byrd



</doc>
<doc id="547718" url="https://pl.wikipedia.org/wiki?curid=547718" title="Warszawa Wawer">
Warszawa Wawer



</doc>
<doc id="547721" url="https://pl.wikipedia.org/wiki?curid=547721" title="Natal (prowincja)">
Natal (prowincja)

Natal – dawna prowincja w Południowej Afryce, mająca swoje korzenie w utworzonej przez Burów w 1839 Republice Natalu. Prezydentem republiki był Andries Pretorius. W 1842 Brytyjczycy podporządkowali sobie to terytorium, zaś w 1845 roku zostało ono przekształcone w posiadłość kolonialną Wielkiej Brytanii. W 1994 roku Natal połączono z bantustanem KwaZulu w prowincję KwaZulu-Natal.
Jednym z najsłynniejszych mieszkańców Natalu był misjonarz o. Józef Gerard OMI, którego grób obecnie jest miejscem kultu, do którego pielgrzymują tysiące pątników.

</doc>
<doc id="547722" url="https://pl.wikipedia.org/wiki?curid=547722" title="Zzsk">
Zzsk



</doc>
<doc id="547725" url="https://pl.wikipedia.org/wiki?curid=547725" title="Queensryche">
Queensryche



</doc>
<doc id="547728" url="https://pl.wikipedia.org/wiki?curid=547728" title="Fango">
Fango

Fango – błoto zawierające składniki mineralne. Wydobywane jest z naturalnych źródeł termalnych. Fangiem może być też tuf bazaltowy.
Fango topnieje w temperaturze 60–70 °C, a tężeje w temperaturze 50 °C. Fango wykorzystuje się przy pobudzaniu krążenia krwi i stymulacji układu odpornościowego, rozluźnia napięte mięśnie, łagodzi ból. Zabieg ten poprawia ogólne samopoczucie.
Zalecany w następujących dolegliwościach:
Przeciwwskazaniami są:

</doc>
<doc id="547729" url="https://pl.wikipedia.org/wiki?curid=547729" title="Dziekanowice (skansen wsi wielkopolskiej)">
Dziekanowice (skansen wsi wielkopolskiej)



</doc>
<doc id="547730" url="https://pl.wikipedia.org/wiki?curid=547730" title="Zygmunt Szypold">
Zygmunt Szypold

Zygmunt Szypold (ur. 14 stycznia 1909 w Warszawie, zm. 19 lutego 1964 we Wrocławiu) – polski biskup starokatolicki, arcybiskup i Zwierzchnik Polskiego Kościoła Starokatolickiego w latach 1948–1964.
Życiorys.
Biskup starokatolicki.
Zygmunt Szypold otrzymał sakrę biskupią 13 kwietnia 1947 w Łodzi z rąk mariawickich. Konsekracji dokonał biskup mariawicki Maria Jakub Próchniewski w asyście biskupa Wacława Marii Bartłomieja Przesieckiego oraz biskupa Otto Marii Tomasza Czarnohorskiego. Zwierzchnictwo nad Polskim Kościołem Starokatolickim objął w 1948, po odejściu do Kościoła rzymskokatolickiego arcybiskupa Władysława Farona. W czasie pełnienia przez niego biskupstwa rozpadła się unia starokatolicka w Polsce. Władze Polskiej Rzeczypospolitej Ludowej natomiast próbowały połączyć Polski Kościół Starokatolicki z utworzonym w 1951 Kościołem Polskokatolickim. Utrudniano wspólnocie sformalizowanie statutu jako związku wyznaniowego.
Od samego początku swojej kadencji na stanowisku Zwierzchnika Kościoła Starokatolickiego biskup Szypold spotykał się z dużą niechęcią nie tylko rzymskich katolików i polskokatolików, ale również własnych duchownych i wiernych. Podnoszono kwestię, że nie jest prawnym następcą arcybiskupa Farona, bowiem nie został wybrany przez niego na swojego następcę. W archiwach IPN można odnaleźć także bardzo negatywne opinie dotyczące postawy moralnej Szypolda. Ministerstwo Bezpieczeństwa Publicznego w Warszawie informowało, że Zygmunt Szypold w zamian za korzyści majątkowe zwalnia przypadkowe osoby od służby wojskowej, wydając im zaświadczenia, że są klerykami i tym samym nie podlegają obowiązkowemu wówczas poborowi. Śledczy posiadali również dane, z których wynikało wprost, że Szypold uprawia ze swoimi klerykami homoseksualizm, urządzając w swojej rezydencji co wieczór orgie. Miał też posiadać dwie kochanki: matkę z córką, która pełniła rolę jego gosposi.
W 1947 Zygmunt Szypold został proboszczem parafii starokatolickiej przy Kościele Odkupiciela we Wrocławiu. Tam też za jego pontyfikatu została przeniesiona siedziba władz Kościoła. Biskup Zygmunt Szypold zorganizował w tym czasie starokatolicki zakon żeński oraz rekonsekrował "sub conditione" na biskupa starokatolickiego Ignacego Jana Wysoczańskiego, który prowadził misję wśród mazurskich staroobrzędowców.
We Wrocławiu pod przywództwem biskupa Szypolda starokatolicy rozwinęli prężną działalność społeczną, duszpasterską i gospodarczą. W niedługim czasie zdobyli około tysiąca nowych wyznawców.
W latach pięćdziesiątych z uwagi na zły stan techniczny i konieczność rozbiórki Kościoła Odkupiciela, biskup Szypold przeniósł parafię starokatolicką na ul. Emila Zegadłowicza na Kleczkowie.
Ostatnie miesiące życia.
Kościół rzymskokatolicki wykorzystał fakt, iż ostatniego namaszczenia biskupowi Szypoldowi udzielił szpitalny kapelan, gdy ten nieprzytomny umierał w środku nocy. Ogłoszono, że Zwierzchnik Kościoła Starokatolickiego dokonał rekoncyliacji na łożu śmierci, czego zaprzeczeniem są m.in. wspomnienia siostry zmarłego biskupa, która zaprzecza tym doniesieniom. Pod koniec życia ks. bp Szypold przesłał list do Ignacego Jana Wysoczańskiego, w którym napisał: „"Ponieważ czuję się już bardzo źle i chyba Bóg ten najsprawiedliwszy Sędzia powoła mnie niedługo przed swój tron, aby zdać przed Nim rachunek, dlatego chciałem na wypadek mojej śmierci przekazać Ci mój Drogi Kolego w testamencie zajmowane przeze mnie stanowisko w naszym Kościele Starokatolickim. Dlatego wolą moją jest abyś Ty jako mój jedyny Kolega Współpracownik przez ostatnie kilkanaście lat życia był na wypadek śmierci jedynym moim następcą i zastępcą jako naczelny Biskup naszego świętego Kościoła Starokatolickiego prawdziwie Chrystusowego. List ten pisany w formie testamentu i faktycznie będący moim testamentem w sprawach kościelnych”." Tym samym, jedynym prawowitym następcą biskupa Szypolda stał się arcybiskup Wysoczański. Zygmunt Szypold po śmierci został pochowany na cmentarzu św. Wawrzyńca we Wrocławiu.
Po śmierci bpa Szypolda Ignacemu Wysoczańskiemu nie udało się uzyskać zgody władz na dalszą jawną działalność Kościoła. Polski Kościół Starokatolicki zdelegalizowano z powodu "braku władzy zwierzchniej". Wierni przeszli do innych Kościołów chrześcijańskich lub praktykowali swoją wiarę w podziemiu.

</doc>
<doc id="547732" url="https://pl.wikipedia.org/wiki?curid=547732" title="1/8 finału Mistrzostw Świata w Piłce Nożnej 2006">
1/8 finału Mistrzostw Świata w Piłce Nożnej 2006

Mecze 1/8 finału Mistrzostw Świata w Piłce Nożnej 2006 odbyły się od 24 do 27 czerwca.
Niemcy – Szwecja.
Środa, 24 czerwca 2006
17:00 – FIFA World Cup Stadium München, Monachium – Widzów: 66 000
Argentyna – Meksyk.
Środa, 24 czerwca 2006
21:00 – Zentralstadion, Lipsk – Widzów: 43 000
Anglia – Ekwador.
Niedziela, 25 czerwca 2006
17:00 – Gottlieb-Daimler-Stadion, Stuttgart – Widzów: 52 000
Portugalia – Holandia.
Niedziela, 25 czerwca 2006
21:00 – Frankenstadion, Norymberga – Widzów: 41 000
Włochy – Australia.
Poniedziałek, 26 czerwca 2006
17:00 – Fritz Walter Stadion, Kaiserslautern – Widzów: 46 000
Szwajcaria – Ukraina.
Poniedziałek, 26 czerwca 2006
21:00 – FIFA WM-Stadion Köln, Kolonia – Widzów: 45 000
Brazylia – Ghana.
Czwartek, 27 czerwca 2006
17:00 – FIFA WM-Stadion Dortmund, Dortmund – Widzów: 65 000
Hiszpania – Francja.
Wtorek, 27 czerwca 2006
21:00 – FIFA WM-Stadion Hannover, Hanower – Widzów: 43 000

</doc>
<doc id="547733" url="https://pl.wikipedia.org/wiki?curid=547733" title="Aleksandr Wołkow (kosmonauta)">
Aleksandr Wołkow (kosmonauta)

Aleksandr Aleksandrowicz Wołkow, ros. Александр Александрович Волков (ur. 27 maja 1948 w Gorłówce, obwód doniecki w b. ZSRR (obecnie Ukraina) – radziecki wojskowy, pułkownik lotnictwa, kosmonauta, Lotnik Kosmonauta ZSRR.
Ojciec kosmonauty Siergieja Wołkowa.
Loty załogowe.
Do swojego pierwszego lotu w kosmos wystartował jako kosmonauta-badacz na pokładzie statku Sojuz T-14 17 września 1985. Misją dowodził Władimir Wasiutin, a inżynierem pokładowym był Gieorgij Grieczko. Pierwotnie plan lotu przewidywał wyprawę trwającą 6 miesięcy. W tym czasie na pokładzie stacji Salut 7 mieli pracować Wasiutin, Sawinych (wystartował wcześniej w misji Sojuz T-13) i Wołkow. Podstawowym celem wyprawy było rozładowanie statku transportowego Kosmos 1686 (pod tą nazwą krył się pojazd o nazwie TKS-4 – nowy załogowy statek transportowy przewidywany dla wojskowych stacji kosmicznych typu Ałmaz; po zarzuceniu programu wykorzystano je jako bezzałogowe statki towarowe). Poza tym załoga miała wykonać szereg wyjść w otwarty kosmos. Ten drugi cel nie wszedł jednak w fazę realizacji. W połowie października poważnie zachorował dowódca misji. Kontynuowanie lotu było niemożliwe. Wyprawę przerwano i kosmonauci powrócili na Ziemię już 21 listopada 1985.
Drugi lot Wołkowa w kosmos rozpoczął się 26 listopada 1988. Tym razem dowodził statkiem kosmicznym Sojuz TM-7, na pokładzie którego znajdowali się również: inżynier pokładowy Siergiej Krikalow oraz francuski astronauta Jean-Loup Chrétien realizujący program badawczy o nazwie "Aragatz". Po dwóch dniach Sojuz TM-7 połączył się ze stacją kosmiczną Mir. 9 grudnia 1988 Aleksandr Wołkow oraz Jean-Loup Chrétien wyszli na zewnątrz stacji. Na jej powierzchni zamontowali paletę z urządzeniami badawczymi do realizacji eksperymentów w ramach planowanego wówczas europejskiego promu kosmicznego o nazwie Hermes. Jean-Loup Chrétien został pierwszym astronautą innego kraju niż USA i ZSRR, który odbył spacer kosmiczny. 21 grudnia 1988 Chrétien powrócił na Ziemię na pokładzie Sojuza TM-6 razem z poprzednią stałą załogą Mira – Władimirem Titowem i Musą Manarowem. Na pokładzie pozostał natomiast lekarz Walerij Polakow. Do 27 kwietnia 1989 tj. do dnia powrotu kosmonautów na Ziemię załoga wykonywała zaplanowany program badawczy oraz przyjęła i rozładowała trzy statki towarowe typu Progress. Z powodu opóźnienia w budowie kolejnych modułów dla stacji Mir postanowiono, że tym razem kosmonauci zakonserwują stację i przez kilka miesięcy pozostanie ona niezamieszkana.
Trzeci i zarazem ostatni lot Wołkowa w kosmos rozpoczął się 2 października 1991. Był dowódcą statku Sojuz TM-13. Tym razem w załodze nie było inżyniera pokładowego, lecz dwaj kosmonauci badacze z Austrii i Kazachstanu: Franz Viehböck i Toktar Äubäkyrow, którzy po wykonaniu swoich narodowych programów lotu powrócili na Ziemię 10 października 1991. Na orbicie pozostali Aleksandr Wołkow oraz Siergiej Krikalow, który w kosmosie znajdował się od 18 maja 1991. Obaj do 25 marca 1992 realizowali badania i eksperymenty przewidziane w programie 10 stałej ekspedycji stacji kosmicznej Mir (ЭО-10). W czasie trwania tej misji dokonał się ostateczny rozpad Związku Radzieckiego i kosmonauci zamiast w Kazachskiej Socjalistycznej Republice Radzieckiej wylądowali w niepodległym już Kazachstanie.

</doc>
<doc id="547734" url="https://pl.wikipedia.org/wiki?curid=547734" title="Myria">
Myria

Myria gr. ("ma" = ) i myrio ("mo" = 1/) – przedrostki używane w starszych wersjach systemu metrycznego, nie będące częścią układu SI. Przedrostki te pochodzą z greckiego μύριοι (mýrioi), oznaczającego zarówno „dziesięć tysięcy” jak i „nieskończenie wielka liczba” (podobne znaczenie ma także w kulturze chińskiej).
Rzadziej używany skrót my wprowadza dwuznaczność, ponieważ nie odróżnia wielokrotności "ma" od podwielokrotności "mo". Obie te krotności utworzone we Francji w 1795 roku, zostały usunięte gdy przedrostki SI zostały przyjęte oficjalnie na jedenastej konferencji CGPM w 1960 roku.

</doc>
<doc id="547735" url="https://pl.wikipedia.org/wiki?curid=547735" title="Fundacja Huberta Jerzego Wagnera">
Fundacja Huberta Jerzego Wagnera

Fundacja Huberta Jerzego Wagnera – fundacja z siedzibą w Olsztynie, stworzona przez grupę ludzi, która zgromadziła się wokół Jerzego Mroza podczas prac organizacyjnych przed I Memoriałem Huberta Jerzego Wagnera (2003 r.). Jej zadaniem jest popularyzacja siatkówki oraz organizacja corocznego turnieju (memoriału) poświęconego pamięci najwybitniejszego szkoleniowca w historii siatkówki w Polsce. Na jej czele stoi pomysłodawca oraz główny organizator turnieju - Jerzy Mróz. Fundacja Huberta Jerzego Wagnera w swojej statutowej działalności wspiera rozwój piłki siatkowej w województwie warmińsko-mazurskim (przez liczne: turnieje, podarunki w formie pomocy sportowych i stypendia).

</doc>
<doc id="547738" url="https://pl.wikipedia.org/wiki?curid=547738" title="Test wysiłkowy">
Test wysiłkowy

Test wysiłkowy, elektrokardiograficzna próba wysiłkowa – badanie medyczne opierające się na zależności zmieniającego się zapisu EKG pod wpływem zwiększającego się wysiłku fizycznego, który powoduje zwiększanie zapotrzebowania na tlen, co organizm kompensuje przez zwiększenie przepływu przez naczynia wieńcowe. U osób z niewydolnością przepływu wieńcowego, powyżej pewnego wysiłku, nie może już dalej zostać pokryte to zapotrzebowanie drogą zwiększonego przepływu i rozwijają się cechy niedokrwienia mięśnia sercowego.
Podwaliny pod wykonywanie testów wysiłkowych stworzyli w 1932 Goldhammer i Scherf, natomiast kilkadziesiąt lat obecności tego narzędzia w arsenale badań diagnostycznych wymusiło wiele modyfikacji. Najbardziej znanymi sposobami obciążania wysiłkiem było wchodzenia na trzy 9-calowe stopnie (tzw. "test Mastera"), obciążenie na cykloergometrze rowerowym i wreszcie aktualnie wykonywany "test na bieżni ruchomej" według tzw. "protokołu Bruce’a" (polegającego na zwiększeniu co 3 minuty szybkości przesuwu bieżni ruchomej i kąta jej nachylenia).
Bezcelowe wykonanie testu.
Do bezcelowości wykonania testu dochodzi w przypadku uniemożliwiającym powstanie prawidłowej ewolucji mięśnia serca wykrywanego w zapisie EKG:

</doc>
<doc id="547739" url="https://pl.wikipedia.org/wiki?curid=547739" title="Układ otwarty">
Układ otwarty



</doc>
<doc id="547740" url="https://pl.wikipedia.org/wiki?curid=547740" title="Władcy Lotaryngii">
Władcy Lotaryngii

Królowie Lotaryngii.
Karolingowie.
855 – podział ziem Królestwa Franków Środkowych i wydzielenie ziem nazwanych od imienia pierwszego władcy Lotaryngią
Książęta Dolnej Lotaryngii.
Dynastia z Louvain.
Następni książęta Górnej Lotaryngii, patrz: Władcy Brabancji
Książęta Górnej Lotaryngii.
Dynastia z Vaudémont.
1670–1698: "okupacja francuska"
Leszczyńscy.
1766 – Lotaryngia przyłączona do Francji

</doc>
<doc id="547741" url="https://pl.wikipedia.org/wiki?curid=547741" title="EKG wysiłkowe">
EKG wysiłkowe



</doc>
<doc id="547742" url="https://pl.wikipedia.org/wiki?curid=547742" title="Stress-test">
Stress-test



</doc>
<doc id="547743" url="https://pl.wikipedia.org/wiki?curid=547743" title="Catal Huyuk">
Catal Huyuk



</doc>
<doc id="547744" url="https://pl.wikipedia.org/wiki?curid=547744" title="Catal Hoyuk">
Catal Hoyuk



</doc>
<doc id="547748" url="https://pl.wikipedia.org/wiki?curid=547748" title="Fernando Savater">
Fernando Savater

Fernando Fernández-Savater Martín (ur. 21 czerwca 1947 w San Sebastián) – hiszpański filozof-etyk, publicysta, pisarz, dramaturg i eseista. Profesor uniwersytetów w Madrycie i San Sebastian.
Autor ponad 40 książek, współzałożyciel – sprzeciwiającej się ETA – baskijskiej organizacji ¡Basta Ya! ("Już dość!"), która w 2000 r. została uhonorowana przez Parlament Europejski Nagrodą im. Sacharowa za wolność myśli. Laureat hiszpańskiej Premio Planeta za powieść "La hermandad de la buena suerte" (2008). 

</doc>
<doc id="547752" url="https://pl.wikipedia.org/wiki?curid=547752" title="Tank Girl">
Tank Girl

Tank Girl - pochodząca z lat dziewięćdziesiątych angielska seria komiksowa autorstwa Jamiego Hewletta (rysunek) i Alana Martina (scenariusz). Jest to też imię głównej bohaterki komiksu.
Akcja pierwszych albumów rozgrywa się w niedalekiej przyszłości na kontynencie australijskim. Młoda, żądna przygód antybohaterka daje odpór przeciwnościom losu przy pomocy futurystycznej wersji czołgu M5A1 Stuart. Głównymi antagonistami na tym etapie historii są: totalitarne korporacje, najemni łowcy głów, sekty i wyznania religijne, półświatek przestępczy; jak również: ład, porządek, przeciętni ludzie, australijski styl bycia, media, przepisy ruchu drogowego. Po tym pierwszym, burzliwym okresie następuje czas sielanki, gdzie Tank Girl oddaje się romantycznym uniesieniom w towarzystwie kangura o imieniu Booga.
O sile tego komiksu decydują liczne powiązania międzykulturowe, znajdujemy w nim min. motywy zaczerpnięte z "Odysei" Homera, twórczości Jacka Kerouaca, wierzeń Aborygenów, serialu "Starsky i Hutch". Ten fakt oraz miejscami antyspołeczny wyraz komiksu, plasują go w kategorii produkcji przeznaczonych dla dojrzałych odbiorców.
Do tej pory ukazały się:
Po dwudziestu latach autor powrócił do tej bohaterki z nowymi pomysłami i w 2008 r. powstał "Tank Girl: Visions of Booga".
Ekranizacja.
Komiks został zekranizowany w 1995 r. Reżyserem filmu była Rachel Talalay, a w obsadzie znaleźli się m.in. Lori Petty (Tank Girl), Naomi Watts (Jet Girl), Ice T (T Saint) i Malcolm McDowell (Kesslee).

</doc>
<doc id="547756" url="https://pl.wikipedia.org/wiki?curid=547756" title="Zakłady Górnicze Lubin">
Zakłady Górnicze Lubin

Zakłady Górnicze Lubin – podziemna kopalnia miedzi położona na północy Lubina, oddział KGHM Polska Miedź. Jej budowę rozpoczęto 1 stycznia 1960. Pierwszą tonę rudy miedzi wydobyto 20 marca 1963 r. 
Podstawowe informacje:

</doc>
<doc id="547758" url="https://pl.wikipedia.org/wiki?curid=547758" title="Tour de Pologne 2006">
Tour de Pologne 2006

63. edycja wyścigu kolarskiego Tour de Pologne odbyła się w dniach 4 – 10 września 2006 roku. Rywalizację rozpoczęło 184 kolarzy (w tym 15 Polaków) z 23 grup zawodowych (w tym 20 z ). Trzy drużyny - Intel-Action, Miche oraz Ceramica Flaminia - otrzymały od organizatora wyścigu - Czesława Langa - "dzikie karty". Ukończyło 82 kolarzy. Łączna długość wyścigu – 1221,5 km. Po raz drugi Tour de Pologne został rozegrany w elitarnym cyklu ProTour.
Start wyścigu zaplanowano w Warszawie a meta została usytuowana, podobnie jak w latach poprzednich, w Karpaczu, pod skocznią narciarską Orlinek (po raz ósmy z rzędu). Po raz pierwszy od wielu lat nie rozegrano jazdy indywidualnej na czas. 
Pierwsze miejsce w klasyfikacji generalnej zajął Niemiec Stefan Schumacher (Gerolsteiner). To drugie zwycięstwo Niemca w prestiżowym cyklu ProTour. Wcześniej triumfował w wyścigu dookoła krajów Beneluksu (Eneco Tour). 
Najlepszym z Polaków po raz kolejny został Marek Rutkiewicz, który ukończył wyścig na czwartym miejscu. Zawodnikowi grupy Intel-Action do podium zabrakło jednej sekundy. W klasyfikacji generalnej miał dokładnie ten sam czas co trzeci Alessandro Ballan (ale Włoch miał lepszą sumę miejsc ze wszystkich etapów). Rutkiewicz po raz piąty z rzędu ukończył Tour de Pologne w pierwszej dziesiątce (2002 - trzeci, 2003 - piąty, 2004 -czwarty, 2005 - ósmy, 2006 - czwarty).
Marcin Osiński wygrał klasyfikację najbardziej aktywnych, a Bartosz Huzarski klasyfikację górską.
Linki zewnętrzne.
Mapka 63. Tour de Pologne

</doc>
<doc id="547761" url="https://pl.wikipedia.org/wiki?curid=547761" title="Ethelbald">
Ethelbald

Ethebald z Wesseksu (ur. ok. 834, zm. 20 grudnia 860) – syn Ethelwulfa i Osburgi, król Wesseksu.
Kiedy jego ojciec udał się na pielgrzymkę do Rzymu w 855 r. zawiązał spisek z earlem Somerset i biskupem Sherborne, aby nie dopuścić do powrotu Ethelwulfa na tron. Powrót ojca w 856 r. mógł doprowadzić do wojny domowej, ale stary król wybrał rozwiązanie kompromisowe, dzieląc swoje państwo. Sam zatrzymał dla siebie Sussex, Essex i Surrey, natomiast Ethelbald miał rządzić Wesseksem i Kentem. Pozostałe ziemie Ethelbald odziedziczył po śmierci swojego ojca w 858 r. Został ukoronowany w Kingston upon Thames. Ożenił się wtedy również ze swoją macochą, Judytą Martel (844 - 870), córką Karola II Łysego, króla Franków Zachodnich, i Ermentrudy, córki Odona, hrabiego Orleanu. Małżeństwo to nie doczekało się potomstwa i uległo rozwiązaniu w 860 r. wskutek zbyt bliskiego pokrewieństwa małżonków. Zmarł jeszcze w tym samym roku i został pochowany w Sherborne w hrabstwie Dorset.

</doc>
<doc id="547762" url="https://pl.wikipedia.org/wiki?curid=547762" title="Pawilon barceloński">
Pawilon barceloński

Pawilon barceloński – modernistyczny pawilon wejściowy na teren niemieckiej części wystawy światowej w Barcelonie w 1929, zaprojektowany przez niemieckiego architekta Ludwiga Miesa van der Rohe.
Architektura i wyposażenie.
Budynek stanowi demonstrację modernistycznego kształtowania przestrzeni, korzystając z zasady "wolnego planu" oraz kontinuum przestrzennego. Ściany uwolnione są z funkcji konstrukcyjnej, stanowiąc jedynie przegrodę i sposób definiowania przestrzeni, ciężar przeniesiony jest na słupy. Nie istnieje wyraźny podział na wewnętrzną i zewnętrzną przestrzeń budynku ani poszczególne pomieszczenia, przenikają się one wzajemnie, zaś przezroczyste, zbudowane z mlecznego szkła lub lustrzanie gładkie ściany wzmacniają wrażenie swobodnego przepływania przestrzeni. Podobne rozwiązania zastosował Mies w projektowanym jednocześnie domu Tugendhatów w Brnie.
Pawilon posiada niesymetryczną i silnie horyzontalną kompozycję, bywa określany jako współczesne przekształcenie archetypu świątyni starożytnej a także "maszyna do jednoczesnego budowania i niszczenia symetrii". Wznosi się na niewielkim trawertynowym cokole ze stawem, w którego tafli odbija się lustrzanie. Żelbetowy, otynkowany stropodach pawilonu spoczywa na słupach z polerowanej i chromowanej stali o niewielkim przekroju, w kształcie równoramiennego krzyża. Między podłogą a stropem znajdują się ściany z onyksu "doré", z dwóch rodzajów zielonego marmuru, z trawertynu oraz z przezroczystego i barwionego szkła. Ściany, strop i podłoga nie zamykają poszczególnych pomieszczeń, sugerując jedynie ich granice, tak że z różnych punktów widzenia mogą być różnie odczytywane. Różnorodne faktury i barwy poszczególnych materiałów, włączając w to także taflę wody, mogłyby sprawiać wrażenie, że każda z płaszczyzn posiada niezależną funkcję, jednak budynek stanowi plastyczną całość kompozycyjną skonstruowaną na zasadzie trójwymiarowego collage'u – analogiczną technikę stosował Mies także w swych dwuwymiarowych pracach. Pawilon stanowi zbiór przesłaniających się pionowych płaszczyzn, doprowadzając zdaniem wielu krytyków do perfekcji tendencje zapoczątkowane przez teoretyczny projekt "domu z cegły", a później kontynuowane w willi Wolfów w Gubinie.
W samym pawilonie znajduje się przestrzeń dostępna spod części zadaszonej, osłonięta z trzech stron ścianami, pozbawiona jednak stropu, z kolejnym stawem lustrzanie odbijającym niebo. Asymetrycznie, po lewej stronie stawu, ustawiono akt kobiecy pod tytułem "Poranek" (lub "Przebudzenie jutrzenki" – niem. "Frühlicht") autorstwa rzeźbiarza . Wielokrotnie podkreślano znakomite zakomponowanie rzeźby i harmonię skali z architekturą, niekiedy dopatrując się w nich związków z wcześniej przejawianymi przez Miesa tendencjami klasycyzującymi. Johnson i Hitchcock pisali o rzeźbie, że "ma [ona] wspaniałe tło i mimo że jest wolnostojąca, stanowi ważną część architektury". W rzeczywistości rzeźba powstała wcześniej (w 1925) niezależnie od pawilonu, wystawiona została na wystawie w Monachium, a potem stała przez kilka lat w atelier Kolbego wraz z drugim aktem kobiecym ("Noc") i została dobrana w późnym etapie prac projektowych nad pawilonem.
W pawilonie znalazły się poza wymienioną wyżej rzeźbą jedynie dywan oraz meble, zaprojektowane przez Miesa van der Rohe specjalnie na wystawę. Były to fotele (tzw. krzesło barcelońskie) przeznaczone dla hiszpańskiej pary królewskiej i taborety (w podobnej konstrukcji, bez oparcia) dla towarzyszącej im świty. Krzesło barcelońskie (składające się z charakterystycznej chromowanej ramy w kształcie litery X ze stalowych płaskowników oraz dwóch przywiązanych do niego prostokątnych pikowanych poduszek pokrytych białą lub czarną skórą) zyskało sobie duże uznanie i do dziś jest produkowane, stanowiąc wyposażenie luksusowych biurowców i domów. O meblach tych mówi się, że mają królewską jakość, czego odzwierciedleniem jest to, że do dziś elementy metalowe są ręcznie polerowane, a skóra specjalnie dobierana i ręcznie szyta.
Recepcja.
Duży wpływ na rozwój architektury wywarło skupienie się przez Miesa na czysto estetycznych aspektach nowoczesnej architektury, które dało w efekcie obiekt niemal całkowicie abstrakcyjny, a jednocześnie utrzymany w pełnych dostojeństwa formach. 
Opublikowane w 1929 czarno-białe fotografie pawilonu, wielokrotnie zamieszczane w publikacjach krytycznych i leksykonach historii architektury, przyczyniły się, w połączeniu z faktem krótkiego istnienia obiektu, do rozsławienia legendy pawilonu. Publikowane fotografie były przy tym specjalnie dobrane, a do ich wykonania wymontowano szklane drzwi wejściowe, tak aby nie zacierały wrażenia kontinuum przestrzennego. Wyretuszowano ze zdjęć cienie sąsiednich budynków oraz wydatne maszty flagowe, przesłaniające pawilon. Zachowały się bardzo nieliczne widoki pawilonu od strony tylnej. 
Również publikowane do końca XX wieku wykonane przez Sergiusa Ruegenberga (głównego kreślarza w biurze Miesa) rysunki pawilonu stanowiły w rzeczywistości artystyczne i schematyczne przetworzenie rzeczywistego rzutu, pomijając rzeczywisty podział towarzyszących pomieszczeń techniczno-gospodarczych. Dodatkowo na wystawę "International Style" Johnson i Hitchcock wykonali nowe przerysy, pomijając dalsze szczegóły takie jak otaczająca pawilon zieleń, schody z tylnej strony, czy zmieniając wielkość trawertynowej ławki, a jednocześnie przedstawiając krawędź płaszczyzn cokołu jako obiegającą cały budynek (w istocie tylko z trzech stron). Na tej podstawie wielokrotnie rysowano dalsze przedstawienia, np. aksonometryczne. 
Nawarstwienia zmian w rysunkach i szczupłość materiałów ikonograficznych przyczyniły się do stworzenia licznych interpretacji architektury pawilonu przez krytykę, często wychodzących poza intencje architekta. Przykładowo przeprowadzone od lat 90. badania szkiców projektowych dowiodły, że Mies nie przywiązywał dużej wagi do porządkującej swobodny układ płaszczyzn regularnej siatki konstrukcyjnej, wedle której rozstawione były słupy. Traktował je raczej nie jako element stanowiący część kompozycji, lecz jako równoległą, konstrukcyjną "warstwę" obiektu. 
W różny sposób przedstawiano meble, czasem je pomijając; późniejsze oględziny mało znanych fotografii z prywatnych kolekcji dowodzą, że były one w czasie trwania wystawy wielokrotnie przestawiane i nie ma pewności, czy ich układ był częścią projektu. 
Wielokrotnie powtarzanym błędem rysunkowym było przedstawianie tej samej grubości wszystkich ścian. Usunięcie z planu budynku i pojawiające się tylko na rzadko reprodukowanych fotografiach dawnego otoczenia wyrwało go z kontekstu, jakim była m.in. umieszczona po przeciwnej stronie znajdującej się przed pawilonem jezdni jońska kolumnada, w której kontekście był on pierwotnie odbierany, a także założenie ogrodowe z szerokimi schodami na tyłach pawilonu.
Historia.
Pawilon miał służyć jako demonstracja nowoczesnych tendencji w Rzeszy Niemieckiej i pokazywać precyzję niemieckiego przemysłu i rzemiosła. Architekt pawilonu, który już w 1927 pokierował z ramienia Werkbundu wystawą architektoniczną w Stuttgarcie, otrzymał zlecenie budowy pawilonu z wolnej ręki. Bezpośrednim poprzednikiem pawilonu była tzw. "sala kryształowa" zaprezentowana w Stuttgarcie w 1927, makieta nowoczesnego wnętrza domu posiadającego wolny plan, lekkie szklane ściany i niewielkie atrium.
W dniu otwarcia wystawy w Barcelonie król Hiszpanii Alfons XIII Burbon odwiedził pawilon i został po nim oprowadzony przez projektanta. Po wystawie pawilon został rozebrany, zaś jego części zostały sprzedane. Rzeźba Kolbego została przywieziona do Berlina i stoi obecnie w ogrodzie na zapleczu ratusza dzielnicy Schöneberg (do 1990 tymczasowy ratusz Berlina Zachodniego).
Dla uczczenia 100. rocznicy urodzin twórcy, w latach 1983-1986 na zlecenie władz miasta Barcelony architekci Cristian Cirici, Fernando Ramos i Ignasi de Solà-Morales zrekonstruowali pawilon na podstawie oryginalnych planów i archiwalnych fotografii, także odnalezionych zdjęć lotniczych terenów wystawowych. Szczególnie długo trwały poszukiwania onyksowej płyty o zbliżonym do użytej w oryginale wzorze. Na podstawie zachowanego oryginału wykonano kopię rzeźby Kolbego, przy okazji przywracając jej właściwy tytuł (była wcześniej określana jako "Tańcząca"). Pawilon jest obecnie udostępniony do zwiedzania, służy też jako miejsce różnych imprez kulturalnych.

</doc>
<doc id="547763" url="https://pl.wikipedia.org/wiki?curid=547763" title="Popychacz płaski">
Popychacz płaski

Popychacz płaski - element układu rozrządu silnika spalinowego. Przenosi obciążenia wzdłużne i jest najpopularniejszym popychaczem, który charakteryzuje się prostą budową, małą masą, cichą pracą i łatwością smarowania. Popychacze z płaską stopą wykonywane są jako otwarte lub zamknięte. 

</doc>
<doc id="547764" url="https://pl.wikipedia.org/wiki?curid=547764" title="Pawilon Barceloński">
Pawilon Barceloński



</doc>
<doc id="547773" url="https://pl.wikipedia.org/wiki?curid=547773" title="Popychacz rolkowy">
Popychacz rolkowy

Popychacz rolkowy przenosi obciążenia. Posiada on rolkę obracającą się na sworzniu. Zaletami tego popychacza są trwałość, małe opory ruchu i zdolność do przenoszenia dużych sił. Popychacze rolkowe są stosowane w silnikach silnie obciążonych pracujących z niskimi prędkościami obrotowymi.

</doc>
<doc id="547774" url="https://pl.wikipedia.org/wiki?curid=547774" title="Komórka Langerhansa">
Komórka Langerhansa

Komórki Langerhansa – komórki dendrytyczne zlokalizowane w naskórku. Pochłaniają i przetwarzają antygeny mikroorganizmów, a następnie wędrują do warstw korowych węzłów chłonnych, aby dojrzeć do komórek prezentujących antygen.

</doc>
<doc id="547775" url="https://pl.wikipedia.org/wiki?curid=547775" title="Ethebald">
Ethebald



</doc>
<doc id="547776" url="https://pl.wikipedia.org/wiki?curid=547776" title="Steve Guttenberg">
Steve Guttenberg

Steve Guttenberg, właśc. Steven Robert Guttenberg (ur. 24 sierpnia 1958 w Nowym Jorku) – amerykański aktor filmowy, teatralny i telewizyjny, producent filmowy, reżyser, scenarzysta i komik. Znany przede wszystkim z popularnych komedii lat 80.; m.in. "Akademii Policyjnej" (1984).
Życiorys.
Wczesne lata.
Urodził się w nowojorskim Brooklynie w rodzinie żydowskich emigrantów, jako syn asystentki chirurga Ann Iris (z domu Newman) i inżyniera elektrycznego Jerome’a Stanleya Guttenberga. Dorastał na Long Island, na przedmieściach miasta Północnej Massapequa, gdzie w 1976 ukończył szkołę średnią Plainedge High School i dwa dni później przeniósł się do Hollywood. Uczęszczał do nowojorskiej Juilliard School, Uniwersytetu Stanowego Nowego Jorku i Uniwersytetu Kalifornijskiego w Los Angeles. Uczył się aktorstwa z nauczycielem Herbertem Berghof i w trupie improwizujących komików The Groundlings w Los Angeles.
Kariera.
Karierę na dużym ekranie rozpoczął w 1977 od niewielkich rólek w filmach: "Kwestia odwagi" oraz "Rollercoaster". Pierwszą ważniejszą rolę zagrał w uznanym filmie Franklina J. Schaffnera "Chłopcy z Brazylii" (1978). Jednak prawdziwym przełomem w jego karierze była postać Eddiego Simmonsa w komediodramacie Barry’ego Levinsona "Diner" (1982). Na szczyty popularności wyniosła go rola Mahoneya w komedii "Akademia Policyjna" (1984). Zagrał później jeszcze w trzech kontynuacjach filmu: ' (1985), ' (1986) i "" (1987). Kolejnym sukcesem okazała się rola w komedia science fiction "Kokon" (1985). Inne znaczące komediowe kreacje stworzył wówczas także w filmach: "Krótkie spięcie" (1986) czy "Trzech mężczyzn i dziecko" (1987).
Na początku lat 90. zniknął na kilka lat z ekranów. W późniejszym okresie nie udało mu się już powtórzyć wcześniejszych sukcesów.

</doc>
<doc id="547778" url="https://pl.wikipedia.org/wiki?curid=547778" title="Popychacz dźwigniowy">
Popychacz dźwigniowy

Popychacz dźwigniowy stosuje się w przypadku nieosiowego umieszczenia wałka rozrządu z laską popychacza lub zaworem. Popychacz dźwigniowy współpracuje z krzywką wałka rozrządu za pośrednictwem płaskiej lub wypukłej powierzchni, bądź za pośrednictwem rolki. Zaletą tych popychaczy jest możliwość dowolnego przesunięcia osadzenia wałka rozrządu względem osi zaworu lub laski popychacza.

</doc>
<doc id="547779" url="https://pl.wikipedia.org/wiki?curid=547779" title="Enactus">
Enactus

Enactus (do 2012: Students In Free Enterprise, skr. SIFE) – międzynarodowa organizacja studencka typu non-profit działająca na dwóch tysiącach uczelni w ponad 30 krajach świata na pięciu kontynentach. Uczestnicy programu tworzą projekty, mające na celu pomoc lokalnym społecznościom odnaleźć się w gospodarce rynkowej. Program Enactus koncentruje się na pięciu płaszczyznach: gospodarce globalnej, umiejętnościach interpersonalnych, przedsiębiorczości, finansowej niezależności, a także etyce w biznesie.
Zespoły Enactus prezentują rezultaty swoich działań podczas dorocznego krajowego konkursu Enactus, a najlepsza drużyna otrzymuje prawo do reprezentowania kraju na światowych finałach konkursu Enactus. To wydarzenie jest spektakularnym spotkaniem, które uwydatnia różnorodność etniczną reprezentantów Enactus.
Rezultaty Światowych Finałów SIFE.
Zwycięzca: Uniwersytet La Sierra, USA
Zwycięzca: Szanghajski Instytut Handlu Zagranicznego, Chiny
Zwycięzca: Uniwersytet Zimbabwe
Zwycięzca: Uniwersytet Technologii w Curtin, Australia
Zwycięzca: Uniwersytet Drury, USA
Zwycięzca: Uniwersytet La Sierra, USA
Zwycięzca: Uniwersytet Drury, USA
Rezultaty Ogólnopolskiego Finału SIFE.
Zwycięzca: Uniwersytet Gdański
Zwycięzca: Uniwersytet Gdański
Zwycięzca: Uniwersytet Gdański
Zwycięzca: Uniwersytet Gdański
Zwycięzca: Uniwersytet Gdański
Zwycięzca: Uniwersytet Gdański
Zwycięzca: Uniwersytet Gdański
Zwycięzca: Uniwersytet Gdański
Zwycięzca: Uniwersytet Gdański
Zwycięzca: Uniwersytet Gdański
Zwycięzca: –
Zwycięzca: –
Zwycięzca: Wyższa Szkoła Zarządzania i Bankowości w Poznaniu

</doc>
<doc id="547780" url="https://pl.wikipedia.org/wiki?curid=547780" title="Promieniowanie nadfioletowe">
Promieniowanie nadfioletowe



</doc>
<doc id="547781" url="https://pl.wikipedia.org/wiki?curid=547781" title="Moczówka prosta">
Moczówka prosta

Moczówka prosta (łac. "diabetes insipidus") – choroba, w której na skutek niezdolności do zagęszczania moczu dochodzi do wydalania bardzo dużych ilości rozcieńczonego moczu. Spowodowana jest bezwzględnym lub względnym niedoborem wazopresyny, bądź niewrażliwością tkanek na jej działanie. Objawia się przymusem picia dużej ilości płynów (polidypsja), postępującym odwodnieniem, upośledzeniem krążenia i ciężką hipernatremią. Ilość produkowanego moczu wynosić może od 5 do nawet 25 litrów dziennie.
Ze względu na źródło tej patologii, wyróżnić można moczówkę prostą ośrodkową (neurohormonalną-neurogenną) i nerkową (nefrogenną).
Patofizjologia.
W stanach niedoboru wazopresyny lub niewrażliwości tkanek na nią woda nie ulega zwrotnemu wchłonięciu z cewek dystalnych nerek. Jej nadmiar jest wydalany pod postacią rozcieńczonego moczu o gęstości względnej najczęściej poniżej 1003 g/l (przy prawidłowej gęstości mieszczącej się w granicach 1,001–1,028g/l). Na skutek wzrostu osmolalności surowicy oraz płynów ustrojowych wzmaga się pragnienie, powstaje przymus picia dużej ilości płynów. Zwiększona podaż wody zapewnia prawidłową dla funkcjonowania organizmu objętość i osmolalność płynów ustrojowych.
Rozpoznanie.
Wymagane jest różnicowanie z innymi przyczynami poliurii i hipernatremii np. wielomoczem cukrzycowym. Podstawą rozpoznania jest odpowiedź na podaną wazopresynę, obserwuje się spadek objętości moczu i wzrost jego osmolarności w moczówce centralnej, a bez wystąpienia zmian w nerkowej. Poziom wazopresyny w moczówce centralnej jest niski w stosunku do osmolarności osocza, a w moczówce nerkowej jest wysoki, jest to związane z utratą zdolności do zatrzymania wody z powodu utraty kanałów wodnych zależnych od wazopresyny (akwaporynach), zlokalizowanych w pęcherzykach tuż pod powierzchnią nabłonka kanalików zbiorczych.
Leczenie.
Moczówka prosta centralna.
Stosuje się substytucyjne leczenie analogiem wazopresyny – desmopresyną (preparaty "Minirin" w aerozolu do nosa i "Minirin Melt" w postaci podjęzykowego liofilizatu). Leczenie obejmować powinno także przyczynę moczówki prostej, np. zabieg operacyjny w przypadku guza uciskającego przysadkę.
Moczówka prosta nerkowa.
Postępowanie w tej postaci jest zależne od przyczyny:

</doc>
<doc id="547782" url="https://pl.wikipedia.org/wiki?curid=547782" title="Centrolewica RP">
Centrolewica RP



</doc>
<doc id="547783" url="https://pl.wikipedia.org/wiki?curid=547783" title="Gondor Południowy">
Gondor Południowy



</doc>
<doc id="547784" url="https://pl.wikipedia.org/wiki?curid=547784" title="Południowy Gondor">
Południowy Gondor



</doc>
<doc id="547788" url="https://pl.wikipedia.org/wiki?curid=547788" title="Józef Małachowski">
Józef Małachowski



</doc>
<doc id="547790" url="https://pl.wikipedia.org/wiki?curid=547790" title="Diabetes insipidus">
Diabetes insipidus



</doc>
<doc id="547793" url="https://pl.wikipedia.org/wiki?curid=547793" title="Sérgio Leandro Seixas Santos">
Sérgio Leandro Seixas Santos



</doc>
<doc id="547794" url="https://pl.wikipedia.org/wiki?curid=547794" title="Strong man">
Strong man



</doc>
<doc id="547797" url="https://pl.wikipedia.org/wiki?curid=547797" title="OSP Pszów">
OSP Pszów



</doc>
<doc id="547804" url="https://pl.wikipedia.org/wiki?curid=547804" title="Wilhelm z Baskerville">
Wilhelm z Baskerville

Wilhelm z Baskerville – główny bohater powieści Umberta Eco "Imię róży".
Wilhelm jest franciszkaninem i byłym inkwizytorem. Powierzona mu zostaje misja zorganizowania spotkania Michała z Ceseny i przedstawicielstwa papieża, w związku z czym odwiedza szereg opactw. W jednym z nich w północnych Włoszech rozwiązuje zagadkę morderstw, które się tam wydarzyły. Jest nauczycielem Adsa z Melku. Jako jedyny mnich w opactwie posługuje się prototypem okularów – odpowiednio oszlifowanymi szkłami powiększającymi, obsadzonymi w twardej oprawie – co jest jego wyróżnikiem i nawiązaniem do symboliki oświecenia. Wilhelm z Baskerville wysoko ceni sobie myśli innego franciszkanina, niejakiego Rogera Bacona.
W rozwiązaniu zagadki morderstw w opactwie posługuje się analizą i indukcją. Do prawdy dochodzi w sposób racjonalny, rozumowy.
Umberto Eco wyraźnie nawiązuje do postaci wykreowanej przez Artura Conana Doyle’a – detektywa Sherlocka Holmesa, pozostawiając wyraźny trop: Baskerville, miejscowość, z której pochodzi brat Wilhelm, jest jednocześnie nazwiskiem starej szlacheckiej rodziny prześladowanej przez demonicznego psa w opowieści Conana Doyle’a "Pies Baskerville’ów". Podobnie jak Sherlock Holmes, tak i Wilhelm z Baskerville posiada swego ucznia i pomocnika – Adso z Melku jest odpowiednikiem doktora Watsona.
Imię bohatera, Wilhelm, także jest tropem interpretacyjnym. Nawiązuje do postaci franciszkanina Williama (Wilhelma) Ockhama, twórcy zasady brzytwy Ockhama.
W filmie, w reżyserii Jeana-Jacques’a Annauda, w postać Wilhelma wcielił się Sean Connery, zaś w serialu – John Turturro.

</doc>
<doc id="547806" url="https://pl.wikipedia.org/wiki?curid=547806" title="Popychacz hydrauliczny">
Popychacz hydrauliczny

Popychacz hydrauliczny służy do kompensacji luzu, powstałego wskutek wydłużenia temperaturowego poszczególnych elementów układu rozrządu oraz ich powolnego zużywania. Główną częścią tego popychacza jest korpus popychacza, na który działa od dołu krzywka. Wewnątrz korpusu jest umieszczony tłok, w którego górnej części jest wykonane gniazdo do osadzania laski popychacza. Tłok z korpusem zamykają poduszkę olejową w tzw. komorze wysokociśnieniowej. Między tłoczkiem a korpusem znajduje się sprężyna eliminująca luz między stykającymi się elementami układu rozrządu. W tłoku popychacza znajduje się zasobnik oleju, nazywany komorą niskiego ciśnienia. Między komorami wysokiego i niskiego ciśnienia jest umieszczony kulowy zawór zwrotny. Gdy stopa popychacza przechodzi z koła luzów na koło podstawowe krzywki, sprężyna utrzymuje tłok na miejscu, natomiast korpus idzie ku górze. Zmiana położenia korpusu popychacz względem tłoka powoduje wzrost ciśnienia oleju w komorze wysokiego ciśnienia. Gdy krzywka nie naciska na popychacz, zawór kulowy zostaje otwarty i następuje wyrównanie ciśnień w obu komorach. W czasie pracy jest przetłaczany olej między komorami popychacza i dzięki temu jest kasowany luz zaworowy. Zastosowanie popychaczy hydraulicznych zwiększa masę bezwładną ruchomych części układu rozrządu, co powoduje konieczność wzmocnienia sprężyn zaworowych.

</doc>
<doc id="547807" url="https://pl.wikipedia.org/wiki?curid=547807" title="Anecin">
Anecin

Anecin – osiedle w północno-wschodniej części Warszawy, w dzielnicy Białołęka.
Osiedle położone jest na terenie, którego centrum stanowi skrzyżowanie ulicy Modlińskiej i Mehoffera (większa część leży po zachodzie Modlińskiej). Miejski System Informacji nie uwzględnia jednak istnienia tego osiedla i jego teren rozdzielony jest osiami ww. ulic na 4 części i włączony w teren osiedli: Nowodwory, Tarchomin, Dąbrówka Szlachecka i Henryków. Natomiast podział na osiedla (i Rady Osiedli) według "Urzędu Dzielnicy Białołęka" uwzględnia istnienie tego osiedla jednak identyfikuje pod tą nazwą jedynie tereny Anecina leżące na zachód od ul. Modlińskiej. Na terenie osiedla znajduje się m.in. placówka "Domu Opieki Społecznej" oraz Sala Królestwa dwóch zborów Świadków Jehowy (Warszawa–Tarchomin i Warszawa–Nowodwory).
Jeszcze w pierwszej połowie XX w. Anecin był podwarszawską wsią leżącą na trasie wylotowej z Warszawy. W 1951 r. został włączony do granic Warszawy wraz z innymi sąsiadującymi wsiami.

</doc>
<doc id="547808" url="https://pl.wikipedia.org/wiki?curid=547808" title="Lüderitz">
Lüderitz

Lüderitz – miasto w Namibii, nad Oceanem Atlantyckim (na jednym z najbardziej niegościnnych wybrzeży w Afryce). Liczy około 13 tys. mieszkańców.
Miasto jest portem rybackim i ośrodkiem związanego z portem przemysłu rybnego. Zostało założone w 1883 roku, kiedy Heinrich Vogelsang, kupił Angra Pequena z pobliskimi terenami na rzecz kupca bremeńskiego Adolfa Lüderitza
W 1905 roku niemieckie władze założyły obóz koncentracyjny na Shark Island, który działał w latach 1905−1907. Na skutek celowej polityki władz niemieckich, tj. tragicznych warunków i przymusowej pracy, dokonano systematycznej eksterminacji trzech i pół tysiąca Afrykanów z plemion Hererów i Nama. Celem działania obozu było wyniszczenie poprzez przymusową pracę rdzennej ludności, którą wykorzystywano do rozbudowy miasta, torów kolejowych, portu i na farmach białych osadników.
Wraz z odkryciem diamentów w 1909 roku dla miasta rozpoczął się okres rozwoju, jednak obecnie kopalnie znajdują się już dużo dalej i nie stanowią dla Lüderitz źródła dochodów.

</doc>
<doc id="547809" url="https://pl.wikipedia.org/wiki?curid=547809" title="Luderitz">
Luderitz



</doc>
<doc id="547810" url="https://pl.wikipedia.org/wiki?curid=547810" title="Winnica (Warszawa)">
Winnica (Warszawa)

Winnica – osiedle w północno-wschodniej części Warszawy, w dzielnicy Białołęka.
Opis.
Osiedle położone jest na północny wschód od Nowodworów, w przybliżeniu ograniczone jest ulicami: Modlińską, Marcina z Wrocimowic, Dzierzgońską i Leśnej Polanki.
Miejski System Informacji nie uwzględnia istnienia tego osiedla i jego teren w całości leży w osiedlu Nowodwory. Podział na osiedla (i rady osiedli) według Urzędu Dzielnicy Białołęka także nie uwzględnia istnienia tego osiedla i wlicza jego teren do Nowodworów.
Jeszcze w pierwszej połowie XX w. Winnica była podwarszawską wsią leżącą przy trasie wylotowej z Warszawy, wchodziła w skład gminy Jabłonna. W 1951 miejscowość została przyłączona do Warszawy. 

</doc>
<doc id="547812" url="https://pl.wikipedia.org/wiki?curid=547812" title="Kępa Tarchomińska">
Kępa Tarchomińska

Kępa Tarchomińska – osiedle w północno-wschodniej części Warszawy, w dzielnicy Białołęka.
Osiedle leży głównie wzdłuż ulicy o tej samej nazwie, która przebiega równolegle do Wisły. Składa się z zabudowań zlokalizowanych wzdłuż wałów wiślanych. Miejski System Informacji nie uwzględnia jednak istnienia tego osiedla i jego teren w całości leży w osiedlu Nowodwory. Podział na osiedla (i rady osiedli) według Urzędu Dzielnicy Białołęka także nie uwzględnia istnienia tego osiedla i wlicza jego teren do Nowodworów.
Historia.
Jeszcze w pierwszej połowie XX w. Kępa Tarchomińska była niewielką podwarszawską wsią leżącą przy brzegu Wisły, wchodziła w skład gminy Jabłonna. 
W 1977 została włączona do granic Warszawy wraz z innymi sąsiadującymi wsiami.
Na Kępie Tarchomińskiej znajdują się ruiny cmentarza kolonistów niemieckich, którzy osiedlali się w tych rejonach w XIX wieku. Na uwagę zasługuje także drewniany dom przy numerze 14 usytuowany na sztucznym wzniesieniu, tzw. terpie.

</doc>
<doc id="547816" url="https://pl.wikipedia.org/wiki?curid=547816" title="Buków (Warszawa)">
Buków (Warszawa)

Buków – osiedle w północno-wschodniej części Warszawy, w dzielnicy Białołęka.
Opis.
Osiedle położone jest na zachód od ulicy Modlińskiej, przy granicy Warszawy. Leży głównie w kwadracie ulic: Modlińska, Aluzyjna, Szawelska i Przyrzecze. Ta ostatnia oddziela je od sąsiedniego osiedla – Buchnika. Miejski System Informacji nie uwzględnia jednak istnienia tego osiedla i jego teren w całości leży w osiedlu Nowodwory. Natomiast podział na osiedla (i rady osiedli) według "Urzędu Dzielnicy Białołęka" uwzględnia istnienie Bukowa i wlicza do niego także teren sąsiedniego Buchnika.
W pierwszej połowie XX w. Buków był podwarszawską wsią leżącą przy trasie wylotowej z Warszawy. W 1951 r. wraz z innymi sąsiadującymi wsiami został włączony do Warszawy.

</doc>
<doc id="547818" url="https://pl.wikipedia.org/wiki?curid=547818" title="Anoskopia">
Anoskopia



</doc>
<doc id="547819" url="https://pl.wikipedia.org/wiki?curid=547819" title="Pomosty aortalno-wieńcowe">
Pomosty aortalno-wieńcowe



</doc>
<doc id="547820" url="https://pl.wikipedia.org/wiki?curid=547820" title="Buchnik">
Buchnik

Buchnik – osiedle w północno-wschodniej części Warszawy, w dzielnicy Białołęka.
Opis.
Osiedle położone jest na zachód od ulicy Modlińskiej, przy granicy Warszawy. Leży między ul. Modlińską, granicami Warszawy i ul. Przyrzecze. Ta ostatnia oddziela je od sąsiedniego osiedla – Bukowa. Miejski System Informacji nie uwzględnia jednak istnienia tego osiedla i jego teren w całości leży w osiedlu Nowodwory. Natomiast podział na osiedla (i rady osiedli) według "Urzędu Dzielnicy Białołęka" wlicza teren Buchnika do terenu Bukowa.
Jeszcze w pierwszej połowie XX w. Buchnik był podwarszawską wsią leżącą przy trasie wylotowej z Warszawy. W 1951 r. wraz z innymi sąsiadującymi wsiami został włączony do Warszawy.

</doc>
<doc id="547821" url="https://pl.wikipedia.org/wiki?curid=547821" title="Rektosigmoidoskopia">
Rektosigmoidoskopia



</doc>
<doc id="547822" url="https://pl.wikipedia.org/wiki?curid=547822" title="Płucoserce sztuczne">
Płucoserce sztuczne



</doc>
<doc id="547823" url="https://pl.wikipedia.org/wiki?curid=547823" title="Sztuczne płuco-serce">
Sztuczne płuco-serce



</doc>
<doc id="547826" url="https://pl.wikipedia.org/wiki?curid=547826" title="Jim Metzler">
Jim Metzler

James Rockey „Jim” Metzler (ur. 23 czerwca 1951 w Oneonta) – amerykański aktor charakterystyczny.
Życiorys.
Wczesne lata.
Urodził się w Oneonta w stanie Nowy Jork jako syn Joan i Boba Metzlerów. Jego starszy brat Bob został prawnikiem w Connecticut. W 1973 w Dartmouth College był baseballistą Minor League Baseball jako obiecujący miotacz. Po ukończeniu college’u grał w Boston Red Sox. Jednak wkrótce postanowił pójść do szkoły teatralnej, aby rozpocząć karierę aktorską. Trudnił się jako dziennikarz sportowy w północnej część stanu Nowy Jork i był kelnerem w restauracji na Manhattanie.
Kariera.
Debiutował na ekranie jako drugobazowy w komedii "Gra" ("Squeeze Play", 1979) z Alem Corleyem. Po udziale w komediodramacie "Czworo przyjaciół" ("Four Friends", 1981) jako wysportowany Tom, który idzie do wojska, u boku Craiga Wassona, wystąpił w telefilmie NBC "Księżniczka Daisy" ("Princess Daisy", 1983) na podstawie powieści Judith Krantz. Rola Masona „Mace’a” McCormicka, brata tytułowego bohatera granego przez Matta Dillona w telewizyjnym dramacie familijnym Walt Disney Pictures/Walt Disney Studios Motion Pictures "Tex" (1982) przyniosła mu nominację do nagrody Złotego Globu dla najlepszego aktora drugoplanowego. Rozpoznawalność wśród telewidzów zyskał dzięki roli lekarza dr Andy’ego Fentona w serialu medycznym CBS "Klinika w Teksasie" ("Cutter to Houston", 1983-1984), gdzie wraz z Alekiem Baldwinem i Shelley Hack stworzył trio przyjaźniących się lekarzy. W "The Best Times" (1985) został obsadzony w roli nauczyciela nauk ścisłych Dana Bradena. W miniserialu ABC "Północ-Południe" ("North and South, Books 1 &amp; 2", 1985-1986) zagrał postać Jamesa Huntoona, poczciwego narzeczonego a potem męża niewiernej Ashton (Terri Garber). W dokumentalnym dramacie telewizyjnym Freeform "Apollo 11" (1996) wcielił się w rolę astronauty Michaela Collinsa. W dramacie kryminalnym "Tajemnice Los Angeles" ("L.A. Confidential", 1997) z Kim Basinger zagrał trzecioplanową postać członka miejskiej rady.
Życie prywatne.
29 listopada 1982 ożenił się z Marcie Veronicą Fitzmaurice, z którą ma dziecko. Jednak doszło do rozwodu. 1 lutego 1997 poślubił kierowniczkę telewizyjną Susan Adele Tillerson.

</doc>
<doc id="547828" url="https://pl.wikipedia.org/wiki?curid=547828" title="Paweł Woicki">
Paweł Woicki

Paweł Mateusz Woicki (ur. 29 czerwca 1983 w Tomaszowie Mazowieckim) – polski siatkarz i trener tej dyscypliny, reprezentant kraju, grający na pozycji rozgrywającego.
12 lipca 2008 zawarł związek małżeński z Joanną Felkel, obecnie Woicką. Mają syna Mateusza (ur. 2009). 14 września 2009 "za wybitne osiągnięcia sportowe", Prezydent RP Lech Kaczyński nadał mu Krzyż Kawalerski Orderu Odrodzenia Polski. Dekoracji w imieniu Prezydenta RP dokonał dzień później Prezes Rady Ministrów Donald Tusk.
W latach 2002-2022 występował w klubach polskiej ekstraklasy, z którymi wywalczył sześć medali mistrzostw Polski oraz trzy Puchary Polski. Z reprezentacją Polski zdobył złoty medal mistrzostw Europy 2009, a także brązowy medal Ligi Światowej (2011). Karierę siatkarską zakończył w klubie Cerrad Enea Czarni Radom w listopadzie 2022, zostając trenerem tej drużyny.

</doc>
<doc id="547834" url="https://pl.wikipedia.org/wiki?curid=547834" title="Polowanie (zbiór opowiadań)">
Polowanie (zbiór opowiadań)

Polowanie – zbiór opowiadań Stanisława Lema. Jedyne wydanie ukazało się nakładem Wydawnictwa Literackiego w roku 1965. W książce znalazły się trzy nowe utwory z cyklu "Opowieści o pilocie Pirxie" oraz premiera opowiadania "Altruizyna" z cyklu "Cyberiada".
Zbiór został wydany także w języku czeskim (w roku 1969 pod tytułem "Lov").

</doc>
<doc id="547836" url="https://pl.wikipedia.org/wiki?curid=547836" title="Ogun (bóg)">
Ogun (bóg)



</doc>
<doc id="547847" url="https://pl.wikipedia.org/wiki?curid=547847" title="Przyczynowość">
Przyczynowość

Przyczynowość – kategoria filozoficzna oznaczająca jedną z form powszechnej i koniecznej zależności zjawisk, które mają miejsce w obiektywnej rzeczywistości.
Historia pojęcia przyczynowości.
Scholastyka.
Tradycyjna arystotelesowsko-tomistyczna filozofia realistycznie interpretowała pojęcie przyczyny, co prowadziło do uznania zasady przyczynowości. Siły sprawcze rzekomo istniały w samych ciałach, dzięki czemu obserwujemy ich wzajemne współoddziaływanie. Z biegiem dziejów filozofii walor naukowy tej zasady został jednak zakwestionowany. Zaczęły powstawać nowe koncepcje, podważające tradycyjne rozumienie pojęcia przyczynowości. Jako pierwszy, najbardziej gruntownej krytyki dokonał David Hume, aczkolwiek już wcześniej zauważono istotne luki logiczne zawarte w pojęciu rozumianym na tradycyjny, scholastyczny sposób.
Kartezjusz.
Już Kartezjusz nadał jej inne znaczenie. Przyczynowe oddziaływanie było w jego mechanistycznej koncepcji przyrody podstawowym prawem, lecz nie istniało na sposób realny. Punktem wyjścia było oddzielenie dwóch substancji: duchowej i materialnej. Istotą substancji duchowej jest myślenie, materialnej natomiast rozciągłość. Kartezjusz twierdzi, że w związku z tym nie ma w materii żadnych sił. Jej własnością jest rozciągłość, zatem jest ona bezwładna. Duch i materia jako dwie odmienne natury nie mogą również w żaden sposób wpływać na siebie nawzajem. Obserwujemy harmonijne oddziaływanie ciał na siebie w przyrodzie, natomiast człowiek jest przeświadczony, iż jest sprawczą przyczyną swoich własnych działań. Kartezjusz wyjaśnia tę kwestię odwołując się do Boga jako pierwszej, jedynej przyczyny. Bóg jest poza światem, ale będąc poza nim jest źródłem jego harmonii. To On z zewnątrz wprawił świat w ruch i pozostawił samemu sobie. Nie ma wątpliwości, że po A nastąpi B, mamy na to boską gwarancję. Naturalne jest jednak dla Kartezjusza, że Bóg nie musi w ten mechanistyczny proces rozwoju ingerować skoro wszystko z góry zostało przez Niego ustalone. Problemem dla Kartezjusza pozostała jednak kwestia interakcji umysł-ciało. Człowiek jest jedyną istotą we wszechświecie, w której te dwie substancje stykają się. Jednak z natury owych substancji wynika, iż nie mogą na siebie oddziaływać. Duch przez samo myślenie nie stworzy ruchu, materia nie może wpłynąć na myślenie. Właściwie Kartezjusz nie rozwiązał tego problemu zadowalająco. Na poziomie biologicznym człowieka można, podobnie jak całą przyrodę, rozpatrywać w kategoriach maszyny, lecz problem przyczynowego oddziaływania umysł-ciało pozostał otwarty.
Następcy Kartezjusza.
Następcy Kartezjusza szukali rozwiązania dla tej trudności. Oryginalnie wyjaśnił ją Leibniz na gruncie swojej "Monadologii". W zjawisku dana nam jest zawsze złożoność oraz przyczynowe oddziaływanie, które zawsze ze sobą idą w parze. Ruch i zmiana mogą bowiem zachodzić tylko w złożoności wewnątrz której następuje przemieszczenie się części pod wpływem przyczyny zewnętrznej. Jednak - jak rozumuje Leibniz - tam gdzie jest złożoność, muszą być i części proste. A proste części są niepodzielne, zatem żadna zmiana ani ruch nie może w nim zachodzić. Muszą to być więc duchowe, pierwotne cząstki. Leibniz nazywa je monadami. Jest ich nieskończenie wiele i to one stanowią prawdziwą rzeczywistość. Cielesność i złożoność to tylko zjawiskowość, sposób w jaki monada zjawia się monadzie. Monady jednak nie mogą być pobudzane z zewnątrz, a przecież dzięki nim - twierdzi Leibniz - widzimy w złożonym świecie zgodność i wzajemne oddziaływanie. Dzieje się tak ponieważ w świecie monad istnieje hierarchia. Od najniższych, nieświadomych do najwyższej - czyli Boga. To właśnie Bóg, monada centralna i ostateczna jest przyczyną harmonii wszechświata. Monady, nie mogąc na siebie oddziaływać, tworzą spójną rzeczywistość, dlatego że On wprzód ten porządek ustanowił. Uregulował monady i umieścił je w odpowiednim dla ich możliwości poznawczych miejscu we wszechświecie. Dlatego monady rozwijają się zgodnie i równolegle. Są jak zegary "nakręcone" wcześniej przez Boga, które ze sobą się zgadzają i przez to robią wrażenie, jakby faktycznie były od siebie zależne. Leibniz postulował wolność monad, lecz jego system można interpretować w duchu determinizmu. Skoro Bóg "nakręcił" monady według swojego planu, to można powiedzieć, że monady nie są tak naprawdę wolne, gdyż indywidualny rozwój każdej z nich jest z góry ustalony. Zatem to co się dzieje, dzieje się koniecznie.
Inaczej problem przyczynowości rozwiązuje Malebranche. Wyciągnął on radykalne wnioski z kartezjańskiego podziału na dwie substancje. Zgodził się, iż faktycznie materia i duch nie mogą w żadnym wypadku na siebie oddziaływać. Było to dla niego w ogóle niewyobrażalne. Zauważywszy więc ludzką skłonność do posługiwania się zasadą przyczynowości, uznał ją za niesłuszną. Między materią a duchem nie mogą zachodzić żadne przyczynowe oddziaływania, podobnie między ciałami. Wszak są bezwładne. Prawdziwej przyczyny sprawczej nie należy więc szukać w przyrodzie. Według Leibniza należy szukać jej w Bogu. Materia, jako pozbawiona sił, nie może być do działania zdolna. Może jedynie jemu podlegać. Przyczyną sprawczą jest tylko Bóg. Materia jest okazją dla działania boskiego. Człowiek jest nie więcej do czynu zdolny niż reszta stworzenia. Nie ma on w sobie żadnej mocy, posiada jedynie wolę. Życzenia woli realizowane są przez Boga. Złudzeniem człowieka jest, iż jest sprawczą przyczyną swych działań. Filozof zakładał jednak, iż człowiek jest istotą wolną. Może przecież chcieć zła, na które Bóg zezwala. W ten sposób (zezwalając na zło) Bóg respektuje ludzką wolność.
Hume.
Druzgocącej krytyki pojęcia przyczynowości dokonał należący do linii brytyjskiego empiryzmu David Hume. Odróżnił dwa rodzaje wiedzy: o stosunkach pomiędzy ideami i o faktach. Wiedza pierwszego typu była wiedzą czysto rozumową, jej konieczność i oczywistość nie stanowiła dla Hume'a problemu. Wiedza ta nie zależy bowiem od doświadczenia. Natomiast wiedza o faktach stanowiła problematyczną kwestię. Jako empirysta, twierdził, że fakty są jedynym pewnym źródłem wiedzy i w pierwszej kolejności należy opierać się na doświadczeniu. Tylko ono jest miarodajne w nauce. Ale jednocześnie twierdził, iż zasady przyczynowości, na której nauka się opiera nie można dowieść dedukcyjnie. Wręcz przeciwnie. Kategorię przyczyny uważał Hume za czysty wytwór wyobraźni. W żadnym wypadku nie należy przypisywać jej rozumowi. Pojęcie przyczynowości powstaje w wyobraźni ludzkiej na skutek przyzwyczajenia wywołanego nagromadzeniem doświadczenia. Skoro obserwujemy, że po jednym zjawisku zachodzi drugie to chyba pierwsze jest przyczyną drugiego. W ten sposób, wiążemy dwa styczne i stale następujące w podobny sposób po sobie zjawiska związkiem przyczynowo-skutkowym. Może to być operacja bezpodstawna, dlatego dodatkowo ważne jest, według Hume'a, skąd bierze się zasada "powiązania koniecznego" między tymi zjawiskami. Otóż wynika ona tylko z nawyku i doświadczenia: np. z badań autorytetów, z pamięci i ze zmysłów. Nie mamy żadnych praw aby przyczynowość uznać za powszechne dedukcyjne prawo bytu. Wyjaśnienia racjonalistyczne, do których odwoływali się poprzednicy Hume'a (Kartezjusz, Malebranche, Leibniz) polegały na odwoływaniu się do pozaziemskiej przyczyny, do Boga. To oczywiście dla Hume'a jako sensualisty było niesłuszne. Filozof dokonał rzetelnej krytyki samego pojęcia Boga. Dowiódł, iż przede wszystkim dochodzimy do niego opierając się właśnie na zasadzie przyczyny i skutku.
Również doświadczenie wewnętrzne niczego nie dowodzi, gdyż człowiekowi tylko się wydaje, że posiada moc wywoływania skutków w aktach swojej woli. W rzeczywistości dane jest mu tylko następstwo faktów między przeżyciem wewnętrznym a zjawiskiem. Dany jest mu sam czyn, wysiłek, ale nigdy siła działająca. Wyniki badań Hume'a były sceptyczne. Zakwestionował sensowność tradycyjnej metafizyki oraz podważył podstawy nauk ścisłych. Ostatecznie są więc tylko dwie dziedziny rzetelnej wiedzy: matematyka (nauka czysto aprioryczna) oraz nauka o faktach, czyli taka, która poza fakty stwierdzone nie wykracza.
Kant.
Krytyka pojęcia przyczynowości jest również obecna u Immanuela Kanta. Chociaż twierdził on, iż to Hume obudził go z "dogmatycznej drzemki" to jednak nie poprzestał on na hume'owskim sceptycyzmie. Kant uważał, iż rację miał Hume, wskazując przesadne roszczenia spekulatywnego rozumu, jednak wnioski jego zbyt były pośpieszne. Kant uważał, że wynikało to z niesłusznej postawy Hume'a. Według Kanta, filozof nie może kwestionować osiągnięć nauki, tylko dlatego, że pozostają one w sprzeczności z jego własnymi rozważaniami. Musi natomiast ustalenia nauki wyjaśniać. Kant dokonał dedukcji pojęć, które są prawami myślenia. Człowiek posługuje się tymi pojęciami wydając jakiekolwiek sądy. Wywodzą się one z czystego intelektu, który stosuje je do naoczności, do danych wrażeniowych. Bez nich nie byłoby przedmiotu, bo przedmiot istnieje o ile kategorie dostosowują się do naoczności, zespalając je w jedność. Są więc warunkiem przedmiotu. Zatem pojęcie przyczynowości należy do owych dwunastu apriorycznych form intelektualnego poznania. Bez przyczynowości nie moglibyśmy w ogóle nic mówić o świecie. Przyroda byłaby ciągłym cudem. Coś się pojawia, potem znika. Orzekanie o świecie ma sens właśnie dzięki danej a priori kategorii m.in. przyczynowości. Jej samej jednak nie sposób naukowo zweryfikować, bo sama weryfikacja jest dzięki niej możliwa.
Współczesne ujęcia.
Przemiany w rozumieniu przyczynowości związane są z ewolucją w rozumieniu relacji pomiędzy przedmiotem a podmiotem. W tradycji scholastycznej podmiot pojmowano raczej jako biernego odbiorcę obiektywnej, niezależnej rzeczywistości, do której powinien się dostosować. Przyroda dyktuje warunki, wyznacza prawa. Poznać świat jaki jest sam w sobie - to ideał tradycyjny. Zatem, podmiot, jako pasywny obserwator, przyjmuje rzeczywistość jak mu się jawi, a więc kieruje się raczej zdrowym rozsądkiem i doświadczeniem. Rzeczywistość się mu narzuca, zatem ma skłonność do przyjmowania chociażby zasady przyczynowości jako obiektywnie istniejącej. Nie doceniano czynnej roli intelektu ludzkiego, który jak się okazało miał swój współudział w tworzeniu tejże rzeczywistości. Nowożytność zaczęła dostrzegać, jak ogromna to była rola. Najpełniej przedstawił to Kant, który dokonał przełomowego odkrycia w refleksji nad poznaniem ludzkim. Wskazał, iż jest odwrotnie niż przyjmowała tradycja. Rozum wręcz wyprzedza doświadczenie, stawiając pytania i skłaniając przyrodę, aby na nie odpowiedziała. "Zwraca się on do przyrody, aby od niej być pouczonym, wszakże nie jako uczeń, lecz jako sędzia, który ma prawo zmuszać świadków, aby mu odpowiadali na jego pytania".

</doc>
<doc id="547848" url="https://pl.wikipedia.org/wiki?curid=547848" title="Związek przyczynowo-skutkowy">
Związek przyczynowo-skutkowy



</doc>
<doc id="547850" url="https://pl.wikipedia.org/wiki?curid=547850" title="Powtórka">
Powtórka

Powtórka – zbiór dzieł Stanisława Lema. Po raz pierwszy wydany nakładem wydawnictwa „Iskry” w roku 1979 w ramach serii „Fantastyka-Przygoda”. 
Spis utworów.
Scenariusze podobnych do "Godziny..." oraz "Nocy..." widowisk znajdują się także w "Nocy księżycowej".

</doc>
<doc id="547852" url="https://pl.wikipedia.org/wiki?curid=547852" title="Digimon Adventure">
Digimon Adventure

 – pierwszy sezon anime z sagi "Digimon: Cyfrowe Stworki". Opowiada historię grupki chłopców i dziewcząt, przeniesionych do innego świata zwanego DigiŚwiatem podczas letniego obozu. Trafili tam, ponieważ zostali wybrani do bycia DigiWybrańcami, osobami do uratowania cyfrowego świata (i Ziemi pod koniec serii) od zła, które przybyło by je zniszczyć. Każde z dzieci posiadało cyfrowego stworka, zwanego Digimonem, który miał im pomagać. Mógł rosnąć w siłę poprzez „Digimorfozę”, czyli ewolucję. Sezon doczekał się kontynuacji z tymi samym postaciami pod tytułem "Digimon Adventure 02". Oryginalnie planowano stworzyć tylko 13 odcinków, gdy jednak Digimony okazały się sukcesem powiększono liczbę do 54 odcinków.
W Japonii "Digimony" zadebiutowały w japońskim TV 7 marca 1999 roku. Premierowa emisja trwała do 24 marca 2000 roku. W Polsce "Digimony" zadebiutowały w telewizji Fox Kids 6 czerwca 2001 r. (amerykańska wersja z polskim dubbingiem). Od 4 września 2011 roku serial był nadawany na kanale TV4 (japońska wersja z polskim lektorem, którym był Jarosław Łukomski). TV 4 zakończyła emisję serialu 29 grudnia 2011 roku. Od 21 grudnia 2011 roku serial był emitowany również na kanale TV6. Filmy z serii Digimon zadebiutowały w Polsce za sprawą "Digimon: The Movie" w 2001 roku.
Kreacja.
Inspiracja graficzna nawiązuje przede wszystkim do słynnych japońskich kreskówek, w szczególności Pokémonów, a następnie dodano motyw przygodowy, przywracający poprzednie lata do sagi o Parku Jurajskim.
Odcinki.
W Polskiej telewizji – na kanale Fox Kids/Jetix, anime zostało podzielone na 2 sezony – odcinki 1-26, oraz 27-54.
Wersja polska.
Polski dubbing.
Opracowanie i udźwiękowienie wersji polskiej: na zlecenie Fox Kids – Studio Eurocom
Reżyseria: Dobrosława Bałazy, Miriam Aleksandrowicz
Dialogi: Katarzyna Krzysztopik, Dariusz Paprocki, Maria Etienne
Dźwięk i montaż: Jacek Kacperek
Kierownictwo produkcji: Marzena Wiśniewska
Udział wzięli:
Tekst piosenki: Anna Rutkowska
Śpiewali: Adam Krylik, Piotr Gogol, Krzysztof Pietrzak
Kierownictwo muzyczne: Piotr Gogol
Polski lektor.
Opracowanie wersji polskiej: Artur Nowak
Czytał: Jarek Łukomski

</doc>
<doc id="547853" url="https://pl.wikipedia.org/wiki?curid=547853" title="Nowolipki (Warszawa)">
Nowolipki (Warszawa)

Nowolipki – obszar Miejskiego Systemu Informacji w dzielnicy Wola w Warszawie.
Osiedle.
Nazwa "Nowolipki" została wymyślona przez twórców Miejskiego Systemu Informacji. MSI nie przewiduje istnienia obszaru leżącego w granicach dwóch dzielnic, tak więc część Muranowa leżącą na Woli nazwano "Nowolipki". Nazwa pochodzi od ulicy Nowolipki, która przebiega przez środek obszaru.
Według MSI granice obszaru są ograniczone: al. „Solidarności”, ul. Okopową i al. Jana Pawła II.

</doc>
<doc id="547856" url="https://pl.wikipedia.org/wiki?curid=547856" title="Jorubowie">
Jorubowie

Jorubowie, Joruba, Ọmọ Yorùbá – lud afrykański (populacja ok. 45 milionów osób – 2017), posługujący się językiem joruba z wielkiej rodziny nigero-kongijskiej (według niektórych klasyfikacji język ten należy do podrodziny kwa). Zamieszkują zachodnią część Afryki, największe skupiska w Nigerii, Beninie i Togo. Większość Jorubów mieszka obecnie w miastach, trudniąc się handlem i rzemiosłem (tkactwo, kowalstwo, rzeźba). Jorubowie mieszkający na wsi oprócz rolnictwa zajmują się tradycyjną sztuką ludową (rękodziełem).
Jorubowie mają bogate tradycje historyczne i kulturowe. Jeszcze przed okresem kolonizacji europejskiej stworzyli cały system miast-państw, zarządzanych przez wspólnotę wodzów pod przywództwem władcy świętego według ich wierzeń miasta Ife.
Sztuka Jorubów stoi na wysokim poziomie, znane są zwłaszcza wizerunki bóstw sporządzane z brązu oraz rytualne maski, dużą popularnością cieszą się ręcznie tkane makaty z motywami afrykańskimi i mitologicznymi.
Spora część Jorubów oparła się zarówno chrystianizacji, jak i islamizacji, i wciąż pozostaje przy tradycyjnych wierzeniach. Ich mitologia i kultura jest obecna również na innych kontynentach, zwłaszcza w Ameryce Łacińskiej, co jest efektem wywozu z Afryki niewolników należących do tego właśnie ludu. Na Kubie, w nowych warunkach, zwłaszcza przy dużym nacisku na przyjęcie religii katolickiej, duchowość ta ewoluowała w kierunku synkretycznego kultu santeria. W Brazylii wierzenia Jorubów stały się podstawą religii afrobrazylijskiej – candomblé, w nieznacznym stopniu synkretycznej z wierzeniami chrześcijańskimi. Jorubowie mają bardzo dobrze rozwiniętą mitologię, znani są też z należących do sfery kultowej wróżbiarstwa i zielarstwa.

</doc>
<doc id="547858" url="https://pl.wikipedia.org/wiki?curid=547858" title="Coleoidea">
Coleoidea



</doc>
<doc id="547859" url="https://pl.wikipedia.org/wiki?curid=547859" title="Joruba">
Joruba



</doc>
<doc id="547860" url="https://pl.wikipedia.org/wiki?curid=547860" title="Noc księżycowa">
Noc księżycowa

Noc księżycowa – zbiór opowiadań i scenariuszy spektakli telewizyjnych Stanisława Lema. Po raz pierwszy wydany nakładem Wydawnictwa Literackiego w roku 1963. 
Spis utworów.
Mimo tytułu, zbiorek ten nie zawiera utworu "Noc księżycowa", które zostało opublikowane w 1979 w zbiorze "Powtórka".
W "Powtórce" znajduje się także kolejny utwór – słuchowisko radiowe, o podobnym do zawartych w "Nocy..." stylu, które nawiązuje do postaci profesora Tarantogi - znanego z "Dzienników Gwiazdowych".

</doc>
<doc id="547864" url="https://pl.wikipedia.org/wiki?curid=547864" title="W Witrynach Odbicia">
W Witrynach Odbicia



</doc>
<doc id="547868" url="https://pl.wikipedia.org/wiki?curid=547868" title="Salix silesiaca">
Salix silesiaca



</doc>
<doc id="547873" url="https://pl.wikipedia.org/wiki?curid=547873" title="Tungul">
Tungul



</doc>
<doc id="547875" url="https://pl.wikipedia.org/wiki?curid=547875" title="Park Bolina">
Park Bolina

Park Bolina − park miejski znajdujący się w Katowicach, przy ulicy Leśnego Potoku, na terenie jednostki pomocniczej Janów-Nikiszowec i w sąsiedztwie z Giszowcem, przy stawach Bolina i Bolina II, nad rzeką Boliną. Wyposażony on jest w urządzenia sportowo-rekreacyjne, a powierzchnia parku wynosi 4,71 ha.
Opis.
Na obszarze parku znajdują się: trawiaste boisko do gry w piłkę nożną, betonowe wielofunkcyjne boisko do gry w koszykówkę i siatkówkę, dwa stoły do ping-ponga, dziewięć stołów do gry w szachy, plac zabaw, zadaszone miejsce na grilla oraz krąg estradowy.
W ośrodku zainstalowanych jest 55 lamp parkowych, zasadzonych jest 2850 drzewek i krzewów, a także znajduje się tu 80 ławek. Park ten posiada sieć brukowanych alejek. Działa tu również restauracja "Bolina". Park ten jest również przeznaczony do organizacji imprez miejskich i dzielnicowych.
Do parku można dojechać autobusem Zarządu Transportu Metropolitalnego linii 109 (trasa Osiedle Witosa Pętla − Janów Ośrodek Bolina). W pobliżu parku przebiega zielona trasa rowerowa nr 121 łącząca Galerię Szyb Wilson w Janowie z Dolinką Murckowską w Murckach.
Historia.
Historia parku jako kompleksu parkowo-wodnego "Bolina" sięga lat 50. XX wieku, kiedy to kopalnia węgla kamiennego "Wieczorek" postanowiła stworzyć w dolinie Boliny miejsce rekreacji dla swoich pracowników. Na terenie kompleksu oprócz parku znajdowało się także: pole namiotowe, basen, przystań kajakowa, bar, plac zabaw oraz muszla koncertowa do występów muzycznych. Po latach użytkowania część urządzeń została zdewastowana, a basen został zasypany. Przyczyniły się do tego m.in. szkody górnicze i rzeka Bolina, która zalewała okoliczny teren.
16 października 2000 roku powstało Stowarzyszenie Utrzymania i Ochrony Ośrodka Zieleni "Bolina", którego celem było przywrócenie kompleksowi dawnej świetności. Miasto porozumiało się z kopalnią "Wieczorek" w sprawie renowacji terenu. Kopalnia wyrównała teren i przygotowała projekt nowego ośrodka. Budowę sfinansowało miasto. W lipcu 2006 roku rozpoczęły się prace remontowe, zakończono je pod koniec czerwca 2007 roku. Renowacja ośrodka kosztowała 3,1 mln złotych.
Rada Miasta Katowice 29 lutego 2012 roku podjęła uchwałę, w której powołano na obszarze Stawu Bolina i w rejonie ul. Leśnego Potoku park pod nazwą "Park Bolina".

</doc>
<doc id="547881" url="https://pl.wikipedia.org/wiki?curid=547881" title="Joint Photographic Experts Group">
Joint Photographic Experts Group



</doc>
<doc id="547884" url="https://pl.wikipedia.org/wiki?curid=547884" title="Incirrina">
Incirrina



</doc>
<doc id="547886" url="https://pl.wikipedia.org/wiki?curid=547886" title="Wezwania do Modlitwy Pańskiej">
Wezwania do Modlitwy Pańskiej

Wezwanie do Modlitwy Pańskiej – część mszy świętej. Rozpoczynając obrzędy komunijne mszy św. celebrans wzywa wiernych do odmówienia modlitwy Ojcze nasz.
Wezwania.
Nadzwyczajna forma rytu rzymskiego.
Mszał rzymski papieża Piusa V i późniejszych papieży do Jana XXIII włącznie (nadzwyczajna forma rytu rzymskiego) przewiduje jedno wezwanie:
Po wezwaniu celebrans sam odmawia Ojcze Nasz. Ministrant i lud odmawia jedynie zakończenie modlitwy – "sed libera nos a malo" ("ale nas zbaw ode złego").
Zwyczajna forma rytu rzymskiego.
Mszał rzymski papieża Pawła VI (zwyczajna forma rytu rzymskiego) przewiduje osiem wezwań do Modlitwy Pańskiej: 
Po wezwaniu wszyscy odmawiają Ojcze Nasz.

</doc>
<doc id="547887" url="https://pl.wikipedia.org/wiki?curid=547887" title="Pieczęć stanowa Kolorado">
Pieczęć stanowa Kolorado

Pieczęć stanową Kolorado wzorowano na pieczęci Terytorium Kolorado przyjętej 6 listopada 1861 roku przez Pierwsze Zgromadzenie Terytorium. Obecna, różni się tylko słowami "State Of Colorado" i datą 1876, kiedy Terytorium zostało przyjęte do USA jako trzydziesty ósmy stan.
Przedstawia "oko opatrzności", podobnie jak na rewersie Wielkiej Pieczęci Stanów Zjednoczonych. Poniżej rzymski fasces, tobół brzozy lub wiązów z toporem. Związane są przez opaskami w kolorze flagi państwowej, symbolizując Unię i Konstytucję. Fasces symbolizuje republikańską formę rządów; tobół – siłę, a topór – władzę sądowniczą. Poniżej, narzędzia górnicze. Przepaska zawiera motto (łac. "Nic bez woli bożej").
Projektantem pieczęci Terytorium był Lewis Ledyard Weld – Sekretarz Terytorium, mianowany w lipcu 1861 roku przez Abrahama Lincolna. Swój wkład miał także gubernator William Gilpin. Obaj mieli wiedzę z zakresu sztuki i heraldyki.

</doc>
<doc id="547890" url="https://pl.wikipedia.org/wiki?curid=547890" title="DNA mitochondrialne">
DNA mitochondrialne



</doc>
<doc id="547891" url="https://pl.wikipedia.org/wiki?curid=547891" title="Stadion Olimpijski">
Stadion Olimpijski



</doc>
<doc id="547894" url="https://pl.wikipedia.org/wiki?curid=547894" title="Chińska tortura wodna">
Chińska tortura wodna

Chińska tortura wodna – rodzaj tortury polegający na ustawieniu więźnia w miejscu, w którym krople wody kapią mu na głowę w krótkich odstępach czasu. W zamierzeniu ma doprowadzić to ofiarę do obłędu. Pomimo braku fizycznych uszkodzeń u ofiary metoda ta zaliczana jest do tortur; część osób włącza ją do kontrowersyjnej podgrupy „ludzkich”, „humanitarnych” lub „łagodnych” metod torturowania.
Nie ma żadnych dowodów na to, że tortura ta była wykorzystywana przez Chińczyków; aktualna nazwa została wprowadzona w 1903 roku przez iluzjonistę Houdiniego. "The History of Torture" (Brian Innes, 1998) podaje, że była ona po raz pierwszy użyta przez prawnika Hippolytusa de Marsiliisa w XVI wiecznej Italii. Następnie stosowali ją francuscy królowie wobec czarownic i heretyków; ostatecznie zaniechano jej w XVIII wieku, możliwe że ze względu na brak widowiskowości oraz względnie długi czas trwania tortury. Prawdopodobnie używano jej także podczas przesłuchań wysokiego rangą jeńca (Nguyen Van Tai) przez służby specjalne Republiki Wietnamu oraz amerykańskiego wywiadu w czasie wojny wietnamskiej.
Skuteczność potwierdzono w programie "Pogromcy mitów". W obecności sanitariuszy monitorowano stan psychiczny Kari Byron. Mimo świadomości, że w każdej chwili może zakończyć eksperyment, a wokół są ludzie, którzy mogą udzielić jej pomocy, przeżyła krótkotrwałe załamania. Po godzinie testy psychologiczne wykazały znaczną frustrację, obniżenie nastroju i lęk, a sam eksperyment zakończono po półtorej godziny.
Pokaz tej tortury zdobył popularność widzów na naukowej wystawie w La Crosse Center w 2008. Na przykładzie czwórki ochotników wykazano całkowitą skuteczność metody.
Chińska tortura wodna jest powszechnie znana i uznawana zazwyczaj za miejską legendę.

</doc>
<doc id="547895" url="https://pl.wikipedia.org/wiki?curid=547895" title="Frędzlikowce">
Frędzlikowce

Frędzlikowce (Cirrina) – podrząd ośmiornic (Octopoda) obejmujący gatunki charakteryzujące się ramionami uzbrojonymi w przyssawki i wyrostki ("cirri") zwane frędzlikami, oraz obecnością 2 płetw na worku trzewiowym. Nie występuje u nich woreczek czernidłowy. Sklasyfikowano je w rodzinach:
Średnie i duże ośmiornice osiągające do 1,5 m długości. Ciało galaretowate. Płetwy stanowią główny narząd ruchu.

</doc>
<doc id="547896" url="https://pl.wikipedia.org/wiki?curid=547896" title="Maria Teresa Austriaczka (królowa Francji)">
Maria Teresa Austriaczka (królowa Francji)

Maria Teresa Austriaczka, Maria Teresa austriacka (fr. "Marie Thérèse d'Autriche"), (ur. 10 września 1638, Eskurial, zm. 30 lipca 1683, Wersal) – królowa Francji jako pierwsza żona króla Ludwika XIV.
Urodziła się jako najmłodsze – ósme dziecko Filipa IV, króla Hiszpanii, i jego pierwszej żony Elżbiety Burbon, córki króla Francji i Nawarry – Henryka IV. Z ośmiorga dzieci przeżył tylko jej brat infant Baltazar Karol i właśnie ona.
W wieku 6 lat straciła matkę (1644). W wieku 8 lat, po śmierci starszego brata i następcy tronu Baltazara Karola (1646), została jedyną dziedziczką imperium hiszpańskiego, a nawet formalnie została mianowana księżną Asturii i tym samym oficjalną następczynią tronu (1655).
Małżeństwo z Ludwikiem XIV.
Maria Teresa była jedną z najatrakcyjniejszych partii w kręgach ówczesnych rodzin panujących. Rywalizacja o jej rękę toczyła się między dworem francuskim a cesarskim. W grę wchodziło trzech kandydatów; jej kuzyn król Francji – Ludwik XIV lub synowie cesarza Ferdynanda III – Ferdynand IV, król Czech i Węgier lub arcyksiążę Leopold I, późniejszy cesarz Leopold I. Początkowo, z powodu jej pozycji w linii dziedzicznej Habsburgów hiszpańskich, monarchia hiszpańska nie zezwalała jej na małżeństwo z Ludwikiem XIV, a skłaniała się do mariażu z jej bliskim kuzynem Ferdynandem IV Habsburgiem, ten jednak zmarł przedwcześnie w 1654.
Narodziny jej przyrodniego brata infanta Filipa Prospera w 1657 roku pozwoliły jej ojcu Filipowi IV na wznowienie negocjacji matrymonialnych z Francją (1658–1659). Maria Teresa utraciła tytuł księżnej Asturii i oficjalnej następczyni tronu, oraz zrzekła się praw do Korony Hiszpanii i 9 czerwca 1660 poślubiła króla Francji – Ludwika XIV. Filip IV i cały jego dwór towarzyszyli jej do wyspy Faisans – to tam po raz pierwszy spotkała swojego męża, i jego matkę, Annę Austriacką, która ją szczerze pokochała i wyruszyła z nim do Paryża. Małżeństwo przypieczętowało pokój pirenejski.
We Francji Marię Teresę nazywano "Austriaczką" ze względu na pochodzenie z Domu Habsburskiego – mimo że była księżniczką hiszpańską (podobnie jak jej teściowa – ciotka, również królowa Francji – Anna Austriaczka).
Maria Teresa miała charakterystyczną wargę habsburską – wynik ciągłego zawierania małżeństw wewnątrz jednego rodu, ale w przeciwieństwie do swojego przyrodniego brata – Karola II nie była upośledzona umysłowo. Jako królowa Francji nigdy do końca nie nauczyła się mówić po francusku. Mieszała i używała wymiennie język francuski i hiszpański, w którym porozumiewała się z teściową Anną Austriaczką, będącą jednocześnie jej ciotką.
Hiszpanka była osobą bardzo delikatną, pobożną, cnotliwą i nieśmiałą, co później niekorzystnie wpłynęło na jej małżeństwo z Ludwikiem. Była także obsesyjnie zazdrosna o swojego męża, gdy ten zabawiał się z metresami, i wcale tego nie ukrywała.
Królowa Francji.
Pierwsze lata spędzone na dworze francuskim (1660–1666) Marii Teresie ułatwiła obecność przychylnej jej teściowej. Anna Austriaczka otoczyła ją opieką i wsparciem na dworze pełnym intryg. Po urodzeniu w 1661 zdrowego następcy tronu zwanego – Wielkim Delfinem pozycja Marii Teresy została ugruntowana, jako że spełniła główne zadanie przeznaczone królowej – wydanie na świat męskiego potomka.
Maria Teresa większość czasu spędzała na modlitwie i pielgrzymowaniu ze swoją teściową. Gry karciane były jej pasją, zresztą dość kosztowną, gdyż często przegrywała olbrzymie sumy pieniędzy. Nie lubiła czytać książek. Wylansowała natomiast wśród arystokracji wersalskiej modny ceremoniał picia gorącej czekolady, którą namiętnie uwielbiała. Zwyczaj ten z czasem przyjął się szybko wśród zamożniejszych warstw na terenie całej Francji.
Nie interesowała ją polityka, choć doskonale zdawała sobie sprawę, że ma prawo do dziedzictwa hiszpańskiego. W tym przekonaniu utrzymywał ją jej mąż Ludwik XIV, który konsekwentnie podtrzymywał jej prawa sukcesyjne poprzez udział w wojnie dewolucyjnej o Niderlandy Hiszpańskie w latach 1667–1668, i już po jej śmierci w wojnie o sukcesję hiszpańską w latach 1700–1714 walcząc o tron hiszpański dla ich wnuka – Filipa, księcia Andegawenii. Trzykrotnie; w latach 1667, 1672 i 1678, podczas zagranicznych kampanii wojennych swojego męża, Maria Teresa miała okazję odegrać ważną rolę we Francji – była wtedy regentką królestwa Francji i Nawarry.
Niewierny mąż.
Ludwik XIV był wierny Marii Teresie zaledwie przez rok. Potem miał wiele kochanek, które często zmieniał. Maria Teresa nie była królową, która biernie przyglądała się temu, co dzieje się wokół niej. Przez pierwsze lata utrzymywała sieć własnych agentów na dworze, którzy donosili jej między innymi o kolejnych kochankach jej męża. Była dobrze poinformowana, choć otoczenie starało się zatajać przed nią kolejne romanse króla i jako ostatnia na dworze dowiadywała się o nowej kochance swojego męża. Niepogodzona z takim obrotem wydarzeń aktywnie i konsekwentnie starała się utrudniać życie metresom, szczególnie znienawidzonej Ludwice de La Vallière i Françoise Athénaïs de Rochechouart, wykorzystując prerogatywy etykiety dworskiej przynależne królowej. W pierwszych latach małżeństwa potrafiła okazywać i ostentacyjnie gniewać się na swojego męża, co Ludwika XIV niezmiernie irytowało i pogarszało stosunki między małżonkami. Do 1666 arbitrem godzącym małżonków i łagodzącym incydenty była Anna Austriaczka, która wspierała synową w walce z metresami. Z czasem, po śmierci teściowej, osamotniona królowa pogodziła się z sytuacją i stworzyła w swoim otoczeniu minidwór hiszpański – na modłę Eskurialu. Prócz dam dworu otaczała się psami i karłami, które dotrzymywały jej towarzystwa.
Potomstwo.
Maria Teresa i Ludwik XIV mieli sześcioro dzieci:
Śmierć i dziedzictwo.
Na skutek kolejnych ciąż Maria Teresa ciągle tyła, a po śmierci swoich kolejnych potomków popadała w coraz większą depresję. Otaczała się karłami i jadła ulubioną czekoladę. Zmarła w niewyjaśnionych okolicznościach. Możliwe, że została otruta, ale mogła też umrzeć na raka. Jej śmierć szczerze zasmuciła jej męża, który miał powiedzieć, że umierając Maria Teresa po raz pierwszy sprawiła mu przykrość.
Z sześciorga dzieci wieku dorosłego dożył jedynie Wielki Delfin, ale i on nie przeżył swojego ojca i zmarł w 1711. Tron Francji przypadł ostatecznie młodszemu prawnukowi Marii Teresy – również Ludwikowi. Po śmierci Marii Teresy Ludwik zawarł związek morganatyczny z Markizą de Maintenon.

</doc>
<doc id="547898" url="https://pl.wikipedia.org/wiki?curid=547898" title="Cirrina">
Cirrina



</doc>
<doc id="547906" url="https://pl.wikipedia.org/wiki?curid=547906" title="Chór Czejanda">
Chór Czejanda

Chór Czejanda – polski zespół rewelersów, męski kwartet wokalny założony przez Czesława Januszewskiego, posługującego się pseudonimem Czejand. Największą popularność osiągnął w latach 50.
Skład zespołu:
Osoby współpracujące z zespołem:
Jako chórek grupa towarzyszyła takim artystom, jak np.: Regina Bielska, Janina Godlewska, Andrzej Bogucki, Mieczysław Fogg, Marta Mirska, Leopold Nowosad, Sława Przybylska.
Chór Czejanda wiele koncertował w kraju i za granicą (Bułgaria, Czechosłowacja, NRD, Węgry, ZSRR). Dokonał licznych nagrań płytowych oraz dla Polskiego Radia. Współpracował z wieloma artystami. Wykonywał piosenki m.in. Bronisława Broka, Artura Międzyrzeckiego, Władysława Szpilmana, Kazimierza Winklera, Jerzego Wasowskiego.

</doc>
<doc id="547909" url="https://pl.wikipedia.org/wiki?curid=547909" title="Kirysek rdzawy">
Kirysek rdzawy

Kirysek rdzawy, kirysek czerwony ("Corydoras rabauti") – gatunek słodkowodnej ryby sumokształtnej z rodziny kiryskowatych (Callichthyidae), opisywany też pod nazwą kirysek Myersa ("Corydoras myersi"). Hodowany w akwariach.
Występowanie.
W małych dopływach Amazonki, powyżej ujścia Rio Negro.
Opis.
Długość ciała do 6 cm. Ubarwienie czerwonobrązowe, z delikatnymi czerniawymi plamami. Dla tego gatunku charakterystyczny jest brązowy pas, który zaczyna się od płetwy grzbietowej i dochodzi prawie poziomo do nasady płetwy ogonowej.
Okolice głowy dookoła oczu są ciemnobrązowe. Samiec jest mniejszy i ma płetwę grzbietową wyższą i bardziej zaostrzoną.
Optymalna temperatura wody około 24 °C. Ikrę składają na dnie zbiornika. Wylęg młodych po 7 dniach.

</doc>
<doc id="547913" url="https://pl.wikipedia.org/wiki?curid=547913" title="Potok Bolina">
Potok Bolina



</doc>
<doc id="547918" url="https://pl.wikipedia.org/wiki?curid=547918" title="Adolf Lüderitz">
Adolf Lüderitz

Franz Adolf Eduard Lüderitz (ur. 16 lipca 1834 w Bremie, zm. 24 października 1886) − niemiecki kupiec, założyciel fabryki w Lagos (1881), fundator pierwszej niemieckiej kolonii w południowej Afryce (1883), które oddał pod opiekę państwa niemieckiego w 1884 roku (Niemiecka Afryka Południowo-Zachodnia). Utonął w rzece Oranje w roku 1886. Miasto Lüderitz w Afryce Południowo-Zachodniej nosi nazwę na cześć Adolfa Lüderitza; taką samą nazwę niemieckie władze okupacyjne w 1940 r. nadały Łabiszynowi.
Podróżował do USA w latach 1854–1859.

</doc>
<doc id="547929" url="https://pl.wikipedia.org/wiki?curid=547929" title="Skutek">
Skutek



</doc>
<doc id="547935" url="https://pl.wikipedia.org/wiki?curid=547935" title="Jun">
Jun

 – popularne imię japońskie noszone zarówno przez kobiety, jak i przez mężczyzn.
Możliwa pisownia.
Jun można zapisać używając wielu różnych znaków kanji i może znaczyć m.in.:

</doc>
<doc id="547936" url="https://pl.wikipedia.org/wiki?curid=547936" title="Franck Ribery">
Franck Ribery



</doc>
<doc id="547943" url="https://pl.wikipedia.org/wiki?curid=547943" title="Corydoras rabauti">
Corydoras rabauti



</doc>
<doc id="547944" url="https://pl.wikipedia.org/wiki?curid=547944" title="Dym tytoniowy">
Dym tytoniowy

Dym tytoniowy – pod względem fizyko-chemicznym, heterogenny aerozol, powstający wskutek niecałkowitego spalania tytoniu. Składa się z fazy gazowej i rozproszonych w niej cząsteczek stałych.
Z uwagi, że procesowi spalania towarzyszy wytwarzanie ciepła, składniki dymu tytoniowego ulegają pirolizie, a aktywne cząsteczki łączą się ze sobą w procesie pirosyntezy, tak że powstają nowe związki chemiczne. Wśród składników dymu tytoniowego zaobserwowano występowanie ponad 5000 substancji mających działanie na organizm.
Związki w nim zawarte mają właściwości: toksyczne, kancerogenne, teratogenne i szkodliwe.
Składniki dymu tytoniowego.
Główne składniki.
Głównymi składnikami dymu tytoniowego (w 85% masy dymu) są azot, tlen i dwutlenek węgla.
Pozostałe składniki.
Inne składniki to:
Oddziaływanie czynnego palenia na zdrowie.
Wpływ na długość życia.
Palący żyją średnio o ok. 14 lat krócej niż niepalący
Wpływ na rozwój nowotworów.
Wdychanie dymu tytoniowego ma udowodnione znaczenie w powstawaniu następujących nowotworów (zwiększa ryzyko wystąpienia):
Wpływ na inne układy organizmu człowieka.
Pozostały (pozanowotworowy) wpływ na organizm ludzki:
Korzystne efekty zdrowotne palenia tytoniu.
Tytoń ma niewielką liczbę pozytywnych efektów na zdrowie, głównie związanych z działaniem nikotyny na układ nerwowy.
Palenie a choroba Alzheimera.
Prawdopodobnie najważniejszą korzyścią może być potencjalny wpływ na chorobę Alzheimera. Niektóre badania wykazały, że osoby chore na chorobę Alzheimera rzadziej paliły względem ogółu populacji. Jedna z możliwych interpretacji to taka, że palenie może mieć korzystny wpływ w zapobieganiu wystąpienia choroby Alzheimera. Jednakże badania na tym polu są ograniczone, a wyniki rozbieżne. Niektóre badania wykazują, że palenie zwiększa ryzyko choroby Alzheimera. Z kolei niedawny przegląd dostępnej literatury naukowej na ten temat prowadzi do wniosku, że obserwowany spadek ryzyka zachorowania na chorobę Alzheimera może być spowodowany tym, że palacze po prostu umierają wcześniej, jeszcze zanim osiągną wiek, w którym choroba Alzheimera przeciętnie się rozpoczyna. "Różnicowanie śmiertelności zawsze jest problemem, gdy trzeba zbadać efekty palenia w przypadku schorzenia o niskiej zachorowalności przed 75 rokiem życia, co dotyczy przypadków choroby Alzheimera" (stwierdzenie z przeglądu). Palacze mają dwa razy mniejsze prawdopodobieństwo przeżycia do wieku 80 lat niż niepalący.
Inne skutki palenia.
Niektóre badania wykazały powiązanie palenia z:

</doc>
<doc id="547947" url="https://pl.wikipedia.org/wiki?curid=547947" title="Eratem">
Eratem

Eratem – formalna jednostka chronostratygraficzna (skalna), odpowiadająca jednostce geochronologicznej (czasowej) o nazwie era. Jest częścią eonotemu, dzieli się na systemy.

</doc>
<doc id="547949" url="https://pl.wikipedia.org/wiki?curid=547949" title="Maria Amelia Burbon-Sycylijska">
Maria Amelia Burbon-Sycylijska

Maria Amelia Teresa Burbon-Sycylijska, fr. "Marie Amélie Thérèse de Bourbon, princesse des Deux-Siciles" (ur. 26 kwietnia 1782, zm. 24 marca 1866 w Claremont House w Surrey) – królowa Francuzów jako żona króla Ludwika Filipa I.
Młodość.
Urodziła się w pałacu królewskim w Casercie jako czwarta córka Ferdynanda I Burbona, króla Neapolu i Sycylii, późniejszego króla Obojga Sycylii, i jego żony Marii Karoliny, arcyksiężniczki austriackiej, królewny czeskiej i węgierskiej.
Maria Amelia, jako księżniczka włoska, została wychowana w tradycji katolickiej. Maria Karolina, podobnie jak wcześniej Maria Teresa, chciała być częścią życia swoich dzieci. Na co dzień Maria Amelia znajdowała się pod opieką guwernantki Donny Vicenzy Rizzi, ale miała dobry kontakt z matką. Maria Karolina i jej siostra Maria Antonina planowały wydać swoje dzieci i mała Maria Amelia została zaręczona z Ludwikiem Józefem, delfinem Francji. Od tego czasu Maria Karolina wpajała córce, że pewnego dnia zostanie królową Francji, jednak narzeczony Marii Amelii zmarł w 1789. Sama Maria Antonina i jej mąż, król Ludwik XVI, razem z kilkoma innymi członkami rodziny zostali zgilotynowani podczas rewolucji francuskiej. Skutki rewolucji były odczuwane w całej Europie i Maria Amelia przez kilka tygodni zmuszona była podróżować po różnych dworach królewskich, uciekając przed wrogami swojego ojca.
Małżeństwo.
W Palermo na Sycylii poznała swojego kuzyna – Ludwika Filipa, księcia Orleanu, który podobnie jak ona zmuszony był uciec z ojczyzny po wybuchu rewolucji francuskiej. Pobrali się 25 listopada 1809 w Palermo. Powrócili do Francji w 1814 i zamieszkali w paryskim Palais-Royal, skąd znowu musieli uciekać, ponieważ był to czas 100 dni Napoleona. Maria Amelia udała się z czwórką dzieci do Anglii i spędziła tam dwa lata, mieszkając w Twickenham. Do Francji powróciła znowu w 1817. Razem z mężem zamieszkali w Neuilly.
Nauczona doświadczeniem Marii Antoniny, Maria Amelia nigdy nie mieszała się do polityki, ale miała wpływ na sprawy publiczne. Była wychowana zgodnie z tradycjami rojalistycznymi i legitymistycznymi. Zajmowała się wyłącznie opieką nad swoją liczną rodziną oraz edukacją swoich dzieci. W 1840 na jej cześć nazwano miasto w Pyrénées-Orientales – Amélie-les-Bains-Palalda. Po 1848 ponownie musiała udać się na wygnanie, które potrwało do końca jej życia. Mieszkała w Claremont w Surrey. Zmarła na wygnaniu w Anglii.

</doc>
<doc id="547954" url="https://pl.wikipedia.org/wiki?curid=547954" title="Katarzyna Tatarak">
Katarzyna Tatarak

Katarzyna Tatarak (ur. 1965) – polska aktorka filmowa i dubbingowa. W 1988 roku ukończyła studia na PWST w Warszawie.

</doc>
<doc id="547955" url="https://pl.wikipedia.org/wiki?curid=547955" title="Zawał mięśnia serca">
Zawał mięśnia serca



</doc>
<doc id="547956" url="https://pl.wikipedia.org/wiki?curid=547956" title="Grand Prix Słowenii na Żużlu 2006">
Grand Prix Słowenii na Żużlu 2006

Wyniki Grand Prix Słowenii, pierwszej eliminacji Mistrzostw Świata Grand Prix w sezonie 2006.
To 5 zawody o Wielką Nagrodę Słowenii.
Lista startowa.
Stawkę 15 stałych uczestników Grand Prix uzupełnili: z dziką kartą Matej Ferjan, natomiast rezerwę toru stanowili Izak Santej oraz Jernej Kolenko.
W wyniku losowania ustalono numery startowe (zgodnie z nimi zawodnicy wpisywani są do tabeli biegowej). W nawiasach podano numery stałe – w nich rzeczywiście żużlowcy startowali.
Wyniki.
W żółtym plastronie startował Tony Rickardsson – obrońca tytułu mistrzowskiego.
Klasyfikacja przejściowa.
Klasyfikacja przejściowa Grand Prix po turnieju w Krsko.

</doc>
<doc id="547957" url="https://pl.wikipedia.org/wiki?curid=547957" title="Shaman king">
Shaman king



</doc>
<doc id="547961" url="https://pl.wikipedia.org/wiki?curid=547961" title="Roberto Carlos da Silva">
Roberto Carlos da Silva



</doc>
<doc id="547962" url="https://pl.wikipedia.org/wiki?curid=547962" title="José Kléberson Pereira">
José Kléberson Pereira



</doc>
<doc id="547965" url="https://pl.wikipedia.org/wiki?curid=547965" title="A Day in the Life">
A Day in the Life

A Day in the Life – piosenka duetu John Lennon i Paul McCartney, finałowy utwór albumu "Sgt. Pepper’s Lonely Hearts Club Band" zespołu The Beatles z 1967.
Geneza utworu.
Większą część tekstu napisał Lennon w oparciu o dwa artykuły z gazety „Daily Mail” z 17 stycznia 1967 r.: pierwszy opisywał śmierć 21-letniego spadkobiercy fortuny Guinnessa, Tary Browne’a, który zginął w wypadku samochodowym 18 grudnia 1966 r. w Redcliffe Gardens, natomiast drugi informował o fatalnym stanie dróg w Blackburn, w hrabstwie Lancashire („"4000 dziur w Blackburn, Lancashire"”).
Muzyka.
Koniec piosenki to 18 taktów narastającego finału czterdziestoosobowej orkiestry, w której każdy z muzyków sesyjnych zatrudnionych do niej, mógł grać, co chce i jak chce od dźwięków najcichszych do najgłośniejszych, zakończonych finałowym akordem fortepianu, którego dźwięk wybrzmiewa przez 42 sekundy.
Kilkusekundowe piski, to dźwięk 15 000 Hz, który docelowo miał drażnić psy osób słuchających płytę, oraz (zapętlone rowkiem na winylowej płycie) nonsensowne okrzyki Beatlesów (w wersji CD, ze względu na ograniczenia techniczne, trwają one kilkanaście sekund).
Popularność.
W powszechnym mniemaniu zarówno zagorzałych fanów, jak i krytyków, utwór „A Day in the Life” to najlepsze i najbardziej dojrzałe nagranie zespołu The Beatles, w kilku ankietach muzycznych ten utwór uważany jest za najlepsze nagranie XX wieku.
W 2004 utwór został sklasyfikowany na 26. miejscu listy 500 utworów wszech czasów magazynu Rolling Stone.
Rękopis.
W 2006 roku rękopis piosenki „A Day in the Life” został wystawiony w domu aukcyjnym Bohnhams w Nowym Jorku (cena wywoławcza: 1 milion dolarów), organizatorzy aukcji spodziewali się za niego ceny dochodzącej nawet do 2,5 miliona dolarów, jednak nie znalazł on żadnego nabywcy.
18 czerwca 2010 roku rękopis piosenki został sprzedany w nowojorskim domu aukcyjnym Sotheby’s za 1 milion 200 tysięcy dolarów. Nabywcą został anonimowy Amerykanin.
Inne wersje.
W 2010 roku Jeff Beck został uhonorowany nagrodą Grammy w kategorii Best Rock Instrumental Performance za swoją aranżację utworu „A Day in the Life”.

</doc>
<doc id="547968" url="https://pl.wikipedia.org/wiki?curid=547968" title="Stanisław Rospond (duchowny)">
Stanisław Rospond (duchowny)

Stanisław Rospond (ur. 31 sierpnia 1877 w Liszkach, zm. 4 lutego 1958 w Krakowie) – polski duchowny rzymskokatolicki, doktor teologii, rektor wyższego seminarium duchownego w Krakowie w latach 1920–1927, biskup pomocniczy krakowski w latach 1927–1958.
Życiorys.
Urodził się 31 sierpnia 1877 w Liszkach. Uczęszczał do Gimnazjum św. Anny w Krakowie, gdzie w 1897 złożył świadectwo dojrzałości. W tym samym roku wstąpił do krakowskiego seminarium duchownego na Stradomiu prowadzonego przez księży misjonarzy. Rok później został wysłany na studia na wydziale teologicznym uniwersytetu w Innsbrucku, gdzie w 1904 uzyskał doktorat. Święcenia prezbiteratu otrzymał 11 września 1901 w Krakowie.
W 1904 został wikariuszem w Wadowicach i katechetą w miejscowym gimnazjum. W 1905 został przeniesiony do Krakowa, gdzie do 1909 pracował jako prefekt w wyższym seminarium duchownym i nauczyciel religii w Gimnazjum św. Anny, po czym objął funkcję prefekta w małym seminarium. W latach 1920–1927 piastował urząd rektora wyższego seminarium duchownego w Krakowie. Został obdarzony przywilejem noszenia rokiety i mantoletu, a w 1924 godnością prałata papieskiego.
25 marca 1927 został mianowany biskupem pomocniczym archidiecezji krakowskiej ze stolicą tytularną Dardanus. Sakrę biskupią otrzymał 12 czerwca 1927 w katedrze na Wawelu. Konsekrował go arcybiskup metropolita krakowski Adam Stefan Sapieha, któremu asystowali Leon Wałęga, biskup diecezjalny tarnowski, i Michał Godlewski, biskup pomocniczy łucko-żytomierski. Sprawował urząd wikariusza generalnego, od 1937 był dyrektorem archidiecezjalnej Krucjaty Eucharystycznej. W 1927 wszedł w skład kapituły katedralnej, gdzie piastował funkcje kustosza (1927–1936), scholastyka (1936–1944) i dziekana (1944–1958). W 1951 został asystentem Tronu Papieskiego.
W czasie II wojny światowej pozostał w Krakowie. Był członkiem Obywatelskiego Komitetu Pomocy, któremu przewodniczył arcybiskup Adam Stefan Sapieha. Reprezentował arcybiskupa na zjazdach lokalnych delegatów Rady Głównej Opiekuńczej. W okresie poprzedzającym proces pracowników kurii krakowskiej od listopada 1952 do stycznia 1953 przebywał w areszcie domowym. Uniknął pokazowego procesu, rezygnując z publicznego wykonywania czynności biskupich i udając się na internowanie poza archidiecezję. Od marca do października 1953 przebywał w domu Zgromadzenia Sióstr Matki Bożej Miłosierdzia w Częstochowie. Po powrocie do Krakowa władze państwowe umożliwiły mu podjęcie na nowo obowiązków wikariusza generalnego i czynności biskupich dopiero w październiku 1956.
W Episkopacie Polski był członkiem Komisji Szkolnej. Brał udział w opracowaniu uchwał synodu plenarnego w Częstochowie, uczestnicząc w pracach komisji dla sakramentów świętych oraz sądownictwa kościelnego i procesów kanonizacyjnych.
Asystował podczas sakry: biskupa pomocniczego przemyskiego Franciszka Bardy (1931), biskupa diecezjalnego tarnowskiego Jana Stepy (1946) i biskupa pomocniczego tarnowskiego Karola Pękali (1947). W 1933 przewodniczył ceremonii złożenia ślubów wieczystych przez Helenę Kowalską.
Zmarł 4 lutego 1958 w Krakowie. Został pochowany w rodzinnym grobowcu na cmentarzu parafialnym w Liszkach. Na ścianie kościoła parafialnego w Liszkach umieszczono upamiętniające go epitafium.

</doc>
<doc id="547971" url="https://pl.wikipedia.org/wiki?curid=547971" title="Moczówka prosta ośrodkowa">
Moczówka prosta ośrodkowa



</doc>
<doc id="547972" url="https://pl.wikipedia.org/wiki?curid=547972" title="Moczówka prosta nerkowa">
Moczówka prosta nerkowa



</doc>
<doc id="547973" url="https://pl.wikipedia.org/wiki?curid=547973" title="Wyspa Mansela">
Wyspa Mansela

Wyspa Mansela (, inuktitut: "Pujjunaq") – kanadyjska wyspa, położona w północnej części Zatoki Hudsona, na zachód od półwyspu Ungava. Zajmuje powierzchnię 3180 km². Wchodzi w skład terytorium Nunavut.
Na wyspie znajduje się rezerwat reniferów.

</doc>
<doc id="547979" url="https://pl.wikipedia.org/wiki?curid=547979" title="Marcel Khalifé">
Marcel Khalifé



</doc>
<doc id="547982" url="https://pl.wikipedia.org/wiki?curid=547982" title="Elektroterapia">
Elektroterapia

Elektroterapia, elektrolecznictwo – dziedzina fizykoterapii (lecznictwa fizykalnego) zajmująca się leczeniem objawowym schorzeń m.in. układu ruchu i neurologicznych za pomocą różnego rodzaju prądów leczniczych, w którym wykorzystuje się do leczenia prąd stały, modulowane prądy średniej częstotliwości oraz prądy impulsowe małej i średniej częstotliwości.
Celem elektroterapii jest złagodzenie bólu i poprawienie ukrwienia stymulowanej tkanki. Przyspiesza wchłanianie obrzęków i wysięków śródstawowych.

</doc>
