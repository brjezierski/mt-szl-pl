<doc id="591726" url="https://pl.wikipedia.org/wiki?curid=591726" title="Bitwa pod Mykale">
Bitwa pod Mykale

Bitwa pod Mykale - bitwa pomiędzy wojskami greckimi i perskimi stoczona podczas drugiej wojny perskiej w sierpniu roku 479 p.n.e.
Przygotowania.
Król Sparty Leotychidas II, ulegając namowom posłów z Samos wyruszył przeciwko Persom w celu wyzwolenia Jonów. Persowie w obawie przed zbliżającą się flotą grecką wyciągnęli swoje okręty na brzeg przylądka Mykale. Obwarowali się dodatkowo wałami zbudowanymi z drzew i kamieni. Leotychidas po dotarciu na miejsce zaczął wzywać Jonów do stawienia się po stronie greckiej. Persowie w odpowiedzi rozbroili jońskich najemników lub odesłali do pilnowania górskich przełęczy.
Przebieg bitwy.
Bitwa rozpoczęła się (według Herodota) wieczorem na wieść o zwycięstwie w bitwie pod Platejami. Jako pierwsi zaatakowali Ateńczycy przełamując obronę perską. Wdzierając się razem z wojskami innych polis zdobyli przewagę nad wojskami perskimi. Szalę zwycięstwa przeważyło przejście Jonów na stronę grecką - w tym momencie po stronie perskiej walczyli już tylko rodowici Persowie. W wyniku bitwy zostały spalone wszystkie okręty floty perskiej - razem z wynikiem bitwy pod Platejami oznaczało to niemal całkowite zniszczenie floty perskiej.
Podsumowanie.
Za radą Temistoklesa zwycięzcy zrezygnowali jednak z zemsty na miastach greckich wspierających Persów. W 478 p.n.e. flota grecka pod dowództwem Spartanina Pauzaniasza, odwołanego później przez eforów z powodu dyktatorskich zapędów, wyzwoliła miasta jońskie. Sparta wezwała Jonów do przeniesienia się do Grecji kontynentalnej, ci jednak postanowili zostać, zwracając się do Aten z prośbą o ochronę przed Persami.
Po 479 r. p.n.e. plany podboju Grecji zostały przez Persów zaniechane. Hellada zachowała wolność polityczną i duchową, co zaowocowało w następnym okresie rozkwitem kultury greckiej.

</doc>
<doc id="591727" url="https://pl.wikipedia.org/wiki?curid=591727" title="Młodołotysze">
Młodołotysze

Młodołotysze (łot. "jaunlatvieši") – łotewski ruch odrodzenia narodowego. Zapoczątkowany w latach 50. XIX wieku wśród tworzącej się inteligencji łotewskiej jako wyraz sprzeciwu wobec dominacji Niemców bałtyckich we wszystkich sferach życia na Łotwie, młodołotysze domagali się równouprawnienia ludności łotewskiej, działali na rzecz budzenia i krzewienia łotewskiej świadomości narodowej, propagowali idee narodowe. Zbierali łotewski folklor, tworzyli literaturę narodową, tłumaczyli dzieła obce na język łotewski, zabiegali o rozwój systemu kształcenia ludu przez rozbudowę sieci szkół i towarzystw rolniczych.
W latach 1862-1865 wydawali w Petersburgu tygodnik "Pēterburgas Avīzes". Ruch młodołotyszy był organizacyjnie słaby, bez ustalonego kierownictwa, koncentrował się w kółkach i wokół redakcji czasopism. Możliwość uniezależnienia Łotyszy od niemieckiej dominacji gospodarczej i kulturowej widział we współpracy z władzami rosyjskimi i w kulturowym zbliżeniu z narodem rosyjskim.
W 1868 założone zostało Ryskie Towarzystwo Łotewskie, które stało się ośrodkiem 2. fazy ruchu, podczas której postulaty narodowe były formułowane w sposób bardziej radykalny. W latach 70. i 80. XIX wieku, gdy Łotysze zaczęli notować pewną poprawę swej pozycji społecznej, nazwa „jaunlatvieši” stopniowo wyszła z użycia. Młodołotysze położyli wielkie zasługi dla rozwoju łotewskiego języka, kultury i oświaty.
Do głównych przedstawicieli ruchu należeli: Krišjānis Valdemārs, Juris Alunāns, Kaspars Biezbārdis, Krišjānis Barons, Atis Kronvalds.

</doc>
<doc id="591728" url="https://pl.wikipedia.org/wiki?curid=591728" title="Marcja">
Marcja

Marcja, "Marcia Aurelia Ceionia Demetrias" (data urodzenia nieznana, zm. 193) – wyzwolenica i kochanka cesarza Kommodusa. Jej ojciec – Marek Aureliusz Sabinianus został wyzwolony przez Marka Aureliusza i Lucjusza Werusa. 
Wywierała ogromny wpływ na cesarza, wspierała chrześcijan – być może sama też była chrześcijanką. Poślubiła cesarskiego zaufanego sługę, wyzwoleńca Eklektusa. Była jednym z ważniejszych spiskowców w zamachu dokonanym na życie Kommodusa. Przygotowała go wspólnie z Eklektusem i prefektem pretorianów Kwintusem Emiliuszem Laetusem. Na udział w spisku zgodziła się w obawie przed podobnym losem, jaki spotkał żonę Kommodusa – Kryspinę oraz jego siostrę Lucyllę (wygnanie, zesłanie i zamordowanie).
31 grudnia 192 Marcja podała Kommodusowi do wypicia zatrute wino; trucizna jednak nie uśmierciła cesarza, który wkrótce ją zwrócił. Kiedy wypoczywał, Marcja przekonała bliskiego mu atletę Narcyza, by udusił cesarza; jako również wtajemniczony w spisek, dokonał zabójstwa. 
Marcja wspierała kandydaturę Pertynaksa na cesarza, a kiedy już 3 miesiące po objęciu władzy został on zamordowany, Marcja została skazana na śmierć przez jego następcę – Dydiusza Juliana.

</doc>
<doc id="591729" url="https://pl.wikipedia.org/wiki?curid=591729" title="Ibn Battuta (krater księżycowy)">
Ibn Battuta (krater księżycowy)

Ibn Battuta – mały krater na Księżycu na morzu Mare Fecunditatis, morzu na wschodzie widocznej strony Księżyca. Leży na południe od krateru Lindbergh i na północny wschód od krateru Goclenius.
Morze na południowy zachód od Ibn Battuta zawiera kilka formacji, składających się z brzegów kraterów, które zostały zatopione przez strumienie lawy i teraz tworzą pierścieniowe wypustki w powierzchni. Najlepiej są widoczne przy ukośnym oświetleniu.
Krater jest kolisty i symetryczny, z gładką wewnętrzną powierzchnią. Opadające wewnętrzne ściany mają nieco wyższe albedo niż pobliskie morze, ale wnętrze ma takie same albedo jak zewnętrzna strona krateru. Tuż obok zachodniej ściany znajduje się maleńki krater.
Początkowo został nazwany "Goclenius A". W 1976 został nazwany przez Międzynarodową Unię Astronomiczną imieniem arabskiego geografa Muhammada Ibn Battuty.

</doc>
<doc id="591730" url="https://pl.wikipedia.org/wiki?curid=591730" title="Katastrofa kolejowa pod Horką">
Katastrofa kolejowa pod Horką

Katastrofa kolejowa pod Horką wydarzyła się 3 grudnia 1988 ok. godz. 7:30 na odcinku granica państwowa – Horka w Niemieckiej Republice Demokratycznej.
Lokomotywa ST43 z węglarkami na haku zderzyła się z pociągiem służbowym Deutsche Reichsbahn, który jechał od strony Horki do Węglińca. W jej wyniku poniosło śmierć 8 osób, w tym 5 obywateli Niemieckiej Republiki Demokratycznej i 3 Polaków.

</doc>
<doc id="591731" url="https://pl.wikipedia.org/wiki?curid=591731" title="Anton Mitow">
Anton Mitow

Anton Mitow (ur. 1 kwietnia 1862 w Starej Zagorze, zm. 20 sierpnia 1930 w Sofii) – bułgarski malarz. Jeden z najwybitniejszych reprezentantów realizmu w Bułgarii.
Życiorys.
W latach 1881 – 1885 studiował w akademii sztuk pięknych we Florencji. Po powrocie do kraju zajmował się publicystyką, prowadził wykłady z historii sztuki w akademii sztuk pięknych z Sofii. Tworzył w plenerze, operując świetlistą paletą. Malował głównie sceny rodzajowe ("Grupa chłopów z targu", "Sprzedawca lemoniady na starozagorskim bazarze", "Żyd na sofijskim targu", "Sprzedawczynie sit"), portrety ("Portret Iwana Mrkwiczki") i pejzaże.

</doc>
<doc id="591732" url="https://pl.wikipedia.org/wiki?curid=591732" title="Słowacki czuwacz">
Słowacki czuwacz



</doc>
<doc id="591733" url="https://pl.wikipedia.org/wiki?curid=591733" title="Pochmiel">
Pochmiel



</doc>
<doc id="591736" url="https://pl.wikipedia.org/wiki?curid=591736" title="Selenografia">
Selenografia

Selenografia (stgr. , "Selḗnē" – Księżyc; bogini i uosobienie Księżyca w mitologii, , "gráphō" – pisać) – dziedzina astronomii zajmująca się badaniem (opisem) powierzchni Księżyca (naturalnego satelity Ziemi). Jest odpowiednikiem geografii.
Rozwój selenografii.
Twórcą terminu "selenographia" był angielski lekarz William Gilbert, który około 1600 sporządził mapę tarczy Księżyca, obserwując ją jeszcze gołym okiem. Określenie to upowszechnił po raz pierwszy w druku Francis Bacon w dziele "Novum organum" (1620).
Drogę do systematycznych badań powierzchni Księżyca i rysowania jej map otworzyła luneta Galileusza, choć Włocha w teleskopowych obserwacjach Księżyca ubiegł Thomas Harriot. Pierwszy program stworzenia szczegółowej mapy Księżyca zainicjowali Francuzi, Pierre Gassendi i Nicolas-Claude Fabri de Peiresc, zatrudniając rysownika Claude'a Mellana. Jego efektem są opublikowane w 1637 miedzioryty z tarczą Księżyca o średnicy 20 cm - raczej przedstawienie artystyczne pretendujące do realizmu niż mapa. Za pierwszą kompletną mapę Księżyca uznaje się miedzioryt (o średnicy 34 cm) wydrukowany w 1645 przez Flamanda Michaela Florentiusa van Langrena. Był to druk ulotny i nie wywarł tak wielkiego wpływu na rozwój selenografii, jak opublikowane w 1647 dzieło gdańszczanina Jana Heweliusza Selenographia. Zwyczaj przedstawiania Księżyca "do góry nogami", tak jak widać go w odwracającym obraz teleskopie astronomicznym zapoczątkowali Antonius Maria Schyrlaeus de Rheita (1645) i Francesco Fontana (1646). Kolejną popularną mapę Księżyca stworzył Francesco Maria Grimaldii, a opublikował ją w 1651 w swoim dziele "Almagestum novum" Giovanni Battista Riccioli. Następna ważna w XVII w. mapa Srebrnego Globu powstała w 1679 w Obserwatorium Paryskim pod okiem Jeana Dominique'a Cassiniego.
Mapy Heweliusza, Grimaldiego i Cassiniego cieszyły się powodzeniem do połowy XVIII w., kiedy to Thobias Mayer sporządził mapę Księżyca, posługując się mikrometrem. Została ona opublikowana w 1775, po jego śmierci (dwie wersje o średnicy 20 i 40 cm). Wyznaczyła one nowe standardy selenografii. Kolejne ważne przedsięwzięcia kartowania powierzchni Księżyca to: "Selenotopographische Fragmente" Johanna Hieronymusa Schroetera (t. 1: 1791, t. 2: 1802); mapy Wilhelma Gotthelfa Lohrmanna, publikowane sukcesywnie w latach 1824, 1839 i, pośmiertnie, 1878; "Mappa selenographica" Johanna Heinricha Mädlera i Wilhelma Beera (1834-1836). Ci ostatni wydali również monografię "Der Mond" (1837), podsumowującą w systematyczny sposób wiedzę o Księżycu i historię selenografii.
Druga połowa XIX w. przyniosła mapy Księżyca autorstwa Edmunda Neisona (1876) i Juliusa Schmidta (1878), wykonane tradycyjnymi metodami obserwacyjnymi. W tym czasie do selenografii wkroczyła fotografia. Pierwszy dagerotyp Księżyca wykonał w 1840 w Nowym Jorku John William Draper. Dalszy rozwój fotografii doprowadził na przełomie XIX i XX w. do powstania kilku fotograficznych atlasów Księżyca. Ostatnim wielkim osiągnięciem selenografii u progu epoki lotów kosmicznych były dwie prace, których powstanie zainicjował Gerard P. Kuiper: "Photographic Lunar Atlas" (1960) i "Rectified Lunar Atlas" (1963).

</doc>
<doc id="591737" url="https://pl.wikipedia.org/wiki?curid=591737" title="Maskownica">
Maskownica

Maskownica – przyrząd służący do unieruchomienia papieru fotograficznego naświetlanego powiększalnikiem, pozwalający uzyskać płaską powierzchnię papieru, a także białe marginesy. Stanowi element wyposażenia ciemni fotograficznej.
Maskownica składa się z podstawy (płyty), do której za pomocą zawiasu przymocowane jest skrzydło z dwoma ruchomymi kurtynami, umożliwiającymi dopasowanie formatu do stosowanego papieru. Najczęściej wyposażona jest w linijki umieszczone w okolicach bieżni kurtynek. Niektóre modele umożliwiają regulację szerokości marginesu (niezależną od ruchomych kurtynek, ale w znacznie mniejszym zakresie).

</doc>
<doc id="591738" url="https://pl.wikipedia.org/wiki?curid=591738" title="Annabel Croft">
Annabel Croft

Annabel Nicola Croft (ur. 12 lipca 1966 w Farnborough) – brytyjska tenisistka i prezenterka telewizyjna. Od czasu zakończenia kariery tenisowej zaczęła prowadzić programy telewizyjne takie jak, "Treasure Hunt" czy "Interceptor". W 2005 roku zwyciężyła w programie telewizji ITV "Celebrity Wrestling".
Życiorys.
Kariera tenisowa.
W 1984 roku została mistrzynią juniorskiego Wimbledonu. W finale wygrała z Einą Reinach 3:6, 6:3, 6:3.
31 grudnia 1985 roku Annabel została sklasyfikowana na najwyższym w karierze, dwudziestym czwartym miejscu w rankingu WTA. Jako deblistka była zawodniczką numer sto dwadzieścia sześć (ranking na dzień 21 grudnia 1986).
W seniorskich turniejach wielkoszlemowych w grze pojedynczej nie osiągała znaczących sukcesów (występowała w nich w latach 1982–1988), osiągając najwyżej trzecią rundę na Wimbledonie 1984.
W całej karierze wygrała tylko jeden turniej. Miało to miejsce w San Diego, 28 kwietnia 1985 roku. W finale Annabel pokonała 6:0, 7:6(5) rozstawioną z jedynką Wendy Turnbull.
W latach 1985–1986 reprezentowała Wielką Brytanię w rozgrywkach Pucharu Federacji, a od 1983 do 1986 w Pucharze Wightmana.
Po zakończeniu kariery.
Pomimo swojego potencjału i awansu do czołowej 25 światowego rankingu, Croft zakończyła karierę w wieku zaledwie dwudziestu jeden lat. Wkrótce po podjęciu tej decyzji Annabel stała się nową twarzą emitowanego w prime timie na Channel 4 "Treasure Hunt", zastępując poprzednią prowadzącaą, Annekę Rice. Od 1989 do 1990 prowadziła program na kanale ITV1 noszący tytuł "Interceptor".
W 1990 Croft wydała swoją własną kasetę wideo zatytułowaną "Annabel Croft’s Shape Tape".
Współpracowała z BBC, Radio 5 Live i GMTV przy turnieju wimbledońskim, oraz ze Sky Sports i Eurosportem. W tym ostatnim prowadzi razem z Matsem Wilanderem program "Gem, Set &amp; Mats". Bierze udział w wielu programach dotyczących stylu życia takich jak: "The Wright Stuff", "The Entertainment Show", "GMTV, Out and About" oraz "This Morning".
W lipcu 2009 Annabel Croft była jednym z pięciu ochotników, którzy wzięli udział w serii dwóch programów wyemitowanych przez BBC "Famous, Rich and Homeless" ("Sławni, Bogaci i Bezdomni") opowiadających o życiu londyńskich bezdomnych.
Udało się jej ukończyć Maraton Nowojorski.
Życie prywatne.
Croft jest żoną byłego żeglarza, a obecnie bankiera inwestycyjnego, Mela Colemana. Para mieszka w położonym niedaleko Wimbledonu Coombe. Mają troje dzieci: córki Amber i Lily oraz syna Charliego.
Croft jest aktywną uczestniczką kampanii zwiększania świadomości o dziecięcej otyłości oraz wspiera organizację charytatywną CLIC Sargent walczącą z chorobami nowotworowymi u dzieci.

</doc>
<doc id="591739" url="https://pl.wikipedia.org/wiki?curid=591739" title="Lawsonia bezbronna">
Lawsonia bezbronna

Lawsonia bezbronna ("Lawsonia inermis" L.) – gatunek rośliny z rodziny krwawnicowatych ("Lythraceae"). Nazywany jest także hennowym krzewem lub nadbarwią bezbronną. Jedyny przedstawiciel monotypowego rodzaju lawsonia ("Lawsonia") Linn., Sp. Pl. 349. 1753. Kwitnie od października do listopada. Często uprawiany ze względu na pachnące kwiaty i pomarańczowoczerwony barwnik – hennę – pozyskiwany z liści.
Rozmieszczenie geograficzne.
Pochodzi z obszarów tropikalnych Afryki (Egipt, Etiopia, Somalia, Sudan, Demokratyczna Republika Konga, Benin, Burkina Faso, Wybrzeże Kości Słoniowej, Gambia, Ghana, Gwinea, Gwinea Bissau, Liberia, Mali, Niger, Nigeria, Senegal, Sierra Leone, Togo, RPA (KwaZulu-Natal), Komory, Seszele) oraz Azji (Indie, Pakistan, Sri Lanka). Jako gatunek introdukowany lub zawleczony rozprzestrzenił się w wielu innych jeszcze krajach świata. Jest uprawiany w Egipcie, Libii, Sudanie, Nigrze, Indiach i Pakistanie.

</doc>
<doc id="591740" url="https://pl.wikipedia.org/wiki?curid=591740" title="Besiktas">
Besiktas



</doc>
<doc id="591741" url="https://pl.wikipedia.org/wiki?curid=591741" title="Fernando Redondo">
Fernando Redondo

Fernando Carlos Redondo Neri (ur. 6 czerwca 1969 w Buenos Aires) – argentyński piłkarz występujący na pozycji defensywnego pomocnika.
Powszechnie uważany za jednego z najlepszych i najbardziej eleganckich pomocników w historii futbolu.
Kariera klubowa.
Treningi piłkarskie zaczynał w Taleres Remedios, skąd przeszedł do Argentinos Juniors. W barwach Argentinos zaliczył swój ligowy debiut w wieku zaledwie 16 lat, w pierwszym składzie zaczął grać dwa lata później, zajmując stałe miejsce na środku pomocy.
W 1990 został piłkarzem CD Tenerife, dokąd ściągnął go jego rodak, a późniejszy teść Jorge Solari. W 1994 został zawodnikiem Realu Madryt, lecz zanim transfer do skutku, "Królewscy" dwa razy z rzędu stracili tytuł Mistrza Hiszpanii na rzecz FC Barcelony, przegrywając w ostatniej kolejce sezonu swoje mecze z Teneryfą, w barwach której grał Redondo.. Do Madrytu przeniósł się wraz ze swoim trenerem - Jorge Valdano. Mimo niesnasków z przeszłości, Argentyńczyk z miejsca stał się ulubieńcem kibiców, a Real już w pierwszym sezonie jego gry odzyskał tytuł mistrzostwo kraju. W 1997 roku pod wodzą Fabio Capello zdobył swój drugi tytuł Mistrza Hiszpanii, a rok później sięgnął po swój pierwszy puchar Ligi Mistrzów. Dowodzony przez Redondo, Real, pokonał w finałowym spotkaniu faworyzowany Juventus Turyn (1-0), a on sam zaliczył świetne spotkanie neutralizując francuza Zinedine Zidanae. W 2000 roku "Królewscy" dołożyli do gablocie swój ósmy Puchar Mistrzów, a Redondo wraz ze Stevenem McManamanem stworzył żelazny duet w środku pola.. Ówczesny trener zespołu Vincente del Bosque przestawił zespół na ustawienie 1-5-3-2, co dało Argentyńczykowi ogromną swobodę w środku pola.
Najlepszym potwierdzeniem ogromnego talentu piłkarza była akcja przeprowadzona w ćwierćfinałowym spotkaniu przeciwko Manchestorwi United (3-2), w której ograł Henniga Berga, przepuszczając piłkę piętą między jego nogami, po czym wyłożył ja znajdującemu się przed pustą bramką Raulowi. Podczas pobytu w Madrycie otrzymał on przydomek "El Principe (Książę"), a w 2017 roku, głosami czytelników gazety Marca, został wybrany do najlepszej jedenastki w historii klubu..
Niestety, idylla nie trwał długo. Latem 2000 roku odbyły się wybory na prezesa Realu Madryt. Wygrał je Fiorentino Perez, obiecując sprowadzenie do klubu Portugalczyka Luisa Figo. Aby zdobyć fundusze na transfer, klub zdecydował się na sprzedaż Argentyńczyka, który utożsamiał się z obozem poprzedniego prezesa klubu Lorenzo Sansa.. Ostatecznie Redondo został sprzedany do AC Milanu za kwotę 17,5 mln euro. Na debiut w nowych barwach czekał aż dwa lata, przerwa, spowodowana była zerwaniem więzadła w kolanie, którego doznał na jednym z pierwszych treningów. W czasie rekonwalescencji nie pobierał od klubu wynagrodzenia, zrezygnował też z klubowego samochodu i mieszkania.. W 2003 roku jako piłkarz Milanu zaliczył powrót na Estadio Santiago Bernabeu, zwieńczony owacją na stojąco od madryckich kibiców.
W 2004 roku, w wieku 35 lat, zakończył karierę piłkarza.
Kariera reprezentacyjna.
W 1992 zadebiutował w reprezentacji Argentyny w spotkaniu przeciwko Australii, choć mogło stać się to dużo wcześniej. Selekcjoner, Carlos Bilardo zaproponował Redondo miejsce w składzie na Mistrzostwa Świata 1990, lecz on sam odmówił, tłumacząc się koniecznością zdania egzaminów na uczelni. W 1992 zdobył z reprezentacją Puchar Konfederacji, a rok później zwyciężył w Copa America 1993. W 1994 wystąpił we wszystkich spotkania Argentyny na Mistrzostwach Świata w USA, docierając do 1/8 finału, w których silniejsza okazała się Rumunia (2-3). Jego kariera reprezentacyjna wygasła wraz z przejęciem kadry przez Daniela Passarellę, który nie powoływał do reprezentacji piłkarzy z długimi włosami.. Redondo nie zdecydował się na obcięcie swoich, przez co ominęły go Mistrzostwa Świata 1998 we Francji. W 1999 zaliczył powrót do reprezentacji, powołany przez Marcelo Bielse, na towarzyskie mecze z Holandią i Brazylią. Po tych spotkania zrezygnował z dalszego reprezentowania Argentyny.
Łącznie w reprezentacji narodowej rozegrał 29 spotkań i zdobył jednego gola.
Życie prywatne.
Żonaty, ma dwóch synów i córkę.
Jego teściem jest jego trener z CD Teneryfe, Jorge Solari. Jego żona, Natalia, jest kuzynką argentyńskiego piłkarza Santiago Solariego, z którym grał w Realu Madryt.

</doc>
<doc id="591742" url="https://pl.wikipedia.org/wiki?curid=591742" title="Nomad">
Nomad

Nomad – polska grupa muzyczna wykonująca death metal, powstała 1994 roku w Opocznie. Do 2007 roku zespół wydał cztery albumy studyjne, które zostały pozytywnie ocenione zarówno przez publiczność jak i krytyków muzycznych. Formacji przewodzą wokalista Waldemar „Bleyzabel” Twardowski oraz gitarzysta Patryk „Patrick” Sztyber, który pozostaje jednym członkiem oryginalnego składu.
Historia.
Zespół powstał w 1994 roku w Opocznie w składzie: Christian (śpiew), Marek (perkusja), Herman (gitara basowa) i Patryk „Patrick” Sztyber (gitara). Wkrótce potem do zespołu dołączył drugi wokalista Waldemar „Bleyzabel” Twardowski, który występował wówczas w lokalnym zespole Putrefaction. 
W 1996 roku grupa zarejestrowała demo zatytułowane "Disorder". Kaseta została nagrana studiu Salman przez Rafała Salmanowicza. Wkrótce potem do grupy dołączył drugi gitarzysta Dawid Brzozowski. Natomiast nowym perkusistą został Piotr „Pienał” Pęczek. 
W 1997 roku w olsztyńskim Selani Studio we współpracy z Andrzejem Bombą zespół nagrał pierwszy album zatytułowany "The Tail of Substance", wydany nakładem własnym. Kaseta dzięki sponsorom ukazała się w nakładzie 1000 egzemplarzy. 
Nagrania były promowane podczas trasy koncertowej w Polsce wraz z grupami Lux Occulta, Christ Agony, Hate i Heresy. W międzyczasie grupę opuścił Christian. W roku 1998 w katowickim studio Alkatraz grupa nagrała cztery utwory, dzięki którym grupa podpisała kontrakt płytowy z wytwórnią Novum Vox Mortis. 
W lutym 1999 roku Nomad zrealizował trzy utwory, które wraz z poprzednimi ukazują się na albumie pt. "The Devilish Whirl". Płyta została zarejestrowana, zmiskowana i zmasterowana przez ówczesnego gitarzystę grupy Kat - Jacka Regulskiego. Bleyzabel o współpracy Regulskim wypowiedział się w następujący sposób:
W 2001 roku do zespołu dołączył perkusista Dominik „Domin” Michałowicz występujący wówczas w formacji Soul Devourer. W roku 2002, w lubelskim Hendrix Studio muzycy zarejestrowali kolejny album zatytułowany "Demonic Verses (Blessed Are Those Who Kill Jesus)". Płyta została wydana w 2004 roku nakładem amerykańskiej wytwórni muzycznej Baphomet Records. Mastering kompozycji wykonał Grzegorz Piwkowski w High End Audio w Warszawie. 
W kwietniu 2007 roku muzycy podpisali kontrakt z wytwórnią muzyczną Empire Records. Czwarty album studyjny formacji zatytułowany "The Independence of Observation Choice" ukazał się w 2007 roku. Nagrania zostały zarejestrowane pomiędzy lutym a majem 2006 roku w lubelskich Hendrix Studios we współpracy z Arkadiuszem „Maltą” Malczewskim. Partie perkusji zostały nagrane na zestawie należącym do Zbigniewa „Inferno” Promińskiego z formacji Behemoth. Mastering w październiku tego samego roku wykonał Jarosław „Smok” Smak w One Studio. W 2010 roku formacja rozpoczęła prace nad piątym albumem studyjnym. Premiera płyty zatytułowanej "Transmigration of Consciousness" odbyła się 21 marca 2011 roku.

</doc>
<doc id="591743" url="https://pl.wikipedia.org/wiki?curid=591743" title="Beşiktaş">
Beşiktaş

Beşiktaş – dzielnica Stambułu w europejskiej części miasta przylegająca do brzegu Bosforu. W 2000 roku populacja dzielnicy wynosiła 190 813 ludzi.
Jedna z najstarszych osad nad Bosforem. Znajdują się w niej budynki historyczne oraz dwa muzea: Beşiktaş w kompleksie Dolmabahçe oraz Muzeum Morskie. Znajduje się tu mauzoleum sławnego tureckiego admirała Hayrettina Barbarossy oraz Meczet Sinana Paszy. Wzdłuż wybrzeża ciągnie się Park Yıldız. Naprzeciwko postawiono Pałac Çırağan zbudowany w XIX w.
W dzielnicy siedzibę ma klub sportowy Beşiktaş JK.

</doc>
<doc id="591744" url="https://pl.wikipedia.org/wiki?curid=591744" title="Petroglif">
Petroglif



</doc>
<doc id="591745" url="https://pl.wikipedia.org/wiki?curid=591745" title="Johann Hieronymus Schröter">
Johann Hieronymus Schröter

Johann Hieronymus Schröter (ur. 30 sierpnia 1745 w Erfurcie, zm. 29 sierpnia 1816 w Lilienthal koło Bremy) – niemiecki prawnik, urzędnik i astronom.
Biografia.
Jego ojciec był prawnikiem, lecz zmarł już w 1754 roku, pozostawiając rodzinę w trudnej sytuacji finansowej. Johann Schröter studiował początkowo teologię na Uniwersytecie w Erfurcie, a od 1764 roku prawo na Uniwersytecie w Getyndze. W trakcie studiów w Getyndze poznał Abrahama Gotthelfa Kästnera, który wzbudził u niego zainteresowanie astronomią. W 1767 roku ukończył studia i rozpoczął praktykę prawniczą. W 1777 roku został sekretarzem rady królewskiej brytyjskiego króla Jerzego III w Hanowerze. Zamiłowanie Schrötera do muzyki doprowadziło do nawiązania kontaktów z muzycznie uzdolnioną rodziną Izaaka Herschela. Jednym z synów Izaaka był mieszkający od 1757 roku w Anglii astronom William Herschel, który prowadził obserwacje za pomocą własnoręcznie konstruowanych teleskopów. Słuchając opowieści o Williamie i jego obserwacjach, Schröter znów zafascynował się astronomią. W 1779 roku Dietrich Herschel pomógł mu zakupić mały refraktor Dollonda. Jednak momentem przełomowym w jego życiu było odkrycie przez Williama Herschela Urana w 1781 roku. Schröter postanowił porzucić swoją dotychczasową pracę i z powodzeniem ubiegał się o stanowisko magistrata w wiosce Lilienthal w pobliżu Bremy. Pracę tam rozpoczął w maju 1782 roku. Obowiązki urzędnicze zajmowały mu niewiele czasu, toteż mógł się teraz poświęcić astronomii.
Szybko wybudował pierwsze małe obserwatorium. Za sporą sumę pieniędzy zakupił od Williama dwa teleskopy zwierciadlane o średnicy zwierciadła 4,75 i 6,5 cala. Rosnące wymagania skłoniły go do wybudowania dużego, dwukondygnacyjnego obserwatorium obok budynku swojego biura. W 1788 roku wybudował kolejne obserwatorium, które nazwał "Urania-Tempel" (świątynia Uranii), mieszczące się w drewnianym ośmiokątnym budynku w odległości około 70 kroków od głównego obserwatorium. Prowadził obserwacje Słońca (w 1787 roku jako pierwszy dostrzegł i opisał struktury na Słońcu nazwane później granulami), planet, stworzył szczegółowe mapy Księżyca. We współpracy z konstruktorem teleskopów Johannem Gottliebem Friedrichem Schraderem w 1793 roku zbudował duży teleskop zwierciadlany o ogniskowej 27 stóp i średnicy zwierciadła 20 cali. Był to wówczas największy teleskop w Europie kontynentalnej (większy był tylko 40-stopowy teleskop Herschela w Slooh w Anglii). Asystentami Schrötera byli Karl Ludwig Harding (w latach 1796–1805) i Friedrich Wilhelm Bessel (1805–1810). Do obserwatorium przyjeżdżało wielu renomowanych astronomów z kraju i zagranicy, stało się ono światowym centrum badań księżycowych i planetarnych.
Schröter kupował kolejne, mniejsze teleskopy, jednak w 1799 roku wydatki na obserwatorium zaczęły przekraczać jego możliwości finansowe. Z pomocą przyszedł jednak król Jerzy III, patron Herschela, który zobowiązał się finansować działalność astronomiczną Schrötera pod warunkiem, że po śmierci astronoma wszystkie instrumenty zostaną przekazane obserwatorium uniwersyteckiemu w Getyndze.
We wrześniu 1800 roku z inicjatywy barona von Zacha w Lilienthal miało miejsce spotkanie astronomów, na którym zdecydowano o utworzeniu grupy, która miała się zająć systematycznym przeszukiwaniem zodiakalnego pasa nieba w celu odnalezienia hipotetycznej planety krążącej między orbitami Marsa i Jowisza, której istnienie wywnioskowano na podstawie reguły Titiusa-Bodego. Zostali nazwani Niebiańską Policją. Do grupy mieli też należeć inni znani astronomowie, do których rozesłano zaproszenia. Każdy z astronomów miał przydzielony pas nieba, w którym miał prowadzić poszukiwania. 1 stycznia 1801 roku włoski astronom Giuseppe Piazzi, zanim dotarło do niego zaproszenie, odkrył pierwszą planetoidę, nazwaną później Ceres. Astronomowie należący do grupy odkryli w kolejnych latach planetoidy Pallas, Juno i Westę.
W 1810 roku w trakcie okupacji Niemiec przez wojska napoleońskie Schröter stracił swoje stanowisko urzędnicze, jego stan zdrowia również uległ pogorszeniu. Jeszcze wcześniej wskutek zawieruchy wojennej przestały napływać pieniądze z Anglii od króla. W kwietniu 1813 roku Lilienthal zostało spalone przez Francuzów. Obserwatorium przetrwało, ale zostało splądrowane, jeden z teleskopów wywieziono do Bremy, zniszczeniu uległo biuro i znaczna część notatek i nieopublikowanych manuskryptów. Te wydarzenia były dla starego astronoma dużym szokiem. W listopadzie 1813 roku przywrócono mu stanowisko magistra. Ponieważ jego stan zdrowia nadal się pogarszał, polecił wysłać wszystkie instrumenty obserwatorium zakupione przed 1799 rokiem do Getyngi. Zmarł 29 sierpnia 1816 roku. Budynki obserwatorium zostały zniszczone w 1850 roku po śmierci syna Schrötera, który nie przejawiał zainteresowania astronomią.
Wyróżnienia i upamiętnienie.
W 1798 roku został członkiem Royal Society.
Na cześć uczonego nazwano krater marsjański Schroeter oraz dolinę księżycową Vallis Schröteri. Z kolei nazwa planetoidy (3707) Schröter pochodzi od innego niemieckiego astronoma o tym samym nazwisku, Egona Horsta Schrötera.

</doc>
<doc id="591749" url="https://pl.wikipedia.org/wiki?curid=591749" title="Santillana">
Santillana

Santillana, właśc. Carlos Alonso González (ur. 23 sierpnia 1952 w Santillana del Mar, w Kantabrii) – były hiszpański piłkarz, grający w reprezentacji Hiszpanii oraz w Racingu Santander i Realu Madryt na pozycji napastnika.
Kariera klubowa.
Jego przydomek wywodzi się od nazwy miasta, gdzie się urodził. Karierę rozpoczynał w klubach Satélite i Barreda. Szybko trafił do największego klubu regionu Racingu Santander, wówczas grającego w drugiej lidze, gdzie spędził sezon 1970/1971 i zdobył w nim 17 bramek. Od następnego sezonu był zawodnikiem Realu Madryt, gdzie grał do końca swojej kariery w roku 1988.
Z Realem zdobył 9 razy mistrzostwo Hiszpanii (1972, 1975, 1976, 1978, 1979, 1980, 1986, 1987, 1988), cztery razy Puchar Hiszpanii (1974, 1975, 1980 i 1982) oraz dwa razy Puchar UEFA (1985, 1986). Rozegrał 778 meczów w barwach pierwszego zespołu (ten rekord poprawił dopiero Manuel Sanchis w sezonie 1997/1998), w których zdobył 352 gole (w lidze 461 spotkań, 186 goli; w Pucharze Hiszpanii 84 spotkania i 49 goli; w Pucharze Europy 46 spotkań i 21 goli; w Superpucharze Hiszpanii 13 spotkań i 11 goli; w Pucharze UEFA 28 spotkań i 15 goli; w meczach towarzyskich 146 spotkań i 70 goli).
Obecnie sprawuje funkcję przedstawiciela na Hiszpanię producenta sprzętu sportowego – firmy Reebok.
Kariera reprezentacyjna.
W barwach narodowych rozegrał 56 spotkań i zdobył 15 bramek. Reprezentował Hiszpanię dwa razy na Mistrzostwach Świata (Argentyna 1978 i Hiszpania 1982) oraz na Mistrzostwach Europy w 1984 we Francji, gdzie grał w przegranym przez Hiszpanię meczu finałowym.
Jego trzy bramki przeciwko Bułgarii w barwach reprezentacji olimpijskiej zadecydowały o awansie Polski do Igrzysk Olimpijskich w 1972 roku, kosztem właśnie Bułgarów.
Osiągnięcia.
Real Madryt
Reprezentacja
Indywidualne

</doc>
<doc id="591750" url="https://pl.wikipedia.org/wiki?curid=591750" title="Skok przez płot">
Skok przez płot

Skok przez płot to animowany komputerowo film bazujący na komiksie United Media o tym samym tytule wyreżyserowany przez Tima Johnsona i Karey Kirkpatrick i wyprodukowany przez Bonnie Arnold. Premiera filmu w kinach polskich odbyła się 7 lipca 2006.
Wyprodukowany przez Dreamworks Animation i dystrybuowany przez Paramount Pictures z powodu wykupienia przez Viacom macierzystej firmy DreamWorks SKG.
Dialogi polskie przygotował Bartosz Wierzbięta.
Ścieżka dźwiękowa z filmu, zawierająca muzykę Bena Foldsa, wydana została przez wytwórnie Epic Records i Sony Music Soundtrack.
Fabuła.
Szop RJ (Zbigniew Suszyński) przypadkowo niszczy jedzenie baribala Vincenta (Krzysztof Kowalewski). Ten każe mu odzyskać wszystko co zostało zniszczone w cały tydzień dopóki ten nie obudzi się ze snu zimowego. RJ udaje się do nowo wybudowanego osiedla domków jednorodzinnych. Tymczasem leśne zwierzęta - żółw Verne (Adam Ferency), wiewiórka Hammy (Jarosław Domin), opos Ozzie (Marek Obertyn) i jego córka Heather (Joanna Jabłczyńska), skunksica Stella (Joanna Wizmur), jeż Lou (Grzegorz Pawlak), jego żona Penny (Agata Kulesza) oraz ich dzieci - budzą się właśnie ze snu zimowego i odkrywają, że w miejsce lasu zostało wybudowane osiedle (to samo do którego udał się RJ). RJ chcąc wywiązać się z umowy zawartej z Vincentem postanawia wykorzystać nic nie wiedzące leśne zwierzęta i przekonuje ich do korzyści płynących z życia obok ludzi. RJ'owi szybko udaje się owinąć wokół palca leśne zwierzęta przez co te uznają go za przywódcę i nie zwracają uwagi na Verna który zaczyna czuć się odrzucony. Podczas gdy zwierzęta zaczynają kraść ludzkie jedzenie Verne zaczyna podejrzewać jakie zamiary ma RJ. Tymczasem przewodnicząca mieszkańców osiedla zatrudnia pogromcę szkodników.
Opinie krytyków.
Recenzje krytyków były zazwyczaj pozytywne. W portalu Rotten Tomatoes został oceniony na 75%. Ken Fox z "TVGuide.com" nazwał film „satyrą amerykańskiego konsumpcjonizmu i ślepego wykorzystania środowiska naturalnego”.
Informacje biurowe.
Podczas weekendu premierowego film uzyskał przychód ze sprzedanych biletów 38 457 003 dolarów w 4 093 kinach. Na dzień 6 stycznia 2011 film osiągnął na całym świecie 336 002 996 dolarów wpływów z biletów.

</doc>
<doc id="591751" url="https://pl.wikipedia.org/wiki?curid=591751" title="Caluquembe">
Caluquembe

 
Caluquembe ("Kalukembe") – angolskie miasto w prowincji Huíla.
W mieście znajdują się dwa kościoły – katolicki i ewangelicki. Miasto jest miejscem licznych wypraw misjonarzy obu tych wyznań, w większości jednak protestanckich.

</doc>
<doc id="591752" url="https://pl.wikipedia.org/wiki?curid=591752" title="Maria Francesca Bentivoglio">
Maria Francesca Bentivoglio

Maria Francesca Bentivoglio (ur. 27 stycznia 1977) – włoska tenisistka.
Kariera tenisowa.
W 1993 roku Bentivoglio wygrała wielkoszlemowy juniorski US Open, pokonując po drodze m.in. Corinę Morariu. W tym samym roku została sklasyfikowana na 73, najlepszym w karierze, miejscu na listach światowych.
Jej zawodowa kariera trwała w latach 1992–1994. Osiągnęła dwa finały turniejów singlowych: w Båstad i w Riccione. Nie zdołała wygrać turnieju rangi WTA. Jej deblowymi partnerkami były m.in. Rita Grande i Adriana Serra Zanetti. Swój jedyny mecz w Fed Cup, w 1993, przegrała 4:6, 2:6 z Heleną Sukovą.
Do jej sukcesów można zaliczyć wygraną z Natallą Zwierawą.

</doc>
<doc id="591753" url="https://pl.wikipedia.org/wiki?curid=591753" title="Regionalna Dyrekcja Lasów Państwowych w Gdańsku">
Regionalna Dyrekcja Lasów Państwowych w Gdańsku

Regionalna Dyrekcja Lasów Państwowych w Gdańsku – jedna z 17 Regionalnych Dyrekcji Lasów Państwowych w Polsce.
Charakterystyka.
Powierzchnia gruntów zarządzanych przez RDLP w Gdańsku wynosi ponad 301 tys. ha. Działa w województwach: pomorskim, warmińsko-mazurskim oraz kujawsko-pomorskim.
Struktura.
Obszar Regionalnej Dyrekcji Lasów Państwowych w Gdańsku podzielony jest na 15 nadleśnictw, którym podlega 279 leśnictw.

</doc>
<doc id="591754" url="https://pl.wikipedia.org/wiki?curid=591754" title="Księżniczka z Burundi">
Księżniczka z Burundi

Księżniczka z Burundi, lirniczka ("Neolamprologus brichardi") – gatunek słodkowodnej ryby z rodziny pielęgnicowatych. Bywa hodowana w akwariach.
Występowanie.
Litoral skalny i żwirowy północnej części Jeziora Tanganika w Afryce, na głębokości 5–10 m (według IUCN od 3 m do 30 m). Gatunek endemiczny.
Opis.
Ciało bocznie spłaszczone, lekko wygrzbiecone, szaro-brązowe. Ciemny pas biegnący od oka do krawędzi pokryw skrzelowych. Na pokrywach skrzelowych owalna, żółta plama. Końce płetw silnie wydłużone, brzegi płetw białe.
Ryby planktonożerne. Dorastają do 9 cm długości. Pływają w środkowej i dolnej partii wody. Dobierają się w pary. Są rybami terytorialnymi, agresywnymi, szczególnie w okresie rozrodu.
Dymorfizm płciowy: samce posiadają wyściółkę tłuszczową na czole oraz dłuższe płetwy i są większe od samic.
Rozmnażanie.
Tarło odbywa się w szczelinach skalnych. Samica składa do 200 sztuk ikry na ściankach lub sklepieniu kryjówki. Okres wylęgania larw wynosi ok. 3 dni (przy temperaturze 27 °C). Po ośmiu dniach narybek rozpoczyna samodzielne żerowanie.
Warunki w akwarium.
Ten gatunek jest znany z tworzenia hierarchicznej, wielopokoleniowej grupy rodzinnej, w której dorastające ryby pomagają rodzicom w opiece nad młodszym rodzeństwem. W środowisku naturalnym, gdzie dostępność rewirów rozrodczych bywa ograniczona, młode ryby po opuszczeniu grupy rodzinnej żyją w stadach, w których agresja międzyosobnicza jest osłabiona. Jeśli na dnie pojawia się miejsce na wyznaczenie nowego rewiru rozrodczego jest ono natychmiast zajmowane przez parę ryb z owej "rezerwy rozrodczej". Agresja u zwierząt zajmujących rewir znacznie wzrasta, wraz z pierwszym tarłem i początkiem tworzenia własnej grupy rodzinnej.
Podobne zachowania (terytorialna grupa rodzinna, "rezerwa rozrodcza" młodych, żyjących stadnie ryb i zdobywanie nowych terytoriów rozrodczych) można zaobserwować także w akwarium pod warunkiem, że zbiornik jest odpowiednio duży.
W akwarium sporadycznie obserwowano rozród haremowy, gdzie jeden samiec odbywa tarło z dwiema samicami przebywającymi w jego rewirze. Związki takie są jednak nietrwałe i przeważnie po pewnym czasie jedna z samic jest przeganiana z rewiru.

</doc>
<doc id="591755" url="https://pl.wikipedia.org/wiki?curid=591755" title="Grand Prix Czech na Żużlu 2006">
Grand Prix Czech na Żużlu 2006

Wyniki Grand Prix Czech, ósmej eliminacji Mistrzostw Świata Grand Prix w sezonie 2006.
To 10 zawody o Wielką Nagrodę Czech.
Lista startowa.
Stawkę 15 stałych uczestników Grand Prix uzupełnili: z dziką kartą Adrian Rymel, natomiast rezerwę toru stanowili Luboš Tomíček oraz Zdeněk Simota. Pierwotnie z dziką kartą nominowano Bohumila Brhela, jednak na tydzień przed GP złamał nogę w lidze rosyjskiej.
Obrońcę tytułu Tony’ego Rickardssona, który po GP Włoch ogłosił zakończenie kariery żużlowej, zastąpił pierwszy rezerwowy cyklu Hans Niklas Andersen.
Na pięć dni przed GP podczas meczu brytyjskiej ligi Scott Nicholls złamał obojczyk. W GP Czech zastąpił go Ryan Sullivan.
W wyniku losowania (15 sierpnia) ustalono numery startowe (zgodnie z nimi zawodnicy wpisywani są do tabeli biegowej). W nawiasach podano numery stałe – w nich rzeczywiście żużlowcy startowali.
Wyniki.
W żółtym plastronie startował Jason Crump – lider klasyfikacji przejściowej po 7 eliminacjach cyklu.
Opis.
Po raz drugi w tym sezonie zawody Grand Prix wygrał Duńczyk Hans Niklas Andersen – zostając pierwszym żużlowcem, który wygrał dwukrotnie turniej GP nie będąc stałym uczestnikiem.
Po 15 biegu, kiedy to Greg Hancock zdefektował na starcie i stracił szanse na awans do półfinału, Jason Crump zapewnił sobie po raz drugi tytuł indywidualnego mistrza świata. Jednocześnie Crump po raz pierwszy w tym sezonie nie awansował do finału.
Najlepszy z Polaków Jarosław Hampel był czwarty mimo że po serii zasadniczej zajmował ostatnie premiowane miejsce. Tomasz Gollob zajął jedenastą lokatę, a jedną niżej Piotr Protasiewicz. Popularny "PePe" w biegu 16. wygrał swój pierwszy bieg w tym sezonie Grand Prix. W wywiadzie telewizyjnym przyznał, w kontekście niedawno przegranych eliminacji do GP 2007, że jego "start w przyszłorocznym cyklu byłby ze szkodą na wszystkich".

</doc>
<doc id="591756" url="https://pl.wikipedia.org/wiki?curid=591756" title="Kopalnia Węgla Kamiennego „Wesoła”">
Kopalnia Węgla Kamiennego „Wesoła”

Kopalnia Węgla Kamiennego „Wesoła” (niem. "Fürstengrube", po 1922 roku "Książę", od 1 stycznia 1937 roku i od 1 stycznia 1946 roku "Harcerska", od stycznia 1967 do 1990 roku "Lenin") − kopalnia węgla kamiennego położona w Mysłowicach - Wesołej i Katowicach-Murckach (administracja w Mysłowicach). Od 1 stycznia 2007 roku kopalnia funkcjonuje jako ruch „Wesoła” Kopalni Węgla Kamiennego „Mysłowice-Wesoła”, która należy do Polskiej Grupy Górniczej. 

</doc>
<doc id="591757" url="https://pl.wikipedia.org/wiki?curid=591757" title="Ostróżka tatrzańska">
Ostróżka tatrzańska

Ostróżka tatrzańska ("Delphinium oxysepalum") – gatunek rośliny wieloletniej należący do rodziny jaskrowatych ("Ranunculaceae"). Endemit zachodniokarpacki. Jedynymi miejscami na świecie, gdzie rośnie dziko to: Tatry, Niżne Tatry, Wielki Chocz, Mała Fatra. Status gatunku we florze Polski: gatunek rodzimy.

</doc>
<doc id="591759" url="https://pl.wikipedia.org/wiki?curid=591759" title="Tadrart Akakus">
Tadrart Akakus

Tadrart Akakus ("Tadrart Acacus", "Akakus", arab. تدرارت عكاكس, także: جبال أكاكوس = "Dżibal Akakus") – obszar pustynny w zachodniej Libii, stanowiący część Sahary. Położony jest w pobliżu miasta Ghat, niedaleko granicy z Algierią.
Akakus ma bardzo różnorodny krajobraz, od zróżnicowanych kolorem wydm, po łuki wzgórz, wąwozy, skały i góry. Główne charakterystyczne punkty to Afzejare i Tin Khlega. Mimo że rejon ten należy do najsuchszych na Saharze, istnieje tam wegetacja, jak na przykład roślina "Callotropis".
Akakus jest znane ze sztuki naskalnej, tamtejsze petroglify i rysunki naskalne zostały wpisane na Listę Światowego Dziedzictwa UNESCO w 1985 roku. Dzieła te datowane są na okres od 12 000 p.n.e. do 100 n.e. i odzwierciedlają przemiany zarówno kulturowe, jak i zmiany w środowisku naturalnym tego obszaru. Na malowidłach i petroglifach przedstawione zostały zwierzęta, takie jak żyrafy, słonie, strusie i wielbłądy, ale także jeźdźcy na koniach. Ludzie zostali przedstawieni w różnych sytuacjach życiowych, np. podczas tańca czy polowania.

</doc>
<doc id="591760" url="https://pl.wikipedia.org/wiki?curid=591760" title="Neolamprologus brichardi">
Neolamprologus brichardi



</doc>
<doc id="591761" url="https://pl.wikipedia.org/wiki?curid=591761" title="Lirniczka">
Lirniczka



</doc>
<doc id="591762" url="https://pl.wikipedia.org/wiki?curid=591762" title="Casting Crowns">
Casting Crowns

Casting Crowns – amerykański zespół poprockowy utworzony w 2003 r. przez pastora Marka Halla, funkcjonujący na scenie CCM

</doc>
<doc id="591763" url="https://pl.wikipedia.org/wiki?curid=591763" title="Suszarka fotograficzna">
Suszarka fotograficzna

Suszarka fotograficzna – przyrząd służący do suszenia papierów fotograficznych o podłożu kartonowym (najczęściej o wysokim połysku) w krótkim czasie.
Nie nadaje się do suszenia papierów o podłożu PE/RC (powlekanych plastikiem). Nie nadaje się również do papierów matowych (składnikiem matującym powierzchnię papieru jest skrobia, która w podwyższonej temperaturze przyjmuje konsystencję półpłynną).
Składa się z elementu grzejnego (elektrycznego), płyty (szklanej lub z polerowanej blachy) na której układa się odbitkę po płukaniu – emulsją w stronę płyty i części zapewniającej odpowiedni docisk odbitki do płyty, najczęściej w formie naciągniętego na odpowiedni stelaż płótna (musi umożliwiać odprowadzanie wody z podłoża papieru fotograficznego).
Umożliwia uzyskanie powierzchni papierów błyszczących o wysokim połysku, nieosiągalnych przy swobodnym suszeniu na powietrzu (istnieje również sposób na uzyskanie błyszczącej powierzchni bez użycia suszarki – przez przyklejenie mokrego papieru stroną emulsji do czystej szyby i samoistne suszenie na powietrzu, jednak czas schnięcia wynosi w tym przypadku wiele godzin).
Można również suszyć odbitki stroną emulsji w kierunku płótna dociskającego, wtedy powierzchnia papieru przyjmuje fakturę płótna.
Odbitki po suszeniu w suszarce fotograficznej są wygięte w stronę emulsji, co jest efektem bardzo suchej warstwy żelatynowej, w związku z czym odbitkę po suszeniu należy pozostawić ułożoną na płaskiej powierzchni, celem wyrównania wilgotności emulsji z wilgotnością powietrza, przez co odbitka sama się wyprostuje (niedopuszczalne jest prostowanie i wyginanie papieru, gdyż emulsja po takim suszeniu jest bardzo krucha).
Do czyszczenia szyby czy płyty używa się np. denaturatu (jeśli szyba nie będzie czysta, to nie uda się oddzielić papieru od szyby bez uszkodzeń odbitki). Przy zakładaniu odbitki na szybę (czy płytę) należy zadbać o to, by pomiędzy papierem a szybą nie pozostały pęcherze powietrza, ani większe ilości wody – w przeciwnym wypadku pozostaną na gotowej odbitce matowe plamy.

</doc>
<doc id="591764" url="https://pl.wikipedia.org/wiki?curid=591764" title="Fernando da Piedade Dias dos Santos">
Fernando da Piedade Dias dos Santos

Fernando da Piedade Dias dos Santos (ur. 5 marca 1952 w Luandzie) – angolski polityk, premier Angoli w latach 2002–2008, wiceprezydent Angoli w latach 2010–2012, przewodniczący Zgromadzenia Narodowego w latach 2008–2010 i ponownie od 2012.
Życiorys.
W latach 1999–2002 był ministrem spraw wewnętrznych Angoli. W listopadzie 2002 roku został wybrany premierem Angoli, objął urząd 6 grudnia 2002. 30 września 2008, po wyborach parlamentarnych, na stanowisku szefa rządu zastąpił go Paulo Kassoma. Tego samego dnia Fernando da Piedade Dias dos Santos objął urząd przewodniczącego Zgromadzenia Narodowego. Zajmował je do 5 lutego 2010, kiedy to objął stanowisko wiceprezydenta, wprowadzone przez uchwaloną w styczniu nową konstytucję Angoli.
Urząd wiceprezydenta zajmował do 26 września 2012, kiedy po wyborach parlamentarnych zastąpił go Manuel Vicente.

</doc>
<doc id="591765" url="https://pl.wikipedia.org/wiki?curid=591765" title="Elizabeth Minter">
Elizabeth Minter

Elizabeth Minter (ur. 23 sierpnia 1965) – australijska tenisistka.
26 października 1987 osiągnęła swój szczyt rankingowy, zajmując sześćdziesiąte szóste miejsce. W 1983 roku wygrała juniorski Wimbledon, pokonując w półfinale Steffi Graf. Osiągnęła czwartą rundę Australian Open w 1984. W tym samym roku zagrała w Fed Cup przeciwko Belgii i Argentynie. Wygrała turniej w Canberze w 1986 roku. Zwyciężyła w kilku turniejach deblowych WTA Tour:
Kilkakrotnie była również w finale gry podwójnej.
Karierę sportową zakończyła w 1990 roku.

</doc>
<doc id="591766" url="https://pl.wikipedia.org/wiki?curid=591766" title="Delphinium oxysepalum">
Delphinium oxysepalum



</doc>
<doc id="591767" url="https://pl.wikipedia.org/wiki?curid=591767" title="Beşiktaş Stambuł">
Beşiktaş Stambuł



</doc>
<doc id="591768" url="https://pl.wikipedia.org/wiki?curid=591768" title="A Republikanska futbołna grupa (1988/1989)">
A Republikanska futbołna grupa (1988/1989)

A Republikanska futbołna grupa (1988/1989) była 65. edycją najwyższej piłkarskiej klasy rozgrywkowej w Bułgarii. W rozgrywkach brało udział 16 zespołów. Tytułu nie obroniła drużyna Witosza Sofia. Nowym mistrzem Bułgarii został zespół CFKA Sredec Sofia.
Tabela końcowa.
1 Miejsce w Pucharze Zdobywców Pucharów przypadło finaliście Pucharu Bułgarii, drugoligowemu Czernomorcowi Burgas.
2 Dwa ostatnie zespoły spadły do II ligi, z której awansowały: Czernomorec Burgas i Hebyr Pazardżik.

</doc>
<doc id="591769" url="https://pl.wikipedia.org/wiki?curid=591769" title="Władimir Astapowski">
Władimir Astapowski

Władimir Aleksandrowicz Astapowski, ros. Владимир Александрович Астаповский (ur. 16 czerwca 1946 w Briańsku, Rosyjska FSRR, zm. 12 kwietnia 2012 w Moskwie) – rosyjski piłkarz, grający na pozycji bramkarza, reprezentant Związku Radzieckiego, trener piłkarski.
Kariera piłkarska.
Kariera klubowa.
Wychowanek zespołu Dynamo Briańsk. W połowie lat sześćdziesiątych wyjechał do Baku, gdzie uczył się w Szkole Marynarskiej oraz bronił barw szkolnej drużyny. Tamże został zauważony przez trenerów miejscowego Neftczi Baku, w składzie którego rozpoczął karierę piłkarską. W 1965 przeszedł do SKCzF Sewastopol. Na początku sezonu 1969 został oddelegowany do CSKA Moskwa, dopiero 8 marca debiutował w składzie pierwszej drużyny. Jako zawodnik CSKA osiągnął swoje największe sukcesy. W 1980 po zmianie trenera odszedł do SKA Chabarowsk, w barwach którego w 1982 zakończył karierę piłkarską.
Kariera reprezentacyjna.
29 listopada 1975 debiutował w reprezentacji Związku Radzieckiego w spotkaniu towarzyskim z Rumunią zremisowanym 2:2. Łącznie od 24 września 1975 do 30 kwietnia 1977 rozegrał 11 meczów w narodowej oraz 6 meczów w olimpijskiej reprezentacjach. W 1976 zdobył brązowy medal Igrzysk Olimpijskich w Montrealu. Rywalizował o pozycję bramkarza "Sbornej" z Jewgienijem Rudakowem i Aleksandrem Prochorowem. Ostetcznie stracił miejsce w bramce na rzecz Jurija Diegtiariowa.
Kariera trenerska.
Po zakończeniu kariery piłkarskiej służył w randze kapitana w radzieckich siłach zbrojnych. Pod koniec lat osiemdziesiątych podjął się pracy szkoleniowej. Przez pewien czas pracował w Mozambiku, pomagając trenować wojskowy klub w mieście Nampula. W ostatnich latach zajmował się m.in. szkoleniem bramkarzy w CSKA Moskwa i Spartaku Moskwa. Trzy lata trenował bramkarzy w kobiecej drużynie Krasnoarmiejska pod Moskwą. Jednocześnie występował w turniejach weteranów. 12 kwietnia 2012 zmarł w Moskwie. Pochowany na Cmentarzu Chowańskim w Moskwie.

</doc>
<doc id="591770" url="https://pl.wikipedia.org/wiki?curid=591770" title="Apistogramma nijsseni">
Apistogramma nijsseni



</doc>
<doc id="591771" url="https://pl.wikipedia.org/wiki?curid=591771" title="Planemo">
Planemo

Planemo (od – obiekt o masie planetarnej) – obiekt astronomiczny o masie wystarczającej, aby mieć kształt zbliżony do kulistego (będący w równowadze hydrostatycznej), ale mniejszej niż masa potrzebna do uruchomienia procesów fuzji jądrowej.
Termin planemo został zaproponowany przez astronoma Gibora Basriego w celu uporządkowania nazewnictwa gwiazd, brązowych karłów i obiektów o masie planetarnej. Zaproponował on także termin "fuzor" na obiekty na tyle masywne, aby w ich wnętrzu doszło do fuzji jądrowej. Według definicji Basriego fuzor to każda gwiazda lub brązowy karzeł, planemo to okrągły obiekt, w którym nie doszło do fuzji jądrowej, a planeta to planemo, które znajduje się na orbicie wokół fuzora.

</doc>
<doc id="591772" url="https://pl.wikipedia.org/wiki?curid=591772" title="Astronotus ocellatus">
Astronotus ocellatus



</doc>
<doc id="591773" url="https://pl.wikipedia.org/wiki?curid=591773" title="Przerywacz">
Przerywacz



</doc>
<doc id="591776" url="https://pl.wikipedia.org/wiki?curid=591776" title="Interior">
Interior

Interior – terytorium położone w głębi kraju, słabo zagospodarowane i trudno dostępne wnętrze lądu, daleko od wybrzeża morskiego i od ośrodków przemysłowych. Tradycyjnie termin ten odnosi się zwłaszcza do obszarów tego typu w Ameryce Południowej, Australii (tzw. Outback), Islandii, Kanadzie, Rosji i USA. Państwa u których występuje interior podejmują działania, aby zwiększyć możliwości gospodarczego wykorzystania tych obszarów, przykładem czego jest np. wybudowanie od podstaw stolicy w głębi kraju przez rząd Brazylii w latach 50. i 60. XX wieku.

</doc>
<doc id="591777" url="https://pl.wikipedia.org/wiki?curid=591777" title="Język hiri motu">
Język hiri motu

Język hiri motu (również "Police Motu" lub "Pidgin Motu") – język kreolski używany w Papui-Nowej Gwinei, objęty w tym kraju statusem języka urzędowego. Posługuje się nim około 120 tys. osób.
Powstał na skutek pidżynizacji języka motu. Różnice na płaszczyźnie fonologii i gramatyki sprawiają, że języki motu i hiri motu nie są wzajemnie zrozumiałe.
Wykazuje wpływy angielskiego, tok pisin i języków polinezyjskich. Dzieli się na dwie odmiany: „papuaską” ("Papuan Hiri Motu") i „austronezyjską” ("Austronesian Hiri Motu").
Jest wypierany przez tok pisin, który upowszechnia się w południowej Papui-Nowej Gwinei. Według Ethnologue jego użytkownicy to głównie osoby w podeszłym wieku.
Jest zapisywany alfabetem łacińskim. Jako standard oficjalnych publikacji przyjęto odmianę papuaską.

</doc>
<doc id="591780" url="https://pl.wikipedia.org/wiki?curid=591780" title="Andrzej Stanisław Młodziejowski">
Andrzej Stanisław Młodziejowski

Andrzej Mikołaj Stanisław Kostka Młodziejowski herbu Korab (ur. 1717, zm. 20 marca 1780 w Warszawie) – biskup rzymskokatolicki, podkanclerzy koronny, kanclerz wielki koronny, biskup diecezjalny przemyski w latach 1766–1768, biskup diecezjalny poznański w latach 1768–1780, konsyliarz Rady Nieustającej w 1775, opat komendatoryjny hebdowski w 1775.
Życiorys.
Syn Stanisława i Marianny. Studiował w Rzymie, gdzie uzyskał w 1755 tytuł doktora. Przez 10 lat był rektorem rzymskiego hospicjum św. Stanisława. 23 października 1767 wszedł w skład delegacji Sejmu, wyłonionej pod naciskiem posła rosyjskiego Nikołaja Repnina, powołanej w celu określenia ustroju Rzeczypospolitej. Kanclerzem został w 1767, gdy na znak protestu przeciwko porwaniu polskich senatorów przez Nikołaja Repnina kanclerz Andrzej Zamoyski złożył swój urząd.
Od 1766 biskup przemyski. 5 marca 1768 został mianowany biskupem poznańskim, ale jego ingres odbył się dopiero po 11 latach – 27 czerwca 1779.
2 i 17 lutego 1770 wydał z inspiracji posła rosyjskiego listy pasterskie z okazji otworzenia jubileuszu przez papieża, w których piętnował imieniem „zdrajców religii i ojczyzny” tych wszystkich, którzy śmieliby powątpiewać w dobre i świętobliwe zamiary króla i popierać konfederatów barskich.
Członek konfederacji 1773 roku, podpisał się na pierwszym zniszczonym egzemplarzu aktu konfederacji, następnie 16 kwietnia 1773 złożył przyrzeczenie (sponsję), że podpisze ponownie konfederację. Na Sejmie Rozbiorowym 1773–1775 wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór, został członkiem Komisji Rozdawniczej Koronnej, ustanowionej dla likwidacji majątku skasowanego w Rzeczypospolitej zakonu jezuitów. Na Sejmie Rozbiorowym 1773–1775 został wybrany przez króla Stanisława Augusta Poniatowskiego do Rady Nieustającej.
W 1775 sąd konfederacki pod prezydencją Andrzeja Młodziejowskiego uniewinnił 30 Żydów oskarżonych o mord rytualny na trzyletniej dziewczynce we wsi Grabie na Mazowszu, ponieważ ich wzajemnie sprzeczne zeznania zostały wymuszone torturami. Członek Departamentu Interesów Cudzoziemskich Rady Nieustającej w 1777 roku.
Był płatnym agentem ambasady rosyjskiej. Już po koronacji Stanisława Augusta Poniatowskiego w 1764 Rosjanie wypłacili mu 80 000 rubli nagrody. W 1778 pobierał od Rosjan roczną pensję 3000 czerwonych złotych. 18 września 1773 podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. Członek konfederacji Andrzeja Mokronowskiego w 1776.
W 1765 został kawalerem Orderu Świętego Stanisława.
Prowadził świecki tryb życia, zadając się z kobietami. Oskarżany był o sprzeniewierzenie majątku skasowanego zakonu jezuitów i otrucie w 1767 nieprzychylnego Rosji prymasa Władysława Łubieńskiego.
Pochowany w kolegiacie św. Jana Chrzciciela w Warszawie.

</doc>
<doc id="591781" url="https://pl.wikipedia.org/wiki?curid=591781" title="Galatasaray Stambuł (piłka nożna)">
Galatasaray Stambuł (piłka nożna)



</doc>
<doc id="591782" url="https://pl.wikipedia.org/wiki?curid=591782" title="Burning Bridges (album Arch Enemy)">
Burning Bridges (album Arch Enemy)

Burning Bridges – trzeci studyjny album szwedzkiego zespołu muzycznego Arch Enemy.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="591783" url="https://pl.wikipedia.org/wiki?curid=591783" title="Utrwalacz">
Utrwalacz

Utrwalacz – kąpiel fotograficzna, w której następuje utrwalenie obrazu naświetlonego i wywołanego na materiale światłoczułym (np. filmie lub papierze fotograficznym) poprzez trwałe pozbawienie tego materiału właściwości światłoczułych, zapewniając obojętność na działanie promieniowania.
Zadaniem tej kąpieli jest rozpuszczenie i wypłukanie z emulsji fotograficznej (negatywowej lub pozytywowej) pozostałych po procesie wywoływania, niezredukowanych (gdyż nie zostały uprzednio naświetlone albo zostały naświetlone w mniejszym stopniu – mniejszej ilości) ziaren soli srebrowych – najczęściej bromku srebra lub chlorku srebra. Ma to na celu zachowanie wywołanego obrazu srebrowego, ponieważ w świetle dziennym nienaświetlone przed wywołaniem halogenki srebra uległyby zaczernieniu.
W zależności od budowy emulsji negatywu, kąpiel utrwalająca może służyć również do usuwania warstwy przeciwodblaskowej (w materiałach odwracalnych tę funkcję może spełniać kąpiel odbielająca). Utwalacz musi być po skończonym procesie utrwalania usunięty z emulsji przez płukanie. Pozostawienie go w emulsji powoduje z czasem powstawanie plam na negatywach lub odbitkach. Na wyczerpywanie się utrwalacza wpływają dwa czynniki: utrata kwaśnego odczynu i znaczna zawartość srebra w używanym utrwalaczu.
Jako substancje utrwalające w fotografii czarno-białej i barwnej stosuje się najczęściej tiosiarczan sodowy (z kwaśnym siarczynem sodu jako substancją zakwaszającą), tiosiarczan amonowy lub chlorek amonowy, które wyparły stosowany wcześniej wysokotoksyczny cyjanek potasu.

</doc>
<doc id="591786" url="https://pl.wikipedia.org/wiki?curid=591786" title="Zgromadzenie Powszechne">
Zgromadzenie Powszechne

Zgromadzenie Powszechne ("Asamblea General") - dwuizbowy parlament w Urugwaju. Składa się z izby niższej - 
Izby Reprezentantów ("Cámara de Diputados") oraz izby wyższej - Senatu ("Cámara de Senadores"). 99 deputowanych Izby Reprezentantów oraz 31 senatorów pochodzi z wyborów powszechnych.
Siedzibą obu izb parlamentu jest "Palacio Legislativo" w Montevideo.

</doc>
<doc id="591788" url="https://pl.wikipedia.org/wiki?curid=591788" title="Wissza profesionałna futbołna liga (2002/2003)">
Wissza profesionałna futbołna liga (2002/2003)

Wissza profesionałna futbołna liga (2002/2003) była 79. edycją najwyższej piłkarskiej klasy rozgrywkowej w Bułgarii. W rozgrywkach brało udział 14 zespołów. Tytułu nie obroniła drużyna Lewski Sofia. Nowym mistrzem Bułgarii został zespół CSKA Sofia.
Tabela końcowa.
1 Łokomotiwowi Płowdiw na koniec sezonu odjęto trzy punkty. Powodem kary było odmówienie przez piłkarzy Łokomotiwu wyjścia na boisko w meczu 17. kolejki z CSKA Sofia.
2 Dwa ostatnie zespoły spadły do II ligi, z której awansowały cztery: Rodopa Smolan, Makedonska Sława Simitli, Widima-Rakowski Sewliewo oraz Bełasica Petricz. Ekstraklasę ponownie powiększono do 16 zespołów.

</doc>
<doc id="591790" url="https://pl.wikipedia.org/wiki?curid=591790" title="Piotr Paweł Sapieha">
Piotr Paweł Sapieha

Piotr Paweł Sapieha herbu Lis (ur. 28 stycznia 1701 w Dreźnie, zm. 23 stycznia 1771 w Żylinie) – wojewoda smoleński w 1744 roku, stolnik wielki litewski w 1732 roku, starosta wschowski, starosta zdzitowski w 1733 roku, pułkownik województwa smoleńskiego w 1764 roku.
Życiorys.
Był synem Jana Kazimierza i Ludwiki z Bnina Opalińskiej, bratem Katarzyny Agnieszki.
Pisał się jako „hrabia na Lachowiczach, Borku, Radlinie, Rawiczu, Koźminie, Wieleniu, Kosowie, Starym Zdzitowie i Sapieżynie”. Wychowywany w latach wojny północnej, dzięki wpływom ojca i jego znajomości z Aleksandrem Mienszykowem został wysłany w 1721 na dwór cara Piotra I, gdzie był carskim szambelanem w Petersburgu. Przez pewien czas pretendował do tronu kurlandzkiego, a po śmierci Augusta II nawet do tronu polskiego. W 1726 roku został odznaczony Orderem św. Aleksandra Newskiego. 24 marca 1726 zaręczony za pośrednictwem carycy Katarzyny I z Marią, córką Mienszykowa, a rok później po zerwaniu poprzednich, z bratanicą carycy Marianną ze Skowrońskich, z którą wziął ślub w 1727. Powrócił wraz z żoną jesienią 1728 do Polski i został wkrótce starostą wschowskim i zdzitowieckim, a w 1732 stolnikiem litewskim. Po śmierci ojca w 1730 stał się jednym z najpotężniejszych magnatów w Polsce.
Jako poseł na sejm konwokacyjny 1733 roku z województwa kaliskiego był członkiem konfederacji generalnej zawiązanej 27 kwietnia 1733 roku na tym sejmie. W 1733 roku podpisał elekcję Stanisława Leszczyńskiego. Był delegatem województwa poznańskiego w konfederacji dzikowskiej 1734 roku. Przebywał u jego boku aż do abdykacji w 1736, próbując cały czas zbudować antyrosyjską koalicję polsko-szwedzką, ofiarowując Szwedom w zamian za interwencję prawa do Inflant polskich, które w tym czasie znajdowały się już w granicach Rosji.
Na scenie politycznej pojawia się dopiero w 1740, odbudowując wcześniej swoje wpływy i majątki w Wielkopolsce i na Litwie. W latach 1741–1742 wraz z Franciszkiem Radzewskim zabiegał bezskutecznie o zorganizowanie antyrosyjskiej i antysaskiej konfederacji, dla której chciał uzyskać poparcie Szwecji toczącej wojnę z Rosją. Z dworem pogodził się ostatecznie w 1744, kiedy to otrzymał województwo smoleńskie i Order Orła Białego. W tych latach staje się też zajadłym przeciwnikiem Familii. Nadal spiskował – w 1748 z Turcją, w latach 1751–1754 pobierał pieniądze z dworu Ludwika XV, a na początku wojny siedmioletniej – z Prusami. W latach 1754–1758 razem z synem Janem cieszył się protekcją rosyjską.
Członek konfederacji generalnej Wielkiego Księstwa Litewskiego w 1764 roku. Pogodziwszy się uprzednio z Familią w elekcji 1764 poparł Stanisława Augusta Poniatowskiego, podpisał jego elekcję z województwa smoleńskiego. W 1766 sprzedał zadłużone dobra litewskie i osiadł w Wielkopolsce.
Od początku włączył się w działania konfederacji barskiej, wraz z siostrą Katarzyną Agnieszką organizował działania konfederacji w Wielkopolsce. W 1770 wojska pruskie weszły na teren dóbr Pawła Piotra. W obawie przed zemstą Prusaków wyjechał do Drezna, a następnie do Żyliny.
Zmarł 23 stycznia 1771 w Żylinie.

</doc>
<doc id="591791" url="https://pl.wikipedia.org/wiki?curid=591791" title="Aulonocara jacobfreibergi">
Aulonocara jacobfreibergi

Aulonocara jacobfreibergi – gatunek słodkowodnej ryby z rodziny pielęgnicowatych (Cichlidae). Hodowana w akwariach.
Występowanie.
Gatunek endemiczny jeziora Malawi.
Opis.
Tworzą stada haremowe (jeden samiec i kilka samic). Samce osiągają długość do 15 cm, samice do 9 cm. Ryba terytorialna o umiarkowanej agresji.
Znanych jest kilka odmian barwnych.
Dymorfizm płciowy: Samce większe, jaskrawiej ubarwione.

</doc>
<doc id="591792" url="https://pl.wikipedia.org/wiki?curid=591792" title="Jary Band">
Jary Band

Jary Band – polski zespół rockowy, który powstał w 1991 roku. Został założony przez Krzysztofa Jaryczewskiego, założyciela i pierwszego wokalistę Oddziału Zamkniętego. 
Pierwsze wydawnictwo grupy to MC "Ogniste miecze" wydane w 1991 roku nakładem wytwórni Polton. Następnie nagrana w 1996 roku płyta "Dekadencja" (jako "Jaryczewski Band"). Po tej płycie nastąpiła kilkuletnia przerwa, spowodowana leczeniem częściowego paraliżu gardła - choroby nabytej jeszcze, gdy Krzysztof Jaryczewski śpiewał w Oddziale Zamkniętym. Zespół Jary Band wznowił działalność w 2002 roku, a po dwóch latach powstała płyta "Vinyl". Na płycie znaleźli się tacy artyści jak Jarek Szlagowski, Paweł Kukiz, Wojtek Konikiewicz, Marek Surzyn, Darek Aksanow, Krzysztof Ścierański, Pih, Chada, Andrzej „e-moll” Kowalczyk czy Artur Gadowski. Muzyka, którą gra obecnie Jary Band to mieszanka rocka, bluesa i funky. Zespół nie stroni od repertuaru dawnego Oddziału Zamkniętego. 
W lutym 2012 roku ukazała się płyta zespołu Jary Band, na której znalazł się duet z piosenkarką Urszulą Kasprzak "Jesteś tu". W nagraniu utworu wziął udział również gitarzysta Maciej Gładysz. Pierwszym singlem pochodzącym z płyty "Trudno powiedzieć" była piosenka "Jesteś tu".

</doc>
<doc id="591793" url="https://pl.wikipedia.org/wiki?curid=591793" title="Surma (mitologia)">
Surma (mitologia)

Surma – w fińskiej mitologii to animizacja śmierci, istota zbliżona do Cerbera z mitologii greckiej. Występuje w poemacie epickim "Kalevala". 
Surma to straszliwa bestia, będąca ucieleśnieniem nagłej, brutalnej śmierci. Opisywana jako para wielkich szczęk, z rzędami ogromnych kłów, doczepiona do nienasyconej, nieskończonej gardzieli. Surma pilnuje, by nikt nie uciekł (ani niepowołany się nie dostał) ze świata umarłych Tuonela.
Używanym w Finlandii idiomem jest: "surman suuhun" - dosłownie "w paszczę Surmy", w znaczeniu: (iść, podążać) "na śmierć", "na stracenie", "ku śmiertelnemu niebezpieczeństwu". Surma w fińskim oznacza także "zabójstwo" (także jako termin prawniczy), a bardziej ogólnie "zgon" (w wyniku zabójstwa), "śmierć".

</doc>
<doc id="591794" url="https://pl.wikipedia.org/wiki?curid=591794" title="Anatolij Bajdaczny">
Anatolij Bajdaczny

Anatolij Nikołajewicz Bajdaczny (ros. Анатолий Николаевич Байдачный, ur. 1 października 1952 w Moskwie) – rosyjski piłkarz występujący na pozycji napastnika, reprezentant Związku Radzieckiego, trener piłkarski.
Kariera piłkarska.
Występował na pozycji napastnika. Wychowanek szkoły piłkarskiej w Obnińsku. Występował w drużynach Dynama Moskwa oraz Dynama Mińsk. Karierę piłkarską zakończył przedwcześnie, w wieku 27 lat, z powodu kontuzji, której doznał w meczu ze Spartakiem Moskwa. Od 30 kwietnia do 18 czerwca 1972 wystąpił w 5 meczach reprezentacji Związku Radzieckiego, w tym w 4 meczach mistrzostw Europy, na których drużyna radziecka zajęła 2. miejsce.
Kariera trenerska.
Pracę szkoleniową rozpoczął na Białorusi. Pracował zarówno w okresie Białoruskiej SRR, jak i niepodległej Białorusi, prowadząc zespoły: Dniepru Mohylew, dwukrotnie Dynama Mińsk, zaś od 2006 do 2007 Daridę Żdanowicze.
Od czerwca 2003 do końca 2005 był selekcjonerem reprezentacji Białorusi. Zastąpił na tym stanowisku Eduarda Małofiejewa i poprowadził drużynę Białorusi w dwóch ostatnich meczach eliminacji Mistrzostw Europy 2004 (drużyna już wcześniej straciła możliwość awansu). Stracił pracę po przegranych eliminacjach Mistrzostw Świata 2006.
Pracował również na Ukrainie, Cyprze, Kuwejcie, Mołdawii i Rosji. Przez dwa lata opiekował się także olimpijską i młodzieżową reprezentacją Syrii.

</doc>
<doc id="591795" url="https://pl.wikipedia.org/wiki?curid=591795" title="Struniawy">
Struniawy

Struniawy – wieś w Polsce położona w województwie mazowieckim, w powiecie ostrołęckim, w gminie Goworowo.
Wierni kościoła rzymskokatolickiego należą do parafii Podwyższenia Krzyża Świętego w Goworowie.
Historia.
Wieś szlachecka "Stroniawy" położona była w drugiej połowie XVI wieku w powiecie ostrołęckim ziemi łomżyńskiej. W latach 1921–1939 wieś leżała w województwie białostockim, w powiecie ostrołęckim, w gminie Czerwin.
Według Powszechnego Spisu Ludności z 1921 roku wieś zamieszkiwało 48 osób, 46 było wyznania rzymskokatolickiego, 2 prawosławnego. Jednocześnie 46 mieszkańców zadeklarowało polską przynależność narodową, a 2 rosyjską. Było tu 8 budynków mieszkalnych. Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w m. Czerwin.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Generalnego Gubernatorstwa.
W latach 1975–1998 miejscowość administracyjnie należała do województwa ostrołęckiego.

</doc>
<doc id="591797" url="https://pl.wikipedia.org/wiki?curid=591797" title="Maciej Zień">
Maciej Zień

Maciej Zień (ur. 24 kwietnia 1979 w Lublinie) – polski projektant mody i wnętrz.
Życiorys.
Wczesne lata.
Jest synem inżyniera. Ma starszego o pięć lat brata.
W młodości trenował grę w piłkę ręczną i taniec towarzyski. Uczył się w Liceum Sztuk Plastycznych w Lublinie.
Kariera.
W 1996 zaprezentował swoją pierwszą autorską kolekcję – "Druga strona Księżyca" w konkursie dla młodych projektantów „Prowokacje” w Lublinie. W następnych latach zdobywał nagrody jako finalista konkursu dla projektantów mody: Złota Nitka oraz Złoty Wieszak. W 2004 został laureatem "Belvedere International Achievement Award" w kategorii „projektant mody”, przyznawanej młodym utalentowanym ludziom znajdującym się u progu kariery międzynarodowej. W 2007 otrzymał Honorową Złotą Nitkę dla uznanego kreatora mody. W tym okresie wykonał liczne stylizacje do teledysków, widowisk oraz sesji zdjęciowych; zaprojektował kostiumy do spektakli teatralnych: "Chicago" (2002), "Łóżko pełne cudzoziemców" (2003), "Biznes" (2004), "Węże" (2005), "One" (2006), "Stepping out" (2006) i "Krawiec" (2006). 
W 2008 świętował jubileusz 10-lecia twórczości, zwieńczony wystawą prac w Muzeum Narodowym w Królikarni. W tymże roku dwukrotnie został zakwalifikowany do wystawienia kolekcji podczas paryskiego tygodnia mody prêt-à-porter. W 2009 otrzymał nagrodę dla „Projektant z klasą” podczas gali "Doskonałość Mody" magazynu „Twój Styl”. W 2011 znalazł się na liście najbardziej wpływowych mężczyzn magazynu „Gentleman”, rok później odebrał nagrodę w kategorii „Moda” podczas gali "Osobowości i Sukcesy Roku 2011". Podczas prezentacji kolekcji First Lady w 2017 w Brazylii otrzymał honorowy tytuł "Brasilia, Flor Da Esperanca", przyznawany sojusznikom dzieci walczących z chorobą nowotworową.
W 2009 zadebiutował jako twórca kostiumów do baletów Krzysztofa Pastora "Tristan" i "Kurt Weill" w Operze Narodowej. Od 2010 pełni funkcję kreatora wizerunku na czerwonym dywanie Festiwalu Polskich Filmów Fabularnych w Gdyni, gdzie w kreacjach jego projektu wystąpiły m.in.: Alicja Bachleda-Curuś, Magdalena Cielecka, Magdalena Boczarska, Magdalena Mielcarz i Agnieszka Grochowska. Klientkami projektanta są także polskie osobowości medialne, takie jak m.in.: Aneta Kręglicka, Maja Ostaszewska, Grażyna Szapołowska, Danuta Stenka, Małgorzata Kożuchowska, Małgorzata Socha, Edyta Herbuś oraz Agnieszka Dygant, a także amerykańska aktorka Andie MacDowell. Od 2007 współpracuje z firmą Tubądzin, dla której projektuje kolekcje płytek. W 2014 zaprojektował kostiumy do filmu Katarzyny Jungowskiej "Piąte: nie odchodź" oraz stworzył pierwszą kolekcję butów dla marki Baldowski. W 2016 zaprojektował dla sieci supermarketów Biedronka kolekcję tekstyliów łazienkowych "Home&amp;Spa".
W 2017 otworzył warszawskie „Atelier Zień” oraz, nakładem wydawnictwa Edipresse Polska, wydał książkę autobiograficzną pt. "WięZIEŃ sukcesu". W 2018 stworzył dla firmy Milagro pierwszą kolekcję lamp, a dla marki Fargotex Group – kolekcję dywanów i tkanin dekoracyjnych.
Życie prywatne.
Jest zadeklarowanym gejem, publicznego coming outu dokonał w wieku 20 lat. Jako nastolatek przeprowadził się z Lublina do Warszawy, w której zamieszkał ze swoim ówczesnym partnerem, Michaelem. Później przez cztery lata związany był z polskim stylistą. 5 maja 2015 w Brazylii poślubił Anthone’a Candido Rio Copacabanę, z którym rozstał się w lipcu 2017.

</doc>
<doc id="591799" url="https://pl.wikipedia.org/wiki?curid=591799" title="Surma">
Surma



</doc>
<doc id="591800" url="https://pl.wikipedia.org/wiki?curid=591800" title="Ruch Wysokie Mazowieckie">
Ruch Wysokie Mazowieckie

Ruch Wysokie Mazowieckie – polski klub piłkarski z siedzibą w Wysokiem Mazowieckiem założony w 1955 roku.
Historia.
Klub powstał w 1955 z połączenia Ogniwa i Gwardii, przyjmując nazwę Ruch. Pomysłodawcą nazwy był pierwszy prezes klubu, będący jednocześnie prezesem firmy kolportującej prasę o tej samej nazwie. Pod taką nazwą drużyna występowała do 1957, którą wtedy zmieniono na Ruch-Budowlani. Później klub jeszcze wielokrotnie zmieniał nazwę LZS (Ludowy Zespół Sportowy) Społem – 1961, LKS (Ludowy Klub Sportowy) Ruch – 1964-1967, Międzyzakładowy Klub Sportowy Ruch – 1967-1992, Klub Sportowy Ruch – 1992-1996. Kolejne zmiany nazwy spowodowane były wymogami ówczesnego sponsora. W 1996, a dokładniej 22 lipca do nazwy dodano przedrostek będący jednocześnie nazwą sponsora (Mlekovita) – KS Mlekovita-Ruch, a od 7 lipca 2000 już tylko KS Mlekovita. Ostatecznie w 2006 zmieniono ją na KS Freskovita (od nowej linii produktów sponsora – SM Mlekovita). Kibice nie respektowali takiej nazwy i ciągle pozostawali wierni tradycyjnej. Ostatecznie w 2010 powrócono do historycznej nazwy Ruch Wysokie Mazowieckie.
Przed sezonem 2011/2012 klub nie złożył w terminie wniosku licencyjnego na grę w II lidze, skutkiem czego było nieprzyznanie licencji i spadek do IV ligi. W sezonie 2011/2012 klub występował w podlaskiej IV lidze, po rundzie jesiennej wycofał się z rozgrywek, mimo że był liderem, jednak wiosenne nierozegrane mecze klubu potraktowano jako walkowery dla drużyn przeciwnych w danej kolejce. W sezonie 2017/18 będzie grał w IV lidze w grupie podlaskiej.
W czerwcu 2014 roku b. trener Ruchu Grzegorz Lewandowski i b. prezes Seweryn Sapiński zostali ukarani przez Komisję Dyscyplinarną PZPN za korupcję.

</doc>
<doc id="591803" url="https://pl.wikipedia.org/wiki?curid=591803" title="Nadnarwianka Pułtusk">
Nadnarwianka Pułtusk

MLKS Nadnarwianka Pułtusk – polski klub piłkarski z siedzibą w Pułtusku założony w 1921 roku.
Przed II wojną światową funkcjonowały również sekcje lekkoatletyki, pływacka i łyżwiarska.
W sezonie 2005/2006 pułtuski zespół awansował do III ligi. W 2008 roku zajął 5. miejsce w grupie Łódzko-Mazowieckiej tych rozgrywek.

</doc>
<doc id="591805" url="https://pl.wikipedia.org/wiki?curid=591805" title="Catedral (szczyt)">
Catedral (szczyt)

Catedral (hiszp. "Cerro Catedral") – najwyższe wzniesienie Urugwaju o wysokości 513,66 m n.p.m.
Catedral wznosi się w południowo-wschodniej części kraju, w pasmie Sierra Carapé, wchodzącym w skład większej jednostki geologicznej – granitowych wzgórz Cuchilla Grande, rozciągających się na długości około 350 km, od granicy z Brazylią po Ocean Atlantycki i stanowiących jeden z najbardziej na południe wysuniętych fragmentów Wyżyny Brazylijskiej. Wzgórza Cuchilla Grande tworzą wschodnią granicę dorzecza Río Negro i oddzielają je od zlewni Lagoa Mirin. Catedral administracyjnie leży w departamencie Maldonado, około 50 km na północ od siedziby władz departamentu – miasta Maldonado, na zachód od drogi krajowej nr 109.
Za najwyższe wzniesienie Urugwaju uważany jest od 1973. Wcześniej miano to nosił aktualnie drugi pod względem wysokości Cerro de las Ánimas, w pasmie Sierra de las Ánimas, którego wierzchołek zmierzono na 501 m n.p.m. Stracił je w wyniku pomiarów przeprowadzonych przez badaczy z urugwajskiego "Servicio Geográfico Militar", którzy bazowali na zdjęciach lotniczych w skali 1:50 000 wykonanych dla całego kraju.
Jest najniższym spośród najwyższych szczytów poszczególnych państw Ameryki Południowej.
Zarówno samo wzniesienie, jak i jego okolica, stwarzają dogodne warunki do pieszych wędrówek.

</doc>
<doc id="591807" url="https://pl.wikipedia.org/wiki?curid=591807" title="Paul Bromme">
Paul Bromme

Paul Bromme (ur. 24 grudnia 1906 w Ronneburgu, zm. 9 lutego 1975) – niemiecki polityk należący do Socjaldemokratycznej Partii Niemiec (SPD).
Od 1949 do 1953 roku był deputowanym do Bundestagu z ramienia SPD. Wybrany z okręgu wyborczego w Lubece. W latach 1954 – 1971 był także członkiem parlamentu Szlezwiku – Holsztyna.

</doc>
<doc id="591808" url="https://pl.wikipedia.org/wiki?curid=591808" title="Kaszubia Kościerzyna">
Kaszubia Kościerzyna

Kaszubia Kościerzyna – polski klub piłkarski z siedzibą w Kościerzynie, założony w 1946 roku. W sezonie 2022/23 drużyna zgłosiła się do rozgrywek klasy A. Największymi sukcesami klubu były drugie miejsce w rozgrywkach III ligi oraz dwukrotne zdobycie Pucharu Polski na szczeblu wojewódzkim. Kaszubia mecze w charakterze gospodarza rozgrywa na Stadionie Miejskim w Kościerzynie mieszczącym się przy ulicy Kamiennej 1.
Historia.
Protoplaści Kaszubi.
Początki piłki nożnej na Pomorzu sięgają przełomu XIX i XX wieku, nie jest znana data pierwszych meczów piłkarskich w Kościerzynie. W 1922 roku Towarzystwo Gimnastyczne Sokół miało jedno ze swoich "gniazd" w Kościerzynie, wiadomo, że w ramach niego działała sekcja piłkarska. Drugim niezależnym od TG Sokół klubem działającym w Kościerzynie było Towarzystwo "Bałtyk", przy kolegium nauczycielskim. Bałtyk został założony w roku szkolnym 1922/1923. W dwudziestoleciu międzywojennym piłkę nożną uprawiano również w Policyjnym Klubie Sportowym "Kaszub", Katolickim Stowarzyszeniu Młodzieży Męskiej, Klubie Kolarzy Kaszubskich oraz Klubie "Rezerwa". Dodatkowo rozgrywano mecze pomiędzy reprezentacjami Kościerzyny i ościennych miast powiatowych w tym leżącego wówczas po drugiej stronie granicy państwowej Bytowa. Kluby te nie były jednak zarejestrowane w Polskim Związku Piłki Nożnej i nie brały udziału w rozgrywkach ligowych. Pierwszym klubem z Kościerzyny, który zgłosił się do rozgrywek ligowych był w 1939 Sokół Kościerzyna (debiut miał nastąpić w sezonie 1940). Z powodu wybuchu wojny klub nie zadebiutował w lidze. W 1945 powstał Milicyjny Klub Sportowy Kościerzyna, w którym była tylko sekcja piłki nożnej.
1946-1988.
Wiosną (przed rozpoczęciem rozgrywek piłkarskich) 1946 MKS Kościerzyna został rozwiązany, na jego podstawie powstał nowy wielosekcyjny klub Kaszubia Kościerzyna. Drużyna piłkarska nowego klubu została zgłoszona do rozgrywek od sezonu 1946 (wówczas grano systemem wiosna-jesień). Nowy klub wystartował w rozgrywkach najniżej ligi (C klasy), gdyż przed II wojną światową w Kościerzynie nie grała żadna ligowa drużyna piłkarska. W następnym sezonie kościerscy piłkarze awansowali do B klasy a w 1949 do A klasy, w której grali do sezonu 1970/71, z dwiema jednosezonowymi przerwami, kiedy spadali do B klasy po czym wracali do A klasy. Przez prawie całe lata 70. Kaszubia grała w B klasie. Po czym w sezonie 1979/80 awansowała do A klasy, gdzie również grali nie przerwanie prawie całą dekadę.
Po 1988.
W sezonie 1987/88 Kaszubia po raz pierwszy awansowała do ligi okręgowej, natomiast w sezonie 1994/95 do III ligi, co jest do tej pory najwyższym poziomem rozgrywek w których brali udział piłkarze z Kościerzyny. Na trzecim poziomie rozgrywek Kaszubia grała do sezonu 2001/02, kiedy spadła z III ligi, zdobywając mimo tego Puchar Polski na szczeblu wojewódzkim. Po roku Duma Kaszub wróciła do III ligi, w której występuje do tej pory, jednakże od sezonu 2007/2008 jest to czwarty poziom rozgrywek. W 2006 w Kościerzynie został przebudowany kompleks Stadionu Miejskiego, wybudowany został nowy stadion piłkarski, na którym grają swoje mecze piłkarze pierwszej drużyny Kaszubi.
Kaszubia w rozgrywkach ligowych.
Najwyższym poziomem rozgrywkowym, w którym grała Kaszubia Kościerzyna była III liga (obecnie II liga). Piłkarze z Kościerzyny grali w tej lidze 10 sezonów od 1995/96 do 2006/07 z roczną przerwą. W sezonie 2011/12 kościerski klub spadł do IV ligi. Kaszubia jest najlepszą drużyną piłkarską w powiecie kościerskim, jako jedyna brała udział w rozgrywkach III ligi.
Po sezonie 2021/22 klub nie zgłosił się do rozgrywek o mistrzostwo IV ligi tylko przystąpił do gier w A klasie.
Stadion.
Kaszubia Kościerzyna rozgrywa mecze w charakterze gospodarza na Stadionie Miejskim w Kościerzynie. Obiekt ten położony jest przy ulicy Kamiennej, niedaleko od jeziora Gałęźno i torów kolejowych. Kompleks sportowy składa się z dwóch pełnowymiarowych boisk i Centrum Kultury i Sportu w Kościerzynie.
Boisko na którym gra pierwszy zespół Kaszubi ma wymiary 103 x 72 m przy nim znajduje się trybuna na 978 miejsc (wszystkie siedzące), w której wydzielono sektor dla kibiców gości mający 50 krzesełek. Uroczyste otwarcie tego stadionu nastąpiło 13 września 2006 roku. Meczem otwarcia było towarzyskie spotkanie samorządowców z województwa Pomorskiego z reprezentacją Sejmu, wygrane przez gospodarzy 5-2. Pierwszy ligowy mecz Kaszubi na nowym obiekcie odbył się 10 dni później, gospodarze bezbramkowo zremisowali z Kanią Gostyń. Drugie boisko obecnie jest boiskiem treningowym oraz służy drużynie juniorskiej Kaszubi.
Budynek Centrum Kultury i Sportu w Kościerzynie im. Józefa Wybickiego został otwarty w 2008 roku W nowym obiekcie znajdują się przestronne szatnie, natryski, siłownia, gabinet odnowy biologicznej, gabinet lekarski, sauna oraz pomieszczenia biurowe.
Obecny skład.
"Stan na 19 czerwca 2011." Źródło:
Kibice.
Przy drużynie od 2003 działa klub kibica organizujący oprawy meczowe, zarówno na stadionie w Kościerzynie jak i w meczach wyjazdowych. Szczególnie podczas Derbów Kaszub z Cartusią. Pierwsze zgody fanów Kaszubi (z Arką Gdynią) nawiązały się w latach 80, na najważniejsze mecze Arki Gdynia przyjeżdża około 100-150 kibiców Kaszubi.

</doc>
<doc id="591809" url="https://pl.wikipedia.org/wiki?curid=591809" title="KP Chemik Police">
KP Chemik Police

KP Chemik Police – polski klub piłkarski z siedzibą w Policach, założony w 1968 roku.
Stadion.
Stadion Miejski w Policach ma pojemność 3200 osób, w tym 1500 siedzących i 1700 stojących.
Obok boiska znajduje się orlik.
Kadra.
"Sezon 2013/2014"
Historia.
Klub Sportowy „Chemik” w Policach powstał na bazie Klubu Sportowego „Promień”, zrzeszonego w federacji sportu "Start".
W czerwcu 1967 roku zarząd klubu, obejmującego swoją działalnością w większości pracowników Zakładów Chemicznych Police, zwrócił się do Okręgowego Związku Zawodowego Chemików z prośbą o przyjęcie w poczet członków federacji "Chemik". Rejestracji Klubu Sportowego Chemik przy Zakładach Chemicznych Police dokonano 2 marca 1968 roku.
Założycielami byli: Ireneusz Zdulski, Zygmunt Walkowiak, Zdzisław Franusz, Henryk Królak, Henryk Karczyński, Konrad Lapisa, Jerzy Morzycki, Stanisław Kopala, Roch Orzechowski, Włodzimierz Brzeziński, Zbyszko Musioł, Lech Banucha, Achilles Nucos, Kazimierz Pietrek, Edward Jędruch.
Pierwszą siedzibą klubu był hotel Zakładów Chemicznych Police na osiedlu IV. W momencie powołania KS Chemik istniały w klubie cztery sekcje: podnoszenia ciężarów, piłki nożnej, żeglarska i szachowa. W latach późniejszych powstały jeszcze sekcje: kolarska, łucznicza i piłki siatkowej.
W początkowym okresie działalność KS Chemik natrafiała na duże trudności, z uwagi na brak zaplecza sportowego. Ciężarowcy trenowali między innymi w piwnicach hotelu. Brakowało odpowiednich urządzeń sportowych i odpowiedniej sali gimnastycznej. Klub liczył w tym czasie około 300 członków, w liczbie tej byli zawodnicy czynnie uprawiający sport, jak również członkowie wspierający. Najbardziej prężną sekcją była piłka nożna, która zrzeszała 120 zawodników. Pierwsza drużyna w sezonie 1968/1969 awansowała po raz pierwszy do klasy okręgowej (Klasa A). Do jednych z ambitniejszych planów ówczesnego okresu należało dokończenie budowy pawilonu sportowego na stadionie w Policach. Budynek ostatecznie oddano do użytkowania pod koniec 1971 roku. Wykonano również oświetlenie boiska, wybetonowano plac przed pawilonem. W dniu 03.12.1972 roku oddano do użytku budynek siłowni wybudowany przez Z.Ch. Police.
Sekcja piłki nożnej.
Od samego początku sekcja piłki nożnej była sekcja wiodącą. Pierwszymi trenerami, którzy zajmowali się szkoleniem piłkarzy byli: trener pierwszego zespołu seniorów Pan Ławicki oraz trener grup młodzieżowych Pan Jaskurzyński. Trenerzy ci nie mieli jednak odpowiednich uprawnień instruktorskich i w związku z tym klub zmuszony został do szkolenia kadry instruktorskiej. Trójka zawodników: Sobczak, Wosik i Furmanek oddelegowana została na kurs pomocników instruktora piłki nożnej. W tym czasie I drużyna, która przeszła z KS „Promień” zajmowała w A klasie 4. miejsce po rundzie wiosennej. KS „Chemik” poczynił w tym czasie szeroki nabór do sekcji piłki nożnej z młodzieży miasta Polic, okolic i kombinatu, wzmacniając rezerwy grające w B klasie. Klub posiadał 2 drużyny juniorów uczestniczące w rozgrywkach mistrzowskich województwa, które zajęły w rozgrywkach 4 i 7. miejsce.
Przy współpracy z powiatowym Ośrodkiem Sportu i Turystyki w Policach klub prowadził ligę międzyszkolną, a drużyna utworzona z najlepszych zawodników uczestniczyła w rozgrywkach ligi trampkarzy prowadzonej przez ZKS „Świt”. W stanie organizacyjnym na rok 1968 klub ze względu na brak warunków sportowo-bytowych (stadion bez szatni) i odpowiednich warunków finansowych nie był w stanie podołać opiece nad młodzieżą chętnie garnącą się do sekcji piłki piłkarskiej i podołania obowiązkowi zapewnienia należytej opieki nad wszystkimi chętnymi i utalentowanymi sportowcami.
Sezon 1968/69.
W sezonie 1968/69 drużyna zajęła I miejsce w A-klasie i awansowała do klasy okręgowej. Trenerem pierwszego zespołu był Remigiusz Ziemęcki trener I klasy. Do najlepszych zawodników należeli bracia Tadeusz i Janusz Ławiccy, Wosik, Więcek, Karczyński i Sobczak. Sekcja zatrudniała etatowo jednego trenera klasy I oraz 3 instruktorów.
Skład pierwszego zespołu stanowili wówczas: Karnacz, Sobczak, Maciejowski, Wosik, Karczyński, Kur, Więcek, Mielniczuk, Gacała, Płużyczka, Bernart, Tadeusz i Janusz Ławiccy.
Sezon 1969/70.
Pierwsza runda rozgrywek sezonu 1969/70 była bardzo pomyślna dla I zespołu, który zajął wysokie 3. miejsce ze stratą 3 punktów do prowadzących Czarnych Szczecin, co jak na beniaminka było dużym osiągnięciem. W końcowej rozgrywce sezonu 1969/70 Chemicy zajęli 4. miejsce. Najlepszymi strzelcami byli: M. Wiącek 7 bramek i J. Ławicki 6 bramek.
Kadra drużyny w tym czasie to: Kędzierski, Forycki, Gacała, Maciejewski, Nucos, Sobczak, Jakubczak, Haraburda, Zmarycz, Wosik, Karczyński, Wasiun, Wiącek, Ławicki, Mielniczuk, Paczkowski, Bernat, Gawryluk.
Sezon 1970/71.
Wyniki uzyskane przez zespół w sezonie 1969/70 przeszły najśmielsze oczekiwania. W perspektywie zakładano szybki awans do II ligi. Tymczasem start do sezonu 1970/71 wyłonił przed sekcją szereg nieprzewidzianych trudności. Wraz z odejściem trenera Ziemięckiego odeszło 7 czołowych zawodników sprowadzonych przez niego ze Szczecina, co od razu odbiło się na wynikach. Końcowy rezultat rundy jesiennej to 7 punktów i przedostatnia lokata w tabeli. W tym czasie klub dysponował 99 zawodnikami grającymi w czterech zespołach. Poza zespołem ligi okręgowej, rezerwy uczestniczyły w rozgrywkach klasy B, I drużyna juniorów przy lidze okręgowej i II drużyna przy klasie B. Rezerwy zajęły ostatnie miejsce w swojej grupie zdobywając tylko 4 punkty. Sytuacja tego zespołu była konsekwencją trudności kadrowej na jakie napotkał pierwszy zespół. Lepiej sytuacja przedstawiała się w drużynie juniorów (III miejsce po I rundzie przy lidze okręgowej dawało nadzieję na awans do I ligi juniorów).
Drużyny seniorów I i II trenował w tym czasie Janusz Ławicki. Młodzi zawodnicy nie posiadali jeszcze dostatecznej rutyny i nie zawsze wytrzymywali trudy pojedynków. Widać było braki w przygotowaniu zimowym. Drużyny juniorów trenował Julian Gadzała, który oddał do seniorów kilku zawodników a mimo to zespół osiągał dobre wyniki. Świadczyło to o dobrej pracy z młodzieżą. Zespół pod kierunkiem grającego trenera J. Ławickiego skonsolidował się i obronił miejsce w klasie okręgowej zajmując ostatecznie 12. miejsce.
Sezon 1971/72.
Wkrótce Janusz Ławicki odszedł z zespołu przechodząc do ZKS „Świt” Skolwin. Trenerem drużyny został Jaroninek. Prowadził on zespół w jesiennej rundzie sezonu 1971/72. Zarząd zmienił go jednak po tym, jak zespół po rundzie jesiennej zajął ostatnie miejsce w tabeli. Na stanowisko trenera powołano byłego piłkarza „Pogoni” lat sześćdziesiątych Zygmunta Przybylskiego.
Powołano również nowy zarząd sekcji piłkarskiej, który przedstawiał się następująco: Klemens Bastecki, Mieczysław Mielniczuk, Waldemar Krauze, Zygfryd Ostrowski, Jan Paśko, Achilles Nucos, Eugeniusz Rabuski, Jerzy Dobrych.
Po raz pierwszy w historii zorganizowano również prawdziwy obóz przygotowawczy dla piłkarzy w Łomnicy Tatrzańskiej. W przygotowaniach do sezonu brało udział 31 zawodników: Karnacz, Czuryszkiewicz, Baryluk, Wasiun, Kaleta, Świder, Haraburda, Gliniecki, Gałwa, Białobrzeski, Bernat, Wiśniewski, Paczkowski, Płużyczka I, Płużyczka II, Cepowski, Bilczarek, Kowalski, Grzyb, Ciuchalski, Skoczylas, Bożek, Tymoszejko, Rybowski I. Rybowski II, Nawrocik, Szymański, Jaszczak, Karczyński, Nęcki, Żółtowski.
Pierwszym symptomem poprawy był udział w corocznym zimowym „Pucharze Kuriera”. Po zwycięstwach nad: „Tarnowią” 7-0, „Starem” Trzebież 5-0, „Bałtykiem” Łobno 3-0, „Stalą” Lipiany 2-0, „Stalą” Stocznia II 6-3, „Polonią” Gryfino 6-5, w półfinale pokonali „Grunwald” Choszczno 1-0 po bramce Cepowskiego i zakwalifikowali się do finału „Pucharu Kuriera”.
26 marca 1972 r. do decydującej walki stanęły jedenastki Chemika i Orła Trzcińsko Zdrój. Wygrali piłkarze Orła w stosunku 1-0 po bramce Szweda w 66 minucie. W sezonie klasyfikacji sezonu 1971/72 I zespół zajął ostatecznie 12. miejsce.
Skład zespołu przedstawiał się następująco: Karnacz, Kaleta, Wasiun, Świder, Szymański, Wiśniewski (Gliniecki), Płużyczka, Paczkowski, Gałwa, Cepowski, Bernat.
Sezon 1972/73.
Po rundzie jesiennej sezonu 1972/73 zespół „Chemika” zajmował dopiero 7. miejsce z pięciopunktową stratą do lidera. Zaszły też w zespole znaczne zmiany. Odeszli tacy zawodnicy jak: Paczkowski, Cepowski, Płużyczka I, Haraburda, Białobrzeski, Bernart, Wiśniewski, Kowalski a trzon drużyny stanowili: Karnacz, Ciszak, Kaleta, Wasiun, Wojciechowski, Świder, Lemański, Kucki, Szymański, Gałwa, Ziółkowski, Karczyński, Jusza, Płużyczka II, Bednarek I, Bednarek II, Jabłoński, Głowacki.
Trener Przybylski zakładał zdobycie 3-4 miejsca na koniec rozgrywek, i co prawda nie udało się to, ale zajmując 6 pozycję, mając tylko 2 punkty straty do 3 miejsca zespół spełnił swoje zadanie i poczynił znaczne postępy tak pod względem taktycznym, jak i technicznym. Zespół stanowili młodzi piłkarze z roczników 1950–54. Widać już było dobrą pracę Z. Przybylskiego i J. Gadzały, którego młodzi wychowankowie trafiali z juniorów do I zespołu np.: Nęcki, Ciszak, Szymański, Płużyczka II, Karliński i inni. Zespół rozegrał w sumie 25 spotkań z czego 13 wygrał, 4 zremisował i 9 przegrał. Królem strzelców został Mieczysław Bednarek (26), na drugim miejscu uplasował się M. Jusza (17), na trzecim Płużyczka (16). Najwięcej spotkań rozegrali: Wasiun (51), Kaleta (49), Płużyczka (48) oraz Bednarek (48).
Sezon 1973/74.
W sezonie 1973/4 pierwsza drużyna zajęła 2. miejsce za Stalą Stocznia Szczecin. Juniorzy zajęli drugie miejsce a trampkarze pierwsze. W stosunku do sezonu 1972/73 zrobiono dalszy postęp w wyszkoleniu sportowym, przyjęto 6 nowych zawodników do I zespołu co wzmocniło bojowość zespołu. Jedynym mankamentem był rak rutyny, doświadczenia i odporności psychicznej. Główne atuty juniorów to: szybkość, bojowość, ambicja i dobre warunki fizyczne. Najwięcej bramek w rozgrywkach 1973/74 zdobyli: M. Jusza (26), J. Szymański (16), J. Nęcki (11). Najwięcej meczów rozegrali J. Szymański (50), E. Wasiun (49), H. Ciszak (49).
Był to zespół młody rokujący stały postęp sportowy. Przeciętna wieku 20 lat, mający szansę w przyszłym sezonie walczyć o mistrzostwo klasy okręgowej. Zakładano wzmocnienie zespołu przede wszystkim z zewnątrz drugim bramkarzem Leszek Bolcy – Błękitni Stargard i Zdzisław Cholewa – „Pionier”. W obecnym sezonie pozyskano J. Pośpieszyńskiego i powrócił do gry kontuzjowany Głowacki. Z zespołu odeszli natomiast Karnacz, Kucki, Wojciechowski, Bednarek. Spośród młodych zawodników prowadzonych przez trenera Ostrowskiego do najlepszych należeli Radziwanowski, Miler, którzy grali już w klasie okręgowej oraz Łapko, Mamiński i Nowald. W kadrze okręgowej juniorów byli oprócz tego Roman Nowald, Mirosław Kopera i Jerzy Mamiński oraz potencjalni kadrowicze Jerzy Sobczak i Waldemar Lis. Trenerem I zespołu był ówcześnie Zygmunt Przybylski.
Sezon 1974/75.
Sezon piłkarski 1974/75 zawodnicy chemika zakończyli na 4. miejscu z dorobkiem 33 punktów. Nie był to wynik satysfakcjonujący władze klubowe i kibiców, bowiem apetyty po ubiegłorocznym sukcesie były znacznie większe. Liczono na I miejsce i walkę o II ligę. Byłby to prawidłowy rozwój, wynikający również z lepszych warunków stworzonych kadrze piłkarskiej. W przekroju całego sezonu drużyna nie stanowiła jednak monolitu, nie było zgranego kolektywu, powstawały w zespole różnego rodzaju konflikty, brakowało również umiejętności czysto piłkarskich. Zmusiło to zarząd do zrezygnowania z trenerskiej pracy Z. Przybylskiego. Uczyniono to w końcówce rozgrywek i ostatnie 4 mecze drużyna grała bez trenera. Wpływ na obniżenie bojowości miało również odejście w trakcie sezonu dwóch czołowych zawodników Juszy i Szymańskiego. Stanowisko trenera powierzono Ireneuszowi Sarzyńskiemu trenerowi I klasy państwowej, byłemu koordynatorowi pracy w sekcji piłki nożnej. Lepiej sprawowali się juniorzy, którzy pod wodzą trenera Ostrowskiego awansowali do I ligi a trampkarze zajęli w swojej grupie 1. miejsce. W celu dopływu utalentowanej młodzieży do sekcji piłkarskiej „Chemika” podpisano porozumienie między Klubem Środowiskowym SZS AZS „Chrobry” Szczecin a Klubem Sportowym „Chemik” Police. W zamian za pomoc w sprawach organizacyjno finansowych do „Chemika” przechodzą utalentowani młodzi piłkarze.
Sezon 1975/76.
Sezon piłkarski 1975/76 był bardzo trudny dla piłkarzy KS „Chemik”. Wywalczone miejsca w tabelach potwierdzały w całej pełni powyższe określenie, gdyż I drużyna walcząca w klasie okręgowej zajęła dalekie 7. miejsce, a juniorzy w I klasie juniorów 8. miejsce. Trenerem zespołu był Ireneusz Sarzyński, a kierownikiem zespołu Stanisław Włodarczak. Po sezonie 1975/76 Trener J. Sarzyński zrezygnował z prowadzenia zespołu i przeszedł na stanowisko trenera koordynatora w Okręgowym Związku Piłki Nożnej.
Kadrę pierwszego zespołu stanowili: Waldemar Bodnia, Mieczysław Bednarek, Henryk Ciszak, Krzysztof Dorcz, Jerzy Dziura, Andrzej Jabłoński, Jan Gęsior, Jerzy Gałwa, Jan Głowacki, Bohdan Górski, Waldemar Lis, Andrzej Modrak, Jerzy Mamiński, Mirosław Masicz, Zbigniew Ościłowski, Jerzy Pośpieszyński, Edward Sosnowski, Edmund Wasiun.
Sezon 1976/77.
W sezonie 1976/77 zespół zajął 4. miejsce w klasie okręgowej z dorobkiem 35 pkt. Po pierwszej rundzie Chemicy mieli tylko 6 punktów straty i gdyby wiosna była lepsza była szansa nawiązania walki z Błękitnymi Stargard, którzy zajęli pierwsze miejsce. Trenerem zespołu po rezygnacji Sarzyńskiego został Ryziewicz trener I klasy państwowej. Również w tym roku zespół „Chemika” Police walczył w finale „Pucharu Kuriera”, przegrywając w dwumeczu z Iną Goleniów. Po pierwszym remisowym meczu w Policach, w Goleniowe przegrano w rzutach karnych 4-3 (w normalnym czasie gry było 1-1). Trenerem koordynatorem sekcji był trener klasy mistrzowskiej Zygmunt Czyżowski.
Sezon 1977/78.
W sezonie 1977/78 szkoleniem objętych było około 130 zawodników. W trzech kategoriach wiekowych:
I drużyna seniorów klasy wojewódzkiej – trener Trywiański, asystent J. Ostrowski
II drużyna seniorów klasa A – Instruktor Julian Kowalczyk
I liga juniorów – trener Władysław Arasimowicz
II liga juniorów przy klasie wojewódzkiej – Instruktor Andrzej Jabłoński
Trampkarze starsi – trener Władysław Arasimowicz, a później instruktor J. Ostrowski.
Trampkarze młodsi – Instruktor Ryszard Przybyszewski
Trenerem koordynatorem sekcji był trener Andrzej Trywiański. Zespół trenowany przez Andrzeja Trywiańskiego, który zastąpił na tym stanowisku Zbigniewa Ryziewicza, zajął ostatecznie na koniec rozgrywek 2. miejsce w klasie okręgowej. W planach na sezon 1978/79 założono awans I zespołu do ligi międzywojewódzkiej i temu celowi podporządkowano wiele działań organizacyjno-finansowych. Awans miał być prezentem na dziesięciolecie istnienia klubu. Rozpoczęto również w klubie w dość szerokim zakresie pracę szkoleniową z młodzieżą, która powinna w przyszłości przynieść efekty w postaci własnych wychowanków do I zespołu.
Sezon 1978/79.
Również drugie miejsce zajęła drużyna „Chemika” w sezonie 1978/79 ustępując w końcowej klasyfikacji Błękitnym Stargard. Znowu nie spełniły się nadzieje kibiców i zarządu klubu. Za to najmłodsi adepci sztuki piłkarskiej na turnieju z okazji Międzynarodowego Dnia Dziecka w Pyrzycach zdobyli I miejsce zdobywając Puchar Naczelnika Miasta.
Sezon 1979/80.
Do sezonu 1979/80 drużyna wraz z trenerem przygotowywała się jeszcze solidniej i razem założyła, że to trzecie z kolei podejście musi się udać. Świadczy to o tym, już pierwsza jesienna runda. KS „Chemik” zajmował po jesieni pierwsze miejsce.
W jesiennych rozgrywkach zespół występował w następującym składzie: Ciszak, Chila, Opara, Dziura, Górski, Grzelka, Kasprzak, Kubaczyk, Maciejewski, Madrak, Masicz, Mamiński, Ratajczyk, Szczepański, Sztolcman, Podobiński, Talarewski, Wasiun, Żółtowski, Jankowski.
Zespół stracił w tej rundzie tylko dwa punkty. Trzecie podejście do Ligi Międzywojewódzkiej zakończyło się sukcesem. Pierwszy zespół zajął ostatecznie pierwsze miejsce w lidze okręgowej i awansował do III ligi z dużą przewaga punktowa nad rywalami. Niestety decyzją władz piłkarskich nastąpiła reorganizacja III ligi. Drużyna „Chemika” o awans musiała rozegrać baraże. W pierwszym spotkaniu pokonała drużynę Grunwaldu Choszczno 2-0 po bramkach Masicza. Następną przeszkodą była drużyna Polonii Leszno – niestety mecz ten zakończył się porażką „Chemika” w stosunku 3-0. Warto tu nadmienić, iż w normalnym czasie wynik brzmiał 0-0 i dopiero w dogrywce drużyna Polonii Leszno zapewniła sobie zwycięstwo. Tak więc marzenia o III lidze mogły się ziścić dopiero za rok.
Rok ten to również sukces polickiej młodzieży. Uczniowie klasy sportowej o profilu piłkarskim pod patronatem KS „Chemik” Police zdobyli mistrzostwo województwa szkół podstawowych – opiekunami zespołu byli A. Jabłoński i W. Arasimowicz. Także juniorzy „Chemika” pod wodza trenera Szaramy po raz pierwszy awansowali do ligi międzywojewódzkiej. Tak więc gdyby I zespół awansował do III ligi rok 1980 można by było nazwać najlepszym rokiem w dotychczasowej działalności klubu. Trenerem I zespołu był Andrzej Trywiański, prezesem Klubu – Mieczysław Lewandowski, a urzędującym wiceprezesem polickiego klubu był Henryk Wojciechowski.
Sezon 1980/81.
W końcowej klasyfikacji Chemik uplasował się na drugim miejscu za Flotą Świnoujście.
W tym sezonie karierę piłkarską zakończył wieloletni kapitan polickiego zespołu Edmund Wasiun. Pan Edmund grał w barwach Chemika 12 lat, rozegrał 318 meczów mistrzowskich, strzelił 44 bramki z czego 28 z rzutów karnych.
Kadra pierwszego zespołu Chemika: Henryk Ciszak, Roman Jurga, Andrzej Gąsior, Bogdan Górski, Zbigniew Kasprzak, Andrzej Kurpiel, Tadeusz Kurowski, Jerzy Mamiński, Andrzej Madrak, Mirosław Masicz, Stanisław Mazur, Zbigniew Opara, Jacek Podobiński, Janusz Słomian, Janusz Szczepański, Przemysław Sztolcman, Wiesław Talarewski.
Sezon 1981/82.
Pierwsze miejsce w tabeli i awans do III ligi. Henryk Wojciechowski – wiceprezes urzędujący KS Chemik. Jerzy Jatczak – trener. Andrzej Bienias – wiceprezes ds. sportowych. Jan Paśko – kierownik drużyny.
Finał o Puchar Kuriera Szczecińskiego z Pogonią II Szczecin 1-0 i 2-1 – puchar dla Chemika.
Kadrę drużyny stanowili następujący zawodnicy: Boguszewski Leszek, Ciarka Krzysztof, Ewangelopulos Janis, Górski Bogdan, Jurga Roman, Rulewicz Jacek, Zalewski Janusz, Chaberski Mieczysław, Sokołowski Jerzy, Stolcman Przemysław, Szczepański Janusz, Talarewski Wiesław, Zawada Krzysztof, Ciszak Henryk, Kasprzak Zbigniew, Kurpiel Andrzej, Mamiński Jerzy, Masicz Mirosław, Mazur Stanisław, Podobiński Jacek, Puciato Andrzej.
Sezon 1982/83.
III liga. Awans do II ligi. Chemik kończy rozgrywki na pierwszym miejscu z 3 punktową przewagą nad drugą Wartą Poznań. W sezonie tym potwierdzeniem dobrych występów było również wywalczenie w zimę w okresie przygotowawczym Pucharu Kuriera Szczecińskiego. Prezesem urzędującym polickiego klubu był Henryk Wojciechowski, trenerem Jerzy Jatczak.
Awans do II ligi wywalczyli: bramkarze – Mirosław Fabiszewski i Henryk Ciszak, obrońcy – Marek Anioła, Jerzy Sokołowski, Andrzej Kurpiel, Bogdan Górski, Mirosław Krupa, Janusz Szczepański, rozgrywający i napastnicy – Mirosław Masicz, Andrzej Puciato, Zbigniew Kropidłowski, Stanisław Mazur, Leszek Boguszewski, Przemysław Sztolcman, Waldemar Żuraw, Jacek Chila, Jacek Podobiński, Jarosław Kuczer, Andrzej Krzewicki oraz Zbigniew Kasprzak.
W ostatnich rozgrywkach najlepszym strzelcem był Mirosław Masicz, zdobywca 14 bramek, z czego aż 9 uzyskał z wolnych. W wyjazdowym meczu z Chrobrym w Głogowie popisał się rzadko spotykanym hat-trickiem, strzelając 3 gole właśnie z wolnych. Juniorzy Chemika zdobyli Puchar Głosu Szczecińskiego.
Sezon 1983/84.
II liga. Chemik kończy rozgrywki na 9. miejscu. Najwięcej bramek w sezonie strzelił Zbigniew Kropidłowski 5, Jerzy Sokołowski, Krzewicki Andrzej, Puciato Andrzej po 4 oraz Mazur Stanisław 3. Karierę w tym sezonie zakończył między innymi Mirosław Masicz. Utrzymanie piłkarze Chemika wywalczyli dopiero w ostatnim spotkaniu z Piastem Gliwice.
Prezes klubu Henryk Wojciechowski, tak podsumował zakończony sezon: „Wspomnę choćby o odejściu filara defensywy, Jerzego Sokołowskiego, perturbacjach z zatwierdzeniem Przytuły i Szwabowicza, kontuzjach Chopci, Górskiego i Kuczera. Kontuzja Chopci była tak poważna, że nie zobaczymy go także w rundzie jesiennej. Nie zagra w zespole Andrzej Krzewicki, który zasilił jeden z klubów w Szwecji. Odszedł od nas do Lubuszanina Drezdenko, Niecko. Aby wypełnić powstałe luki pomyśleliśmy o nowych zawodnikach. I tak pozyskaliśmy Mirosława Żygo. Jest to 26-letni napastnik, który przyszedł do nas z Sokoła Ostróda. Chęć gry w Chemiku wyraził były nasz wychowanek Marian Jusza, który grał między innymi w Arkonii, a ostatnio w Błękitnych Kielce. W nasze strony powrócił także Jerzy Mostowski, były zawodnik Stali Stocznia, a od roku Zagłębia Lubin. Obaj ci piłkarze nie należą do najmłodszych, ale ich rutyna i doświadczenie może się przydać. Kolejny nabytek to pomocnik Gwardii Opole – Jan Maziarz oraz 18-latek z Mirostalu Mirosławiec – Robert Żolik. Poza tym duży pożytek powinniśmy mieć z naszych wychowanków – Janisa Ewangelopulosa, Jacka Chili i Leszka Boguszewskiego, którzy ligowy debiut mają już za sobą.
Mamy drużynę juniorów, która występuje w lidze międzywojewódzkiej oraz zespół juniorów przy „A” klasie i drużynę spartakiadową. Do tego dochodzi jeszcze zespół rezerw i 5 drużyn trampkarzy. W sumie w sekcji trenuje 230 zawodników”.
Sezon 1984/85.
II liga. Udany występ w Pucharze Polski wygrana z Wartą Poznań 0-0 (w karnych 5-4), Czarnymi Słupsk 1-0 doprowadziła drużynę Chemika do 1/16 Pucharu Polski, gdzie policzanie spotkali się z zespołem GKS Katowice występującym w I lidze. Niestety w pojedynku rozgrywanym na polickim stadionie lepsi okazali się goście wygrywając 1-0. Policzanie mogli strzelić bramkę – poprzeczka po strzale Andrzeja Puciaty i niewykorzystany przez tego samego zawodnika rzut karny przesądził o odpadnięciu z tej fazy rozgrywek pucharowych. W lidze ostatecznie Chemik kończy rozgrywki na 15. miejscu i spada do III ligi.
Przed inauguracją rozgrywek zespół trenera Jerzego Jatczaka został wzmocniony kilkoma rutynowanymi piłkarzami, między innymi Mostowskim, Juszą i Żygą. Wydawało się wówczas, że teraz kibice ze spokojem śledzić będą poczynania swoich pupilów. Jeszcze na półmetku rozgrywek sytuacja Chemika nie wróżyła tragedii. Policzanie z sumą 14 punktów zajmowali 8 pozycję w tabeli i wyprzedzali swego lokalnego rywala zespół Stali Stocznia. Począwszy od wiosny policzanie miast powiększać konto punktowe, przegrywali mecz za meczem. Na skutki nie trzeba było długo czekać. Chemik dość szybko wylądował w dolnych rejonach tabeli. Działacze chcąc ratować sytuację zastosowali powszechnie znany wariant – zmianę na stanowisku trenera. Po Jerzym Jatczaku funkcję szkoleniowca objął Wiesław Durda.
Z dniem 1 lutego 1985 funkcję urzędującego prezesa Klubu objął Jerzy Fydrych. Pełniący tę funkcję dotychczas Henryk Wojciechowski przejął obowiązki szefa obiektów sportowych. Juniorzy Chemika zdobyli Puchar Głosu Szczecińskiego pokonując w finale Stal Stocznia 2-0.
Sezon 1985/86.
III liga. W końcowej klasyfikacji Chemik zajmuje 2. miejsce za Stilonem Gorzów ze stratą 1 punktu. Do najlepszych strzelców drużyny należeli: Mazur Stanisław 10, Kropidłowski i Henning 8, Marian Jusza 7. Trenerem przez całą rundę rozgrywek był Wiesław Durda, asystentem Ryszard Przybyszewski, masażystą Krzysztof Kowalczyk. W rundzie zimowej pozyskano trzech nowych zawodników: Mirosław Lewandowski z Piasta Chociwel, Zenon Oleniszyn, Gwizuń i Tomasz Ptaszyński z rezerw Pogoni Szczecin.
Sezon 1986/87.
III liga. Chemik ponownie kończy rozgrywki na 2. miejscu, tym razem przegrywa rywalizację o awans ze Stalą Stocznia Szczecin gorszym bilansem bramkowym. Do najlepszych strzelców drużyny należeli: Gwizuń Janusz 11, Mazur Stanisław 7, Henning Tadeusz 5. Trenerem przez całą rundę rozgrywek był Wiesław Durda. Bramkarz Chemika, Jacek Chyła, ustanowił rekord polski w czasie bez straty gola, wynoszący 1260 minut (liczący jedno-ostatnie spotkanie z sezonu 1885/1986 oraz wszystkie 13 meczów rundy jesiennej sezonu 1986/1987).
Sezon 1987/88.
III liga. Przed inauguracją sezonu z drużyną pożegnał się długoletni bramkarz Chemika Henryk Ciszak, który postanowił zakończyć karierę sportową. Bardzo udany sezon Chemika, który kończy się zajęciem I miejsca i awansem do II ligi. Do najlepszych strzelców drużyny należeli: Adamkiewicz Robert, Ostrowski Grzegorz 7, Henning Tadeusz 6, Jaskulski Waldemar 5. Udanie występowali również juniorzy polickiego klubu, którzy zdobyli w zimowym turnieju Puchar Głosu Szczecińskiego pokonując w meczu finałowym piłkarzy Hutnika Szczecin 4-0. Trenerem przez całą rundę rozgrywek był Wiesław Durda, który na trzy kolejki przed końcem spotkań został zastąpiony przez Ryszarda Przybyszewskiego.
Przed rundą wiosenną do zespołu po dwuletniej przerwie spowodowanej występami w drugoligowej Ślęzie Wrocław powrócił Marek Anioła. Linię pomocy wzmocnił Waldemar Jaskulski pozyskany z Chemika Bydgoszcz.
Kadra zawodników przed rundą wiosenną: bramkarze – Mirosław Dygas, Krzysztof Klein i Krzysztof Ciarka, obrońcy – Tadeusz Henning, Zbigniew Kamiński, Grzegorz Ostrowski, Jan Gołębiowski, Janusz Szczepański, Czesław Jurkiewicz, Dariusz Najgebauer, Marek Anioła, pomocnicy i napastnicy – Leszek Białas, Tomasz Oleszek, Zenon Oleniszyn, Andrzej Ostański, Jerzy Błaszczyk, Zbigniew Kropidłowski, Marek Włoch, Robert Adamkiewicz, Paweł Matunin, Mirosław Lewandowski, Waldemar Jaskulski, Andrzej Krzewicki, Jerzy Słonina.
Sezon 1988/89.
II liga. Występy na II-ligowych boiskach Chemik kończy na 12. miejscu, które niestety zagrożone jest spadkiem do niższej klasy rozgrywkowej w wyniku zaproponowanej przez PZPN reorganizacji rozgrywek. Do najlepszych strzelców drużyny należeli: Ostański, Jaskulski 4, Kornak 3, Ostrowski, Oleniszyn, Bajdalski po 2. Juniorzy Chemika zdobyli Puchar Głosu Szczecińskiego.
Kadra zawodników przed sezonem: Adamkiewicz Robert, Anioła Marek, Białas Leszek, Błaszczyk Jerzy, Ciarka Krzysztof, Dygas Mirosław, Gołębiowski Jan, Henning Tadeusz, Waldemar Jaskulski, Kamiński Zbigniew, Klein Krzysztof, Kropidłowski Zbigniew, Lewandowski Mirosław, Najgebauer Dariusz, Oleniszyn Zenon, Oleszek Tomasz, Ostański Andrzej, Ostrowski Grzegorz, Szczepański Janusz, Włoch Marek i Andrzej Wójcicki. Trenerem jest Roman Sługocki.
Sezon 1989/90.
III liga. Rozgrywki Chemik kończy na 3. miejscu za Ostrovią Ostrów i Elaną Toruń. Do najlepszych strzelców drużyny należeli: Kornak Władysław 12, Lewandowski Mirosław 11, Ostrowski Grzegorz 8. Karierę w grudniu 89 zakończyli długoletni piłkarze Chemika: Marek Anioła, Janusz Szczepański i Marek Włoch.
Sezon 1990/91.
III liga. Pierwsze miejsce i awans do II ligi. Do najlepszych strzelców drużyny należeli: Białas Leszek 18, Bajdalski Mieczysław 16, Bonalski Dariusz, Mindziul Sebastian po 7.
Sezon 1991/92.
II liga. Chemik od połowy sezonu zmienia nazwę na Polger Police. Na koniec rozgrywek zajmuje 14 pozycję w tabeli. Do najlepszych strzelców drużyny należeli: Bajdalski 8, Kęsy 4, Leonidov 2. Trenerem I zespołu Chemika-Polgeru był Jerzy Jatczak, kierownikiem drużyny Waldemar Echaust, szefem wyszkolenia Eugeniusz Ksol, zaś masażystą Zbigniew Dąbrowski.
Kadra piłkarzy Polgeru na wiosnę 1992: Dygas Mirosław, Kamiński Robert, Ostrowski Grzegorz, Leszek Białs, Adamkiewicz Robert, Rembisz Józef, Dąbrowski Jerzy, Kropidłowski Jerzy, Bajdalski Mieczysław, Sładkiewicz Zbigniew, Gwizuń Janusz, Szmit Mariusz, Kałużny Artur, Blasius Piotr, Kęsy Dariusz, Kurowski Marcin, Cecot Edward, Rybak Ireneusz, Wereszczyński Krzysztof
Sezon 1992/93.
II liga. Drużyna występuje pod nazwą Polger Police. Prezesem jest Jerzy Kobylański. Trenerem przez część rozgrywek jest Władimir Nigmatulin. Na cztery kolejki przed zakończeniem sezonu obowiązki trenera I zespołu powierzono Mirosławowi Masiczowi. Polger ostatecznie zajmuje przedostatnią pozycję w tabeli (17) i spada do niższej klasy rozgrywkowej. Do najlepszych strzelców drużyny należeli: Leonidov 10, Kamiński Andrzej 5, Oleszek Tomasz 4.
Kadra piłkarzy Polgeru przed sezonem:
Bramkarze: Kamiński Robert, Mordal Grzegorz
Obrońcy: Sikorski Andrzej, Rembisz Józef, Zdrojewski Sylwester, Pacholik Adam, Oleszek Tomasz, Cecot Edward, Blasius Piotr
Pomocnicy: Białas Leszek, Kropidłowski Zbigniew, Rybak Ireneusz, Szmit Mariusz, Lechowicz Jacek, Skorupa Krzysztof, Leonid Leonidov, Janis Wakatinakis, Korotkiewicz Przemysław
Napastnicy: Hodoronok Jurij, Runo Mariusz, Kurowski Marcin, Ciarka Piotr, Ginał Jarosław
Kadra piłkarzy Polgeru przed rundą rewanżową:
Bramkarze: Dygas Mirosław, Mordal Grzegorz
Obrońcy: Zientek Tomasz, Rembisz Józef, Zdrojewski Sylwester, Pacholik Adam, Oleszek Grzegorz, Oleszek Tomasz, Cecot Edward, Blasius Piotr
Pomocnicy: Białas Leszek, Szmit Mariusz, Leonid Leonidov
Napastnicy: Kęsy Dariusz, Kurowski Marcin, Ciarka Piotr, Kamiński Andrzej
Sezon 1993/94.
III liga. Powrót do nazwy Chemik Police, klub przejmuje miasto i w nazwie pojawia się dopisek: Miejski Klub Sportowy Chemik Police. 6. miejsce na koniec rozgrywek. Do najlepszych strzelców drużyny należeli: Rembisz 12, Mindziul 7, Zdrojewski 5. Ponadto piłkarze Chemika zdobyli Puchar Kuriera Szczecińskiego pokonując w finale Pomorzanina Nowogard 7-0.
Kadra piłkarzy Chemika Police przed sezonem: Dygas, Blasius, Kurowski, Mindziul, Oleszek G., Runo, Szmit, Wereszczyński, Zientek, Sładkiewicz, Rembisz, Starczewski, Ginał, Pacholik, Zdrojewski, Nęcki, Sajewicz, Mordal, Szewczyk, Korotkiewicz, Misiło, Wakatinakis, Majda
Kadra piłkarzy Chemika Police na wiosnę 1994:
Bramkarze: Nęcki, Mordal
Obrońcy: Zientek, Sładkiewicz, Pacholik, Kałużny, Blasius, Zdrojewski, Starczewski
Pomocnicy: Oleszek G., Rembisz, Szmit, Wereszczyński, Sajewicz, Wakatinakis
Napastnicy: Mindziul, Kamiński, Ginała, Misiło, Łukomski Krzysztof, Runo Mariusz
Sezon 1994/95.
III liga. Pierwsze miejsce i kolejny awans do II ligi. Drużyna z Polic występuje pod nazwą Chemik Dobex-Heinz. Juniorzy Chemika zdobyli Puchar Głosu Szczecińskiego pokonując Pomorzanina Nowogard 2-0. Trenerem pierwszego zespołu był Mirosław Masicz, jego asystentem Zbigniew Kropidłowski, zaś kierownikiem Drużyny Waldemar Echaust.
Piłkarze którzy wywalczyli awans: Robert Kamiński, Piotr Blasius, Tomasz Zientek, Adam Pacholik, Sylwester Zdrojewski, Andrzej Starczewski, Józef Rembisz, Mariusz Szmit, Andrzej Kamiński, Sebastian Mindziul, Jarosław Ginał, Zbigniew Sładkiewicz, Krzysztof Wereszczyński, Arkadiusz Szewczyk, Zbigniew Skowron, Marek Sajewicz, Piotr Masicz, Paweł Masicz, Piotr Misiło, Przemysław Korotkiewicz, Przemysław Norko, Jarosław Gralewicz, Marcin Kurowski, Grzegorz Oleszek, Mariusz Runo.
Sezon 1995/96.
II liga. 13 pozycja na koniec rozgrywek ligowych. Do najlepszych strzelców drużyny należeli: Blasius 6, Kulbacki, Szmit 4, Skowron, Krusiewicz 3. Drużynę na stanowisku trenera prowadził Mirosław Masicz. Podstawowy cel – utrzymanie się w lidze został osiągnięty.
Kadra piłkarzy Chemika Police przed sezonem 1995/1996:
Bramkarze: Robert Kamiński, Paweł Masicz, Przemysław Norko
Obrońcy i pomocnicy: Tomasz Zientek, Piotr Blasius, Adam Pacholik, Andrzej Starczewski, Mariusz Szmit, Józef Rembisz, Krzysztof Wereszczyński, Zbigniew Sładkiewicz, Marek Woźniak, Jarosław Gralewicz, Sylwester Zdrojewski, Marcin Puc, Edward Cecot, Janis Wakatinakis, Marek Sajewicz, Piotr Masicz, Adam Wera
Napastnicy: Arkadiusz Szewczyk, Zbigniew Skowron, Piotr Misiło, Sebastian Mindziul, Jarosław Ginał
Kadra piłkarzy Chemika Police przed rundą wiosenną:
Bramkarze: Robert Kamiński, Paweł Masicz, Przemysław Norko
Obrońcy: Piotr Blasius, Adam Pacholik, Zbigniew Skowron, Zbigniew Sładkiewicz, Andrzej Starczewski, Sylwester Zdrojewski, Tomasz Zientek, Marcin Puc, Artur Kałużny
Pomocnicy i napastnicy: Sebastian Mindziul, Józef Rembisz, Marek Sajewicz, Arkadiusz Szewczyk, Mariusz Szmit, Adam Kulbacki, Piotr Masicz, Mariusz Runo, Mariusz Raduszewski, Robert Krusiewicz, Jarosław Gralewicz, Marek Woźniak, Paweł Szelachowski
Sezon 1996/97.
II liga. 10 pozycja. Do najlepszych strzelców drużyny należeli: Sapiński 6, Szmit, Blasius 4, Brzozowski, Rembisz 2. Na wiosnę dołączyli do zespołu dwaj zawodnicy z Ukrainy: Władimir Fedoczenko i Andriej Griszczenko.
Kadra piłkarzy Chemika Police przed sezonem 1996/1997:
Bramkarze: Robert Kamiński, Paweł Masicz, Przemysław Norko
Obrońcy: Piotr Blasius, Adam Pacholik, Zbigniew Sładkiewicz, Andrzej Starczewski, Sylwester Zdrojewski, Tomasz Zientek, Artur Kałużny, Jarosław Gralewicz, Marek Woźniak
Pomocnicy i Napastnicy: Józef Rembisz, Sebastian Mindziul, Arkadiusz Szewczyk, Mariusz Szmit, Piotr Masicz, Andrzej Kamiński, Zbigniew Skowron, Krzysztof Wereszczyński, Marcin Kurowski, Dariusz Kęsy, Krzysztof Mikuła, Krzysztof Brożyna, Jacek Bęćkowski, Wiesław Marciński, Marcin Flejter, Marek Sajewicz
Kadra piłkarzy Chemika Police przed rundą wiosenną:
Bramkarze: Paweł Masicz, Przemysław Norko, Łukasz Kopczyński
Obrońcy: Piotr Blasius, Tomasz Oleszek, Marek Walburg, Paweł Fornalik, Zbigniew Sładkiewicz, Andrzej Starczewski, Sylwester Zdrojewski, Tomasz Zientek, Artur Kałużny, Jarosław Gralewicz, Marek Woźniak
Pomocnicy i Napastnicy: Józef Rembisz, Arkadiusz Szewczyk, Mariusz Szmit, Piotr Masicz, Andrzej Kamiński, Krzysztof Wereszczyński, Dariusz Kęsy, Krzysztof Brożyna, Wiesław Marciński, Marcin Flejter, Jarosław Sapiński, Adam Benesz, Tomasz Brzozowski
Sezon 1997/98.
II liga. Przedostatnia pozycja w tabeli (16) i spadek. Do najlepszych strzelców drużyny należeli: Griszczenko, Szmit 3 bramki. Trenerem od początku rundy był Zbigniew Kozłowski, którego na stanowisku trenera zmienił Jerzy Jatczak, Zbigniew Kropidłowski – asystent. Na wiosnę na stanowisku trenera zmienił go Eugeniusz Różański.
Przed rozpoczęciem rozgrywek sezonu z zespołu odeszli: Jarosław Sapiński (główny snajper zespołu), Marek Walburg, Andrzej Starczewski, Sylwester Zdrojewski, Przemysław Norko, Andrzej Kamiński oraz Józef Rembisz i Andriej Griszczenko. Ci dwaj ostatni wrócili wiosną na stadion przy ul. Siedleckiej, ale nie byli już w stanie pomóc w utrzymaniu II ligi.
Zarząd Chemik Sport spółka z o.o.: Arkadiusz Grochulski – prezes, Andrzej Kiezik – wiceprezes, Jerzy Kobylański – wiceprezes, Andrzej Tuchowski – członek zarządu, Leszek Guździoł – członek zarządu.
Kadra zespołu Chemika przed rundą wiosenną:
Sezon 1998/99.
III liga. 8 pozycja na koniec rozgrywek.
Kadra Chemika Police przed rundą jesienną:
Kadra Chemika Police przed rundą wiosenną:
Sezon 1999/2000.
III liga. Kolejna zmiana nazwy na Pomerania Police. 2. miejsce na koniec sezonu. Udane występy Pomeranii w Pucharze Polski, gdzie odpadli dopiero w 1/4 finału po dwumeczu z Polonią Warszawa.
Działacze Klubu: Prezes: Arkadiusz Grochulski, Członek Zarządu: Jerzy Kobylański i Hieronim Michalak, Trener: Zbigniew Mandziejewicz, asystent: Stefan Machaj, Masażysta: Marian Jusza, Kierownik drużyny: Andrzej Stęczniewski
Kadra Pomeranii Police przed rundą wiosenną:
Sezon 2000/2001.
III liga. Zespół występujący pod nazwą Pomerania Police zajmuje ostatecznie 12 lokatę.
Sezon 2001/2002.
III liga. Kolejna zmiana nazwy. Powstaje Klub Piłkarski Police. 6 pozycja na koniec sezonu. Trenerem zespołu jest Jan Jucha.
Sezon 2002/2003.
III liga. Klub boryka się z olbrzymimi kłopotami finansowymi co odzwierciedla ostatnie miejsce w tabeli i po wielu latach spadek z III ligowych rozgrywek do IV ligi. Do najlepszych strzelców drużyny należeli: Fleiter 9, Górski 3.
Sezon 2003/2004.
IV liga. 8 pozycja na koniec rozgrywek. Do najlepszych strzelców drużyny należeli: Bitkowski 14, Fila, Piotrowski 11, Miśta, Górski, Tuński 5.
Działacze: prezes – Krzysztof Ostrowski, wiceprezes – Waldemar Echaust, kierownik drużyny – Andrzej Stęczniewski, trener – Waldemar Jaskulski
Kadra piłkarzy przed sezonem:
Sezon 2004/2005.
IV liga. Powrót na III ligowe boiska. Do najlepszych strzelców drużyny należeli: Gunia 25, Kinczel 11, Bitkowski, Tuński 8.
Sezon 2005/2006.
III liga. 10 pozycja na koniec sezonu gwarantująca pozostanie w gronie III ligowców. Do najlepszych strzelców drużyny należeli: Górski 7, Echaust, Gunia, Sylwesiuk 5.
Od czerwca 2006 obowiązki Prezesa Klubu pełni Wojciech Królak.
Sezon 2006/2007.
III liga. 16 – ostatnia pozycja w tabeli końcowej rozgrywek. Zespół prowadzi duet trenerski Józef Rembisz – Janis Wakatinakis, zmieniony w trakcie sezonu (17 kwietnia) przez Jan Kępa. Zmiana nie przynosi oczekiwanego efektu. Po zakończeniu sezonu Kępa rezygnuje z prowadzenia drużyny. Przed degradacją broni zespół wycofanie się z przyszłorocznych rozgrywek rezerw Lecha Poznań i Amiki Wronki oraz ogłoszenie upadłości przez Kanię Gostyń. Do najlepszych strzelców drużyny należeli: Ciołek Przemysław (9), Bejnierowicz (6) i Miśta (4).
Kadra zespołu KP przed rundą jesienną:
Kadra zespołu KP przed rundą wiosenną:
Zimą, 17 stycznia 2007 Prezes Królak ustępuje ze stanowiska, zaś tymczasowym Prezesem zostaje Maciej Dolak. Po zakończeniu rozgrywek 11 czerwca 2007 w klubie zostaje zwołane Walne Zgromadzenie Członków Klubu Piłkarskiego Police w trakcie którego wybrano nowe władze Klubu. Nowym Prezesem został związany od kilkunastu lat z polickim klubem Waldemar Echaust.
Sezon 2007/2008.
III liga. Przed sezonem zespół obejmuje Marek Czerniawski. Na finiszu rozgrywek zespół zajmuje 8. miejsce w tabeli grupy i przez kilka tygodni po zakończeniu sezonu oczekuje na ostateczne decyzje określające w której lidze będzie występował w nowym sezonie. Ostatecznie Departament Rozgrywek i Licencji PZPN przyznaje Chemikowi prawo do gry w zreformowanej II lidze. Reforma ligi po zakończeniu sezonu 2007/08 polegała na zmianie nazewnictwa lig oraz połączeniu grup III ligi. Grupa 2 i 3 po połączeniu utworzyły zachodnią grupę II ligi, zaś grupa 1 i 4 grupę wschodnią. Główną przyczyną opóźnień w ustalaniu składu poszczególnych lig były karne degradacje za korupcję oraz zamieszanie z przyznawaniem licencji na prawo do gry w Ekstraklasie i I lidze.
W czerwcu 2008 roku zwołano Nadzwyczajne Walne Zgromadzenie Członków Klubu. Walne podjęło decyzję o zmianie nazwy klubu z Klub Piłkarski Police na Klub Piłkarski Chemik Police. Zmiana podyktowana była chęcią powrotu w rocznicę 40-lecia klubu do historycznej, zakorzenionej w regionie nazwy.
Kadra KP Police przed rundą jesienną:
Kadra przed rundą wiosenną:
Sezon 2008/2009.
II Liga, grupa Zachodnia. Klub z Polic uzyskał 28 punktów i zajął XVII (spadkowe) miejsce. Mimo że Kotwica Kołobrzeg oraz spadkowicz z I Ligi, Odra Opole wycofali się z rozgrywek, władze klubu postanowiły, że z powodów finansowych nie będą się ubiegać o zwalniane miejsca w II Lidze.
Sezon 2009/2010.
Chemik Police grał w III lidze, gr. pomorsko-zachodniopomorskiej. Drużyna zakończyła sezon na XII pozycji, mając na koncie 37 punktów.
Sezon 2010/2011.
Chemik Police grał w III lidze, grupie pomorsko-zachodniopomorskiej. Drużyna zakończyła sezon na 12. miejscu. Na półmetku rozgrywek doszło do zmiany trenera. Michała Zygonia zastąpił Mariusz Szmit. Zespół zajmował wtedy 15 (przedostatnie) miejsce.
Sezon 2011/2012.
Chemik nadal grał w III lidze, grupie pomorsko-zachodniopomorskiej. Zespół zakończył sezon na 8. miejscu zdobywając 39 punktów.
Sezon 2012/2013.
Chemik Police wciąż grał w III lidze, grupie pomorsko-zachodniopomorskiej. Zespół skończył sezon na 11. miejscu, ex aequo z rezerwami Pogoni Szczecin. Chemik zdobył 38 punktów – o dwa więcej, niż wymagane było do utrzymania w lidze.
Sezon 2013/2014.
Chemik Police grał czwarty sezon w grupie pomorsko-zachodniopomorskiej III ligi. Drużyna Chemika była ostatnią, która utrzymała się w lidze, zajmując 13. miejsce z dorobkiem 33 punktów. Doszło do zmiany prezesa: Krzysztofa Borgera zastąpił we wrześniu 2013 roku Tomasz Zając.
Sezon 2014/2015.
Piąty sezon Chemika Police w III lidze był już niezwykle udany. Przed startem sezonu doszło do zmiany trenera. Po 4 latach Mariusza Szmita zastąpił w lipcu 2014 roku Andrzej Tychowski. Drużyna pod jego wodzą zakończyła sezon na 5. miejscu z dorobkiem 50 punktów, tracąc 18 do pierwszego Gryfa Wejherowo.
Sezon 2015/2016.
Szósty sezon w III lidze zakończył się wycofaniem drużyny z rozgrywek po rundzie jesiennej, w związku z czym Chemik został sklasyfikowany na ostatnim (szesnastym) miejscu.
Sezon 2016/2017.
Drużyna Chemika przystąpił do rozgrywek szczecińskiej grupy ligi okręgowej (szósty poziom ligowy). Zakończyła sezon na trzecim miejscu zdobywając 69 punktów – tyle samo, co druga Rega Trzebiatów. Jednakże mając gorszy bilans bezpośrednich meczów, Chemik do IV ligi nie awansował.
Sezon 2017/2018.
Drużyna zwycięża w klasyfikacji szczecińskiej ligi okręgowej, wygrywając 28 z 30 meczów, remisując dwa i nie odnotowując ani jednej porażki (86 punktów, bilans bramkowy 141:6). Wraz z rezerwami Błękitnych Stargard zespół awansuje na piąty poziom rozgrywkowy.
Sezon 2018/2019.
Chemik występuje w zachodniopomorskiej IV lidze. Jako beniaminek powraca do III ligi.
Sezon 2019/2020.
Chemik w rozgrywkach III ligi zajmuje 11. miejsce (sezon zostaje zakończony po 18 kolejkach ze względu na pandemię).
Sezon 2020/2021.
Chemik w rozgrywkach III ligi zajmuje 21. miejsce i spada do IV ligi.
Sezon 2021/2022.
Chemik w rozgrywkach IV ligi zajmuje 7. miejsce.

</doc>
<doc id="591810" url="https://pl.wikipedia.org/wiki?curid=591810" title="Kalendarium historii Polski">
Kalendarium historii Polski

Kalendarium historii Polski – uporządkowany chronologicznie, począwszy od czasów najdawniejszych aż do współczesności, wykaz dat i wydarzeń z historii Polski.

</doc>
<doc id="591811" url="https://pl.wikipedia.org/wiki?curid=591811" title="Rodło Kwidzyn">
Rodło Kwidzyn

Rodło Kwidzyn – polski klub piłkarski z siedzibą w Kwidzynie, założony w 1946 roku. Aktualnie występuje w Klasa A w piłce nożnej. Herbem zespołu z Kwidzyna jest historyczny znak Rodła używany m.in. przez Związek Polaków w Niemczech.
Kadra na sezon 2016/17.
Pierwsza drużyna:

</doc>
<doc id="591813" url="https://pl.wikipedia.org/wiki?curid=591813" title="Victoria Koronowo">
Victoria Koronowo

Victoria Koronowo - polski klub piłkarski z siedzibą w Koronowie, założony 17 kwietnia 1971 jako "LZS Victoria Buszkowo".
Historia.
Klub założono w 1971 roku w Buszkowie pod nazwą "LZS Victoria Buszkowo". W 1975 drużynę przeniesiono do Mąkowarska, zmieniając równocześnie jej nazwę na "Victoria Mąkowarsko", zaś na początku lat 90., po kolejnej przeprowadzce - tym razem do Koronowa - zespół przyjął obecną nazwę MGLKS Victoria Koronowo.

</doc>
<doc id="591814" url="https://pl.wikipedia.org/wiki?curid=591814" title="Dialekt owerniacki">
Dialekt owerniacki

Dialekt owerniacki ("Auvernhat", ) – etnolekt romański uznawany za dialekt języka oksytańskiego, używany w Owernii. 
Składa się dwóch dialektów: górnoowerniackiego ("haut-auvergnat") i dolnoowerniackiego ("bas-auvergnat"), wykazujących znaczne odrębności. Wzajemna zrozumiałość jest ograniczona.

</doc>
<doc id="591815" url="https://pl.wikipedia.org/wiki?curid=591815" title="Dialekt wiwaroalpejski">
Dialekt wiwaroalpejski

Dialekt wiwaroalpejski (oksyt. "vivaroaupenc") – dialekt języka oksytańskiego należący do północnej grupy dialektów tego języka.
Używany jest w południowej Francji i Włoszech, a także w miejscowości Guardia Piemontese w Kalabrii (gdzie znany jest jako "gardiol"). Inne północnooksytańskie dialekty to limuzyński i owerniacki.

</doc>
<doc id="591816" url="https://pl.wikipedia.org/wiki?curid=591816" title="Dialekt limuzyński">
Dialekt limuzyński

Dialekt limuzyński ("lemosin", ) – dialekt romański, używany w regionie Limousin we Francji. Jest uznawany za dialekt języka oksytańskiego. Bywa również uznawany za dialekt języka francuskiego, jednak nie jest to uzasadnione z historycznego i lingwistycznego punktu widzenia. 
Odmiany dialektalne: górnolimuzyński ("haut-limousin") i dolnolimuzyński ("bas-limousin"). 
Obecnie zanikający.

</doc>
<doc id="591818" url="https://pl.wikipedia.org/wiki?curid=591818" title="Lechia Zielona Góra">
Lechia Zielona Góra

Lechia Zielona Góra – polski klub piłkarski, który swoją siedzibę ma w Zielonej Górze i został założony w 1946 roku.
Historia klubu.
W 1946 roku przy fabryce wagonów i mostów powstał jeden z pierwszych klubów piłkarskich w Zielonej Górze Robotniczy Klub Sportowy „Wagmo” (skrót od „Wagony i Mosty” – czyli nazwy fabryki, będącej protoplastą „Zastalu”). Podczas reorganizacji sportu klub trafił do zrzeszenia „Stal” w 1951 roku, chociaż nazwę zmieniono już w roku 1949. W 1952 roku zielonogórski zespół został zaproszony do rozgrywek II ligi jako reprezentant utworzonego dwa lata wcześniej województwa zielonogórskiego. „Stal” zajęła ostatnie 10. miejsce w lidze i po jednym sezonie pożegnała się z zapleczem ekstraklasy. W 1955 roku klub przyjął nazwę Klub Sportowy „Zastal”. W lutym 1957 roku, na fali przekształceń prawnych (przemianowanie kół w kluby), nastąpiła zmiana nazwy na Klub Sportowy „Lechia”. W strukturę nowego klubu włączono także koło sportowe "Zgrzeblarek". Prezesem został Kucera, a skład zarządu uzupełnili: Wietrzyński, Gałka, Smerda i Marciniak. 
W 1967 roku ponownie wrócono do nazwy Zakładowy Klub Sportowy „Zastal”. W sezonie 1973/1974 drużyna zagrała ponownie na zapleczu ekstraklasy zajmując 14. miejsce i po raz drugi spadła z II ligi po jednym sezonie. W 1979 roku zakłady Zastal zaprzestały wspierania klubu, a w konsekwencji sekcja piłkarska połączyła się z MZKS „Budowlani” w Międzyzakładowy Budowlany Klub Sportowy „Lechia”. 
W sezonie 1986/1987 drużyna osiągnęła największy sukces w Pucharze Polski – najpierw pokonała w 1/16 finału I-ligowego (ówczesna Ekstraklasa) Lecha Poznań na własnym stadionie przy obecności 5 tysięcy widzów 4:2 (po dogrywce), a następnie zespół awansował do ćwierćfinału Pucharu Polski gdzie u siebie przy 6 tys. widzów pokonał występujący również w I lidze ŁKS Łódź 2:1, jednak w rewanżu Lechia przegrała po dogrywce 1:4. W 1990 roku w miejsce MBKS „Lechia” powołano Zielonogórskie Towarzystwo Piłkarskie „Lechia-Polmozbyt”. Sezony od 1995/1996 do 1998/1999 klub rozgrywał na zapleczu ekstraklasy, a miejsce 12. było najlepszym jakie drużyna w tym czasie zajęła. 
W 2000 roku dokonano fuzji z Piastem Czerwieńsk i przyjęto nazwę ASPN „Zryw”, a w 2001 roku z Lechem Sulechów w wyniku czego przyjęto nazwę KS „Lech-Zryw”, następnie KS „Lech-Zryw Sulma” i ostatecznie KS „Lech Sulma”. 25 stycznia 2005 roku klub powrócił do historycznej nazwy KS „Lechia”. W 2008 roku zielonogórska drużyna dokonała fuzji z Fadomem Nowogród Bobrzański. Latem 2012 roku UKP Zielona Góra wchłonął Lechię po której przejął miejsce w III lidze i rozpoczął działalność sportową pod nazwą Stelmet UKP Zielona Góra i tym samym Lechia przestała istnieć. 15 czerwca 2017 roku legendy Lechii zagrały w meczu wspomnień. W styczniu 2018 roku zespół Lechii zagrał charytatywny mecz na hali podczas Wielkiej Orkiestry Świątecznej Pomocy w Zielonej Górze. 
W lipcu 2019 roku Lechia została reaktywowana na bazie piłkarskiego Klubu Sportowego Falubaz i przystąpiła do rozgrywek III ligi (grupa III).
Lechia Zielona Góra posiadała także sekcję piłki nożnej kobiet.
Stadion.
Lechia mecze rozgrywa na Stadionie MOSiR w Zielonej Górze przy ul. Sulechowskiej 37. Dane techniczne obiektu:
Zespół rozgrywa również swoje spotkania na boisku dolnym obok stadionu, na tzw. „Dołku”. Jego pojemność wynosi 1000 miejsc, a wymiary boiska to 105 m na 70 m.
Wychowankowie.
Wychowankiem zielonogórskiego klubu jest m.in. Krzysztof Jutrzenka. W klubie szkolili się także m.in. Emil Drozdowicz, Marek Czerniawski, Maciej Murawski, Piotr Leciejewski, Paweł Wojciechowski i Łukasz Juszkiewicz. Lechia współpracowała z Lubuską Szkołą Piłkarstwa Młodzieżowego Zielona Góra.

</doc>
<doc id="591819" url="https://pl.wikipedia.org/wiki?curid=591819" title="Stebnik (budynek)">
Stebnik (budynek)

Stebnik – specjalny budynek, do którego przenosi się pnie pszczele na okres zimy. Stebnik powinien zapewniać spokój, ciemność, temperaturę ok. 0-6 °C, odpowiednią niezbyt wysoką wilgotność 75-85%, odpowiednią wymianę powietrza i dostęp do każdego ula. Jest to budowla częściowo lub całkowicie zagłębiona w ziemi mające izolowane ściany i strop. Podłogi posypuje się gruboziarnistym piaskiem lub trocinami. Ule wstawia się na półki dookoła ścian lub w rzędach jeden na drugim. Dla zapewnienia ciągłego dopływu świeżego powietrza w jednej ze ścian wmontowuje się kanał wentylacyjny wlotowy a w suficie po przeciwległej stronie kanał wylotowy.
Zaletą stosowania stebnika jest zmniejszone zużycie miodu w czasie zimy i mniejszy tak zwany osyp zimowy. Stebnik z uwagi na koszt wykonania w warunkach klimatycznych polski nie jest stosowany. 
Do zimowania stosowano niekiedy doły lub rowy ziemne przykryte z góry deskami i słomą, lub przenoszono ule do stodoły, szopy, suchej piwnicy.

</doc>
<doc id="591823" url="https://pl.wikipedia.org/wiki?curid=591823" title="Pogoń Świebodzin">
Pogoń Świebodzin

Pogoń Świebodzin – polski klub piłkarski, który swoją siedzibę ma w Świebodzinie.
Historia klubu.
W 1953 roku w wyniku fuzji Spójni i Unii Świebodzin powstała „Pogoń” Świebodzin. W 1958 roku „Pogoń” dokonała fuzji z Termostalem Świebodzin i zmieniła nazwę na „Olimpia” Świebodzin. W 1966 roku w miejsce rozwiązanej Olimpii powstał Zakładowy Klub Sportowy „Pogoń” Świebodzin, który znalazł się pod opieką Lubuskich Fabryki Mebli w Świebodzinie. W 1996 roku zmieniono nazwę na Klub Sportowy „Pogoń” Świebodzin. W sezonie 1996/1997 III ligi Pogoń zajęła 2. miejsce, co pozostaje największym sukcesem ligowym klubu. Sezon później drużyna odniosła kolejny sukces – 1/16 finału Pucharu Polski, gdzie przegrała na własnym stadionie 1:3 (po dogrywce) z występującą w ekstraklasie Amiką Wronki. W 2009 roku zmieniono nazwę klubu na Miejski Klub Sportowy „Pogoń” Świebodzin. W latach 2013–2017 klub zmagał się z problemami organizacyjnymi i przez większość okresu był nieaktywny. W 2017 roku został reaktywowany na bazie klubu „Santos” Świebodzin jako Miejskie Towarzystwo Sportowe „Pogoń” Świebodzin i w sezonie 2018/2019 występuje w lubuskiej grupie IV ligi.
Stadion.
Pogoń swoje domowe mecze rozgrywa na Stadionie Miejskim przy ulicy Sikorskiego 25 w Świebodzinie, otwartym w 1955 roku. Dane techniczne obiektu:

</doc>
<doc id="591825" url="https://pl.wikipedia.org/wiki?curid=591825" title="Polonia Słubice">
Polonia Słubice

Polonia Słubice – polski klub piłkarski z siedzibą w Słubicach, oficjalnie założony w październiku 1993 r., od 20 czerwca 2002 r. wpisany do rejestru stowarzyszeń, jednak kontynuujący tradycje sześciu wcześniejszych klubów i sekcji piłarskich w Słubicach, działających od sierpnia 1945 r. (kolejno "Kotwica", "Gwardia", "Ogniwo", "Odra", "Słubiczanka", "Komes"). W sezonie 2021/2022 Polonia występuje w rozgrywkach IV ligi lubuskiej.
Historia.
Pod koniec sierpnia 1945 r. został powołany pierwszy klub sportowy w Słubicach „Kotwica”. W 1954 r. został przejęty przez klub „Gwardia”, który trzy lata później został rozwiązany, a w jego miejsce powstało Koło Sportowe „Ogniwo”. Jednak z powodu braku zainteresowania władz Ogniwo przestało istnieć. Wówczas powstała drużyna piłkarska KS „Odra”, która w 1959 r. połączyła się z kołem sportowym „Czarni” i zmieniono nazwę na KS „Słubiczanka”. 20 grudnia 1966 roku powołano Międzyzakładowy Ludowy Klub Sportowy „Odra”, który przestał istnieć 31 grudnia 1977 r.
W jego miejsce powołano 1 stycznia 1978 r. Międzyorganizacyjny Ludowy Klub Sportowy „Komes”, którego siedziba mieściła się w SMOK-u, a barwy ustalono na pomarańczowo-zielono-granatowe. We wrześniu 1986 r. władze ZPO „Komes” wystosowały pismo, w którym wycofały zgodę na dalsze wykorzystywanie nazwy „Komes”. 9 kwietnia 1987 r. na zebraniu sprawozdawczo-wyborczym członkowie klubu przyjęli oficjalnie nazwę „MLKS”.
W październiku 1993 r. podczas walnego zebrania sprawozdawczo-wyborczego zmieniono status klubu na miejski, a nazwę na Klub Sportowy „Polonia” Słubice. W 1994 r. powołano zespół rezerw. W sezonie 1994/1995 Polonia wywalczyła awans do klasy makroregionalnej (IV poziom) oraz zdobyła po raz pierwszy w historii Puchar Polski na szczeblu wojewódzkim. Po jednym sezonie – 1995/1996 – spędzonym w klasie „M” klub wywalczył historyczny awans do rozgrywek centralnych (III liga) oraz przystąpił do Pucharu Polski na szczeblu centralnym w którym zagrał pierwszy raz w historii dochodząc do rundy II. W lutym 1997 r. zmieniono nazwę z Klub Sportowy na Miejski Klub Sportowy Polonia. Sezon 1997/1998 w III lidze klub zakończył na czwartym miejscu ze stratą 9 pkt. do lidera co do tej pory pozostaje najwyższym osiągnięciem ligowym klubu. W ostatnim swoim sezonie III ligi (1999/2000) klub zajął 16 pozycję i spadł do IV ligi lubuskiej.
Po trzech sezonach spędzonych w IV lidze lubuskiej w sezonie 2002/2003 klub wywalczył awans po raz drugi w historii do III ligi. Jednak przez pierwsze trzy sezony klub nie radził sobie najlepiej unikając spadku tylko dzięki problemom innych klubów. W sezonie 2006/2007 Polonia powtórzyła pozycję z sezonu 1997/1998 zajmując ponownie czwarte miejsce w III lidze aczkolwiek tracąc do lidera 14 pkt., zdobywając mniej punktów i mając gorszy bilans bramkowy niż przed dziewięcioma sezonami. Kolejny sezon 2007/2008 klub zakończył na 6 pozycji dzięki czemu zapewnił sobie miejsce w reformowanej III lidze, która od następnego sezonu nazywała się II liga i liczbę grup zmniejszono z czterech do dwóch. W następnym sezonie 2008/2009 już II ligi drużyna zajęła ostatnie 16 miejsce jednak znów unikając spadku dzięki wycofaniu się z rozgrywek innych klubów. W tym samym sezonie drużyna rezerw grająca w A-klasie wywalczyła awans do klasy okręgowej. W sezonie 2009/2010 klub w rozgrywkach centralnych Pucharu Polski uzyskał najlepszy wynik w historii dochodząc do 1/16 finału gdzie przegrał dopiero z ekstraklasowym Piastem Gliwice. W tym samym czasie w lidze klub zajął 12 miejsce.
25 stycznia 2011 r. po rozegraniu rundy jesiennej zarząd klubu podjął decyzję o wycofaniu drużyny z rozgrywek II ligi, grupy zachodniej. Klub spadł automatycznie o 2 klasy niżej, czyli do IV ligi, lecz aby dograć sezon w rundzie wiosennej przystąpił do gorzowskiej klasy okręgowej gdzie pierwszy skład zastąpił drużynę rezerw. W sezonie 2011/2012 klub przystąpił do rozgrywek IV ligi lubuskiej w której po rundzie jesiennej był wiceliderem, a na koniec sezonu zajął 4 miejsce. Sezon 2012/2013 klub zakończył na przedostatniej pozycji w IV lidze spadając tym samym do gorzowskiej klasy okręgowej. Na początku sezonu LZS Odra Pławidło stała się drużyną rezerw i występowała w A-klasie jako Polonia II Słubice, jednak po sezonie drużynę rozwiązano. Przed sezonem 2013/2014 MKS Polonia Słubice połączył się ze Słubickim Klubem Piłkarskim Słubice i zmienił nazwę na SKP/Polonia Słubice.
Po spadku do A-klasy fuzja została rozwiązana i klub powrócił do tradycyjnej nazwy. W sezonie 2014/2015 klub po rocznym pobycie w A-klasie awansował do gorzowskiej grupy klasy okręgowej. W tym samym sezonie klub obchodził 70-lecie istnienia, podczas którego rozegrano mecz z Pogonią Lwów. Od sezonu 2015/2016 do 2017/2018 zespół występował w rozgrywkach klasy okręgowej, gdzie w dwóch pierwszych sezonach plasował się w czołówce tabeli, a w 2018 r. zajął 1. miejsce i wywalczył awans do IV ligi lubuskiej, w której pozostaje do dzisiaj.
Stadion.
Polonia swoje domowe mecze rozgrywa na Stadionie SOSiR położonym przy ul. Sportowej 1 w Słubicach. Obiekt ma pojemność 7 tys. miejsc, w tym 3056 siedzących. Stadion posiada oświetlenie treningowe. Płyta boiska ma wymiary 105 × 60 m. Najwyższa frekwencja na stadionie padła podczas meczu Pucharu Polski w 1995 r. – 5000 widzów.
W 2009 r. zostało wyremontowane jedno z czterech boisk treningowych, które zostało wyposażone w sztuczną murawę, oświetlenie 4-masztowe oraz trybunę na 336 widzów.
Zarząd MKS Polonia Słubice.
Zarząd:
Poprzedni prezesi zarządu:
Skład drużyny seniorskiej.
Skład w sezonie 2002/2003.
Źródło: 90minut.pl
Skład w sezonie 2003/2004.
Źródło: 90minut.pl
Skład w sezonie 2004/2005.
Źródło: 90minut.pl
Skład w sezonie 2005/2006.
Źródło: 90minut.pl
Skład w sezonie 2006/2007.
Źródło: 90minut.pl
Skład w sezonie 2007/2008.
Źródło: 90minut.pl
Skład w sezonie 2008/2009.
Źródło: 90minut.pl
Skład w sezonie 2009/2010.
Źródło: 90minut.pl
Skład w sezonie 2010/2011.
Źródło: 90minut.pl
Skład w sezonie 2017/2018.
Źródło: Slubice24.pl
Wychowankowie.
Wychowankami słubickiego klubu są m.in. Łukasz Fabiański, Krzysztof Kaczmarczyk i Tomasz Kułkiewicz.
Udział Polonii U19 w Centralnej Lidze Juniorów.
Źródło: sofascore.com
Zarząd UKS Polonia Słubice.
Młodzieżowym zapleczem MKS Polonia Słubice pozostaje UKS Polonia Słubice, uczniowski klub sportowy powołany w 2003 r., posiadający własny statut, wybierający swój odrębny zarząd i kadrę trenerską.
Zarząd UKS Polonia Słubice kadencji 2015-2019:
Zarząd UKS Polonia Słubice kadencji 2019-2023:
Trenerzy juniorów.
Trenerzy juniorów:
Trenerzy juniorów starszych (juniorów A):
Trenerzy juniorów średnich:
Trenerzy juniorów młodszych (juniorów B):
Trenerzy trampkarzy (juniorów C):
Hymn klubowy.
Tekst: Mirosław Wrzesiński (2007). Aranżacja muzyczna: Tomasz Pilarski, Tomasz Stefański.

</doc>
<doc id="591830" url="https://pl.wikipedia.org/wiki?curid=591830" title="Skalnik Gracze">
Skalnik Gracze

LKS „Skalnik” Gracze – polski klub piłkarski z siedzibą w Graczach, założony w 1953 roku. Aktualnie występuje w IV lidze, w grupie opolskiej. Najwyższy poziom ligowy, jaki osiągnął klub to III liga (według starej nomenklatury) oraz gra w Pucharze Polskim na szczeblu centralnym. Barwy klubowe są: zielono-czarno-żółte. Najlepszym strzelcem w historii klubu jest Zygmunt Bąk zdobywca 387 bramek nie wliczając meczów pucharowych. Historia występów udokomentowana na oficjalnej stronie klubu:

</doc>
<doc id="591831" url="https://pl.wikipedia.org/wiki?curid=591831" title="Druk bezadresowy">
Druk bezadresowy

Druk bezadresowy – forma reklamy, realizowanej za pośrednictwem poczty. Polega na kolportażu druków i folderów reklamowych, traktowanych w tym przypadku jak listy bez podanego adresu pocztowego.
Jest to nieopatrzona oznaczeniem adresata i adresem informacja pisemna lub graficzna, zwielokrotniona za pomocą technik drukarskich lub podobnych, utrwalona na papierze albo innym materiale, używanym w drukarstwie, w tym książkę, katalog, dziennik lub czasopismo.

</doc>
<doc id="591834" url="https://pl.wikipedia.org/wiki?curid=591834" title="Iodotropheus">
Iodotropheus

Iodotropheus – rodzaj słodkowodnych ryb okoniokształtnych z rodziny pielęgnicowatych (Cichlidae).
Występowanie.
Gatunki endemiczne jeziora Malawi w Afryce.
Klasyfikacja.
Gatunki zaliczane do tego rodzaju:
Gatunkiem typowym jest "Iodotropheus sprengerae".

</doc>
<doc id="591836" url="https://pl.wikipedia.org/wiki?curid=591836" title="Stilon Gorzów Wielkopolski">
Stilon Gorzów Wielkopolski

ZKS Stilon Gorzów Wielkopolski – polski wielosekcyjny klub sportowy z Gorzowa Wielkopolskiego.

</doc>
<doc id="591837" url="https://pl.wikipedia.org/wiki?curid=591837" title="Jaga Jazzist">
Jaga Jazzist

Jaga Jazzist – norweski zespół muzyczny, grający muzykę eksperymentalną z pogranicza jazzu, rocka i muzyki elektronicznej. Został założony w 1994 r. przez braci Larsa i Martina Horntvethów.

</doc>
<doc id="591838" url="https://pl.wikipedia.org/wiki?curid=591838" title="TOR Dobrzeń Wielki">
TOR Dobrzeń Wielki

TOR Dobrzeń Wielki – polski klub piłkarski z siedzibą w Dobrzeniu Wielkim, założony w 1926 roku. Aktualnie występuje w IV lidze w piłce nożnej.
Klub został założony w 1926 roku jako VfR (Verein fur Rasenspiele) Gross Döbern. Po II wojnie światowej przyjął najpierw nazwę Koło Sportowe "Odra", a następnie w 1949 KS "Włókniarz". W 1967 zmieniono nazwę na Terenowe Koło Sportowe "Pogoń", a w 1978 na Ludowy Zespół Sportowy TOR przy Państwowym Ośrodku Maszynowym (POM).

</doc>
<doc id="591840" url="https://pl.wikipedia.org/wiki?curid=591840" title="Piastr">
Piastr

Piastr, piaster, piastra (wł. "piastra" „cienka metalowa blaszka” od gr. "émplastron" „tynk”) – moneta używana w kilku krajach Bliskiego Wschodu, współcześnie tamtejsza jednostka monetarna, spotykana tam także pod nazwami "gurusz, kurusz, kirsz". Piastrami nazywano też hiszpańskie dolary. Była to także nazwa waluty Indochin Francuskich i grubych monet bitych na Dalekim Wschodzie. 
Piastr pojawił się w 1687 w imperium osmańskim jako srebrna moneta (odpowiadająca talarowi) zwana "gurusz" o wadze początkowo 19,24 g, równa 40 para. Ulegał szybkiej dewaluacji, stając się monetą bilonową (w 1810 roku ważył już tylko 4,65 g). Od 1908 piastr równy był 1/100 funta tureckiego (liry tureckiej), a bito go w Turcji do 1928 (do 1981 bito jego wielokrotności w złocie). Od 2005 kurusz stanowi 1/100 liry tureckiej.
Obecnie piastr (występuje także pod nazwą "kirsz") używany jest jako drobna moneta w:
Posługiwano się nim także w innych krajach:
Nazwę tę noszą także duże monety spotykane na Dalekim Wschodzie: bite ze srebra i złota w Annamie w latach 1820–1925 (waga 26-27,5 g) i ze srebra w Kambodży w 1860. W Indochinach Francuskich piastr równy był 100 centymom i używany był w latach 1885–1947.

</doc>
<doc id="591841" url="https://pl.wikipedia.org/wiki?curid=591841" title="Taizz">
Taizz



</doc>
<doc id="591844" url="https://pl.wikipedia.org/wiki?curid=591844" title="Ronneburg">
Ronneburg

Niemcy:
Osoby:
Zobacz też:

</doc>
<doc id="591845" url="https://pl.wikipedia.org/wiki?curid=591845" title="Mare Fecunditatis">
Mare Fecunditatis

Mare Fecunditatis, Mare Foecunditatis (łac. "Morze Żyzności" albo "Morze Obfitości") to morze księżycowe znajdujące się po widocznej stronie Księżyca. Jego średnica to 909 km.
Na północnym zachodzie tego morza wylądowały radzieckie sondy kosmiczne Łuna 16 i Łuna 20.

</doc>
<doc id="591846" url="https://pl.wikipedia.org/wiki?curid=591846" title="Bruenor Battlehammer">
Bruenor Battlehammer



</doc>
<doc id="591848" url="https://pl.wikipedia.org/wiki?curid=591848" title="Ahmad ibn Jahja">
Ahmad ibn Jahja

Ahmad ibn Jahja (ur. 1891, zm. 18 września 1962) – przedostatni król Królestwa Jemenu i przedostatni imam zajdytów od 15 marca 1948. Był najstarszym synem Jahji Muhammada Hamid ud-Dina i jego pierwszej żony Fatimy al-Waszali. Otrzymał domową edukację; w 1918 został gubernatorem Ta’izz, a w 1927 następcą tronu z tytułem "Wali Ahad". Przejął władzę po zabójstwie ojca przez buntowników i obaleniu uzurpatora Sajjida Abdullaha al-Wazira. Utrzymywał bliskie stosunki z „blokiem wschodnim” oraz na krótko włączył kraj do unii z Egiptem i Syrią. W 1961 przeżył zamach, po którym kula rewolwerowa utkwiła mu w plecach. Rana wymagała operacji. Po jego śmierci władzę na kilka dni przejął jego syn Muhammad al-Badr.

</doc>
<doc id="591850" url="https://pl.wikipedia.org/wiki?curid=591850" title="Ahmad bin Jahja">
Ahmad bin Jahja



</doc>
<doc id="591851" url="https://pl.wikipedia.org/wiki?curid=591851" title="Pyszczak rdzawy">
Pyszczak rdzawy

Pyszczak rdzawy ("Iodotropheus sprengerae") – gatunek słodkowodnej ryby z rodziny pielęgnicowatych (Cichlidae). Hodowana w akwariach.
Występowanie.
Gatunek endemiczny jeziora Malawi, spotykana tylko w 4 miejscach, na głębokościach od 1 do 40 m.
Opis.
Długość do około 11 cm. Dymorfizm płciowy trudny do rozpoznania – samce połyskują niebieskim kolorem i mają atrapy jajowe, u samic atrapy występują bardzo rzadko i przeważnie mniej liczne.

</doc>
<doc id="591852" url="https://pl.wikipedia.org/wiki?curid=591852" title="Iodotropheus sprengerae">
Iodotropheus sprengerae



</doc>
<doc id="591853" url="https://pl.wikipedia.org/wiki?curid=591853" title="Uczniowie Ducha Świętego">
Uczniowie Ducha Świętego

Uczniowie Ducha Świętego, Stowarzyszenie Panunistyczne, Kościół Panunistyczny w Rzeczpospolitej Polskiej – samodzielny związek wyznaniowy powstały w Polsce nie posiadający powiązań z innymi nurtami religijnymi. Zwierzchnikiem Kościoła jest Weronika Stęporowska. Organem prasowym wspólnoty jest kwartalnik "Religia radości życia".
Historia.
Powstanie stowarzyszenia Uczniów Ducha Świętego związane było z działalnością chrześcijańskiej mistyczki z Kielecczyzny, Józefy Lesickiej z tarnobrzeskiego (lub Józefy Lenicy), która na przełomie XIX i XX wieku głosiła naukę o nadejściu w 2051 roku "ery Ducha Świętego". 
Po śmierci Józefy Lesickiej jej dzieło kontynuowały córki. W latach osiemdziesiątych XX wieku przystąpiły do organizowania własnej denominacji. Ruch został zarejestrowany 15 lipca 1988 roku. 31 stycznia 1990 roku został wpisany do rejestru kościołów i innych związków wyznaniowych pod nazwą Uczniowie Ducha Świętego.
Doktryna.
Związek stawia sobie za cel rozwijanie duchowego życia swoich członków w oparciu o Nowy Testament, ze szczególnym uwzględnieniem tekstów dotyczących działalności Ducha Świętego i budowania Królestwa Chrystusowego na ziemi. Uczniowie propagują racjonalne myślenie i logiczne rozumowanie przy jednoczesnym zwalczaniu uczucia strachu, niepewności, nieporadności. Rozwijają poczucie własnej wartości i godności.
Członkowie ruchu spotykają się w każdy piątek w godzinach wieczornych na pamiątkę ukrzyżowania Chrystusa oraz na wspólne agapy i zebrania dialogowe. Wyznawcy zobowiązani są do modlitwy indywidualnej wynikającej z potrzeby serca oraz modlitwy zbiorowej przy ważnych okazjach. 
Uczniowie Ducha Świętego uznają duchowe zjednoczenie wszystkich ludzi na zasadzie wzajemnego szacunku bez względu na przynależność do organizacji religijnej. Podstawowym źródłem wiary dla Uczniów Ducha Świętego jest wyłącznie Nowy Testament.
Stowarzyszenie uznaje wiarę w monoteistycznego Boga, Stwórcę Wszechświata, który jest Ojcem wszystkich ludzi. Wyznawcy Kościoła mają własną interpretację dogmatu o Trójcy Świętej. Według doktryny Uczniów Ducha Świętego po prawicy Boga Ojca jest Jezus Chrystus, po lewicy Abraham. Natomiast nad nimi i nad kulą ziemską jest Duch Święty.
Najświętszym miejscem dla Uczniów Ducha Świętego jest osada Kumran nad Morzem Martwym. Według wspólnoty tam bowiem miał przebywać i nauczać Jezus Chrystus. Dniem świątecznym jest piątek, przeznaczony w godzinach wieczornych na uwielbienie Jezusa Chrystusa. Niedziela obchodzona jest jako dzień radości i godziwej rozrywki. Wspólnota nie ma duchowieństwa. Praktyki religijne odbywają się głównie w prywatnych domach podczas spotkań rodzinnych członków związku wyznaniowego.
Wyznawcy Kościoła uznają Kościół rzymskokatolicki za matkę wszystkich Kościołów chrześcijańskich. 

</doc>
<doc id="591859" url="https://pl.wikipedia.org/wiki?curid=591859" title="Wiktor Amazaspowicz Ambarcumian">
Wiktor Amazaspowicz Ambarcumian



</doc>
<doc id="591860" url="https://pl.wikipedia.org/wiki?curid=591860" title="Buddyjska Wspólnota „Zen Kannon”">
Buddyjska Wspólnota „Zen Kannon”

Buddyjska Wspólnota „Zen Kannon” – buddyjski związek wyznaniowy powstały w 1987 roku za sprawą Jakusho Kwonga, który przyjechał do Polski. Podstawową praktyką w tej wspólnocie jest praktyka medytacyjna zwana zazen, której istotą jest poznanie swojej prawdziwej natury, osiągnięcie stanu buddy. Wspólnota liczy ponad 100 osób, spotkania odbywają się regularnie na medytacjach w Warszawie i w innych miejscowościach na terenie całej Polski. Należy do Polskiej Unii Buddyjskiej. Od 31 stycznia 1990 roku wspólnota została wpisana do rejestru.

</doc>
<doc id="591862" url="https://pl.wikipedia.org/wiki?curid=591862" title="Kurlandia i Semigalia">
Kurlandia i Semigalia



</doc>
<doc id="591863" url="https://pl.wikipedia.org/wiki?curid=591863" title="Grand Prix Łotwy na Żużlu 2006">
Grand Prix Łotwy na Żużlu 2006

Wyniki Grand Prix Łotwy, dziewiątej eliminacji Mistrzostw Świata Grand Prix w sezonie 2006.
To pierwsze zawody o Wielką Nagrodę Łotwy.
Lista startowa.
Stawkę 15 stałych uczestników Grand Prix uzupełnili: z dziką kartą Ķasts Puodžuks, natomiast rezerwę toru stanowili Grigorijs Laguta oraz Andrejs Koroļevs.
Obrońcę tytułu Tony Rickardsson, który po GP Włoch ogłosił zakończenie kariery żużlowej, zastąpił pierwszy rezerwowy cyklu Hans Niklas Andersen.
W wyniku losowania (30 sierpnia) ustalono numery startowe (zgodnie z nimi zawodnicy wpisywani są do tabeli biegowej). W nawiasach podano numery stałe – w nich rzeczywiście żużlowcy startowali.
Wyniki.
W żółtym plastronie startował Jason Crump – lider klasyfikacji przejściowej po 8 eliminacjach cyklu.
W różnych źródłach można znaleźć „zdobycz” Puodžuksa w biegu 3. Zanotował on upadek, jednak kontynuował jazdę. Mając jednak sporą stratę, zrezygnował (defekt?), jednak nie zjechał z toru. Został zdublowany, a to oznacza wykluczenie z biegu (także zastosowano powyżej oznaczenie „W”).
Po trzech seriach Richardson zrezygnował z dalszych biegów: w jego miejsce wystartowali zawodnicy „rezerwy toru”.
Opis.
Historyczną, pierwszą edycję Grand Prix Łotwy wygrał Greg Hancock, który niemal zagwarantował sobie tytuł wicemistrza świata (w ostatniej rundzie musi zdobyć 11 punktów).
Najlepszy występ swoich startów zanotował Antonio Lindbäck (drugie miejsce).
Żaden z Polaków nie wystartował w półfinale. Jarosław Hampel był 9., Tomasz Gollob 12., a Piotr Protasiewicz 14.
Tor był wyjątkowo twardy. Poza ostatnim biegiem (atak Hancocka), zawodnicy nie potrafili złapać przyczepności i zaatakować po zewnętrznej stronie toru. Toteż zawody okazały się mało ciekawym widowiskiem, bowiem żużlowcy ograniczali się do jazdy przy krawężniku, a mijanki wynikały jedynie z błędów (odjechanie od krawężnika).

</doc>
<doc id="591865" url="https://pl.wikipedia.org/wiki?curid=591865" title="Dżabal al-Uwajnat">
Dżabal al-Uwajnat

Dżabal al-Uwajnat (1934 m n.p.m.; arab. "جبل العوينات", "" inne nazwy: "Auenat", "Ouenat", "Ouinat", "Owainat", "Uwaynat", "Uweinat", "Uwenat", "Uweynat" itp.) – masyw górski w górach Dżilf al-Kabir na pograniczu Egiptu, Libii i Sudanu. Obszar ten słynie ze znajdujących się tu petroglifów.
W zachodniej części zbudowany jest z intruzji granitowych, ułożonych w pierścień o średnicy około 25 km, zakończony trzema dolinami (wadi) od zachodu: Karkur Hamid, Karkur Idriss i Karkur Ibrahim. Wschodnia część zbudowana jest z piaskowców, kończy się w Karkur Talh. W Karkur Murr znajduje się stale zamieszkana oaza ("Guelta"), Ain al-Brins (Bir Murr).

</doc>
<doc id="591867" url="https://pl.wikipedia.org/wiki?curid=591867" title="Ronneburg (Turyngia)">
Ronneburg (Turyngia)

Ronneburg – miasto w Niemczech, w kraju związkowym Turyngia, w powiecie Greiz], na wysokości 280 metrów n.p.m., w odległości ok. 7 km na wschód od miasta Gera. Liczy 5 212 mieszkańców (2009). Prawa miejskie od roku 1304. 
Sąsiednie gminy to: Großenstein, Hilbersdorf, Kauern, Korbußen, Paitzdorf i Rückersdorf w powiecie Greiz, miasto Gera oraz Löbichau i Posterstein w powiecie Altenburger Land.
Współpraca.
Miejscowości partnerskie:

</doc>
<doc id="591868" url="https://pl.wikipedia.org/wiki?curid=591868" title="Tomogram">
Tomogram



</doc>
<doc id="591869" url="https://pl.wikipedia.org/wiki?curid=591869" title="Jerzy Kichler">
Jerzy Kichler

Jerzy Kichler (ur. 21 czerwca 1947 w Krakowie) – działacz społeczności żydowskiej w Polsce, w latach 1997–2003 przewodniczący Związku Gmin Wyznaniowych Żydowskich w RP, w latach 1999–2003 przewodniczący Gminy Wyznaniowej Żydowskiej we Wrocławiu. W latach 1992–2006 członek zarządu Gminy Wyznaniowej Żydowskiej we Wrocławiu. Członek Rady Religijnej ZGWŻ w RP w latach 2006–2010. Jego działalność znacznie wpłynęła na odrodzenie życia żydowskiego w Polsce po 1989 r.
Życiorys.
Urodził się w Krakowie w rodzinie żydowskiej Olgi i Nesanela Kichlerów. Ojciec Nesanel był ekonomistą, matka Olga stenografką. Siostrą ojca Nesanela była Lena Küchler-Silberman, pedagog, w okresie powojennym założycielka sierocińców żydowskich w Zakopanem i Rabce. Autorka tłumaczonej na wiele języków książki „Moje 100 dzieci”.
W 1971 r. ukończył studia w Akademii Górniczo – Hutniczej w Krakowie. Przez kolejne lata pracował jako automatyk w Krakowie i w Ostrowcu Świętokrzyskim będąc czynnym zawodowo przez okres 11 lat. Na początku kolejnej dekady zaangażował się w opór społeczny przeciwko reżimowi komunistycznemu. Ze względu na udział w protestach po wprowadzeniu stanu wojennego w Polsce w 1981 r. został zwolniony z pracy. W kolejnych latach nie wrócił już do aktywności zawodowej w przemyśle; od 1996 r. prowadzi prywatną firmę. Od 1983 r. współpracował z podziemną Solidarnością najpierw w Krakowie, potem we Wrocławiu. Po rozluźnieniu rygorów systemu komunistycznego mógł wyjechać za granicę, dzięki czemu w latach 1989–1991 odbył studia na Akademii Religii Żydowskiej w Nowym Jorku jako stypendysta Fundacji Luciusa N. Littauera. Od tego czasu jego mentorem jest nowojorska rabin Emily Faust Korzenik z ruchu rekonstrukcjonistycznego w judaizmie.
Od początku lat 80. działa na rzecz odrodzenia w Polsce żydowskiego życia kulturalnego i religijnego, a następnie zaangażował się w dialog międzyreligijny, zwłaszcza dialog między polskimi Żydami a katolikami. W 1984 roku pracował w krakowskim TSKŻ jako instruktor. Uczestniczył w odbudowie struktur organizacji żydowskich gmin wyznaniowych.
W 1992 r. utworzył, a potem kierował Centrum Edukacyjnym Fundacji Ronalda S. Laudera, którego celem było kształcenie żydowskiej młodzieży. Popularyzowało ono judaizm poprzez lekcje języka hebrajskiego, warsztaty oraz otwarte wykłady. Dzięki jego staraniom ta filantropijna instytucja przyczyniła się do sfinansowania żydowskiej Szkoły Podstawowej „Lauder Etz Chaim”. W 1992 r. został wybrany do zarządu wrocławskiego Oddziału Towarzystwa Społeczno-Kulturalnego Żydów w którym inicjował działalność edukacyjną i kulturalną.
Od 1992 Kichler przewodził staraniom o odbudowę będącej w ruinie przez trzydzieści lat Synagogi przy ul. Włodkowica we Wrocławiu. Od tego roku reprezentował Gminę Wyznaniową Żydowską przed polskimi sądami w procesie o odzyskanie prawa posiadania tej Synagogi, zakończonym pozytywnie w 1995 r. W tym samym roku uzyskał dofinansowanie Fundacji Współpracy Polsko – Niemieckiej w wysokości 3,7 mln zł, a później nadzorował odbudowę Synagogi. Zwieńczeniem odbudowy była uroczysta modlitwa w jej wnętrzu 9 listopada 1998 r. z udziałem m.in. premiera Jerzego Buzka, a także przedstawicieli duchowieństwa kościołów chrześcijańskich z kardynałem Henrykiem Gulbinowiczem. Był inicjatorem utworzenia Dzielnicy Wzajemnego Szacunku, skupiającej 4 wyznania.
Kichler był jedną z osób, mających wpływ na powstanie regulacji prawnych odnośnie do gmin żydowskich po 1989 r.; brał udział w redakcji tekstu ustawy z 1997 r. o stosunku państwa do gmin wyznaniowych żydowskich w Rzeczypospolitej Polskiej, która do dziś reguluje status prawny i majątkowy gmin żydowskich.
Od 1997 r. stanął na czele zarządu Związku Gmin Wyznaniowych Żydowskich w Polsce i pozostawał na tym stanowisku do 2003 r. W tym czasie uczestniczył w odbudowie struktur organizacji żydowskich gmin wyznaniowych, w uruchomieniu procesu zwrotu mienia przedwojennych gmin wyznaniowych żydowskich, uzyskaniu możliwości pobierania rent i odszkodowań dla ofiar Zagłady, utworzeniu centralnej Komisji Pomocy Społecznej i oraz skutecznie ubiegał się o obecność przedstawicieli ZGWŻ w kluczowych międzynarodowych organizacjach środowisk żydowskich. Jako przedstawiciel żydowskiej społeczności zabierał głos podczas istotnych kongresów i konferencji międzynarodowych. Czynnie wspierał rząd w procesie włączenia Polski do struktur Unii Europejskiej; był członkiem Narodowej Rady Integracji Europejskiej, zaś w 1997 r. opowiedział się za włączeniem Polski w struktur NATO.
W tym samym czasie był członkiem Komitetu Wykonawczego Europejskiego Kongresu Żydów oraz Światowej Federacji Żydów Polskich. W 2002 r. współtworzył międzynarodową Fundację Ochrony Dziedzictwa Żydowskiego w Polsce, której był współprzewodniczącym do 2004 r.
W latach 1999–2003 był przewodniczącym Wrocławskiej Gminy Wyznaniowej Żydowskiej. W tym czasie liczba formalnych członków Gminy wzrosła z 43 do ponad 300; zwiększyła się także liczba osób zainteresowanych judaizmem. Doprowadził do odrodzenia życia religijnego we Wrocławiu poprzez nowatorskie działania umożliwiające uczestnictwo w liturgii nowym pokoleniom, wprowadzenie stałych piątkowych modlitw i spotkań Kabalat Szabat, zatrudnienie we Wrocławiu w latach 2000–2001 rabina Rona Hoffberga, a następnie w latach 2001–2004 amerykańskiego rabina Iva Caine. Zasiadając w zarządzie, Kichler przyczynił się do restytucji wielu nieruchomości na rzecz Gminy, dzięki czemu uzyskała ona własne środki finansowe na prowadzenie zwiększonej działalności. Jego starania doprowadziły w 2004 r. do sprowadzenia z Republiki Czeskiej manuskryptów i starodruków kolekcji Leona Vitala Saravala – bezcennego zbioru, którego zwrot zza granicy był bezprecedensowy w historii powojennej społeczności żydowskiej.
Od 2008 r. Kichler pracuje w Centrum Informacji Żydowskiej przy Gminie Wyznaniowej Żydowskiej we Wrocławiu jako przewodnik po Synagodze i wykładowca kultury żydowskiej. Odbywa spotkania w szkołach ucząc polskie dzieci szacunku wobec wyznawców judaizmu.
Jego doświadczenie doceniono również na Uniwersytecie Wrocławskim, zlecając mu od 2002 r. zajęcia z zakresu judaizmu w Studium Kultury i Języków Żydowskich, obecnie kierunek Judaistyka.
Opublikował kilkanaście tekstów na temat historii wrocławskich Żydów. Wraz z Tamarą Włodarczyk jest współautorem Przewodnika po żydowskim Wrocławiu (2016), autorem opisów cmentarzy Cosel i Gwarna we Wrocławiu, Synagogi pod Białym Bocianem oraz pogromu listopadowego 1938 r. we Wrocławiu, tekstów opublikowanych przez czasopiśmie „Midrasz”. Obecnie prowadzi blog na portalu WordPress.com.
Jerzy Kichler został odznaczony Krzyżem Oficerskim Orderu Odrodzenia Polski (2015), wyróżniony „Złotą Odznaką Honorową Zasłużony dla Województwa Dolnośląskiego”, „Medalem Merito de Wratislavia – Zasłużony dla Wrocławia”, „Medalem 1000 – lecia Wrocławia” (2015) oraz Złotą Odznaką Towarzystwa Miłośników Wrocławia (2017).
Startował w wyborach do Sejmu w 2005 z listy Partii Demokratycznej – demokraci.pl w okręgu wrocławskim, nie uzyskał jednak mandatu.

</doc>
<doc id="591870" url="https://pl.wikipedia.org/wiki?curid=591870" title="Surma (lud)">
Surma (lud)

Surma – wspólna nazwa nadana przez rząd Etiopii ludom Suri, Mursi i Me'en. W sumie plemiona te w roku 1998 liczyły około 80 tysięcy osób. Brakuje aktualnych danych o liczebności.
Suri lub Shuri to nazwa osiadłego, nubijskiego ludu pasterskiego, a także używanego przezeń języka w Strefie Bench Maji regionu Jedebub Byhierocz, Byhiereseboczynna Hyzbocz w Etiopii, niedaleko i na granicy z Sudanem Południowym. Występują także na zachód od Mizan Teferi. Liczebność w 1988 roku wznosiła około 20 622.
Mursi lub Murzu to nazwa bardzo ściśle powiązanego z Suri osiadłego ludu pasterskiego Nubii, który posługuje się językiem mursi. Język ten w 80% pokrywa się z językiem suri. Lud ten zamieszkuje centrum sąsiedniego do Suri regionu Omo i niziny południowo-zachodniego Jinka w strefie Debub Omo. Sami Mursi nie uważają się za Surma, jednak występują pomiędzy nimi podobieństwa kulturowe i językowe. Liczebność w 1988 około 3258. 
Me'en to nubijskie, osiadłe plemię pasterskie, blisko powiązane z pozostałymi. Posługują się oni językiem o tej samej nazwie, który w ponad 80% pokrywa się z mursi. Występują oni w i w okolicach Bachuma oraz na nizinach na południe, niedaleko rzeki Omo. Liczebność w 1988 około 56 585.
Wszystkie te ludy są zbliżone kulturowo. Ich terenami, o które tradycyjnie rywalizują ze swymi sąsiadami, takimi jak plemię Nyangatom, są niegościnne góry. Rywalizacja ta ostatnimi czasy stała się dość krwawa, od kiedy w Etiopii łatwo o broń automatyczną po Sudańskiej Wojnie Domowej. Władze pozwalają obcokrajowcom na podróżowanie przez te tereny wyłącznie z uzbrojoną ochroną. 
Ludy te wykształciły kulturę siły. Mężczyźni tradycyjnie uczestniczą w walkach na "kije donga". Raz w tygodniu schodzą się oni z różnych wiosek, przebywając nawet dziesiątki kilometrów wąskimi ścieżkami sawanny, by spotkać się na rytualnych walkach kijami "donga". Kij donga ma do 2,5 metra długości i jest zrobiony z bardzo twardego drewna. Walki są dość agresywne i brutalne, z dużym ryzykiem poważnych urazów, a nawet śmierci, choć panuje w nich zasada, że nie można zabić przeciwnika. Walczy się, by udowodnić swoją męskość, rozstrzygnąć osobiste zemsty, a co najważniejsze, by wygrywać żony. Z walkami tymi wiąże się duży prestiż. Mężczyźni zwykle golą głowy na łyso oraz często chodzą nadzy lub skąpo ubrani, nawet podczas walk.
Cechą charakterystyczną plemienia są kobiety, wypychające sobie wargi charakterystycznymi krążkami, o średnicy przekraczającej nawet 12 cm, których rozmiar wskazuje na wielkość posagu kobiety. Kształtowanie ust zaczyna się już u młodych dziewcząt, po usunięciu dolnych zębów, by wpasować w ten sposób krążek. Kobiety rozciągają usta aż do małżeństwa. Jest to jeden z ostatnich ludów świata kultywujących ten zwyczaj, jakkolwiek, wraz z przenikaniem innych kultur, powoli zaczyna on zanikać. Dzieci z tego plemienia bywają pomalowane biała glinką, którą kropkują ciało lub twarz.
Życie we wsi oparte jest zwykle na wspólnocie, dzielącej między siebie bydło i jego produkty (krew i mleko – podobnie jak u Masajów). Na czele wspólnoty stoi wódz, noszący futrzaną koronę kapłana-króla. Jest on zwykle po prostu najbardziej szanowanym starszym i w każdej chwili może być usunięty ze stanowiska. Sam lud jest słabo wykształcony, tylko niewielka część posługuje się amharskim, oficjalnym językiem Etiopii.
Ludy te, a w szczególności Mursi, żyją pod groźbą wysiedlenia z terenów plemiennych oraz zakazu wypasu i uprawy roli na nich. Wiąże się to z polityką Fundacji Afrykańskich Parków, znaną także jako Ochrona Parków Afrykańskich.
Obszary te, jako część większego terenu, w roku 1980 zostały wpisane na Listę światowego dziedzictwa UNESCO.
Surma byli zmuszeni przez władze parków do podpisania (poprzez odcisk palca) dokumentów, których nie byli w stanie przeczytać. Dokumenty te stanowiły zgodę Surma na oddanie ich ziem bez żadnej rekompensaty. Następnie zostały użyte do legalizacji granic Parku Narodowego Omo, który przejęty został przez Parki Afrykańskie. Proces ten, gdy się zakończy, uczyni z Surma „nielegalnych lokatorów” na ich własnej ziemi. Podobny los może czekać inne grupy etniczne tych terenów: Dizi i Nyangatom.
W listopadzie 2004 lokalna policja i władze parku spaliły 463 domów Guji w Parku Narodowym Necz Sar w Etiopii. Ludzie zostali eksmitowani, jakkolwiek bez pozwolenia na opuszczenie terenu, do czasu podpisania przez Fundację Parków Afrykańskich porozumienia z rządem o przejęcie zarządzania nad parkiem.

</doc>
<doc id="591872" url="https://pl.wikipedia.org/wiki?curid=591872" title="Monodram">
Monodram

Monodram (gr. "mónos" – jedyny; "dráma" – działanie) – utwór dramatyczny, w którym występuje tylko jeden bohater.
Monolog bohatera może być skierowany do publiczności teatralnej lub do wyimaginowanego odbiorcy - nieobecnego na scenie. Monolog jest mocno zdialogizowany, bohater cytuje cudze wypowiedzi, imituje rozmowę odpowiadając na przytoczone bądź domniemane pytania postaci, o których mówi.
Odmianę monodramu stanowi one-person show lub one-man-show, czyli jednoosobowy występ aktora (komika, poety) przed publicznością
W monodramie, w przeciwieństwie do monodramatu, nie występują żadne inne osoby niż główny bohater. 
Znane monodramy.
Znanymi przykładami monodramu są:

</doc>
<doc id="591874" url="https://pl.wikipedia.org/wiki?curid=591874" title="Beata Grabarczyk">
Beata Grabarczyk

Beata Grabarczyk (ur. 25 lutego 1971 w Radomiu) – polska dziennikarka i prezenterka radiowo-telewizyjna.
Absolwentka Wydziału Dziennikarskiego Uniwersytetu Warszawskiego. Od 1993 pracowała w Polskim Radiu w IAR. Potem przeszła do Radia Zet. Po grupowym odejściu dziennikarzy z tej stacji w 2000, przeszła do RMF FM. Była też reporterką "Dziennika" w TV4, a następnie reporterką i prezenterką "Wydarzeń" w Polsacie. Do stycznia 2014 prowadziła magazyn "To był dzień" w Polsat News. Do 2018 była szefową anteny Polsat News 2. W tym samym roku została rzeczniczką prasową firmy Emitel.
W styczniu 2020 rozpoczęła współpracę z działem wideo Ringier Axel Springer Polska, gdzie do czerwca prowadziła za pośrednictwem serwisu YouTube oraz portalu internetowego Faktu rozmowy z publicystami i politykami w programie "Koronawirus. Raport Faktu""." Od 10 lipca 2020 prowadzi na antenie Radia Nowy Świat audycje "Deliberatorium" oraz "Punkt widzenia". Początkowo była także w poniedziałki i środy gospodarzem pasma porannego stacji, pt. "Nowy świt," w którym to od 3 sierpnia przeprowadza wyłącznie rozmowy w cyklu publicystycznym, a pozostałą część programu prowadzi od tego czasu Maciej Orłoś. Jest również wydawcą tego programu. 

</doc>
<doc id="591877" url="https://pl.wikipedia.org/wiki?curid=591877" title="Miętustwo">
Miętustwo

Miętustwo – część wsi Ciche położonej w województwie małopolskim, w powiecie nowotarskim, w gminie Czarny Dunajec.
Wieś królewska, położona w drugiej połowie XVI wieku w powiecie sądeckim województwa krakowskiego, należała do tenuty nowotarskiej. W latach 1975–1998 Miętustwo (jako część miejscowości Ciche) administracyjnie należało do województwa nowosądeckiego.
Mimo iż formalnie jest częścią wsi Ciche, to stanowi wyraźnie odrębną część. W Miętustwie znajduje się kościół parafialny pw. NMP Królowej Polski wybudowany w latach 1924–1928 w polskim stylu narodowym. Parafia Najświętszej Maryi Panny Królowej Polski w Miętustwie obejmuje swoim zasięgiem również pewne fragmenty miejscowości Stare Bystre, Ratułów, Czerwienne.
W Miętustwie przyszedł na świat o. Grzegorz Miętus (1869–1956), bernardyn związany z klasztorem w Przeworsku.

</doc>
<doc id="591878" url="https://pl.wikipedia.org/wiki?curid=591878" title="Elżbieta z Branickich Sapieżyna">
Elżbieta z Branickich Sapieżyna

Elżbieta z Branickich Sapieżyna (ur. 1734 – zm. 3 września 1800 w Kodniu) – wojewodzicowa mścisławska, polityk, przyjaciółka Stanisława Augusta Poniatowskiego.
Była siostrą Franciszka Ksawerego Branickiego.
W 1753 poślubiła Jana Józefa Sapiehę z linii różańskiej, syna Piotra Pawła, z którym rozwiodła się w 1755. Następnie wyszła za mąż za Jana Sapiehę z linii kodeńskiej, syna Ignacego, który umarł w roku 1757, nie chcąc podobno widzieć jej przed śmiercią. Po drugim mężu został jej tytuł wojewodzicowej mścisławskiej.
W 1761 pożyczyła Stanisławowi Augustowi Poniatowskiemu, podówczas stolnikowi litewskiemu, 300 tys. złotych. Ich romans zaczął się jeszcze podczas bezkrólewia 1763, a jej rywalką była podówczas inna Sapieżyna, Magdalena z Lubomirskich. W przeciwieństwie do Magdaleny Elżbieta nie była pozbawiona ambicji politycznych, próbując skłócić go z Familią. Uczestniczyła w przygotowaniach sejmików i sejmów, bywała częstym i aktywnym gościem na sejmach i trybunałach.
Jej związek z królem zaczął słabnąć w latach 70., szczególnie kiedy Franciszek Ksawery Branicki po otrzymaniu stanowiska Hetmana wielkiego koronnego przeszedł w 1774 r. do opozycji. Po opuszczeniu dworu otrzymywała miesięczną pensję od króla w wysokości 200 dukatów jeszcze do 1776. Na skutek popierania brata w opozycji do króla i ambasadora rosyjskiego Stackelberga w jej majątku w Kodniu ulokowano wojska rosyjskie. W latach 1776-1780 zajmowała się sprawami majątkowo-spadkowymi. W 1782 sprzeciwiła się usunięciu z biskupstwa krakowskiego Kajetana Sołtyka. W czasie trwania Sejmu Czteroletniego pozostała w opozycji razem z hetmanami i Szczęsnym Potockim, jednak w maju 1792 poparła Konstytucję. Wycofała się z życia politycznego w 1793.
Zmarła w Kodniu 3 września 1800.
Z drugiego małżeństwa miała syna Kazimierza Nestora, którego karierę polityczną cały czas kontrolowała, używając wszystkich swoich wpływów.
W młodości "raczej hoża i dowcipna niż piękna, bezceremonialna i rubaszna, hałaśliwa" (Vautrin).

</doc>
<doc id="591883" url="https://pl.wikipedia.org/wiki?curid=591883" title="Ścigany">
Ścigany

Ścigany (The Fugitive) – amerykański film sensacyjny z 1993 roku w reż. Andrew Davisa. Film jest remakiem serialu telewizyjnego pod tym samym tytułem sieci ABC, emitowanego w USA w latach 1963-1967, bardzo popularnego także w Polsce w latach 60.

</doc>
<doc id="591884" url="https://pl.wikipedia.org/wiki?curid=591884" title="Krwawnica pospolita">
Krwawnica pospolita

Krwawnica pospolita ("Lythrum salicaria" L.) – gatunek rośliny wieloletniej z rodziny krwawnicowatych, jeden z kilku występujących w Polsce. Jest pospolity na siedliskach wilgotnych. Występuje w całej Europie i w Azji w pasie od Afryki Płn. po koło podbiegunowe. Zawleczony do Peru, Tasmanii, Australii, Kanady i USA. W Stanach Zjednoczonych uważany jest za agresywną roślinę inwazyjną zawleczoną przez osadników i rozprzestrzeniającą się od XIX wieku z terenu Nowej Anglii. Obecnie występuje na całym obszarze USA z wyjątkiem Florydy.
Biologia i ekologia.
Bylina, hemikryptofit. Roślina wilgociolubna, rosnąca w skupiskach, mrozoodporna. Rośnie na mokrych łąkach, w rowach, nadbrzeżnych zaroślach, na moczarach i brzegach wód. W klasyfikacji zbiorowisk roślinnych gatunek charakterystyczny dla All. "Filipendulion", Ass. "Lythro-Filipenduletum". Kwitnienie od czerwca do sierpnia. Roślina miododajna, kwiaty są chętnie odwiedzane przez motyle i pszczoły zbierające nektar z dna kwiatowego. Nasiona powstają wyłącznie w wyniku zapylenia krzyżowego. Drobne nasiona rozsiewane są przez wiatr. Jest jedną z roślin żywicielskich gąsienic motyla postojka wiesiołkowca.
Zastosowanie.
Roślina ozdobna.
Uprawiana w ogródkach wodnych jako bardzo dekoracyjny element brzegów zbiornika i próchnicznych rabatach. Rozmnaża się ją przez podział korzeni i sadzonki pędowe oraz wysiew nasion. Lubi stanowiska słoneczne nad brzegami wód lub na wilgotnych rabatach.

</doc>
<doc id="591887" url="https://pl.wikipedia.org/wiki?curid=591887" title="Siergiej Rublewski">
Siergiej Rublewski

Siergiej Rublewski, ros. Сергей Владимирович Рублевский (ur. 15 października 1974 w Kurganie) – rosyjski szachista i trener szachowy ("FIDE Senior Trainer" od 2013), arcymistrz od 1994 roku.
Kariera szachowa.
Jego szachowe predyspozycje zostały dostrzeżone bardzo szybko, po tym, jak w wieku 13 lat zdobył tytuł kandydata na mistrza. Dzięki temu osiągnięciu został przyjęty do słynnej szachowej szkoły Michaiła Botwinnika w Moskwie. Pierwsze turniejowe zwycięstwo odniósł w roku 1991 w Smoleńsku. W tym samym roku zadebiutował w mistrzostwach Związku Radzieckiego, zajmując w Moskwie doskonałe V miejsce w stawce 64 zawodników. W roku 1993 zwyciężył w turniejach w Aalborgu, Paryżu, Czelabińsku i Kurganie, gdzie również okazał się najlepszy roku 1994. W tym samym roku podzielił III miejsce w mistrzostwach Rosji rozegranych w Eliście. W roku 1996 triumfował w otwartym turnieju w Sankt Petersburgu oraz zajął II miejsce w memoriale Akiby Rubinsteina w Polanicy-Zdroju (za Aleksandrem Bielawskim). W następnym roku ponownie wystąpił w Polanicy-Zdroju, tym razem samodzielnie zwyciężając (przed Borysem Gelfandem i Jewgienijem Bariejewem). W roku 2001 podzielił II–III miejsce w silnie obsadzonym turnieju w miejscowości Pojkowskij. W kolejnych edycjach tego turnieju zajął III miejsce w roku 2003 oraz I–II (wraz z Aleksandrem Griszczukiem) w roku 2004. W tym samym roku zwyciężył w słynnym otwartym turnieju "Aeroflot-Open" w Moskwie. Awansował również do finału turnieju "Masters" na Korsyce, w którym przegrał z Viswanathanem Anandem (wcześniej wyeliminował jednak m.in. Weselina Topałowa). W roku 2005 odniósł życiowy sukces, zdobywając w wielkim stylu złoty medal w supermistrzostwach Rosji (turniej XVII kat. FIDE), rozegranych w Moskwie (w pokonanym polu pozostawiając m.in. Władimira Kramnika, Aleksandra Morozewicza, Piotra Swidlera, Jewgienija Bariejewa, Aleksieja Driejewa, Aleksandra Chalifmana i Wadima Zwiagincewa). W tym samym roku zajął VII miejsce w Pucharze Świata w Chanty-Mansijsku i wywalczył awans do meczów pretendentów do tytułu mistrza świata w szachach. W roku 2006 zajął I miejsce w silnie obsadzonym turnieju "AeroSvit" w Foros (przed Wasilijem Iwanczukiem). W 2007 wystąpił w rozegranych w Eliście meczach pretendentów, ale w II rundzie przegrał z Aleksandrem Griszczukiem i nie wywalczył awansu do turnieju o mistrzostwo świata w Meksyku. W 2008 r. podzielił I m. w miejscowości Pojkowskij (wspólnie z Dmitrijem Jakowienko, Wugarem Gaszimowem i Aleksiejem Szyrowem).
Pięciokrotnie wystąpił w mistrzostwach świata FIDE, rozgrywanych systemem pucharowym:
Wielokrotnie reprezentował swój kraj w najważniejszych drużynowych rozgrywkach szachowych:
Najwyższy ranking w dotychczasowej karierze osiągnął 1 listopada 2013 r., z wynikiem 2706 punktów zajmował wówczas 42. miejsce na światowej liście FIDE, jednocześnie zajmując 12. miejsce wśród rosyjskich szachistów.

</doc>
<doc id="591890" url="https://pl.wikipedia.org/wiki?curid=591890" title="Naskalnik Regana">
Naskalnik Regana

Naskalnik Regana ("Julidochromis regani") – słodkowodna ryba z rodziny pielęgnicowatych. Bywa hodowana w akwariach.
Występowanie.
Endemiczny Jeziora Tanganika. Spotykany w strefie skalistego litoralu wzdłuż całego jeziora, na głębokości do 5 m.
Opis.
Wydłużony, strzałkowaty kształt ciała. Na jasnożółtym tle wzdłuż całego ciała ciągną się cztery ciemne pasy. Na płetwie ogonowej cztery pionowe pręgi. Wszystkie płetwy - z wyjątkiem piersiowych - niebiesko obrzeżone. Dymorfizm płciowy słabo widoczny. Osiąga przeciętnie 12 cm długości.
Zaliczany jest do grupy szczelinowców. Każdy osobnik powinien mieć możliwość obrania swojego terytorium wokół wybranej wśród skał kryjówki. Przy braku wystarczającej ilości zakamarków pomiędzy poszczególnymi osobnikami dochodzi do utarczek. Źle znosi zmiany wystroju akwarium. Stosunkowo spokojna ryba wykazująca zwiększoną agresję w okresie tarła.
Rozmnażanie.
Gatunek monogamiczny. Opieką nad potomstwem zajmują się oboje rodzice. W jednym rewirze mogą przebywać rodziny wielopokoleniowe.

</doc>
<doc id="591891" url="https://pl.wikipedia.org/wiki?curid=591891" title="Julidochromis regani">
Julidochromis regani



</doc>
<doc id="591894" url="https://pl.wikipedia.org/wiki?curid=591894" title="Sen (album)">
Sen (album)

 
Sen – drugi album studyjny polskiej piosenkarki Edyty Bartosiewicz. Wydawnictwo ukazało się w 1994 nakładem wytwórni muzycznej Izabelin Studio; płytę promował singiel "Sen". 
Kolejnymi singlami tej płyty były utwory „Koziorożec”, „Urodziny”, „Tatuaż”, „Żart w zoo” i „Zabij swój strach”. Ponadto w ramach promocji do pochodzących z płyty piosenek „Sen”, „Urodziny”, „Koziorożec”, „Zanim coś”, „Tatuaż” i „Zabij swój strach...” zostały zrealizowane teledyski. Nagrania zostały zarejestrowane w czerwcu 1994 roku w S-4 i Studio Izabelin.
Album uzyskał status podwójnej platynowej płyty sprzedając się w nakładzie ponad 400 tys. egzemplarzy.
Lista utworów.
Opracowano na podstawie materiału źródłowego.
Wydanie kasetowe zawierało utwory 1-9.
Twórcy.
Opracowano na podstawie materiału źródłowego.

</doc>
<doc id="591895" url="https://pl.wikipedia.org/wiki?curid=591895" title="Raúl Héctor Castro">
Raúl Héctor Castro

Raúl Héctor Castro (ur. 12 czerwca 1916 w Cananea, Sonora, zm. 10 kwietnia 2015 w San Diego) – polityk i dyplomata amerykański pochodzenia meksykańskiego, ambasador, gubernator Arizony.
Do 10. roku życia wychowywał się w Meksyku, w 1926 osiadł w Arizonie. Otrzymał wkrótce obywatelstwo amerykańskie, a w 1939 ukończył Stanowe Kolegium Nauczycielskie Arizony we Flagstaff. Pracował jako urzędnik służby dyplomatycznej w Departamencie Stanu, m.in. w meksykańskim Agua Prieta niedaleko granicy z USA. W 1949 uzyskał dyplom doktora praw na University of Arizona i został przyjęty do palestry stanowej. Przez dwa lata prowadził praktykę adwokacką w Tucson, następnie przeszedł na stanowisko zastępcy prokuratora okręgowego Pima County. W latach 1954–1958 pełnił funkcję prokuratora okręgowego, a w latach 1958–1964 był sędzią sądu okręgowego.
W 1964 prezydent Lyndon B. Johnson powołał go na ambasadora USA w Salwadorze. W latach 1968–1969 pełnił analogiczną misję w Kolumbii, a po powrocie do Tucson zaangażował się w działalność lokalnej Partii Demokratycznej. W 1974 niespodziewanie zwyciężył w wyborach na gubernatora Arizony. Zastąpił na stanowisku gubernatora Jacka Richarda Williamsa. Po zakończeniu dwuletniej wówczas kadencji gubernatorskiej został w 1977 z nominacji prezydenta Jimmy’ego Cartera ambasadorem w Argentynie.

</doc>
<doc id="591898" url="https://pl.wikipedia.org/wiki?curid=591898" title="Anna Popek">
Anna Popek

Anna Grażyna Popek z domu Chruzik (ur. 26 czerwca 1968 w Bytomiu) – polska dziennikarka i prezenterka telewizyjna.
Życiorys.
W 1987 ukończyła I Liceum Ogólnokształcące im. Jana Smolenia w Bytomiu. Jest absolwentką filologii polskiej Uniwersytetu Śląskiego w Katowicach. W tym czasie rozpoczęła pracę w mediach, zostając prezenterką TVP Katowice, a następnie pracując we wrocławskim oddziale TVP, dla którego prowadziła program informacyjny "Fakty". Była także rzeczniczką prasową Polskich Linii Lotniczych LOT. Po przeprowadzce do Warszawy, gdzie ukończyła zaoczne podyplomowe Studium Dziennikarstwa na Uniwersytecie Warszawskim, trafiła na staż do redakcji ekonomicznej "Panoramy", wkrótce zostając prowadzącą południowego wydania ekonomicznego. Przeszła kurs BBC przygotowujący do kompleksowej realizacji programów telewizyjnych.
W lipcu 1999 została prezenterką TVP1, dla której prowadziła poranny program "Kawa czy herbata?". W 2002 odeszła z TVP i objęła stanowisko doradcy Ministra Finansów Grzegorza Kołodki. Po powrocie do telewizji publicznej prowadziła m.in. autorskie programy "Trop sekret" i "Po oklaskach" (2007). Współprowadziła także program śniadaniowy TVP2 "Pytanie na śniadanie". Od kwietnia do czerwca 2016 prowadziła talk-show "Świat się kręci", a od września 2016 – "Zatrzymaj chwilę" i "Po prostu zdrowie". Od lutego do czerwca 2017 współprowadziła poranny program "Dzień dobry, Polsko!". Prowadziła także dwie edycje programów rozrywkowych TVP2: "Załóż się" i "Takty Nietakty", a także program "Halo Polonia" dla TVP Polonia i program TVP Info "Wstaje dzień" (od 2018). Od września 2017 współprowadzi Wielkie Testy TVP.
Na początku 2017 została szefową PAP Life. W lutym 2020 prowadziła uroczyste podpisanie ustawy o 13. emeryturze przez prezydenta Andrzeja Dudę, a w czerwcu 2021 prowadziła konwencję Partii Republikańskiej u boku posła Kamila Bortniczuka. Za zaangażowanie w te wydarzenia została skrytykowana przez wielu dziennikarzy.
Prowadziła audycję "Popek, kultura i gwiazdy" na antenie Radia Plus i Vox FM, a także cykl "Smaki zdrowia" dla Programu I Polskiego Radia. Prowadzi audycje "Leniwe przedpołudnie" w radiowej Trójce.
Uczestniczyła w programach rozrywkowych "Gwiazdy tańczą na lodzie" (2007), "Taniec z gwiazdami" (2008) i "Fort Boyard". Zagrała epizodyczne role w serialach: "Czwarta władza" (2004), "Pitbull" (2005), "Egzamin z życia" (2006), "Barwy szczęścia" (2007), "M jak miłość" (2011) i "Na dobre i na złe" (2012).
W 2019 wspólnie z Agnieszką Wójcik utworzyła fundację „Kulturalna Polska”, zajmującą się promocją polskiej kultury i propagowaniem dobrych manier.
Życie prywatne.
Jej mężem był Andrzej Popek, z którym rozwiodła się pod koniec sierpnia 2011 po 16 latach małżeństwa. Mają dwie córki, Oliwię i Małgorzatę.
Jest katoliczką.

</doc>
<doc id="591899" url="https://pl.wikipedia.org/wiki?curid=591899" title="Skalniak brązowoogonowy">
Skalniak brązowoogonowy

Skalniak brązowoogonowy ("Petrogale penicillata") – gatunek ssaka z podrodziny kangurów (Macropodinae) w obrębie rodziny kangurowatych (Macropodidae). 
Zasięg występowania i środowisko.
Skalniak brązowoogonowy występuje nieregularnie po wschodniej stronie Wielkich Gór Wododziałowych na północ od Brisbane w Queensland do Kangaroo Valley w Nowej Południowej Walii. Małe, izolowane populacje utrzymują się na zachód od Wielkich Gór Wododziałowych w północnej Nowej Południowej Walii (w Warrumbungle Range i na Mount Kaputar) oraz we wschodniej Wiktorii (East Gippsland).
Taksonomia.
Gatunek po raz pierwszy naukowo opisał w 1827 roku brytyjski zoolog John Edward Gray nadając mu nazwę "Kangurus penicillatus". Jako miejsce typowe odłowu holotypu wskazano Sydney, w Nowej Południowej Walii, w Australii.
"P. penicillata" należy do grupy gatunkowej "lateralis/penicillata" wraz z "P. rothschildi", "P. lateralis", "P. purpureicollis", "P. godmani", "P. coenensis", "P. inornata", "P. assimillis", "P. mareeba", "P. sharmani" i "P. herberti". Gatunek monotypowy.
Morfologia.
Długość ciała (bez ogona) samic 51–57 cm, samców 52,8–61,5 cm, długość ogona samic 50–63 cm, samców 48–70 cm; masa ciała samic 4,2–8,2 kg, samców 4,4–10,9 kg. Ma ciemnobrązowy grzbiet, jaśniejszy brzuch i pierś, rudy zad i czarne włochate stopy. Ogon ciemnieje ku końcowi i na końcu jest pęk włosów. sierść jest długa i gruba szczególnie w okolicy zadu, po bokach i u nasady ogona. Zwierzęta z północy są zwykle jaśniejsze i maja krótszy pędzelek na ogonie. Maja długie ogony, nieco dłuższe niż całe ciało.
Ekologia.
Odżywianie.
Głównie trawa porastająca wzgórza lub parowy górskie (0- 35-50% diety). Uzupełniają dietę liśćmi, turzycami, paprociami, korą drzew i korzonkami, owocami, nasionami i kwiatami. Wola żerować w miejscach z niską zieloną trawą. Występuje niewielka sezonowość w ich diecie. Względnie, proporcje różnych typów jedzenia nie bardzo się różnią wśród regionu w jednym okresie wegetacji. To sugeruje określone preferencje pokarmowe z niewielkim sezonowym deficytem. Maja szerokie upodobania kulinarne. Są odporne na susze i konkurencje z wyspecjalizowanymi roślinożercami.
Zachowanie.
Są zwierzętami socjalnymi, zwykle tworzą małe kolonie z hierarchia. Jednostki mają nakładające się terytoria z dodatkowym miejscem na legowisko. Samice są towarzyskie, zwykle dzielą legowisko z innymi samicami i dbają o siebie nawzajem. Są przywiązane do swojego środowiska. Jedna z obserwowanych populacji utrzymywała w czasie dobrych i złych lat populacje składającą się z 5-7 osobników poprzez brutalne odrzucanie młodych wkrótce po odstawieniu od piersi. W niewoli to oznacza, że te młode mogą zostać zabite jeśli nie uciekną z zamknięcia. Samce rzadko przebywają w odległości mniejszej niż 5 m od siebie inaczej niemal zawsze kończy się to brutalną interakcją. Samice są bardziej tolerancyjne na bliskie sąsiedztwo innych samic ale mogą przeganiać inne samice i samce podlotki z sąsiedztwa swojego legowiska.
Jedno zwierzę gryzie i liże futro innego co może służyć do wzmocnienia statusu dominacyjnego. Używają głosów: syczący, kaszlący głos. Innymi zachowaniami są wpatrywanie się i agresywne zachowanie, dźganie nosem. Samce mogą sprawdzać potencjalne partnerki przez podejście i wąchanie zadu lub kloaki.
Dorosłe samce mają zwykle znacznie większe nocne terytoria niż samice, prawdopodobnie ze względu na większe zapotrzebowanie energetyczne lub ze względu na zwiększenie swoich szans rozrodczych. Jest kilka dowodów, że dorosłe samce popozostawiają znaki zapachowe na swoim terytorium. Wysokie poziomy zachodzenia na siebie terytorium występują prawdopodobnie ze względu na rozproszenie zasobów co prowadzi do agregacji źródeł schronień.
Żyje na skałach, blisko terenów trawiastych, często w otwartych lasach. Lubi tereny z licznymi półkami, jaskiniami i zagłębieniami. Zwykle zamieszkuje północną stronę ze względu na położenie słońca rano i wieczorem. Niegdyś szeroko rozpowszechniony i liczny był spotykany na terenach skalistych w różnych środowiskach włączając wąwozy lasów deszczowych, suche i wilgotne lasy.
Rozmnażanie.
W warunkach dostępności pożywienia kangury te rozmnażają się przez cały rok. W kojarzenie zaangażowane są tylko samice i samce, które miały założone schronienia. Znaczącą cechą jest bliski i regularny związek między samcami strzegącymi schronienia a samicami, które wykorzystują jego schronienia. Para taka wzajemne dba o siebie i wykazuje wzajemną tolerancję.
Kojarzenie występuje wkrótce po połogu. Rozwój zarodka jest opóźniony do czasu, aż torba będzie wolna. Ciąża trwa 31 dni, po których rodzi się jedno młode i przytwierdza do 1 z 4 sutków w torbie. Pozostaje tu przez 29 tyg potem żywi się mlekiem przez 3 m-ce. U zwierząt schwytanych, jajeczkowanie było zwykle zauważane tego samego dnia co narodziny, czasami w ciągu kilku godzin. Samice są dojrzałe w wieku 18 miesięcy a samce 20 miesięcy.

</doc>
<doc id="591900" url="https://pl.wikipedia.org/wiki?curid=591900" title="Piastra">
Piastra



</doc>
<doc id="591901" url="https://pl.wikipedia.org/wiki?curid=591901" title="Księstwo oświęcimsko-zatorskie">
Księstwo oświęcimsko-zatorskie



</doc>
<doc id="591902" url="https://pl.wikipedia.org/wiki?curid=591902" title="Kirsz">
Kirsz



</doc>
<doc id="591904" url="https://pl.wikipedia.org/wiki?curid=591904" title="Gurusz">
Gurusz



</doc>
<doc id="591905" url="https://pl.wikipedia.org/wiki?curid=591905" title="Piaster">
Piaster



</doc>
<doc id="591907" url="https://pl.wikipedia.org/wiki?curid=591907" title="Trybuna Śląska">
Trybuna Śląska

Trybuna Śląska, Trybuna Robotnicza – dziennik, jedna z największych gazet regionalnych w Polsce ukazująca się w latach 1945–2004 na terenie województwa śląskiego (w granicach 1945–1950), województwa katowickiego, województwa śląskiego od 1999, województwa opolskiego (w początkowym okresie istnienia TR), województwa częstochowskiego, województwa bielskiego, województwa wrocławskiego (w początkowym okresie istnienia TR). Zajmowała się głównie tematyką regionalną. Pierwotnie wydawana jako „Trybuna Śląska”, pierwszym redaktorem naczelnym był Leon Bielski. Od 11 marca 1945 gazeta wydawana jako „Trybuna Robotnicza” – do 1 lipca 1990, kiedy sprywatyzowano dotychczasowego właściciela RSW Prasa-Książka-Ruch, a tytuł przejęło Górnośląskie Towarzystwo Prasowe (GTP). Trybuna Robotnicza została odznaczona Orderem Sztandaru Pracy I klasy. Nad winietą tego dziennika wypisane było hasło komunistyczne z 1848 roku: Proletariusze wszystkich krajów, łączcie się!.

</doc>
<doc id="591908" url="https://pl.wikipedia.org/wiki?curid=591908" title="Autostrada M3 (Węgry)">
Autostrada M3 (Węgry)

Autostrada M3 (węg. "M3-as autópálya") – autostrada na Węgrzech w ciągu trasy europejskiej E71.
Autostrada łączy Budapeszt ze wschodnią częścią Węgier. Umożliwia dojazd ze stolicy do Miszkolca i Debreczyna. Jest najważniejszym ciągiem komunikacyjnym północno-wschodnich Węgier.
Odcinek umożliwiający dojazd do miasta Nyíregyháza został oddany do użytku w sierpniu 2007 roku.
Autostrada jest płatna na odcinkach między węzłami :
Trasy europejskie.
Autostrada M3 jest częścią kilku tras europejskich:

</doc>
<doc id="591909" url="https://pl.wikipedia.org/wiki?curid=591909" title="Chemik Police">
Chemik Police

Chemik Police – wielosekcyjny polski klub sportowy z siedzibą w Policach.
Historia klubu.
Klub powstał 1 stycznia 1968 roku po przekształceniu KS Promień Police. Początkowo składał się z czterech sekcji:
i zrzeszał głównie pracowników Zakładów Chemicznych "Police". 
W późniejszych latach powstały sekcje:
Sekcja piłki nożnej.
Drużyna Chemika rozpoczęła rozgrywki od klasy A. W sezonie 1968/69 zdobyła mistrzostwo tego szczebla rozgrywek i awansowała do klasy wojewódzkiej. Kolejny awans - do klasy okręgowej - nastąpił w sezonie 1978/79. Do III ligi Chemik awansował w sezonie 1981/82. Zaledwie po jednym sezonie gry w III lidze (1982/83) drużyna awansowała do II ligi, w której występowała do końca sezonu 1984/1985. Po raz drugi piłkarze Chemika awansowali na zaplecze ekstraklasy w sezonie 1987/88, jednak ich pobyt w II lidze trwał jedynie 30 spotkań sezonu 1988/1989. Kolejny awans do II ligi drużyna z Polic zanotowała w sezonie 1990/91 a występy pod nazwą Polger Police objęły dwa sezony: 1991/92 i 1992/93. Po spadku do III ligi drużyna powróciła do poprzedniej nazwy. Po raz ostatni świętowano w Policach awans do II ligi w 1995 roku. Tym razem "Żółto-Zieloni" grali w II lidze przez trzy sezony, w latach 1995-1998, i jest to najdłuższy okres ciągłej gry policzan w tej klasie. W sezonie 1996/97 drużyna zanotowała również swój największy sukces - zajęcie 10. miejsca. Po spadku do III ligi jeszcze tylko jeden sezon (1998/1999) klub nosił nazwę Chemik Police.
Kolejne sezony:
Kobieca sekcja siatkarska.
PSPS Chemik Police - kobieca drużyna siatkarska będąca sekcją siatkówki klubu sportowego Chemik Police.

</doc>
<doc id="591911" url="https://pl.wikipedia.org/wiki?curid=591911" title="Antoni Kazimierz Sapieha">
Antoni Kazimierz Sapieha

Antoni Kazimierz Sapieha (ur. przed 6 listopada 1689, zm. 16 maja 1739 w Dereczynie) – poseł, starosta merecki i puński, kasztelan trocki. Przed 7 grudnia 1706 roku mianowany stolnikiem litewskim, ustąpił z urzędu po powrocie Augusta II Mocnego w 1709 roku, dyrektor wileńskiego sejmiku przedsejmowego w 1724 roku.
Był synem Jerzego Stanisława i Izabeli Heleny z Połubińskich.
Kształcił się w Paryżu w latach 1705-1709. Po upadku Stanisława Leszczyńskiego przebywał w Prusach u boku dziadka, Kazimierza Jana, prawdopodobnie uczestnicząc w przedsięwzięciach antydworskich lat 1711-1713.
24 marca 1713 po złożeniu przysięgi na wierność Augustowi II Antoni Kazimierz uzyskał amnestię i mógł wrócić do kraju. Po powrocie działał głównie w Trybunale Głównego Wielkiego Księstwa Litewskiego i sejmikach deputackich. W 1723 zaangażował się w sprowadzenie pijarów do Wilna, w celu przełamania monopolu jezuickiego na szkolnictwo. W 1724 został marszałkiem Trybunału Głównego Wielkiego Księstwa Litewskiego.
W 1726 przebywa w Sankt Petersburgu, gdzie bierze udział w zaręczynach kuzyna Piotra Pawła z Marią Mienszykow.
Posłował na sejm 1729 zajmując stanowisko antykrólewskie. Był jednym z kandydatów na marszałka sejmu konwokacyjnego w 1733 roku. Jako poseł na sejm konwokacyjny 1733 roku z powiatu słonimskiego był członkiem konfederacji generalnej zawiązanej 27 kwietnia 1733 roku na tym sejmie. Poseł i pułkownik powiatu słonimskiego na sejm elekcyjny 1733 roku. Na elekcji poparł Stanisława Leszczyńskiego, u którego boku przebywał do czasu jego abdykacji w 1736 r., będąc międzyczasie aresztowany w czerwcu 1734 w rosyjskim obozie w Pruszczu za niezłożenie przysięgi wierności Augustowi III. Był jednym z autorów listu do papieża Klemensa XII wyliczający wszystkie nieprawości stronnictwa saskiego.
W lipcu 1737 otrzymał kasztelanię trocką, mimo że cały czas utrzymywał kontakt z Leszczyńskim i oskarżano go o antydworskie intrygi.
Ocalały fragmenty jego dziennika z lat 1728-1733.
W 1726 roku został odznaczony Orderem św. Aleksandra Newskiego.
Zmarł 16 maja 1739 w Dereczynie został pochowany w nieistniejącym już dziś kościele OO Dominikanów w Dereczynie.

</doc>
<doc id="591912" url="https://pl.wikipedia.org/wiki?curid=591912" title="Robert Wagner">
Robert Wagner

Robert John Wagner Jr. (ur. 10 lutego 1930 w Detroit) – amerykański aktor i producent filmowy i telewizyjny.
16 lipca 2002 otrzymał własną gwiazdę w Alei Gwiazd w Los Angeles znajdującą się przy 7021 Hollywood Boulevard.
Życiorys.
Wczesne lata.
Syn operatorki telefonistki Hazel Alvera (z domu Boe) i handlarza stali Roberta Johna Wagnera sen., który pracował w Ford Motor Company. Jego dziadkowie urodzili się w Niemczech, a dziadkami ze strony matki byli Norwegowie. Miał siostrę Mary. Kiedy miał siedem lat wraz z rodziną przeniósł się do Los Angeles. W 1949 roku ukończył Santa Monica High School w Santa Monica.
Kariera.
We wczesnych latach swej młodości, odkryty został dla kina na polu golfowym przez Clarka Gable’a. Po nieudanym castingu do dramatu "Teresa" (1951) Freda Zinnemanna, był reprezentowany przez Alberta R. Broccoliego jako swojego agenta. Podjął pracę statysty dla 20th Century Fox. Swoją karierę na dużym ekranie rozpoczął od udziału w komedii Williama A. Wellmana "Szczęśliwe lata" ("The Happy Years", 1950) i rolą kalekiego żołnierza w biograficznym dramacie muzycznym "Z pieśnią w sercu" ("With a Song in My Heart", 1952) z Susan Hayward. Uznanie i pierwszą w karierze nominację do nagrody Złotego Globu przyniosła mu postać Willie'go Little w biograficznym musicalu Henry’ego Kostera "Gwiazdy i pasy na zawsze" ("Stars and Stripes Forever", 1952) z Cliftonem Webbem. W 1954 roku był pierwszą osobą, która konno objeżdżała tereny Durango w historycznym westernie "Białe pióro" ("White Feather", 1955), wkrótce w jego śladami podążył John Wayne, Kirk Douglas i Burt Lancaster.
Zdobył opinię cenionego aktora, występując w takich filmach jak: "Titanic" (1953), "Śniegi w żałobie" ("The Mountain", 1956), "Różowa pantera" ("The Pink Panther", 1963) jako ujmujący playboy, "Płonący wieżowiec" ("The Towering Inferno", 1974), "Bitwa o Midway" ("Midway", 1976) jako porucznik Ernest L. Blake, "Smok – historia Bruce Lee" ("Dragon: The Bruce Lee Story", 1993) w roli producenta z Hollywood, który odkrył Bruce’a Lee, "Kumpel do bicia" ("Play it to the Bone", 1999) jako promotor gali bokserskiej, wymuskany właściciel kasyna. Zabłysnął rolą zastępcy Doktora Evila, zwanego Numerem Drugim w trzech częściach komedii "Austin Powers" (', 1997; ', 1999; "Austin Powers i Złoty Członek", 2002).
W bogatym telewizyjnym dorobku Wagnera na szczególną uwagę zasługuje kreacja Alexandra Mundy’ego, przystojnego, uprzejmego, wyrafinowanego włamywacza w serialu Universal "It Takes a Thief" (1968–1970), nominowana w 1970 roku do nagród: Emmy i Złotego Globu. Jego aktorskim triumfem okazała się też rola szczęśliwego zamożnego małżonka Jonathana Harta, detektywa amatora w serialu Aarona Spellinga "Hart to Hart" (1979–1984), za którą był czterokrotnie nominowany do nagrody Złotego Globu. W 1980 roku odebrał nagrodę "People’s Choice" w kategorii Gwiazdor w Nowym Programie TV. Zagrał także w telewizyjnym filmie Hallmarku "Fatalny błąd" ("Fatal Error", 1999) u boku Antonio Sabàto Juniora.
Życie prywatne.
W swoich wspomnieniach Wagner ujawnił, że spotykał się z Yvonne De Carlo, Marilyn Monroe, Debbie Reynolds, Joan Crawford, Lori Nelson, Shirley Anne Field, Anitą Ekberg, Barbarą Darrow (od września 1951 do marca 1956), Barbarą Stanwyck (1952-1956), Terry Moore (marzec 1953), Debrą Paget (maj 1953), Jean Peters (od października 1953 do kwietnia 1954), Anną Marią Alberghetti (kwiecień 1955), Susan Hayward (1956), Joan Collins (1957), Ritą Moreno (maj 1957), Sentą Berger (1967) i Elizabeth Taylor (1985).
28 grudnia 1957 ożenił się z 19-letnią aktorką Natalie Wood. Po rozwodzie, który miał miejsce 27 kwietnia 1962, prasa łączyła ją z każdym partnerem filmowym, w tym z Warrenem Beattym. Przyjaciele namówili Wagnera do wizyty u psychologa. 21 lipca 1963 Wagner poślubił swoją przyjaciółkę Marion Marshall Donen, z którą ma córkę Katherine (ur. 1964). Jednak osiem lat potem, 14 października 1971 doszło do rozwodu. Po rozwodzie oświadczył się córce Franka Sinatry - Tinie (1970-1972), ale do ślubu nie doszło, gdyż Wagner stwierdził, że wciąż nie może zapomnieć o swojej pierwszej żonie, Wood. Pobrali się ponownie 16 lipca 1972. Urodziła im się córka Courtney Brooke (ur. 9 marca 1974). 
29 listopada 1981 Wood, Wagner i aktor Christopher Walken (z którym, jak głosi plotka, Wood miała romans na planie dreszczowca fantastycznonaukowego Douglasa Trumbulla "Burza mózgów" ("Brainstorm", 1983)), relaksowali się w okolicach wyspy Catalina Island u wybrzeża Kalifornii na jachcie na Oceanie Spokojnym. Oprócz nich na pokładzie był jedynie szyper. Późnym wieczorem Wagner przybiegł do kapitana, informując, że jego małżonka „zniknęła”. Jej poszukiwania nie przyniosły rezultatu; na jachcie brakowało jednej z łodzi ratunkowych, uznano, że Wood spuściła ją na wodę, chcąc dopłynąć do brzegu. Następnego dnia znaleziono ciało aktorki, dryfujące w odległości ponad półtora kilometra od jachtu. Zmarła miała na sobie tylko szlafrok i skarpetki, a jej ciało nosiło ślady obrażeń. Jej śmierć uznano za „nieszczęśliwy wypadek”. Pierwsze śledztwo wykazało, że pijana aktorka wypadła za burtę i utonęła. W 2001 ukazała się biografia autorstwa Suzanne Finstad "Natasha", która wykazała, że śledztwo było farsą i po wypadku w 1981 nikomu nie zależało na dotarciu do prawdy. Finstad w swojej książce ujawniła relację młodszej siostry Natalie, Lany, że w czerwcu 1961 22-letnia wówczas Natalie nakryła męża na gorącym uczynku z jego angielskim lokajem Davidem Cavendishem, a wkrótce po tym Wood i Wagner ogłosili separację i kilka miesięcy później wzięli rozwód. 10 lat po premierze książki i 30 latach od tragicznej śmierci Natalie Wood, władze zdecydowały się wznowić śledztwo, ponieważ „okoliczności wypadku gwiazdy są niejasne i wymagają doprecyzowania”. W 2011 Dennis Davern, kapitan jachtu, z którego wypadła Wood, oświadczył, że przed laty skłamał i zataił prawdę na prośbę ówczesnego męża Roberta Wagnera, a kłótnia Wood z mężem ostatecznie doprowadziła do jej śmierci. Jak wynika ze słów Daverna, na krótko przed jej zniknięciem zazdrosny Wagner ostro pokłócił się najpierw z Walkenem, a potem z Wood. Z kolei w wersji Wagnera, którą on opowiedział w opublikowanej w 2008 autobiografii "Pieces of My Heart: A Life", aktor przyznał, że posprzeczał się z Walkenem, ale zaprzeczył, jakoby kłócił się z żoną. Sprawą zainteresowało się FBI, które w 2013 informowało o nowym wpisie do aktu zgonu. Zamiast „utonięcie” widnieje tam sformułowanie „utonięcie oraz inne nieokreślone czynniki”. Śledczy potwierdziły informacje z biografii, że na ciele aktorki były zadrapania i siniaki, mogące świadczyć o walce czy wręcz pobiciu.
W styczniu 1982 Wagner związał się z aktorką Jill St. John (z domu Oppenheim), z którą ożenił się 26 maja 1990.

</doc>
<doc id="591913" url="https://pl.wikipedia.org/wiki?curid=591913" title="Jakub Wilk">
Jakub Wilk

Jakub Wilk (ur. 11 lipca 1985 w Poznaniu) – polski piłkarz, występujący na pozycji pomocnika w polskim klubie Wiara Lecha Poznań.
Kariera klubowa.
Jakub Wilk swoją piłkarską karierę rozpoczynał w SKS 13 Poznań, skąd w 2003 roku przeszedł do rezerw Lecha Poznań. Był mocnym punktem drugiej drużyny "Kolejorza". W rundzie wiosennej sezonu 2004/2005 został włączony do pierwszego zespołu, jednak nie rozegrał wówczas żadnego meczu.
W sezonie 2005/2006 wystąpił w dziesięciu spotkaniach Orange Ekstraklasy, jednak ówczesny trener Lecha, Czesław Michniewicz twierdził, że młody piłkarz nie był jeszcze odpowiednio przygotowany kondycyjnie. W okresie przygotowawczym przed sezonem 2006/2007 Wilk nadrobił zaległości fizyczne i stał się podstawowym graczem swojego zespołu. Często stanowił o sile ofensywnej drużyny, rozpoczynając dynamiczne akcje.
W sezonie 2008/2009 Wilk zdobył z Lechem Remes Puchar Polski. Latem 2009 roku sięgnął po Superpuchar Ekstraklasy. W sezonie 2009/2010 został z Lechem Mistrzem Polski.
19 stycznia 2012 roku urodził mu się syn, który otrzymał imię Ethan. 17 stycznia 2013 roku za porozumieniem stron rozwiązał kontrakt z Lechem Poznań. W styczniu 2013 roku związał się kontraktem z Žalgirisem Wilno. W sezonie 2013 zdobył z tym zespołem mistrzostwo Litwy, Puchar Litwy i Superpuchar. Latem 2013 przeszedł do rumuńskiego zespołu FC Vaslui. Jednak w styczniu 2014 rozwiązał swój kontrakt z dotychczasowym zespołem z powodu zaległości w płatnościach pensji i powrócił do Žalgirisu Wilno. 10 stycznia 2017 został zawodnikiem I-ligowej Bytovii Bytów.
Po odejściu z Bytovii występował w Polonii Środa Wielkopolska, Tarnovii Tarnowo Podgórne i Wiarze Lecha Poznań.
Kariera reprezentacyjna.
7 lutego 2009 Wilk zadebiutował w reprezentacji Polski w meczu towarzyskim przeciwko Litwie (1:1).

</doc>
<doc id="591914" url="https://pl.wikipedia.org/wiki?curid=591914" title="Akcja (film)">
Akcja (film)

Akcja – przebieg zdarzeń przedstawionych w utworze filmowym. Akcja bywa zarysowana z różną intensywnością, zależnie od rodzaju filmu: niektóre filmy są niemal jej pozbawione (film absolutny, impresja dokumentalna), w innych zaś odgrywa ona podstawową rolę dramaturgiczną (film sensacyjny, przygodowy, kryminalny, itp.). Przypadkiem silnego zaakcentowania jej roli jest film akcji, w którym dąży się do maksymalnego wyeksponowania dynamiki przebiegu zdarzeń.
Akcja nie musi przestrzegać logicznych zasad przyczynowości i może realizować się wyłącznie poprzez serię przeciwstawnych działań – akcji i reakcji. Ważnymi składnikami akcji są: konflikt, perypetie oraz intrygi. Klasycznie rozumiana akcja filmowa zbudowana jest z pięciu następujących po sobie segmentów: ekspozycji, zawiązania, rozwinięcia, punktu kulminacyjnego oraz rozwiązania.

</doc>
<doc id="591917" url="https://pl.wikipedia.org/wiki?curid=591917" title="Love (album Edyty Bartosiewicz)">
Love (album Edyty Bartosiewicz)

Love – pierwszy album solowy polskiej piosenkarki Edyty Bartosiewicz. Wydawnictwo ukazało się w 1992 roku nakładem wytwórni muzycznej Izabelin Studio. Singlami tej płyty były utwory: “If“, „Have To Carry On”, „Goodbye To The Roman Candles” i „Blues For You”. W ramach promocji do pochodzących z płyty piosenek „If” i „Have To Carry On” zostały zrealizowane teledyski. Nagrania zostały zarejestrowane pomiędzy 1991 a 1992 rokiem w warszawskim Studiu S-4.
W 2014 roku dokonano masteringu albumu w Berlinie. W 2022 roku z okazji 30. rocznicy wydania płyta została zremasterowana po raz drugi przez Shawna Hatfielda i doczeka się ponownego wydania na CD i winylu.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="591918" url="https://pl.wikipedia.org/wiki?curid=591918" title="Autostrada M30 (Węgry)">
Autostrada M30 (Węgry)

Autostrada M30 () – autostrada na Węgrzech, w ciągu trasy europejskiej E71.
Arteria łączy Miszkolc z autostradą M3 i Tornyosnémeti na granicy ze Słowacją. Biegnie równolegle do drogi krajowej nr 3.
Historia.
M30 oddawano do użytku etapami, w latach 2002–2021.
Opłaty.
Przejazd autostradą jest płatny za pomocą elektronicznej winiety, z wyłączeniem obwodnicy Miskolcu.

</doc>
<doc id="591919" url="https://pl.wikipedia.org/wiki?curid=591919" title="Chrupki">
Chrupki

Chrupki – popularne przekąski, przetwory spożywcze produkowane metodą ekstruzji najczęściej z grysu kukurydzianego (lub mąki kukurydzianej ) ale także z dodatkiem mąki pszennej, ryżowej lub z orkiszowej. Produkowane są chrupki o różnym smaku, często z dodatkiem orzechów, czekolady, papryki, pomidorów, sera, ziół, a także z otrąb pszennych.
Chrupki są surowcem w cukiernictwie do produkcji drażetek i wyrobów w czekoladzie oraz lodów.
Nie należy mylić chrupek z chipsami.
Wartość odżywcza.
Chrupki kukurydziane bez dodatków, uzyskiwane metodą ekstruzji, są bogatym źródłem łatwo przyswajalnych węglowodanów (ok. 71,3 g na 100 g chrupek), a także białek (8,9 g) oraz błonnika (7,6 g). Zawierają niewiele tłuszczu (w zależności od producenta od 1 do 3 g na 100 g chrupek). Kaloryczność wynosi ok. 352 kcal/100g.
Węglowodany zawarte w chrupkach kukurydzianych mają wysoki indeks glikemiczny. Chrupki są także źródłem zeaksantyny, luteiny oraz selenu, a także żelaza, fosforu i magnezu.

</doc>
<doc id="591922" url="https://pl.wikipedia.org/wiki?curid=591922" title="Grzegorz Wojtkowiak">
Grzegorz Wojtkowiak

Grzegorz Wojtkowiak (ur. 26 stycznia 1984 w Kostrzynie nad Odrą) – polski piłkarz, który występował na pozycji obrońcy, reprezentant Polski.
Kariera klubowa.
Grzegorz Wojtkowiak piłkarską karierę rozpoczynał w Celulozie Kostrzyn nad Odrą. W 2002 roku przeszedł do Amiki Wronki, gdzie grał w tamtejszych rezerwach do sezonu 2003/04. Następnie występował w pierwszej drużynie, zaliczając łącznie 33 mecze w Ekstraklasie.
Po fuzji Amiki Wronki z Lechem Poznań Wojtkowiak został graczem "Kolejorza". W sezonie 2008/2009 wywalczył z nim awans do Pucharu UEFA i zagrał we wszystkich 12 meczach jakie Lech rozegrał w tych rozgrywkach. W maju 2009 roku sięgnął z nim również po puchar Polski, jednak w finale nie wystąpił. Przed sezonem 2011/2012 trener Jose Maria Bakero wybrał go na kapitana zespołu. Opaskę kapitańską przejął po Bartoszu Bosackim, z którym nie przedłużono kontraktu. 23 kwietnia 2012 podpisał kontrakt z niemieckim klubem TSV 1860 Monachium. Dołączył do tego zespołu po sezonie 2011/2012 i grał w nim z numerem 3.
W styczniu 2015 roku powrócił do polskiej Ekstraklasy, podpisując 2,5 letni kontrakt z Lechią Gdańsk.
Kariera reprezentacyjna.
10 września 2008 roku Wojtkowiak zadebiutował w reprezentacji Polski w meczu z San Marino w eliminacjach do Mistrzostw Świata. Ponad miesiąc później zagrał przez pełne 90 minut w pojedynku ze Słowacją. Został powołany przez selekcjonera kadry Franciszka Smudę na Euro 2012, jednak w samym turnieju nie wystąpił w żadnym meczu.

</doc>
<doc id="591923" url="https://pl.wikipedia.org/wiki?curid=591923" title="Columbine">
Columbine

Columbine – jednostka osadnicza w Stanach Zjednoczonych, w stanie Kolorado, w hrabstwie Arapahoe.
20 kwietnia 1999 r. miała miejsce Masakra w Columbine High School.

</doc>
<doc id="591925" url="https://pl.wikipedia.org/wiki?curid=591925" title="Autostrada M70 (Węgry)">
Autostrada M70 (Węgry)

Autostrada M70 () – autostrada na Węgrzech, w ciągu trasy europejskiej E653.
Arteria łączy autostradę M7 z granicą Słowenii i tamtejszą trasą A5. Umożliwia przejazd z Budapesztu do Lublany.
Pierwszy odcinek, od węzła z M7 do Tornyiszentmiklós, oddano do użytku w 2004 roku, jako drogę jednojezdniową. Dalszy odcinek do granicy ze Słowenią otwarto rok później. Do 13 grudnia 2019 roku, kiedy udostępniono drugą jezdnię między M7, a Tornyiszentmiklós droga funkcjonowała jako ekspresowa.

</doc>
<doc id="591927" url="https://pl.wikipedia.org/wiki?curid=591927" title="Pliosauridae">
Pliosauridae



</doc>
<doc id="591929" url="https://pl.wikipedia.org/wiki?curid=591929" title="Dziecko (album)">
Dziecko (album)

Dziecko – czwarty album studyjny polskiej piosenkarki Edyty Bartosiewicz. Album ukazał się 1 czerwca 1997 roku, wydany nakładem wytwórni muzycznej Izabelin Studio/Polygram Polska. Nagrania do płyty powstały bezpośrednio po powrocie Edyty Bartosiewicz w Lodynie, gdzie spędziła drugą połowę 1996 r., pracując w hotelu Abramson. Płytę poprzedził wydany w kwietniu tego samego roku singel „Jenny”. Drugi i trzeci singel „Skłamałam” i „Nie znamy się”, ukazały się, odpowiednio w sierpniu i w listopadzie, także 1997 roku. Czwarty singel z albumu „Boogie czyli zemsta słodka jest” został wydany w lutym 1998 roku. Singel tytułowy albumu ukazał się w maju tego samego roku.
W ramach promocji do pochodzących z płyty piosenek „Jenny”, „Skłamałam” i „Nie znamy się” zostały zrealizowane teledyski.
30 września 1997 roku album uzyskał status platynowej płyty.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego. 

</doc>
<doc id="591933" url="https://pl.wikipedia.org/wiki?curid=591933" title="Altolamprologus calvus">
Altolamprologus calvus

Altolamprologus calvus – gatunek słodkowodnej ryby z rodziny pielęgnicowatych. Hodowana w akwariach.
Występowanie.
Żwirowy i skalny litoral południowo-zachodniej części jeziora Tanganika, na głębokości poniżej 20 m.
Opis.
Ciało silnie bocznie spłaszczone, wygrzbiecone, ze spiczastą głową i dużym otworem gębowym. Wysoka płetwa grzbietowa. Kolor ciała od ciemnoszarego do czarnego, z oliwkowobrunatnym odcieniem, pokryte białymi kropkami. Na bokach 6-7 pionowych, czarnych pręg. Osiąga długość 13-15 cm.
Dymorfizm płciowy: samce są większe i ciemniejsze, mają dłuższe płetwy brzuszne, grzbietową i odbytową.
Ryba drapieżna, czatująca na małe ryby, podkradająca ikrę innych gatunków. Zaliczana do szczelinowców i muszlowców, ponieważ chętnie zajmuje puste muszle ślimaków z rodzaju "Lanistes". Wykazuje silną agresję wewnątrzgatunkową, w akwarium można hodować tylko jedną parę. Do tarła przystępują dobrane pary (gatunek monogamiczny). Samica składa w szczelinach skalnych lub muszlach do 100 szt. ikry. Opiekę nad ikrą i narybkiem sprawuje samica, samiec natomiast chroni obejmowane przez rodzinę terytorium. 

</doc>
<doc id="591934" url="https://pl.wikipedia.org/wiki?curid=591934" title="Carthian Movement">
Carthian Movement



</doc>
<doc id="591935" url="https://pl.wikipedia.org/wiki?curid=591935" title="Circle of the Crone">
Circle of the Crone



</doc>
<doc id="591936" url="https://pl.wikipedia.org/wiki?curid=591936" title="Invictus">
Invictus



</doc>
<doc id="591937" url="https://pl.wikipedia.org/wiki?curid=591937" title="Lancea Sanctum">
Lancea Sanctum



</doc>
<doc id="591938" url="https://pl.wikipedia.org/wiki?curid=591938" title="Ordo Dracul">
Ordo Dracul



</doc>
<doc id="591942" url="https://pl.wikipedia.org/wiki?curid=591942" title="Kihnu">
Kihnu



</doc>
<doc id="591945" url="https://pl.wikipedia.org/wiki?curid=591945" title="Koziorożec alpejski">
Koziorożec alpejski

Koziorożec alpejski ("Capra ibex") – ssak z rodziny wołowatych. Występuje w Alpach (Szwajcaria, Francja, Włochy, Austria, Niemcy, Słowenia).
Budowa ciała.
Samce koziorożca alpejskiego są wyraźnie większe od samic osiągając wysokość w kłębie 90-101 cm i długość ciała 149-171 cm, ważą 67-116 kg. Samice mają w kłębie 73-84 cm, długość ciała 121-141 cm i ważą 17-32 kg. Obie płcie mają długie, zakrzywione w kształcie szabli rogi z licznymi żebrami na całej długości. Rogi samców mają 69-98 cm długości. U samic są one znacznie krótsze — 18-35 cm.
Wygląd.
Tułów koziorożca pokryty jest brązową sierścią (u samic jaśniejsza), a brzuch i okolice odbytu przybierają barwę żółtawą. Kończyny tego zwierzęcia są krótkie i silne, zakończone racicami. Ogon płaski, pozbawiony sierści na spodniej stronie.Głowa jest podłużna, czoło lekko cofnięte, dolna część żuchwy przyozdobiona charakterystyczną "bródką". Rogi są szablasto wygięte, skierowane ku tyłowi.
Systematyka i filogeneza.
Koziorożec alpejski został po raz pierwszy opisany przez Karola Linneusza w 1758 roku. Jest jednym z kilku opisywanych jako koziorożce gatunków rodzaju "Capra" (po łacińsku koza). Dawniej łączono niekiedy na podstawie podobieństwa cech zewnętrznych koziorożca alpejskiego z koziorożcem syberyjskim (C. sibirica) i koziorożcem nubiskim (C. nubiana) w jeden gatunek. Badania genetyczne nie potwierdziły jednak bliskiego pokrewieństwa tych gatunków a podobieństwo okazało się jedynie plezjomorfią. Genetycznie (a także geograficznie) najbliższym krewnym koziorożca alpejskiego jest różniący się od niego zewnętrznie koziorożec pirenejski. Oba gatunki prawdopodobnie wyewoluowały w plejstocenie od wspólnego przodka Capra camburgensis.
Kopalne ślady występowania gatunku.
Ze względu na to, że koziorożce alpejskie żyły w środowisku górskim zachowało się niewiele kopalnych szczątków tych zwierząt. Więcej śladów można prześledzić od początku ostatniego zlodowacenia Würm. Koziorożce alpejskie zamieszkiwały wtedy strome, skaliste siedliska na wybrzeżach Morza Śródziemnego we Francji i północnych Włoszech oraz Alpy do wysokości 1500 m n.p.m. Skamieniałości wskazują, że w epoce Würm koziorożce alpejskie miały większe rozmiary niż ich potomkowie z cieplejszych okresów. Samice były wielkości dzisiejszych samców. Samce żyjące w okresie zlodowacenia były jeszcze większe.
Ekologia.
Pokarm.
Koziorożec alpejski jest roślinożercą. 82-94% jego diety stanowią rośliny zielne. Wiechlinowate mają udział do 60%, rośliny dwuliścienne 38%, a gatunki drzewiaste 2%. Ulubione rodzaje traw to mietlica, owies, trzcinnik, kostrzewa, tymotka, wiechlina, sesleria i konietlica. Poza tym koziorożec karmi się roślinami z rodzin ciborowatych (turzyca, marzyca, "kobresia"), bobowatych (koniczyna, przelot, komonica, traganek i ostrołódka), jaskrowatych (sasanka alpejska, rutewka "thalictrum foetidum" i jaskier lodnikowy), selerowatych i astrowatych (krwawnik, aster, przymiotno, wrotycz, oset, dziewięćsił i ostrożeń). Zimą i na wiosnę koziorożce zjadają także gałązki i liście takich krzewów jak olsza zielona, leszczyna pospolita, jałowiec pospolity, różanecznik alpejski i wierzba zielna; mchy i porosty oraz igły i korę młodych drzew (jodły pospolitej, modrzewia europejskiego, świerku pospolitego, kosodrzewiny i limby).
Siedlisko.
Koziorożec alpejski jest doskonałym wspinaczem. Preferuje skaliste obszary pomiędzy granicami drzew a wiecznego śniegu. Zamieszkuje strome zbocza do wysokości 3300 m n.p.m.. Koziorożce zwykle unikają lasów ale gdy nie ma śniegu dorosłe samce na gęsto zasiedlonych obszarach mogą przebywać w modrzewiowych i modrzewiowo-świerkowych zadrzewieniach. W Hochlantsch samce spędzają całą zimę w lesie iglastym. Przez większą część roku samce i samice przebywają w różnych siedliskach. Samice bardziej niż samce polegają na stromych zboczach. Na wiosnę, gdy stopnieją śniegi i pojawia się zielona trawa, samce schodzą na niżej położone łąki. Latem wspinają się one znowu na hale. Gdy nadchodzi zima osobniki obu płci przenoszą się na skaliste, strome zbocza, na których nie utrzymuje się dużo śniegu. Preferują zbocza o nachyleniu 30-45°, używając niewielkich grot i nawisów skalnych jako schronienia. Areał osobniczy jest bardzo zmienny. Zależy od dostępności zasobów i zmienia się w ciągu roku. Odnotowano obszary od 180 do 2800 hektarów. Areały osobnicze zwykle są największe w lecie i na jesieni, najmniejsze zimą a pośrednie wiosną. Areały osobnicze samic są zwykle mniejsze niż samców. Zwierzęta te nie podlegają dużej presji ze strony drapieżników. Przyczyną śmierci koziorożców alpejskich jest zwykle podeszły wiek, zagłodzenie, choroba lub lawina.
Tryb życia.
Koziorożec alpejski jest zwierzęciem stadnym. Niemniej jednak w zależności od pory roku płcie mogą żyć oddzielnie. Istnieją cztery typy grup. Grupy dorosłych samców, grupy samic z młodymi, grupy młodych 2-3-letnich osobników i grupy mieszane. Grupy młodzieżowe są szczególnie liczne na początku lata, gdy pod koniec ciąży matki odpędzają starsze potomstwo. Grupy samic z młodymi można spotkać przez cały rok, lecz są częstsze latem. Grupy złożone z dorosłych przedstawicieli obu płci pojawiają się w porze godów trwających od grudnia do stycznia. W kwietniu i maju obie płcie rozdzielają się całkowicie. W czerwcu i w lipcu formują się największe grupy złożone oddzielnie z samców i z samic. W październiku i listopadzie grupy samców zaczynają się zmniejszać i zanikają od grudnia do marca. Wiosną samce porzucają swe zimowe terytoria i ponownie łączą się w stada.
Rozmnażanie.
Sezon rozrodczy rozpoczyna się w grudniu i zwykle trwa około sześciu tygodni. W tym czasie stada samców rozpadają się na małe, poszukujące samic grupki. Gody mają dwie fazy. W pierwszej grupy samców wchodzą w kontakt ze znajdującymi się w rui samicami. Im wyższy jest ranking samca, tym bardziej może się zbliżyć do samic. Samce okazują swe zainteresowanie samicom. W drugiej fazie najwyższy rangą samiec oddziela się od swojej grupy i zbliża do wybranej samicy. Zaleca się do niej i chroni przed innymi samcami. Przed kopulacją samica porusza swym ogonem i zaloty stają się intensywniejsze. Po kopulacji on wraca do swojej grupy i ponownie następuje pierwsza faza. Ciąża trwa około 167 dni. Kończy się urodzeniem jednego lub dwóch koźląt, przy czym bliźnięta rodzą się w około 20% przypadków. Tuż po urodzeniu koźlę waży około 3 kg. Gdy młode będzie w stanie poruszać się sprawnie po skalistych zboczach samica wraca z nim do swojej grupy. Mlekiem matki żywi się do 1. roku życia (w tym czasie zaczyna już zjadać rośliny). Po osiągnięciu dojrzałości płciowej samce opuszczają stado i dołączają do grupy młodzików. W wieku sześciu lat, gdy ich rogi są już dostatecznie duże, stają do walk o samice.
Zagrożenia i ochrona.
Koziorożce alpejskie historycznie występowały w całych Alpach. Nadmierne łowiectwo i kłusownictwo skutkowało od początku XVI wieku zmniejszaniem się populacji. W XVIII wieku koziorożce wymarły w Szwajcarii i Niemczech a w XIX wieku także w północno-wschodnich Włoszech i Austrii. Przetrwała jedynie pewna liczba zwierząt (prawdopodobnie mniej niż 100) w okolicach masywów Gran Paradiso i Vanoise na pograniczu francusko-włoskim. W 1854 roku król Wiktor Emanuel II ustanowił w rejonie Gran Paradiso królewski rezerwat łowiecki. Dzięki ochronie przed kłusownictwem liczba koziorożców osiągnęła 3020 sztuk w 1914 roku. W 1922 roku powstał Park Narodowy Gran Paradiso, który przyczynił się do dalszej ochrony gatunku. Włoskie koziorożce zostały reintrodukowane w innych rejonach Włoch oraz w innych krajach alpejskich, zaczynając od Szwajcarii, także w Austrii, Bawarii, Francji, Liechtensteinie, Słowenii. Introdukowano je także w Bułgarii. W latach 90. liczba koziorożców alpejskich przekroczyła 30 tysięcy. Są uważane przez IUCN za gatunek najmniejszej troski. Zagrożeniem dla nich pozostaje niska różnorodność genetyczna i rozproszenie populacji.

</doc>
<doc id="591946" url="https://pl.wikipedia.org/wiki?curid=591946" title="Aszraf Pahlawi">
Aszraf Pahlawi

Aszraf Pahlawi, per. اشرف پهلوی (ur. 26 października 1919 w Teheranie, zm. 7 stycznia 2016 w Monte Carlo) – bliźniacza siostra ostatniego szacha Iranu, Mohammada Rezy Pahlawiego.
Zamach stanu na Mossadegha w 1953.
W 1953 Aszraf Pahlawi odegrała istotną rolę w tzw. operacji „Ajax”. Operacja była zamachem stanu przeciwko rządowi Mohammeda Mossadegha. Szach był przeciwny operacji i przez pewien czas nie akceptował jej.
Na początku 1953 poznała agentów CIA, którzy poprosili ją, aby przekonała szacha, gdyż jako jedyna miała wpływ na swojego bliźniaczego brata. Po ukończeniu działań, otrzymała ponad 100 000 dolarów amerykańskich.
Publikacje.
Aszraf Pahlawi napisała kilka książek, m.in.:

</doc>
<doc id="591949" url="https://pl.wikipedia.org/wiki?curid=591949" title="Ashraf Pahlavi">
Ashraf Pahlavi



</doc>
<doc id="591954" url="https://pl.wikipedia.org/wiki?curid=591954" title="Andrzej Grabia Jałbrzykowski">
Andrzej Grabia Jałbrzykowski

Andrzej Grabia Jałbrzykowski (ur. 1921 w majątku Ujazd pod Krakowem, zm. 2005 w Buenos Aires) - publicysta i heraldyk, działacz polonijny. Z rodziny wywodzącej się z ziemi Łomżyńskiej. 
Życiorys.
Był absolwentem IV Gimnazjum im. H. Sienkiewicza w Krakowie. W 1939 przebywał w Wilnie, gdzie był zatrudniony jako attaché prasowy w Nuncjaturze Apostolskiej w Kownie wiosną 1940 r. Stryjem Andrzeja był arcybiskup wileński Romuald Jałbrzykowski. Zatrudnienie w attachacie zawdzięczał swojemu wpływowemu krewnemu, dzięki temu dysponował także informacjami, do których nie mieli dostępu przeciętni mieszkańcy Wileńszczyzny. Miał również możliwość wyjazdu na zachód, jako pracownik Nuncjatury. Właściwie gdy Litwa w czerwcu 1940 r. została włączona do ZSRR został jak inni pracownicy Nuncjatury wydalony. Przedostano się poprzez Berlin do Włoch. Gdzie młodego Jałbrzykowskiego przyjął podsekretarz stanu Stolicy Apostolskiej, pracownik w Nuncjaturze w Warszawie w 1923, Giovanni Battista Montini, późniejszy papież Paweł VI.
Z okresu tego napisał "Wspomnienia Wileńskie 1939-1940" opublikowane w 2005 r. w kraju.
Z Litwy wyjechał najpierw do Włoch, a stamtąd przedostał się do Anglii, gdzie zgłosił się do Polskich Sił Zbrojnych. Po demobilizacji, w 1947 wyjechał do Johannesburga w Unii Południowej Afryki, a następnie do Argentyny w 1950. Tam założył biuro turystyczne, co pozwoliło mu stać się również podróżnikiem. Współpracował z redakcją "Głosu Polskiego" w Buenos Aires. Był członkiem Komitetu Redakcyjnego "Materiałów do biografii, genealogii i heraldyki polskiej", założonego w 1962 w Paryżu. W publikacji "Gawędy o krajach i ludziach" opisał swoje przeżycia w takich krajach jak: Polska, Litwa, Portugalia, Wielka Brytania, Republika Południowej Afryki, Argentyna, Brazylia, Nepal, USA, Islandia, Seszele i Chile.
Wydał zbiór opowiadań pt. "O tym i owym", a także monografię własnej rodziny, która sięga XV w. oraz wcześniejszych legendarnych historii, opracowanie oparł o ponad 200 dokumentów źródłowych oraz około 800 wypisów metrykalnych. 

</doc>
<doc id="591960" url="https://pl.wikipedia.org/wiki?curid=591960" title="Slade">
Slade

Slade – angielski zespół rockowy, który zyskał sławę podczas ery glam rock we wczesnych latach 70. XX w. Został uznany przez British Hit Singles &amp; Albums za najlepszy brytyjski zespół lat 70. na podstawie liczby sprzedanych singli. Ich największe przeboje, jak większość materiału, napisali Noddy Holder i Jim Lea. Najbardziej znany utwór Merry Xmas Everybody rozszedł się w ponad milionowym nakładzie i uzyskał status złotej płyty. Oprócz muzyki zasłynęli także specyficznym wizerunkiem scenicznym i nieortograficznie pisanymi tytułami swoich piosenek, co zapewniło im rozpoznawalność.
Przegląd.
Zespół Slade pochodzi z Black Country w West Midlands. Perkusista Don Powell i basista Jim Lea urodzili się i wychowali w Wolverhampton. Wokalista Noddy Holder urodził się i wychował w pobliskim mieście Walsall. Natomiast gitarzysta Dave Hill urodził się w Devon, lecz jego rodzina przeniosła się do Wolverhampton, gdy był jeszcze dzieckiem. W źródłach traktujących o Slade często wymienia się pub Trumpet jako miejsce spotkań zespołu, szczególnie w początkowej fazie istnienia.
Za datę powstania zespołu przyjmuje się rok 1966, jednak początki zespołu sięgają dużo wcześniej, bo roku 1964, kiedy to Dave Hill i Don Powell spotkali się w grupie The Vendors, gdzie wraz z Johnnym Howellsem i Mickiem Marsonem oraz Dave’em ‘Cassem’ Jonesem wykonywali utwory Buddy’ego Holly’ego, Eddiego Cochrana i Gene’a Vincenta. W 1965 grupa zmieniła nazwę na The N' Beetwens. Rok później z zespołu odeszli Mick Marson i Dave ‘Cass’ Jones. Ich miejsce zajęli Noddy Holder i Jim Lea. Pierwszy publiczny koncert w tym składzie odbył się 1 kwietnia 1966 roku. Wokalistą był jeszcze Johnny Howells, jednakże parę miesięcy później on również odszedł. Od tamtej pory Holder pozostał stałym wokalistą grupy.
W 1969 roku zespół wydał pierwszy album jeszcze jako "Ambrose Slade – Beginnings". Rok później nazwa została skrócona. Muzycy zapuścili długie włosy, ubrali się kolorowo i zaczęli sami pisać teksty piosenek. W tym też roku dla wytwórni Polydor nagrali kolejny album zatytułowany "Play it Loud". Pierwszym wielkim przebojem spółki autorskiej Holder – Lea była piosenka „Coz I Luv You”.
Grupa zdominowała listy przebojów na początku lat 70. W szczytowym okresie popularności pozostawili w tyle m.in. Wizard, Sweet, T. Rex, Suzi Quatro, Mud, Smokie, Gary’ego Glittera czy Davida Bowiego. W latach 1971-1974 ich 12 utworów doszło do Top 5 na brytyjskich listach przebojów, z czego 6 osiągnęło miejsce pierwsze, 3 miejsce drugie i 2 miejsce trzecie. 3 z nich zaliczyły debiut na pierwszym miejscu. W tym okresie żaden inny zespół nie mógł się pochwalić takimi sukcesami. Ponadto ich osiągnięcia były zbliżone do dokonań The Beatles z poprzedniej dekady.
Slade wydali ponad 30 albumów, z których 3 osiągnęły pierwsze miejsce na UK Album Chart.
Pomimo tylu sukcesów w ojczyźnie i całej Europie, nie osiągnęli podobnej popularności w Stanach Zjednoczonych. Odcisnęli jednak swoje piętno na kilku amerykańskich zespołach, które przyznają, że Slade miało wpływ na ich późniejszą działalność. Były to m.in. Kiss i Quiet Riot.
Po odejściu z grupy Noddy’ego Holdera i Jima Lea, w latach 90. zespół funkcjonował jako Slade II. Do nazwy "Slade" powrócił w 2002 roku. Trzy lata później (w 2005) wyruszył w dużą trasę wraz dołączeniem do zespołu nowego gitarzysty i wokalisty - Malcolma McNulty’ego znanego m.in. ze współpracy z zespołem Sweet. Mal McNutly opuścił Slade w 2019 roku. Zastąpił go pianista Russell Kefee. W 2020 roku doszło do kolejnej zmiany personalnej w zespole. Po ponad 50 latach wspólnego grania Dave Hill zrezygnował ze współpracy z Donem Powellem. Powell ogłosił, że zamierza założyć własny zespół – Don Powell’s Slade, a towarzyszyć ma mu m.in. Craig Fenney (basista Slade w latach 1991-1997).
Dyskografia.
Wyróżnienia albumów i singli.
W Wielkiej Brytanii zespół sprzedał 520 000 albumów i 1,8 miliona singli.

</doc>
<doc id="591964" url="https://pl.wikipedia.org/wiki?curid=591964" title="Altolamprologus compressiceps">
Altolamprologus compressiceps

Altolamprologus compressiceps – gatunek słodkowodnej ryby z rodziny pielęgnicowatych (Cichlidae). Hodowana w akwariach.
Występowanie.
Żwirowy i skalny litoral zachodniej i północno-zachodniej części Jeziora Tanganika.
Opis.
Wygląd zbliżony do "Altolamprologus calvus". Ciało silnie bocznie spłaszczone, wygrzbiecone, ze spiczastą głową i dużym otworem gębowym. Wysoka płetwa grzbietowa. Kolor ciała żółtobrązowy. Na bokach 6 - 7 pionowych, brązowych pręg. Osiąga długość 12 - 13 cm.
Dymorfizm płciowy: samce są większe od samic, mają dłuższe płetwy brzuszne, grzbietową i odbytową.
Ryba drapieżna, polująca aktywnie na małe ryby (w odróżnieniu od "A. calvus", który poluje z zasadzki), podkradająca ikrę innych gatunków. Nie wykazuje zachowań terytorialnych. Zaliczana do muszlowców, ponieważ chętnie zajmuje puste muszle ślimaków z rodzaju "Lanistes". Wykazuje silną agresję wewnątrzgatunkową, w akwarium można hodować tylko jedną parę. Do tarła przystępują dobrane pary, zdarzają się jednak grupy poligamiczne. Samica składa w muszlach od 30 do 100 szt. ikry. Opiekę nad ikrą i narybkiem sprawuje samica, która również wyznacza rewir. 

</doc>
<doc id="591966" url="https://pl.wikipedia.org/wiki?curid=591966" title="Judaizm liberalny (Wielka Brytania)">
Judaizm liberalny (Wielka Brytania)

Judaizm liberalny – gałąź judaizmu występująca niemal wyłącznie w Wielkiej Brytanii założona w 1902 roku, a ostatecznie wykształcona w 1912 jako odmiana judaizmu reformowanego. Wspólnie z reformatorami tworzy on wspólną organizację – Union of Liberal and Progressive Synagogues (ULPS) grupującą około 25% żydowskiej populacji w Wielkiej Brytanii (sami liberałowie stanowią około 8%). Są oni bardzo zbliżeni poglądami do amerykańskich i niemieckich (głównie starszych) wspólnot reformowanych w odróżnieniu od pozostałych brytyjskich reformatorów, którzy odpowiadają liberalnemu skrzydłu konserwatystów amerykańskich. Każda z 28 kongregacji ULPS ma niemal pełną autonomię. Judaizm liberalny miał początkowo charakter antysyjonistyczny, ale na przełomie lat 50. i 60. przyjął bardziej umiarkowane stanowisko.

</doc>
<doc id="591968" url="https://pl.wikipedia.org/wiki?curid=591968" title="Galago senegalski">
Galago senegalski

Galago senegalski, galago karłowaty ("Galago senegalensis") – gatunek ssaka naczelnego z rodziny galagowatych (Galagidae).
Zasięg występowania.
Galago senegalski występuje w zależności od podgatunku:
Taksonomia.
Gatunek po raz pierwszy naukowo opisał w 1796 roku francuski przyrodnik Étienne Geoffroy Saint-Hilaire nadając mu nazwę "Galago senegalensis". Jako miejsce typowe odłowu holotypu Geoffroy Saint-Hilaire wskazał Senegal. 
"G. senegalensis" jako wielotypowy gatunek ma złożoną historię taksonomiczną; pierwotnie rozpoznano tylko "G. senegalensis", ale później podzielono go na siedem gatunków: "G. gallarum", "G. moholi", "G. matscthiei", "Paragalago granti", "P. zanzibaricus", "P. cocos" i "G. nyasae". Wszystkie taksony rozróżnia się za pomocą specyficznego dla danego gatunku nawoływania. Ponieważ występuje znaczne zróżnicowanie w szeroko rozpowszechnionym "G. senegalensis", może on reprezentować więcej ukrytych gatunków. Autorzy "Illustrated Checklist of the Mammals of the World" rozpoznają cztery podgatunki.
Morfologia.
Długość ciała (bez ogona) 13–21 cm, długość ogona 20–30 cm; masa ciała samic 110–250 g, samców 150–300 g. Ubarwienie srebrzyste, ogon na końcu gruby i puszysty. Duże, okrągłe, osadzone blisko siebie oczy.
Tryb życia.
Żyje w rodzinnych stadach. Prowadzi nocny tryb życia. Ciąża u samicy trwa 4 miesiące. Po tym okresie na świat przychodzi 1-2 młodych. Żywi się owocami, kwiatami, miodem, owadami, małymi gadami, myszami, pisklętami. Zamieszkuje lasy.
Głos galago przypomina płacz dziecka.
Status zagrożenia i ochrona.
Status zagrożenia "G. seleganensis" według podziału na podgatunki:

</doc>
<doc id="591969" url="https://pl.wikipedia.org/wiki?curid=591969" title="Rhyolite">
Rhyolite

Rhyolite – opuszczone miasto w hrabstwie Nye stanu Nevada. Znajduje się na wschód od Doliny Śmierci, blisko Beatty.
W 1904 roku odkryto w tej okolicy złoto. Nowe miasto nazwano od minerału ryolit, który zawierał dużo złota. Szybko zbudowano zakład do przetwarzania rudy. Kopalnia została sprzedana Charlesowi M. Schwabowi za pięć milionów dolarów. Już w 1907 nastąpiła elektryfikacja Rhyolite, a populacja mogła osiągnąć 10000. Jednak panika roku 1907 dotknęła miasto i produkcja zaczęła spadać. W 1911 roku zamknięto kopalnie i zakłady, a pięć lat później miejscowe władze opuściły Rhyolite.
Rhyolite użyto kilkakrotnie w produkcjach filmowych, m.in.:
Stacja kolejowa jest w stosunkowo dobrym stanie. W pobliżu kopalni rozmieszczono znaki ostrzegawcze.
Do najsłynniejszych zabytków należy Zamek Scotty’ego. Nazwany na cześć Walter E. Scotta, chociaż go nie zbudował, nie zaprojektował, nie był jego architektem i nie zapłacił nic za jego budowę. Był przyjacielem milionera z Chicago Alberta Johnsona, który w rzeczywistości zbudował ten zamek.

</doc>
<doc id="591970" url="https://pl.wikipedia.org/wiki?curid=591970" title="Wolin (przystanek kolejowy)">
Wolin (przystanek kolejowy)

Wolin - kolejowy przystanek osobowy w Wolinie, w województwie zachodniopomorskim, w powiecie kamieńskim. Według klasyfikacji PKP ma kategorię dworca lokalnego.
W roku 2019 przystanek obsługiwał 300–499 pasażerów na dobę. 10 czerwca 2018 roku została zmieniona nazwa przystanku osobowego z "Wolin Pomorski" na "Wolin" .
Przez przystanek przebiega zelektryfikowana linia kolejowa Szczecin Dąbie - Świnoujście Port. Na przystanku zatrzymują się jedynie regionalne pociągi osobowe relacji Świnoujście Port- Szczecin Główny i Świnoujście Port- Poznań Główny . 

</doc>
<doc id="591973" url="https://pl.wikipedia.org/wiki?curid=591973" title="Rhyolite (Nevada)">
Rhyolite (Nevada)



</doc>
<doc id="591974" url="https://pl.wikipedia.org/wiki?curid=591974" title="Żółwino">
Żółwino

 
2 wsie w Polsce w woj. zachodniopomorskim:
1 przystanek kolejowy:
Zobacz też: Żółwinko

</doc>
<doc id="591981" url="https://pl.wikipedia.org/wiki?curid=591981" title="DSZ">
DSZ



</doc>
<doc id="591987" url="https://pl.wikipedia.org/wiki?curid=591987" title="Żółwino (powiat kamieński)">
Żółwino (powiat kamieński)

Żółwino – wieś w Polsce położona w województwie zachodniopomorskim, w powiecie kamieńskim, w gminie Wolin pobliżu Jeziora Żółwińskiego. 
W latach 1975–1998 miejscowość administracyjnie należała do woj. szczecińskiego.

</doc>
<doc id="591991" url="https://pl.wikipedia.org/wiki?curid=591991" title="UFO (zespół muzyczny)">
UFO (zespół muzyczny)

UFO – brytyjski zespół rockowy, powstały w 1968 grający muzykę będącą połączeniem hard rocka w stylu Led Zeppelin i Nowej Fali Brytyjskiego Heavy Metalu. Twórczość UFO miała wpływ na wiele zespołów heavymetalowych lat 80.
13 kwietnia 2019 w wieku 73 lat zmarł na zawał serca Paul Raymond, gitarzysta i klawiszowiec grupy.
19 września 2019 w wieku 70 lat zmarł Larry Wallis.
9 czerwca 2020 zmarł Paul Chapman dokładnie w dniu swoich 66 urodzin.
14 sierpnia 2020 zmarł były basista grupy Pete Way.

</doc>
<doc id="591993" url="https://pl.wikipedia.org/wiki?curid=591993" title="KWK Wesoła">
KWK Wesoła



</doc>
<doc id="591998" url="https://pl.wikipedia.org/wiki?curid=591998" title="Surochów (stacja kolejowa)">
Surochów (stacja kolejowa)

Surochów – przystanek osobowy, a dawniej stacja kolejowa we wsi Surochów, w województwie podkarpackim, w Polsce.
W roku 2017 przystanek obsługiwał 0–9 pasażerów na dobę.
W listopadzie 2022 r. PKP PLK ogłosiły przetarg na zaprojektowanie i odbudowę stacji w Surochowie.

</doc>
<doc id="591999" url="https://pl.wikipedia.org/wiki?curid=591999" title="Emilia Malessa">
Emilia Malessa

Emilia Malessa, "Marcysia", "Miłasza", "Maniuta" (ur. 26 lutego 1909 w Rostowie, zm. 5 czerwca 1949 w Warszawie) – kapitan Armii Krajowej, powstaniec warszawski, Dama Orderu Virtuti Militari V klasy.
Życiorys.
Urodziła się w Rostowie nad Donem w Rosji 26 lutego 1909 roku. Jej rodzicami byli Władysław Izdebski i Maria z domu Krukowska. Miała czterech braci: Romana i Juliana (polegli na wojnie 1920) oraz Aleksandra i Władysława (zginęli w ramach walk PSZ), a także przyrodnią siostrę Janinę Boryszkiewiczową. Po przyjeździe do Polski w 1924 roku ukończyła Szkołę Handlową Polskiej Macierzy Szkolnej w Łucku. Przez pewien czas pracowała w Głównym Urzędzie Statystycznym w Warszawie, po czym wyjechała do Gdyni, gdzie w roku 1935 poślubiła Stanisława Malessę.
Od 1937 roku ponownie mieszkała i pracowała w Warszawie. Brała udział w kampanii wrześniowej 1939, zgłosiwszy się w ramach Ochotniczej Służby Kobiet. Pełniła funkcję kierowcy przy dowództwie 9 pułku Ułanów Małopolskich. Tam poznała dowódcę, ppłk. , który wprowadził ją do Służby Zwycięstwu Polski. Organizowała lotne punkty dożywiania i punkty sanitarne przy 19 Dywizji Piechoty. Była członkiem Związku Walki Zbrojnej, a potem Armii Krajowej. Do końca niemieckiej okupacji była szefem działu łączności zagranicznej „Zagroda” w Wydziale V Komendy Głównej AK. Zorganizowany i kierowany przez nią dział utrzymywał łączność pocztowo-kurierską kraju ze Sztabem Naczelnego Wodza i z polskimi ośrodkami w wielu krajach (Węgry, Rumunia, Szwajcaria, Francja i inne). W latach 1940–1944 „Marcysi” podlegała ponad stuosobowa grupa (kurierzy i personel pomocniczy).
Po kapitulacji powstańców (3 października 1944) wyszła z Warszawy z ludnością cywilną przez obóz przejściowy Dulag 121 Pruszków. Dotarła do Krakowa, gdzie działała w odtwarzanej tam Komendzie Głównej AK. Po 18 stycznia 1945 (data rozwiązania AK) została członkiem ścisłego sztabu Delegatury Sił Zbrojnych na Kraj (zajmowała się nadal łącznością z zagranicą; pomagała w przerzucie do kraju kpt. Jana Nowaka-Jeziorańskiego) oraz członkiem I Zarządu Głównego Zrzeszenia Wolność i Niezawisłość (WiN). Należała do organizacji NIE.
16 października 1945 poprosiła przełożonych o zgodę na zakończenie działalności konspiracyjnej. Po otrzymaniu zgody podjęła pracę w Ministerstwie Pracy i Opieki Społecznej.
31 października 1945 została aresztowana. W areszcie, uwierzywszy „oficerskiemu słowu honoru” szefa Departamentu Śledczego MBP Józefa Różańskiego, że żadna z ujawnionych osób nie będzie aresztowana i osądzona, po konsultacjach ze swoimi przełożonymi – płk. Janem Rzepeckim, szefem WiN oraz płk. Antonim Sanojcą – podjęła decyzję o ujawnieniu członków i przywódców I Komendy Zrzeszenia Wolność i Niezawisłość. Po aresztowaniach, będąc nadal w więzieniu, na znak protestu przeciw niedotrzymaniu słowa przez Różańskiego rozpoczęła strajk głodowy. 14 lutego 1947 skazana została na 2 lata pozbawienia wolności. Kilka dni później, decyzją prezydenta Bolesława Bieruta, ułaskawiono ją wraz z innymi współoskarżonymi.
Natychmiast podjęła próby interwencji, domagając się dotrzymania umowy i uwolnienia ujawnionych przez nią żołnierzy podziemia. Pisała do Bolesława Bieruta, ministra bezpieczeństwa publicznego, Stanisława Radkiewicza i do Józefa Różańskiego. W liście do Różańskiego z kwietnia 1949 napisała:
Odrzucana i bojkotowana przez część środowiska byłych żołnierzy Armii Krajowej 5 czerwca 1949 popełniła samobójstwo. Została pochowana na cmentarzu Bródnowskim.
19 września 2005, staraniem podkomendnych Emilii Malessy, odprawiono w katedrze polowej Ordynariatu Polowego Wojska Polskiego uroczystą mszę świętą. Urnę z jej szczątkami przeniesiono do Panteonu Żołnierzy Polski Walczącej na Cmentarzu Wojskowym na Powązkach w Warszawie (kwatera D 18 KOL LEWE B - 3 - 3).
Odznaczenia.
Była odznaczona Krzyżem Virtuti Militari V klasy (Rozkazem Dowódcy AK z 23 września 1944), Krzyżem Walecznych (1943), Złotym Krzyżem Zasługi z Mieczami, pośmiertnie Medalem Wojska (czterokrotnie) i Krzyżem Armii Krajowej.

</doc>
<doc id="592004" url="https://pl.wikipedia.org/wiki?curid=592004" title="Rosiczka przylądkowa">
Rosiczka przylądkowa

Rosiczka przylądkowa ("Drosera capensis" L.) – gatunek rośliny należący do rodziny rosiczkowatych. Występuje w stanie dzikim w Południowej Afryce w pobliżu Przylądka Dobrej Nadziei. 
Biologia i ekologia.
Bylina, roślina owadożerna. Siedlisko: torfowiska, tereny podmokłe. Kwiaty samopylne. Liście wydzielają lepką, przywabiającą ciecz, do której przyklejają się owady. Później liście zwijają się i trawią zdobycz, co dostarcza roślinie związków azotu, w które jest ubogie naturalne środowisko życia rośliny.
Zastosowanie.
Gatunek pospolity w amatorskich uprawach, w Polsce uprawiany głównie jako roślina pokojowa.
Uprawa.
Wymaga torfowej, małożyznej gleby i słonecznego stanowiska. Najlepiej rośnie w mieszance torfu oraz perlitu lub gruboziarnistego piasku. Rozmnaża się ją przez podział, nasiona lub przez sadzonki korzeniowe. Jest bardzo wrażliwa na zanieczyszczenia znajdujące się w wodzie wodociągowej i z tego względu podlewać ją należy tylko wodą deszczową lub destylowaną. Rosiczkę należy podlewać poprzez podsiąkanie, ustawiając doniczkę w podstawce z wodą.

</doc>
<doc id="592009" url="https://pl.wikipedia.org/wiki?curid=592009" title="Przyczajony tygrys, ukryty smok">
Przyczajony tygrys, ukryty smok

Przyczajony tygrys, ukryty smok (卧虎藏龙, "Wòhǔ, cánglóng") – film kostiumowy produkcji chińskiej z 2000 roku, w reżyserii Anga Lee. Adaptacja powieści .
W 2016 pojawił się sequel filmu – "".
Opis fabuły.
Wielki wojownik Li Mu Bai ma za sobą lata walk i przeszłość pełną chwały, ale także wyrzeczeń i poświęcenia. Mistrz walk zrezygnował między innymi z miłości do pięknej wojowniczki Yu Shu Lien. Teraz pragnie odejść na emeryturę i oddaje swój legendarny miecz o nazwie „Zielone Przeznaczenie”, na przechowanie do czcigodnego Pana Te. Jego plany zmienia pojawienie się Nefrytowej Lisicy – okrutnej wojowniczki, która kiedyś zabiła jego mistrza. Li Mu Bai chce pożyczyć oręż i po raz ostatni użyć go, aby się zemścić. Jednak miecz zostaje skradziony przez Jen – uczennicę Nefrytowej Lisicy i ukochaną Lo – wodza rozbójników grasujących na pustyni.
Odbiór.
Reżyser pomyślał film jako podsumowanie swojej misji: stworzenia obrazu dla świata Wschodu i Zachodu, co się powiodło – dzieło zostało dobrze przyjęte tak w Azji, jak i na Zachodzie. Według Zygmunta Kałużyńskiego tytuł zapowiada dwie postawy ukazywane w filmie: "ukryty smok" to symbol przestrzegania zasad i hamowania interesu prywatnego, a "przyczajony tygrys" to zrewoltowany drapieżca i zagrożenie dla otoczenia. Mimo takiego postawienia sprawy film uniknął schematyzmu dzięki "charakterowi poetycznej legendy", co dobrze usprawiedliwiło pewne uproszczenia, a nawet nadało im charakter symboliczny.

</doc>
<doc id="592010" url="https://pl.wikipedia.org/wiki?curid=592010" title="Mazda 323">
Mazda 323

Mazda 323 – samochód osobowy produkowany przez japoński koncern Mazda sprzedawany w latach 1977–2003. Następca to Mazda 3.
Pierwsza generacja – 323 FA (1977–1980).
Mazda
Nazwa Mazda 323 pojawiła się po raz pierwszy w 1977, jako eksportowa nazwa modelu Familia, którego kolejne generacje produkowano od 1964. Na europejskim rynku auta te były znane jako Mazda 1000 i 1200 oraz 808 i 818.
W 1977 pojawiła się Familia IV generacji oznaczona też jako I generacja Mazdy 323 o symbolu FA. Na rynku amerykańskim auto otrzymało nazwę Great Little Car (GLC). Idąc zgodnie nowymi trendami Mazda 323 otrzymała dwubryłowe nadwozie typu hatchback dostępne w wersji 3- i 5-drzwiowej. Długość auta wynosiła 3,82 m, pojemność bagażnika 240/1250 l.
Mazda 323 oferowała 2 sprawdzone silniki benzynowe o pojemności skokowej 1100 i 1300 cm³ (1.1 i 1.3) o mocy 45 i 60 KM. przejęte z poprzedniego modelu. Dostępne były 3 skrzynie biegów: dwie manualne 4- i 5-biegowe oraz automatyczna 3-biegowa. Moc przekazywana była na oś tylną. W 1979 przeprowadzono modernizację. Zmieniono przednią część nadwozia i wprowadzono wersję kombi 3- i 5-drzwiową. Pojawił się także nowy silnik o pojemności 1400 cm³ (1.4) o mocy 100 KM.
Produkcję modelu zakończono w 1980.
Druga generacja – 323 BD (1980–1985).
II generacja Mazdy 323 pojawiła się w maju 1980 i miała niewiele wspólnego z poprzedniczką. Zastosowano napęd na koła przednie. Silnik umieszczono poprzecznie przed osią przednią. Wprowadzono nadwozie hatchback 3- i 5-drzwiowe oraz 4-drzwiowy sedan. W 1983 przeprowadzono facelifting przenosząc przednie kierunkowskazy na zderzak. Zmieniono również tylne światła odblaskowe.
Wprowadzono nową serię silników (ozn. E) o pojemnościach: 1071 cm³ (1.1) (o mocy: 55 KM), 1296 cm³ (1.3) (68 KM) i 1490 cm³ (1.5) (o dwóch zakresach mocy: 75 KM i w wersji GT 88 KM).
Trzecia generacja – 323 BF (1985–1989).
III generacja Mazdy 323 ukazała się w 1985. Od swojej poprzedniczki różniła się gabarytami (była nieco większa), zwiększono także rozstaw osi i tylnych kół. 323 BF produkowana była w trzech wersjach nadwoziowych, tj. 3- i 5-drzwiowy hatchback, sedan i (od 1986) kombi. Unowocześniono wnętrze samochodu, natomiast podwozie pozostało bez większych zmian.
Gamę silników uzupełnił wolnossący diesel o pojemności 1720 cm³ (1.7), a także silnik benzynowy (oznaczenie B6)o pojemności 1597 cm³ (1.6) i mocy 85 KM, gdzie jako nowość wprowadzono elektroniczny wtrysk paliwa, zastępując tym samym gaźnik. Do produkcji weszły także mocniejsze wersje silnika B6 z turbodoładowaniem oraz z dwoma wałkami rozrządu w głowicy (DOHC) i 16 zaworami (po 4 na każdy cylinder). Dzięki tym modyfikacjom moc silnika wzrosła do 140 KM. Nowością okazało się również wprowadzenie wersji 4x4.
Największą modernizację 323 BF przeszła w 1987, gdzie przeprowadzono tzw. "facelifting". Zmieniono wówczas kształt reflektorów, pokrywy silnika oraz lamp tylnych, a także elementy tapicerki. Wprowadzono nową gamę silników, gdzie oprócz wspomnianych silników B6 i Diesla pojawiły się 1300cm³ (B3) i 1500cm³ (B5). W wielu krajach samochód ten sprzedawany jest pod nazwą Ford Laser.
Mazdę 323 BF zastąpiono w 1989 generacją BG, natomiast wersję kombi produkowano aż do 1995.
Czwarta generacja – 323 BG (1989–1994).
IV generacja Mazdy 323 pojawiła się w 1989. Podobnie jak w poprzednich wersjach produkowano wersję 3-drzwiowy hatchback oraz 5-drzwiowy fastback oznaczony literą F, jak również 4-drzwiowy sedan. Pierwszy raz zdecydowano się na produkcję dwóch płyt podłogowych o rozstawach osi dla wersji 3-drzwiowej: 2450 mm, a dla nadwozia pięciodrzwiowego płyta miała zwiększony rozstaw osi do 2500 mm.
Auto na większej płycie o nazwie 323F miało inną formę zewnętrzną, która swoim kształtem przypominała sportowe coupé. Charakterystycznymi szczegółami była nisko opadająca linia pokrywy silnika, chowane reflektory oraz integralny spoiler tylny.
Silniki modelu BG to: 1300 cm³ (1.3) (73 KM), 1600 cm³ (88 KM) oraz nowy szesnastozaworowy silnik o pojemności 1840 cm³(1.9) występujący w dwóch wersjach mocy: 103 KM (SOHC – z pojedynczym wałkiem rozrządu) i 128 KM (DOHC – z dwoma wałkami rozrządu), a także wolnossący diesel o pojemności 1700 cm³ (1.7) i mocy 56 KM. W 1990 wprowadzono model GTX, który wyposażono w turbodoładowany o pojemności 1840 cm³ i mocy 168 KM. Jego wersja homologacyjna o nazwie GT-R miała zmieniony i wzmocniony do mocy 185 KM silnik BPT, wyposażony w większą od GTX turbosprężarkę, cały samochód przeszedł liczne zmiany mechaniczne. W 1991 przeprowadzono facelifting obejmujący głównie reflektory i lampy tylne.
Produkcję zakończono w 1994.
Piąta generacja – 323 BA (1994–1998).
Mazda 323C / 323S / 323P BA (1994–1998).
V generacja Mazdy pojawiła się we wrześniu 1994. Dostępny był w 4 wersjach nadwoziowych: 323C 3-drzwiowy hatchback, 323S 4-drzwiowy sedan, 323P 3-drzwiowy hatchback oraz 323F 5-drzwiowy fastback.
Początkowo dostępne były silniki: niezmieniona konstrukcja z modelu BG 1300 cm³ SOHC z 16 zaworami i o mocy 73 KM (B3) (tylko w 323S i 323C), nowa konstrukcja 1500 cm³ DOHC 16-zaworowy o mocy 88 KM (Z5), lekko zmodyfikowany 1800 cm³ DOHC o mocy 114 KM (BP), 2000 cm³ V6 o mocy 144 KM (KF), w Japonii 170 KM (KF-ZE) (tylko w 323F).
W 1995 pojawił się turbodiesel o pojemności 1700 cm³ i mocy 82 KM (4EE1-T) (tylko w 323S).
W styczniu 1997 Mazda 323 BA przeszła modernizację, a z powodu niskiej sprzedaży modelu 323C wprowadzono nowy model 323P (3-drzwiowy hatchback). Model ten powstał na bazie 323S, zmodyfikowano jednak konstrukcję samochodu i zmieniono wystrój wnętrza. Model 323C dostępny był już tylko z wersji z silnikiem 1500 cm³, a 323S i 323P z silnikami: 1400 cm³ i 1500 cm³. Silnik Diesla 1700 cm³ zastąpiono silnikiem o pojemności 2000 cm³ i mocy 71 KM, zmieniając oznaczenie z BA na BJ (tylko w wersjach 323S i 323P).
Z końcem 1998 zakończono produkcję modeli Mazdy 323C i 323S. Model 323P produkowano do 2000, kiedy to dostał zastąpiony kolejną generacją.
Mazda 323F BA (1994-1998).
Mazda oprócz modeli 323C i 323S w V generacji wypuściła na rynek jeszcze dwa rodzaje spokrewnionych pojazdów. Pięciodrzwiowy hatchback i czterodrzwiowy sedan, oba wyposażone w drzwi bez ramek i nową karoserię różniącą się od innych modeli 323. Wersja pięciodrzwiowa była oferowana w Japonii jako Mazda Lantis, w Australii i Ameryce Południowej jako Mazda 323 Astina, w Kolumbii jako Mazda Allegro, a w Europie jako Mazda 323F. Natomiast sedan był sprzedawany wyłącznie na rynku japońskim jako Mazda Lantis. Modele te, których karoserie zaprojektowali designerzy Porsche, zbudowane zostały na innych platformach niż poprzednie modele 323. Japoński Lantis zbudowano na płycie CB (mniejszej wersji płyty CA znanej z luksusowych modeli Mazdy: Xedos 6 i Eunos 500). Europejską 323F montowano natomiast na płycie BA, niemal identycznej jak CB, jednak zbliżonej do platform serii B Mazdy. Modele te sprzedawane były wyłącznie z silnikami 1,5 16V l i 1,8 16V l stosowanymi w innych modelach 323 oraz z 2,0 l V6 24V montowanym również w modelu Xedos 6, oferowanym w Japonii jako Eunos 500.
Wersje silnikowe.
Wysokoprężne (diesla):
Szósta generacja – 323 BJ (1998–2003).
VI i ostatnia generacja Mazdy 323 o oznaczeniu BJ pojawiła się w sierpniu 1998. Wydanie tej wersji poprzedzono w dwóch wersjach nadwoziowych: 5-drzwiowy hatchback i 4-drzwiowy sedan. 323F zerwała stylistycznie ze swoimi poprzednikami, które swoim wyglądem przypominały sportowe coupé. Jednocześnie w latach 1997-2001 była produkowana 3 drzwiowa Mazda 323P hatchback o oznaczeniu BA, która od 1998 r. wraz z silnikiem Diesla o pojemności 2,0 l, dostała oznaczenie BJ. Generacja BJ charakteryzuje się stonowaną sylwetką, jak na kompaktowe auto. Przełomowy bak o pojemności 92 litrów paliwa.
Auto otrzymało trzy silniki benzynowe: 1.3 73 KM (B3), 1.5 88 KM (ZL), 1.8 GT 114 KM (FP) oraz silnik Diesla 2.0 DITD o mocy 90 KM (RF2A). Auto było dość bogato wyposażone m.in. poduszka powietrzna kierowcy w standardzie, ABS, elektrycznie otwierane szyby czy lusterka.
W 2001 po 2,5 roku produkcji zdecydowano się na gruntowny lifting nadwozia i wnętrza 323 w wersji 4- i 5-drzwiowej. Facelifting upodobnił 323 do większych modeli tej marki (626 czy Premacy). Zmodernizowano jednostki napędowe (podwyższono moce silników i zminimalizowano spalanie): 1.3 75 KM (B3), 1.6 o mocy 98 koni (ZM) zastąpił 1.5 o mocy 88 KM, 2.0 o mocy 131 koni (FS) zastąpił 1.8 o mocy 115 KM oraz silnik Diesla 2.0 DITD o mocy 101 KM (RF4F).
W 2001 na targach motoryzacyjnych we Frankfurcie zaprezentowano topową wersję 323 MPS z sinikiem 2-litrowym o mocy ponad 150 KM.
Pod koniec 2002 323 przeszła kolejny mały zabieg stylistyczny polegający na zmianie kształtu tylnych i przednich lamp, dodano do palety barw nowe kolory, zmieniły się materiały tapicerskie we wnętrzu.
W 2003 zakończono produkcję modelu 323, wprowadzając w jego miejsce Mazdę 3 zwaną na innych rynkach Axela.
Wersje silnikowe.
Silniki benzynowe:
Silniki diesla (wysokoprężne):

</doc>
<doc id="592011" url="https://pl.wikipedia.org/wiki?curid=592011" title="Anthony Kiedis">
Anthony Kiedis

Anthony Kiedis (ur. 1 listopada 1962 w Grand Rapids) – amerykański wokalista grupy funk rockowej Red Hot Chili Peppers.
W 2006 roku piosenkarz został sklasyfikowany na 53. miejscu listy 100 najlepszych wokalistów wszech czasów według Hit Parader.
Życiorys.
Wczesne lata.
Urodził się w Grand Rapids w stanie Michigan jako syn Johna Michaela Kiedisa (1939-2021) (znanego później jako Blackie Dammett) i Margaret „Peggy” Noble. Jego matka miała korzenie angielskie, irlandzkie, francuskie, holenderskie i mohikańskie. Jego dziadkowie ze strony ojca przybyli do USA z Litwy na początku XX wieku. Kiedy miał dwa lata, jego rodzice przeprowadzili się do Kalifornii. W 1966 roku, gdy miał cztery lata – doszło do separacji rodziców. Wkrótce jego rodzice rozwiedli się. Spędził dzieciństwo w Grand Rapids w Michigan z matką, która pracowała jako sekretarka w firmie prawniczej.
W 1974 roku, jako 12-latek, Kiedis przeprowadził się do Hollywood do swojego ojca, który widywał się z takimi osobistościami jak John Lennon, Alice Cooper, Keith Moon czy David Bowie. Kiedis uczestniczył w imprezach urządzanych przez ojca, upijał się razem z jego znajomymi, palił marihuanę i brał kokainę. W wieku 12 lat po raz pierwszy uprawiał seks z osiemnastoletnią Kimberley, co również zainicjował jego ojciec. Pierwszy raz wziął heroinę jako 14-latek, gdy pomylił ją z kokainą.
W wieku 14 lat pod pseudonimem Cole Dammet zadebiutował na kinowym ekranie w dramacie politycznym Normana Jewisona "F.I.S.T." (1976) w roli Kevina Kovaka, syna Johnny’ego Kovaka granego przez Sylvestra Stallone’a.
Mając 15 lat, uczęszczał do Fairfax High School w Los Angeles, gdzie jego najlepszymi przyjaciółmi byli Michael Balzary (Flea), Hillel Slovak i Jack Irons. Razem w 1983 roku założyli zespół rockowy Red Hot Chili Peppers. Kiedis ukończył liceum z wyróżnieniem i dostał się na Uniwersytet Kalifornijski w Los Angeles. Zrezygnował jednak ze studiów ze względu na uzależnienie od kokainy i heroiny.
Kariera.
Anthony Kiedis czerpał inspirację od takich wykonawców jak: Sly Stone, Grandmaster Flash and the Furious Five czy Stevie Wonder. Był pomysłodawcą słynnego występu Red Hotów w skarpetkach (Socks On Cocks) w klubie nocnym o nazwie Kit Kat Club w Hollywood. Polegało to na tym, że czterech członków rockowej grupy dawało koncerty będąc odzianymi jedynie w skarpetki osłaniające genitalia. Czasami występowali także w wymyślnych strojach typu: wielkie żarówki, które wkładali na głowę, bądź czapki, na których płonął ogień.
Przy nagrywaniu drugiej płyty Red Hot Chili Peppers "Freaky Styley" (1985), koledzy z zespołu oznajmili Kiedisowi, że jeśli nie przestanie brać heroiny, wyrzucą go z grupy. Kiedy wrócił do Michigan, żeby samemu zerwać z nałogiem, zasnął pijany za kierownicą i wjechał w drzewo; miał złamaną czaszkę i problemy z okiem. Po operacji powrócił do nałogu, jednak po tragicznej śmierci jego przyjaciela Hillela Slovaka, gitarzysty Red Hot Chili Peppers, pod koniec lat 90. oficjalnie oświadczył, że całkowicie zerwał z nałogiem.
Hillela zastąpił John Frusciante, z którym Red Hot Chili Peppers nagrali "Mother’s Milk" (1989), a następnie "Blood Sugar Sex Magik" (1991) z przebojem „Under the Bridge”. Kiedis, znowu uzależniony, pokłócił się z następcą Frusciante, Dave’em Navarro, którego w końcu wyrzucił z zespołu i wraz z Fleą przekonał Frusciante (uzależnienie doprowadziło gitarzystę do skrajnej biedy, śmierci klinicznej, przeszczepu skóry i zębów) do powrotu. Wspólnie wydali "Californication" (1999) i zagrali na Woodstocku. Kolejne płyty w dyskografii zespołu to "By the Way" (2002), "Stadium Arcadium" (2006), "I’m with You" (2011), "The Getaway" (2016).
Kiedis zagrał także małe role w filmach, w tym "Mniej niż zero" (1987), "Na fali" (1991) jako Tone, "Simpsonowie" (1993), "Pościg" (1994) jako Will i "Song to Song" (2017).
6 października 2004 roku została opublikowana autobiografia "Blizna" (oryg. "Scar Tissue"), która została dobrze przyjęta w kręgach fanów zespołu Red Hot Chili Peppers. „Scar Tissue” to również tytuł jednej z piosenek autorstwa Kiedisa.
Życie prywatne.
Był związany z Niną Hagen (1983), Jennifer Bruce (1985-87), Ione Skye (1987-89), Sinéad O’Connor (1990), Carmen Hawk (1991-92), Erin Everly (1992), Jaime Rishar (1993-96), Yohanną Logan (1998-2003), Melanie Chisholm (1998), Demi Moore (2002), Lolą Corwin (2002), Heidi Klum (2002), Celestą Hodge (2004), Jessicą Stam (2005-2006), Laurą Prepon (2008), Laurą Freedman (2008), Beth Jeans Houghton (2011–2012), Heleną Vestegaard (2012-2015), Michelli Provensi (2012) i Wanessą Milhomem (2015). Ze związku z modelką Heather „Nika” Christie (2004, 2006-2008) ma syna Anthony’ego Everly Beara (ur. 2 października 2007 roku w Los Angeles). Pierwszy człon imienia wybrał Kiedis, zainspirowany nazwą jednego z ulubionych zespołów – The Everly Brothers, drugi człon imienia został wybrany przez matkę. Kiedis wspierał też ojca, który do czasu swojej śmierci 12 maja 2021 cierpiał na demencję starczą.

</doc>
<doc id="592013" url="https://pl.wikipedia.org/wiki?curid=592013" title="Nastassja Kinski">
Nastassja Kinski

Nastassja Kinski, właściwie Nastassja Aglaia Nakszynski (ur. 24 stycznia 1961 w Berlinie) – niemiecka aktorka filmowa i telewizyjna.
Życiorys.
Wczesne lata.
Urodziła się w Berlinie jako córka niemieckiego aktora Klausa Kinskiego (1926–1991) i jego drugiej żony Ruth Brigitte Tocki. Jej rodzice rozwiedli się w 1971 roku, gdy Nastassja miała dziesięć lat. Jej matka z trudem wspierała ją finansowo.
Jej ojciec z poprzedniego związku miał córkę Polę (ur. 23 marca 1952 w Berlinie) i z kolejnego związku syna Nanhoïa Nikolaia (ur. 30 lipca 1976 w Paryżu). Ledwie widywali się w okresie dorastania.
W 1999 roku zaprzeczyła, że ojciec ją molestował, ale przyznała, że wykorzystywał ją w inny sposób. W 2013 roku, zapytana o komentarz do oskarżeń wysuniętych przez jej siostrę Polę, wyznała, że ją też ojciec próbował molestować, ale mu się nie udało. Na łamach „Bild” Nastassja Kinski opisała atmosferę strachu panującą w domu; – „Klaus Kinski nie był ojcem. 99 proc. czasu panicznie się go bałam. Był nieobliczalny, terroryzował całą rodzinę” – wyznawała w wywiadzie.
Kariera.
Jako nastolatka rozpoczęła pracę w Niemczech jako modelka. Dla kina odkryła ją Lisa Kreuzer, aktorka niemieckiej Nowej Fali i ówczesna żona Wima Wendersa, na dyskotece w Monachium. Zadebiutowała u Wendersa w roli niemej Mignon w filmie drogi "Fałszywy ruch" ("The Wrong Move", 1975) z Hanną Schygullą, gdzie w wieku 12 lat wystąpiła topless.
W 1976 roku na przyjęciu Kinski poznała reżysera Romana Polańskiego, który namówił ją do studiów aktorskich w Lee Strasberg Theatre and Film Institute. Opanowała języki: angielski, niemiecki, francuski, włoski i rosyjski.
W jednym z odcinków niemieckiego serialu kryminalnego NDR "Tatort" – pt. "Reifezeugnis" (1977) w reżyserii Wolfganga Petersena wystąpiła jako Sina Wolf. Roman Polański zaangażował ją do głównej roli w ekranizacji powieści Thomasa Hardy’ego "Tess" (1979). Postać Tess Durbeyfield uważana jest za największe osiągnięcie w karierze aktorskiej Nastassji Kinski, co potwierdziła przyznana jej nagroda Złotego Globu dla najlepszej aktorki. Głośno było wówczas o romansie 15-letniej Nastassji z 43-letnim Polańskim. Jednak w 1999 roku na łamach "The Guardian" zacytowano słowa aktorki, mówiącej, że do niczego między nimi nie doszło. – "Flirtowaliśmy. Mógł mnie uwieść, ale tego nie zrobił. Miał do mnie szacunek" – wspominała. Później zagrała postać Leili w melodramacie Francisa Forda Coppoli "Ten od serca" ("One from the Heart", 1982).
Uznanie zyskała także dzięki kreacji Marii w dramacie "Kochankowie Marii" ("Maria's Lovers", 1984) Andrieja Konczałowskiego. Wcieliła się w rolę Jane Henderson w dramacie Wendersa "Paryż, Teksas" ("Paris, Texas", 1984) u boku Harry’ego Deana Stantona i Deana Stockwella, a także pojawiła się w jego sequelu "Niebo nad Berlinem" – dramacie "Tak daleko, tak blisko" ("In weiter Ferne, so nah!", 1993) z Otto Sanderem, Bruno Ganzem, Horstem Buchholzem, Willemem Dafoe i Peterem Falkiem.
Zasiadała w jury konkursu głównego na 41. MFF w Cannes (1988).
Życie prywatne.
Przypisywano jej romanse z Milošem Formanem i Marcello Mastroiannim. W połowie lat 80. związała się z egipskim filmowcem Ibrahimem Moussą. Pobrali się 10 września 1984. Mają dwoje dzieci: syna Aljoshę (ur. 16 lipca 1984 poprzez cesarskie cięcie) i córkę Sonję (ur. 2 marca 1986), która została modelką i aktorką. Małżeństwo zakończyło się rozwodem 18 lipca 1992. W latach 1991–1997 żyła w związku z Quincym Jonesem, z którym ma córkę Kenyę Julię Miambi Sarah Jones (ur. 9 lutego 1993).

</doc>
<doc id="592015" url="https://pl.wikipedia.org/wiki?curid=592015" title="Tadeusz Kowalik">
Tadeusz Kowalik

Tadeusz Kowalik (ur. 19 listopada 1926 w Kajetanówce w pow. lubelskim, zm. 30 lipca 2012 w Warszawie) – polski ekonomista i działacz społeczny o poglądach socjalistycznych, profesor nauk ekonomicznych.
Życiorys.
W 1951 r. ukończył studia prawnicze na Uniwersytecie Warszawskim oraz ekonomię w Instytucie Nauk Ekonomicznych przy KC PZPR. Tam też obronił pracę doktorską. Od 1945 do 1946 r. był księgowym, a od 1946 do 1947 r. pełnomocnikiem powiatowym w Wojewódzkim Urzędzie Kontroli Prasy, Publikacji i Widowisk w Gdańsku. Od 1950 do 1951 pracował jako asesor w Sądzie Powiatowym w Warszawie. Od 1963 do 1992 r. był pracownikiem naukowym Instytutu Historii Nauki, Oświaty i Techniki PAN oraz od 1993 Instytutu Nauk Ekonomicznych PAN, od 1997 r. także w Wyższej Szkole Przedsiębiorczości i Zarządzania im. Leona Koźmińskiego, był prorektorem Wyższej Szkoły Społeczno-Ekonomicznej w Warszawie. Wykładał m.in. na uniwersytetach w Toronto, Oksfordzie, New School for Social Research w Nowym Jorku.
Od 1946 do 1948 r. należał do Związku Walki Młodych. W latach 1948–1968 był członkiem Polskiej Zjednoczonej Partii Robotniczej. W latach 1954–1957 wykładowca ekonomii politycznej w Instytucie Kształcenia Kadr Naukowych przy Komitecie Centralnym PZPR.
Od końca lat 60. czynnie zaangażowany w lewicowy nurt opozycji demokratycznej, współpracownik Komitetu Obrony Robotników. Członek założyciel, wykładowca, członek rady programowej i skarbnik Towarzystwa Kursów Naukowych. 20 sierpnia 1980 roku podpisał apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. W sierpniu 1980 członek Komisji Ekspertów przy prezydium Międzyzakładowego Komitetu Strajkowego w Stoczni Gdańskiej im. Lenina, następnie Krajowej Komisji Porozumiewawczej NSZZ „Solidarność”. W latach 1980–1992 członek NSZZ „Solidarność”. W 1992 r. członek założyciel Unii Pracy. Pod koniec życia bezpartyjny. Był honorowym członkiem Stowarzyszenia Attac Polska.
Był jednym z najbardziej znanych krytyków polskiego modelu transformacji i reform Balcerowicza.
Pochowany na wojskowych Powązkach (kwatera D 31 rząd tuje, grób nr 9).
Ordery.
6 grudnia 2000 został odznaczony przez prezydenta Aleksandra Kwaśniewskiego Krzyżem Kawalerskim Orderu Odrodzenia Polski.
W 2001 r. wyróżniony odznaką „Zasłużony Działacz Kultury”.
31 sierpnia 2006 został odznaczony przez prezydenta Lecha Kaczyńskiego Krzyżem Komandorskim Orderu Odrodzenia Polski.

</doc>
<doc id="592016" url="https://pl.wikipedia.org/wiki?curid=592016" title="Bhimbetka">
Bhimbetka

Bhimbetka – stanowisko archeologiczne w stanie Madhya Pradesh, gdzie odkryto najstarsze znane ślady ludzkiej obecności na terenie Indii. W skalnych schroniskach z epoki kamienia odkryto petroglify i malowidła naskalne, liczące sobie około 9000 lat. Region został wpisany na listę światowego dziedzictwa UNESCO. Bhimbetka jest miejscem odkrycia jednych z najstarszych znanych na świecie petroglifów.
Położenie.
Schroniska skalne Bhimbetka leżą 45 km na południe od Bhopalu, i przylegają do południowego skraju wzgórz Vindhyachal. Bezpośrednio na południe przy skalnych schroniskach zaczynają się wzgórza Satpura. Cały obszar porastają gęste lasy i bujna roślinność. Teren obfituje w bogactwa naturalne, takie jak wiecznie czynne źródła, naturalne jaskinie, gęste lasy, mnogość gatunków leśnej flory i fauny; i wykazuje znaczące podobieństwo do australijskiego Parku Narodowego Kakadu, gdzie również występuje sztuka naskalna.
Odkrycia.
Jak wynika z deklaracji UNESCO, Bhimbetkę odnotowano po raz pierwszy w zapiskach archeologów w roku 1888 na podstawie informacji uzyskanych od buddystów z miejscowego plemienia Adiwasi. Nieco później, V. S. Wakankar podróżując koleją do Bhopalu widział pewne formacje skalne, podobne do oglądanych przez niego wcześniej w Hiszpanii i we Francji. Odwiedził zatem ten rejon wraz z grupą archeologów i odkrył kilka prehistorycznych jaskiń.
Od tego czasu odkryto już ponad 700 schronień skalnych, w tym 243 w grupie Bhimbetka i 178 w grupie Lakha Juar. Studia archeologiczne wykazały ciągłość osadnictwa kultur epoki kamienia, od kultury aszelskiej po późny mezolit, a także najstarsze na świecie sztucznie stworzone skalne ściany i podłogi. Przyjmuje się, że najstarsze malowidła naskalne pochodzą z mezolitu. Zasadnicza chronologia tych znalezisk jest znana, lecz nie ustalono jeszcze szczegółowej.
Skalne petroglify i malowidła naskalne.
Skalne schronienia i jaskinie Bhimbetki zawierają wiele malowideł, ukazujących barwne życie zamieszkujących je oraz okolicę ludzi. Skała, popularnie nazywana „Skała ZOO”, zawiera rysunki słoni, jelenie i bizony. Malowidła na innej skale pokazują pawi, węża, jelenia i słońce. Na jeszcze innej przedstawiono dwa słonie z kłami.
Sceny polowań, z myśliwymi dzierżącymi łuki, strzały, miecze i tarcze również mają swoje miejsce wśród tych prehistorycznych malunków. W jednej z jaskiń przedstawiony jest bizon szarżujący na myśliwego, podczas gdy dwóch innych myśliwych bezczynnie przygląda się tej scenie z bliska. Na innym malunku widzimy samotnego jeźdźca i łuczników.
Jest zadziwiające, że malowidła nie blakną mimo upływu tysiącleci. Przypuszcza się, że jako farb użyto kolorowej ziemi, barwników roślinnych, korzennych i tłuszczu zwierzęcego. Pędzle natomiast wykonano z roślin włóknistych.

</doc>
<doc id="592020" url="https://pl.wikipedia.org/wiki?curid=592020" title="Mazda 3">
Mazda 3

Mazda 3 – samochód osobowy klasy kompaktowej produkowany przez japoński koncern motoryzacyjny Mazda od 2003 roku jako następca Mazdy 323. Od 2019 roku produkowana jest czwarta generacja pojazdu.
Pierwsza generacja.
Mazda 3 I została po raz pierwszy zaprezentowana podczas targów motoryzacyjnych w Genewie w 2003 roku.
Mazda 3 zastąpiła produkowaną od 1977 do 2003 roku Mazdę 323. Został zbudowany na bazie płyty podłogowej Forda Focusa II, która wykorzystana została m.in. do budowy Volvo C30/S40/V50. Początkowo pojazd produkowany był wyłącznie w wersji hatchback. W 2004 roku wprowadzono wersję sedan.
W lutym 2006 roku podczas targów motoryzacyjnych w Genewie zaprezentowano sportową wersję pojazdu 3 MPS, która oferowana jest w Stanach Zjednoczonych pod nazwą Mazdaspeed3, a w Japonii jako Mazdaspeed Axela. Pojazd wyposażony został w 2.3 l silnik benzynowy o mocy 263 KM.
W 2006 roku auto przeszło delikatny lifting. Zmieniony został m.in. wystrój wnętrza pojazdu, zderzaki oraz pokrywę silnika. W 2007 roku do palety silnikowej modelu wprowadzono dwulitrową 143-konną jednostką wysokoprężną konstrukcji Mazdy.
W plebiscycie na Europejski Samochód Roku 2004 model zajął 2. pozycję (za Fiatem Pandą).
Wersje wyposażeniowe.
Standardowe wyposażenie pojazdu obejmuje m.in. klimatyzację, 4 poduszki powietrzne, system ABS oraz elektryczne sterowanie szyb przednich i elektryczne sterowanie lusterek.
Opcjonalnie pojazd wyposażony mógł być także m.in. w 6 poduszek powietrznych, klimatyzację automatyczną, 16 lub 17-calowe alufelgi, radioodtwarzacz CD, podgrzewane przednie siedzenia oraz system audio firmy Bose.
Wersja MPS to hothatch.
Druga generacja.
Mazda 3 II została po raz pierwszy oficjalnie zaprezentowana podczas targów motoryzacyjnych w Los Angeles w 2008 roku.
Na początku 2009 roku podczas targów motoryzacyjnych w Genewie zaprezentowano wersję hatchback pojazdu. W 2011 roku auto przeszło pierwszy lifting. Zmieniony został m.in. przedni zderzak w którym zastosowane zostały okrągłe światła przeciwmgłowe, a w tylnej części nadwozia przeprojektowany został zderzak tak, aby ułatwić dostęp do bagażnika. Przy okazji liftingu zmienione zostały także alufelgi.
Wersje wyposażeniowe.
Standardowe wyposażenie pojazdu obejmuje m.in. system ABS z EBD i TCS, elektryczne sterowanie szyb przednich, 4 poduszki powietrzne, radio CD oraz klimatyzację. Opcjonalnie auto wyposażone mogło być m.in. w podgrzewane przednie fotele, system wspomagający parkowanie, system nawigacji satelitarnej, elektryczne sterowanie lusterek, tempomat oraz komputer pokładowy.
Trzecia generacja.
Mazda 3 III została po raz pierwszy oficjalnie zaprezentowana 26 czerwca 2013 roku jednocześnie w pięciu miastach na świecie.
Auto zostało zaprojektowane jako trzeci model marki zgodnie z filozofią „KODO – dusza ruchu”. Samochód wyróżnia charakterystyczna dla filozofii marki atrapa chłodnicy z chromowaną poprzeczką. W stosunku do poprzednich generacji pojazdu, auto wyróżnia się właściwościami jezdnymi: o 30 procent zwiększona została sztywność nadwozia oraz przekonstruowane zostało zawieszenie.
Jednostki napędowe montowane w pojeździe wykonane zostały w technologii Skyactiv. Najmocniejsza wersja napędowa o pojemności 2 l i mocy 165 KM wyposażona została w system odzyskiwania energii podczas hamowania i-ELOOP.
W listopadzie 2013 roku podczas targów motoryzacyjnych w Tokio zaprezentowana została wersja z napędem hybrydowym (Skyactiv-Hybrid). Podstawową jednostką napędową pojazdu został silnik o pojemności 2 l i mocy 99 KM (142 Nm) wspomagany przez jednostkę elektryczną o mocy 82 KM (207 Nm). Łączna moc pojazdu wynosi 136 KM. Energię wytwarzaną podczas pracy silnika elektrycznego gromadzi się w niklowo-metalowych akumulatorach. Przy okazji zaprezentowana została wersja z napędem na gaz ziemny. Auto wyposażone zostało w 75 l zbiornik gazu, który umieszczony został pod tylnymi siedzeniami.
W 2016 roku sprzedano w Polsce 2951 egzemplarzy Mazdy 3, dzięki czemu zajęła 39 lokatę wśród najchętniej wybieranych samochodach w kraju.
Wersje wyposażeniowe.
Standardowe wyposażenie podstawowej wersji pojazdu SkyGo obejmuje m.in. 6 poduszek powietrznych, system ABS, TPMS, HLA, elektryczne sterowanie szyb, 4-głośnikowy system audio z wejściem USB, klimatyzację manualną, wielofunkcyjną kierownicę oraz system start&amp;stop. Wersja SkyMotion dodatkowo wyposażona standardowo jest m.in. w system zapobiegający kolizjom przy niskich prędkościach (SCBS), 6-głośnikowy system audio z radiem CD/MP3, dwustrefową klimatyzację automatyczną, system multimedialny HMI z 7-calowym wyświetlaczem oraz Bluetooth, a także tempomat, 16-calowe alufelgi, składanie, podgrzewanie i elektryczne sterowanie lusterek oraz skórzaną kierownicę, dźwignię zmiany biegów oraz hamulca ręcznego. Wersja SkyEnergy dodatkowo standardowo wyposażona jest m.in. w system ostrzegający o pojazdach w martwym polu, czujniki deszczu oraz zmierzchu, czujniki cofania oraz podgrzewane przednie fotele. Wersja SkyPassion dodatkowo wyposażona jest m.in. w reflektory ksenonowe z systemem adaptacyjnego doświetlania zakrętów, a także systemem automatycznego przełączania świateł drogowych na światła mijania, przednie i tylne lampy wykonane w technologii LED, 9-głośnikowy system audio firmy Bose, czujniki parkowania, aktywny tempomat, system bezkluczykowy, wyświetlacz HUD oraz 18-calowe alufelgi.
14 lipca 2016 światło dzienne ujrzała zmodyfikowana głównie technologicznie Axela – z nowatorskim G-Vectoring Control oraz m.in. elektromechanicznym hamulcem postojowym, unowocześnionym SCBS, kolorowym ADD, opcjonalnymi reflektorami LED, usprawnieniami w dieslach i innymi nowinkami.
Czwarta generacja.
Mazda 3 IV została po raz pierwszy oficjalnie zaprezentowana 28 listopada 2018 roku w Los Angeles. 
Wraz z debiutem nowej Mazdy 3 zadebiutował również nowy silnik, nazwany Skyactiv–X. Charakteryzuje się on tym, że ma on zapłon iskrowy z silników benzynowych, jak i samoczynny z silników diesla. Silnik ten ma więc zarówno cechy silnika benzynowego, czyli dobre przyśpieszenie, jak i diesla, czyli np. duży moment obrotowy. W ofercie pozostał też tradycyjny wolnossący silnik benzynowy 2.0 Skyactiv–G rozwijający teraz już 122 KM. Nie było planowane oferowanie diesla 1.8 Skyactiv–D w Polsce. Bagażnik nowej Mazdy 3 zmniejszono z 364 l do 351 l w wersji hatchback, natomiast w sedanie zwiększono z 419 l do ok. 450 l. Zmniejszona została także przestronność wnętrza.
W 2019 roku zadebiutował oparty o Mazdę 3 crossover - Mazda CX-30.
Wersje wyposażenia.
Standardowa wersja wyposażenia obejmuje m.in.: felgi aluminiowe Silver 16, tapicerkę materiałową w kolorze czarnym, elektromechaniczny hamulec postojowy z funkcją autohold, alarm antywłamaniowy, przednie poduszki powietrzne, boczne poduszki powietrzne + kurtyny powietrzne, adaptacyjny układ utrzymywania stałej prędkości (aktywny tempomat – MRCC), poduszka kolanowa dla kierowcy, układ wspomagający ruszanie na wzniesieniu (HLA), oraz system monitorowania ciśnienia w ogumieniu (TPMS).

</doc>
<doc id="592021" url="https://pl.wikipedia.org/wiki?curid=592021" title="Kwas karminowy">
Kwas karminowy

Kwas karminowy, koszenila, karmina ("E120") – organiczny związek chemiczny, naturalny ciemnoczerwony barwnik pozyskiwany z wysuszonych, zmielonych owadów, zwanych czerwcami kaktusowymi ("Dactylopius coccus"), żyjących w Meksyku. Od starożytności aż po XVI wiek uzyskiwano go także z czerwców polskich ("Porphyrophora polonica"). Jest jednym z nielicznych rozpuszczalnych w wodzie naturalnych barwników, które nie ulegają degradacji z upływem czasu. Jest najbardziej odporny na działanie światła, podwyższonej temperatury i utlenianie spośród wszystkich naturalnych barwników, a nawet bardziej trwały niż niektóre barwniki syntetyczne.
Ekstrakt koszenili to ciemnoczerwony płyn, a po wysuszeniu – proszek. Produkt handlowy barwnika występuje w połączeniu z kationami amonu, wapnia, sodu i potasu, pojedynczo lub w kombinacjach. Może także zawierać materiał białkowy pochodzący z innych owadów.
Jeden kilogram koszenili uzyskuje się z około 155 tys. owadów.
Dopuszczalne dzienne spożycie wynosi 5 mg/kg masy ciała.
Otrzymywanie.
Czerwce do produkcji koszenili zabija się przez wystawienie na działanie wysokiej temperatury. Można to robić na wiele sposobów (np. zanurzenie w gorącej wodzie, wystawienie na działanie światła słonecznego, pary wodnej czy podwyższonej temperatury w cieplarce), uzyskując w ten sposób różną barwę produktu. Inaczej wyglądała produkcja tego barwnika w Polsce. Polska koszenila stosowana była na szeroką skalę w przemyśle tekstylnym do połowy XIX wieku. Wytwarzano ją z innego gatunku owadów – czerwców polskich ("Porphyrophora polonica").
Historia.
W średniowiecznej Polsce koszenilę uzyskiwano z owada czerwca polskiego, który miał duże znaczenie gospodarcze jako źródło tego barwnika wykorzystywanego głównie do barwienia tkanin. Stosowano go szeroko w całej Europie w przemyśle tekstylnym do połowy XIX wieku. Barwnik ten był powszechnie używany w farbiarstwie oraz malarstwie. Polska była dużym eksporterem koszenili na całą ówczesną Europę, a koszenila uzyskiwana z czerwców była bardzo ważnym towarem eksportowym Rzeczypospolitej Obojga Narodów. Dopiero po odkryciu Ameryki barwnik pozyskiwany z czerwca polskiego został wyparty przez tańszy, produkowany z czerwca kaktusowego ("Dactylopius coccus"), żyjącego na opuncjach.
W Ameryce początki stosowania koszenili jako barwnika sięgają cywilizacji Azteków i Majów. Już w tamtych czasach miała ona olbrzymią wartość handlową. Była towarem luksusowym, coroczne daniny eksportowano z poszczególnych miast do Tenochtitlán – stolicy państwa Azteków. Do Europy sprowadzili ją hiszpańscy konkwistadorzy, podczas podbojów Ameryki Centralnej. Na Starym Kontynencie szybko doceniono jej wartość, gdyż była lepsza od używanych wówczas, europejskich barwników. Stała się jednym z popularniejszych (a zarazem droższych) barwników w Europie. Jej wartość na giełdach towarowych (podobnie jak wartość szafranu) była porównywalna ze złotem. Znalazła zastosowanie w barwieniu tkanin i kosmetyków, rzadziej żywności. Koszenilą barwiono m.in. szaty kardynałów rzymskich oraz kurtki żołnierzy armii brytyjskiej. Większość Europejczyków w owych czasach nie znała pochodzenia tego barwnika, więc amerykańscy kolonizatorzy sprowadzali go ze Starego Kontynentu, zamiast prosto z Meksyku (co byłoby dla nich tańsze).
Import koszenili zza oceanu był kosztowny, toteż w XIX wieku owady sprowadzono na Wyspy Kanaryjskie (gdzie były dla nich odpowiednie warunki) i rozpoczęto ich masową hodowlę. Spowodowało to upadek meksykańskiego monopolu na barwnik. Źródła podają, że w 1868 wyeksportowano z Wysp Kanaryjskich do Europy aż 6 milionów funtów koszenili (ilość ta odpowiada około 420 miliardom owadów). Przyczyną tak masowej produkcji mógł być fakt, iż poza zastosowaniami tekstylnymi, w owym czasie zaczęto jej używać także do barwienia żywności, m.in. wypieków, herbatników, deserów, przetworów mięsnych i owocowych, ryb, gumy do żucia, a także pastylek i kropli przeciwkaszlowych. Koszenila stała się także głównym składnikiem różu kosmetycznego (była to nowość w tamtych czasach).
W połowie XIX wieku zapotrzebowanie na koszenilę gwałtownie zmalało, a w XX wieku handel tym barwnikiem prawie całkowicie ustał. Przyczyną było wynalezienie syntetycznych barwników (w tym czerwieni alizarynowej). Dziś koszenila jest znów wartościowym towarem, ponieważ wielu producentów woli stosować naturalne barwniki, które cieszą się większym zaufaniem wśród konsumentów, niż barwniki syntetyczne.
Zastosowanie.
Obecnie koszenila jest wciąż szeroko stosowana w przemyśle kosmetycznym do barwienia m.in.: cieni do powiek, szamponów i tuszów do rzęs, ale jej zastosowania nie kończą się na kosmetykach. Koszenilą barwi się także napoje alkoholowe, sosy (głównie sos jabłkowy), owocowe nadzienia do ciast, mięsa, wypieki, jogurty i polewy.
Zagrożenia.
Zanieczyszczenia zawarte w ekstrakcie koszenili mogą powodować wstrząs anafilaktyczny, a także katar sienny oraz pokrzywkę. Powinny jej unikać osoby uczulone na salicylany, jak również astmatycy.

</doc>
<doc id="592026" url="https://pl.wikipedia.org/wiki?curid=592026" title="Timo Meškank">
Timo Meškank

Timo Meškank, (ur. 17 stycznia 1965 w Dreźnie) – górnołużycki poeta, językoznawca i historyk. Autor 2 tomów poezji: "Rěč je hrajka" (1992) i "Kostka w ręku" (1997, wyd. pol. 2000), w których zamieścił utwory wyrażające uczucia do rodzinnego kraju, ukochanej kobiety i Boga, a także zafascynowanie kreacyjnymi możliwościami języka. Jako historyk interesuje się głównie związkami łużycko-czeskimi. Jest biegłym specjalistą od sorabizmów w języku czeskim i polskim. Pracuje jako privatdozent na Uniwersytecie w Lipsku.

</doc>
<doc id="592027" url="https://pl.wikipedia.org/wiki?curid=592027" title="Richard Hell">
Richard Hell

Richard Hell właśc. Richard Myers (ur. 2 października 1949 w Lexington, Kentucky) – amerykański wokalista, basista, twórca piosenek i pisarz, najbardziej znany z roli lidera punkrockowej grupy The Voidoids. Jej album "Blank Generation" z 1977 roku zawierał wiele elementów identyfikowanych później z punkiem: od nihilizmu utworu tytułowego (zainspirowanego piosenką Roda McKuena "Beat Generation" z 1959 roku) po frenetyczną energię antyromantycznego hymnu "Love Comes in Spurts", aczkolwiek jego brzmienie trudno było określić jako punkowe. Muzyk grał również na gitarze basowej w Television.
Hell był jednym z twórców punkowego wyglądu. Miał stojące włosy; nosił podarte, pocięte i pomazane koszulki, często pospinane agrafkami. Stylista Sex Pistols, Malcolm McLaren, twierdził iż styl zespołu, jak również sprzedawane przez niego ubrania z agrafkami, zostały podpatrzone właśnie u Hella.
Od końca lat osiemdziesiątych Hell utrzymywał się głównie z pisania. Opublikował dwie powieści, jak również kilka innych książek. Jest także krytykiem filmowym w magazynie "BlackBook".
Dyskografia.
The Voidoids:
Richard Hell:
Dim Stars:

</doc>
<doc id="592028" url="https://pl.wikipedia.org/wiki?curid=592028" title="Richard Meyers">
Richard Meyers



</doc>
<doc id="592031" url="https://pl.wikipedia.org/wiki?curid=592031" title="Kotłomontaż">
Kotłomontaż

Kotłomontaż – przedsiębiorstwo założone w 1947 w Siemianowicach Śląskich, od 1990 spółka z ograniczoną odpowiedzialnością. Jej siedziba znajduje się w dzielnicy Bytków przy ul. Łączącej 1.
Przedsiębiorstwo posiada wieloletnie doświadczenie w zakresie konstrukcji stalowych, zbiorników ciśnieniowych i bezciśnieniowych oraz elementów zmiennych do kotłów energetycznych.
Historia.
Tradycje Kotłomontażu sięgają XIX wieku i mają związek z Fabryką Kotłów Parowych Wilhelma Fitznera. W kwietniu 1947 zespół byłych pracowników fabryki Fitznera założył Spółdzielnię Pracy „Kotłomontaż”. Od tamtego momentu następował rozwój przedsiębiorstwa, które podjęło remonty i wykonawstwo urządzeń energetycznych oraz aparatury chemicznej dla zakładów przemysłu chemicznego na terenie całego kraju.
W latach 60. rozszerzono działalność o remonty turbin parowych i rozpoczęto działalność eksportową. Jednocześnie rozpoczęto produkcję elementów zamiennych kotłów parowych i wodnych, wymienników ciepła oraz zbiorników ciśnieniowych z wykorzystaniem najnowszych metod spawania.
W 1990, wyniku prywatyzacji, przedsiębiorstwo przekształcono w spółkę z ograniczoną odpowiedzialnością.
Działalność.
Produkcja.
Przedsiębiorstwo oferuje elementy kotłowe i konstrukcyjne:
Wykonywane konstrukcje i urządzenia są czyszczone do wymaganego stopnia czystości przez śrutowanie, a następnie zabezpieczone antykorozyjnie. Zakład jest wyposażony w nowoczesne urządzenia, wykonuje swoje usługi z materiałów własnych i powierzonych wraz z transportem.
Remonty, montaże i modernizacje.
Usługi remontowo-montażowe i modernizacyjne następujących urządzeń i instalacji energetycznych:
Spółka realizuje inwestycje i modernizacje proekologiczne, m.in.:
Wykonywane są prace w zakresie modernizacji kotłów pracujących w energetyce i w przemyśle, głównie w aspekcie zagwarantowania dopuszczalnych emisji związków azotu i siarki oraz prace związane ze zmianą paliwa na gaz lub olej.
Laboratorium Badań Kompleksowych.
Laboratorium Badań Kompleksowych prowadzi badania w zakresie następujących urządzeń:
Wykonywane są następujące rodzaje badań:
Powyższe badania Laboratorium Badań Kompleksowych wykonuje wykorzystując m.in. aparat rentgenowski Balteu, negatoskopy Kavotest, defektoskopy ultradźwiękowe i magnetyczne Krautkramer. Wykonanie oraz badania techniczne są zgodne zobowiązującymi przepisami UDT i TUV. Laboratorium jest uznane przez CLDT w Warszawie.
Centrum Obróbki Laserowej.
Centrum Obróbki Laserowej oferuje usługi w zakresie precyzyjnego cięcia laserowego na maszynie Prima Industrie:
Ośrodek Szkolenia Spawaczy.
Stałe podnoszenie poziomu technik spawalniczych realizowany jest poprzez własny Ośrodek Szkolenia Spawaczy oraz kadrę inżynierską z licencjami Instytutu Spawalnictwa oraz SLV.
Wykonywane są elementy ze stali węglowych, nisko- i wysokostopowych oraz austenitycznych przy zastosowaniu spawania:

</doc>
<doc id="592033" url="https://pl.wikipedia.org/wiki?curid=592033" title="Sorabizm">
Sorabizm

Sorabizm ( „Łużyczanie”) – element językowy (wyraz, zwrot lub konstrukcja zdaniowa) zapożyczona z języków łużyckich lub na nim wzorowana.
Ze względu na niewielką liczbę użytkowników obydwu języków łużyckich (górnołużyckiego i dolnołużyckiego) oraz ograniczony obszar bezpośrednich kontaktów łużycko-innojęzycznych, ogólna liczba sorabizmów jest względnie mała. Stosunkowo największy wpływ języki łużyckie wywarły na sąsiadujące dialekty języka niemieckiego, bądź to poprzez bezpośrednie kontakty łużycko-niemieckie, które umożliwiały przenikanie elementów leksykalnych z języków łużyckich do języka niemieckiego, bądź też (częściej) za sprawą interferencji językowej: ogromna większość Łużyczan jest dwujęzyczna i płynnie posługuje się zarówno własnym językiem łużyckim, jak też językiem niemieckim, stąd też widoczny jest proces przenikania pewnych zjawisk językowych, charakterystycznych dla jednego języka do języka drugiego.
Jak ocenia łużycki badacz, Frido Michałk (Siegfried Michalk), wpływ języków łużyckich na język niemiecki sprowadza się w głównej mierze do fonetyki i składni, podczas gdy wpływ odwrotny, języka niemieckiego na języki łużyckie obserwowany jest przede wszystkim w leksyce.
Pewna ilość sorabizmów leksykalnych przeniknęła do tych dialektów języka niemieckiego, których użytkownicy kontaktowali się z użytkownikami języków łużyckich. Do sorabizmów można zaliczyć np. dialektalny niem. wyraz "Kuhrätel" (z łuż. "kurjatka" ‘pieprznik, rodzaj grzyba’).
Sorabizmy w języku polskim są bardzo nieliczne. Ogromna ich większość pojawia się wyłącznie w języku pisanym, przede wszystkim w polskojęzycznych publikacjach, poświęconych Łużyczanom.
Wśród sorabizmów leksykalnych, najliczniejszą grupę stanowią nazwy instytucji łużyckich (np. "Domowina"), obyczajów (np. "kriżerjo", "schadźowanka", "serbska reja"), istot mitycznych ("Krabat", "lutki", "palczyk", "żmij", "kubołcik").
Za sorabizmy można także uznać pojawiające się w niektórych polskojęzycznych publikacjach nazwy miejscowe z terenów Saksonii i Brandenburgii, podawane w brzmieniu łużyckim a nie niemieckim. W charakterze przykładów można przytoczyć nazwy Habrachćicy (niem. Ebersbach/Sa.), Chrosćicy (niem. Crostwitz), Radwor (niem. Radibor), Zły Komorow (niem. Senftenberg), itp.
Za kalki językowe wypada uznać pojawianie się w polskojęzycznych publikacjach form typu "Serb" (l. mn. Serby) w znaczeniu „Serbołużyczanin”, względnie „Łużyczanin”, "serbskość", zamiast np. łużyckość, "ptasie wesele" (głuż. ptaškowa swajźba), itp.
Sorabizmy gramatyczne (morfologiczne lub składniowe) są bardzo rzadkie, np. "Siodłaj mój braciszku konika, / Siodłajże nama oboma", gdzie w przekładzie ludowej pieśni na język polski pojawia się liczba podwójna, przeniesiona z języka górnołużyckiego.

</doc>
<doc id="592035" url="https://pl.wikipedia.org/wiki?curid=592035" title="Anatol Łunaczarski">
Anatol Łunaczarski



</doc>
<doc id="592037" url="https://pl.wikipedia.org/wiki?curid=592037" title="Richard Hell and the Voidoids">
Richard Hell and the Voidoids

Richard Hell and The Voidoids (lub The Voidoids) – amerykański zespół punkrockowy utworzony w 1976 w Nowym Jorku przez wokalistę i basistę Richarda Hella (ex–Television i The Heartbreakers), gitarzystów: Roberta Quine’a i Ivana Juliana oraz perkusistę Marca Bella (później znany jako Marky Ramone).
Historia.
Zespół zadebiutował w 1976 w nowojorskim klubie CBGB's z repertuarem stworzonym przez Hella jeszcze w czasach The Heartbreakers. W tym samym roku grupa podpisała kontrakt z wytwórnią Sire Records. Rok później ukazał się debiutancki album "Blank Generation", którego promowały dwie piosenki „Blank Generation” oraz „Love Comes in Spurts”. Po wydaniu płyty zespół udał się w trasę koncertową po świecie m.in. otwierając występy The Clash w Wielkiej Brytanii. Mimo obiecującej kariery, o zespole zaczęło robić się stopniowo cicho – głównym tego powodem było narastające zniechęcenie Hella do grania tras koncertowych. Na początku 1978 grupę opuścił Bell przechodząc do zespołu Ramones. W tym czasie przez The Voidoids przewinęło się wielu muzyków m.in. perkusiści: Frank Mauro i James Morrison. Rok później Hell zawiesił działalność The Voidoids, wznawiając ją dopiero w 1982. Po reaktywacji (ze starego składu oprócz Hella pozostał jeszcze Quine) muzycy nagrali drugi album "Destiny Street" (Hellowi I Quine'owi towarzyszyli: gitarzysta Naux oraz perkusista Fred Maher. Po wydaniu albumu zespół występował sporadycznie, aż w 1985 po raz kolejny zawiesił działalność. W 1990 wytwórnia ROIR wypuściła na rynek album koncertowy "" zawierający nagrania z występów w nowojorskich klubach CBGB's (1979) i Max's Kansas (1978).

</doc>
<doc id="592038" url="https://pl.wikipedia.org/wiki?curid=592038" title="The Voidoids">
The Voidoids



</doc>
<doc id="592039" url="https://pl.wikipedia.org/wiki?curid=592039" title="Voidoids">
Voidoids



</doc>
<doc id="592042" url="https://pl.wikipedia.org/wiki?curid=592042" title="Richard Hell and The Voidoids">
Richard Hell and The Voidoids



</doc>
<doc id="592045" url="https://pl.wikipedia.org/wiki?curid=592045" title="Final Fantasy IV">
Final Fantasy IV

 – gra komputerowa z gatunku jRPG wyprodukowana i wydana przez Square Co., Ltd. w 1991 roku. Pierwsza północnoamerykańska edycja nazywała się "Final Fantasy II". Oryginalnie wydana na Super Nintendo Entertainment System, następnie na PlayStation (razem z "Chrono Trigger"), WonderSwan Color, Game Boy Advance, Wii i Windows.

</doc>
<doc id="592046" url="https://pl.wikipedia.org/wiki?curid=592046" title="Riki Tiki">
Riki Tiki



</doc>
<doc id="592047" url="https://pl.wikipedia.org/wiki?curid=592047" title="Niezależność zdarzeń losowych">
Niezależność zdarzeń losowych



</doc>
<doc id="592048" url="https://pl.wikipedia.org/wiki?curid=592048" title="Philip Henry Gosse">
Philip Henry Gosse

Philip Henry Gosse (ur. 6 kwietnia 1810, zm. 23 sierpnia 1888) – angielski przyrodnik, podróżnik, kreacjonista, przedstawiciel braci plymuckich, pisarz i popularyzator nauki.
Życiorys.
Obecnie najbardziej znany jest z próby pogodzenia dosłownego znaczenia Biblii z aktualizmem, ale także znany ze studiów biologii morza oraz swojego wynalazku – słonowodnego akwarium. Uznaje się, że Philip Gosse dokonał ważnego wkładu do wiedzy swoich czasów. Jego syn Edmund Gosse zyskał znaczną popularność jako poeta, pisarz i krytyk literacki.
Philip Gosse nigdy nie zaakceptował teorii ewolucji. W swojej wydanej w 1857 roku kilkusetstronicowej pracy "Omphalos" przedstawił pogląd, że Ziemia zgodnie z opisem biblijnym została stworzona przez Boga od razu w obecnej postaci, wraz z zapisem kopalnym i wszystkimi elementami uważanymi jego zdaniem fałszywie za dowody na dłuższy niż kilka tysięcy lat wiek Ziemi.

</doc>
<doc id="592049" url="https://pl.wikipedia.org/wiki?curid=592049" title="Philip Gosse">
Philip Gosse



</doc>
<doc id="592050" url="https://pl.wikipedia.org/wiki?curid=592050" title="Car-tank">
Car-tank

Car-tank (ros.: "Царь-танк"), także Nietoperz (ros.: "Нетопырь") lub czołg Lebiedenki ("Танк Лебеденко") – prototypowy rosyjski pojazd opancerzony skonstruowany w latach 1914–1915. Projekt został zarzucony po testach, które wykazały, że zastosowane silniki są zbyt słabe, a sam pojazd podatny na ogień artylerii.
Historia.
Na pomysł konstrukcji tego nietypowego pojazdu wpadł inżynier Lebiedenko, który pracował w prywatnej firmie produkującej uzbrojenie dla armii carskiej. Drewniany model poruszający się dzięki mechanizmowi gramofonu został zaprezentowany carowi Mikołajowi II, który zlecił budowę pojazdu pełnowymiarowego.
Budowa pojazdu odbiegała zupełnie od dziś stosowanych standardów – wóz nie poruszał się przy pomocy gąsienic, ale oparty był na trójkołowym podwoziu, składającym się z dwóch większych kół przednich o średnicy 9 metrów oraz pojedynczego tylnego o średnicy 1,5 metra. Wieża, w której miały być zamontowane działa i karabiny maszynowe, znajdowała się na wysokości prawie 5 metrów nad ziemią. Po bokach kadłuba miały znajdować się stanowiska dział, a dodatkowe uzbrojenie miało być także umieszczone w wieżyczce podwieszanej pod podwoziem.
Potężne koła przednie miały za zadanie ułatwiać pokonywanie większych przeszkód. W wyniku błędnych obliczeń masy pojazdu tylne koło często grzęzło w miękkiej ziemi i rowach, a silniki zastosowane w przednich kołach były zbyt słabe, żeby wyciągnąć z nich wóz. Prezentacja przed specjalną komisją w sierpniu 1915 zakończyła się fiaskiem. Konstruktorzy podjęli prace nad zastosowaniem mocniejszych silników, lecz zarzucili je ze względu na zbyt wysokie koszty. Pojazd został ostatecznie zezłomowany w 1923.

</doc>
<doc id="592052" url="https://pl.wikipedia.org/wiki?curid=592052" title="John Gray">
John Gray



</doc>
<doc id="592054" url="https://pl.wikipedia.org/wiki?curid=592054" title="Rosomak (przedsiębiorstwo)">
Rosomak (przedsiębiorstwo)

Rosomak SA (dawniej Wojskowe Zakłady Mechaniczne) − przedsiębiorstwo w Siemianowicach Śląskich zajmujące się produkcją transporterów opancerzonych. Początkowo Zakłady Naprawy Czołgów, dawniej JW nr 5045.
Historia firmy sięga roku 1952, kiedy to zakład zajmował się remontami samochodów oraz czołgów T-34. Natomiast w latach 60. XX w. modernizowane były czołgi T-55 i T-55A i ulepszane na przełomie lat 80 i 90 XX wieku do wersji T-55AM. Wojskowe Zakłady Mechaniczne w latach 1982-1989 realizowały kontrakt przy budowie Bazy Remontu Czołgów T-55 w miejscowości Puna w Indiach. Firma zajmowała się również remontami takich pojazdów jak: T-72, WZT-1, WZT-2 oraz mostów BLG na bazie podwozi czołgowych. Poza remontami oraz modernizacją czołgów i pojazdów, przedsiębiorstwo zajmowało się remontami silników spalinowych o mocy od 100 do 1000 KM. W roku 1990 wprowadzono pewne ograniczenia i zakład zajmował się jedynie: polowym stanowiskiem kontroli zespołów czołgu T-72, UPM wyrobu 765 (SKZ-BWP), polowym stanowiskiem kontroli silników pojazdów gąsienicowych (SKS-G), urządzeniami do konserwacji i smarowania, agregatami sprężarkowymi i prądotwórczymi. W 1996 roku rozpoczęto prace przy modernizacji opancerzonych samochodów rozpoznawczych: BRDM-2, BRDM-2 M96/M97 (BRDM-2M96, BRDM-2M96i, BRDM-2B, BRDM-2BF, BRDM-2A) i "Szakal", modernizując ponad 100 pojazdów. W 2001 roku Ministerstwo Obrony Narodowej ogłosiło przetarg na dostawę w latach 2004-2013 kołowych transporterów opancerzonych dla Wojsk Lądowych. Zaproponowana przez WZM konfiguracja okazała się najlepszą ze zgłoszonych i wygrała. Najważniejszym punktem całego przetargu było podpisanie umowy na dostawę 690 Rosomaków pomiędzy WZM SA a Departamentem Zaopatrywania Sił Zbrojnych Ministerstwa Obrony Narodowej.
1 maja 2005 roku zakłady skomercjalizowano, przekształcając z przedsiębiorstwa państwowego w spółkę akcyjną. 
Prowadzone są działania fabryki na rzecz wyprodukowania Rosomaka 2.
WZM SA w Siemianowicach Śląskich weszły w skład Polskiej Grupy Zbrojeniowej SA.
W marcu 2014 r. WZM SA zmieniły firmę na Rosomak SA.

</doc>
<doc id="592058" url="https://pl.wikipedia.org/wiki?curid=592058" title="Deep Ecliptic Survey">
Deep Ecliptic Survey

Deep Ecliptic Survey (DEP, "Głębokie przeszukiwanie ekliptyki") – program badawczy, którego zadaniem jest wyszukiwanie obiektów znajdujących się w pasie Kuipera. Obserwacje prowadzone są w obserwatoriach należących do National Optical Astronomy Observatory (NOAO): Międzyamerykańskim Obserwatorium Cerro Tololo i Narodowym Obserwatorium Kitt Peak. Głównym szefem programu jest Bob Millis.
W latach 1998-2003 przeglądem objęto 550 stopni kwadratowych nieba. Odkryto 382 obiekty z pasa Kuipera oraz centaury. Najważniejsze odkrycia programu to obiekty (19521) Chaos, (28978) Iksjon i .

</doc>
<doc id="592059" url="https://pl.wikipedia.org/wiki?curid=592059" title="Puchar Narodów Afryki 1965">
Puchar Narodów Afryki 1965

Piąta edycja Pucharu Narodów Afryki odbyła się w
1965 roku w Tunezji. W rozgrywkach wzięło udział 6 drużyn – Ghana jako obrońca tytułu mistrzowskiego, Tunezja jako gospodarz oraz zespoły wyłonione z kwalifikacji – Senegal, Etiopia, Wybrzeże Kości Słoniowej i Demokratyczna Republika Konga. Zespoły podzielono na dwie grupy po 3 drużyny. Zwycięzcy grup grali w finale, zespoły które zajęły drugie miejsca w grupie grali w meczu o 3 miejsce.
Turniej finałowy.
Faza grupowa.
Grupa A.
12 listopada 1965
14 listopada 1965
19 listopada 1965
Grupa B.
12 listopada 1965
14 listopada 1965
19 listopada 1965
Mecz o trzecie miejsce.
21 listopada 1965
Finał.
21 listopada 1965
Strzelcy.
3 bramki:
2 bramki:
1 bramka:

</doc>
<doc id="592060" url="https://pl.wikipedia.org/wiki?curid=592060" title="Wierzba mandżurska">
Wierzba mandżurska

Wierzba mandżurska, też Wierzba babilońska odmiany mandżurskiej ("Salix babylonica" var. "pekinensis") – odmiana rośliny wieloletniej należący do rodziny wierzbowatych. Od odmiany typowej (var. "babylonica") różni się obecnością 2 miodników, zamiast 1, jest też odporniejsza na mróz. Pochodzi z północno-wschodniej części Chin i Korei. W Europie, także w Polsce, uprawiana jest odmiana uprawna 'Tortuosa'.
Zastosowanie.
Roślina ozdobna sadzona głównie na gałęzie cięte, które nadają się na bukiety i dekoracje. Sadzona również w parkach, zadrzewieniach osiedlowych i ogródkach przydomowych. Uprawia się głównie okazy żeńskie, które mają długie i zwisające gałęzie, tzw. formy „płaczące”, ale znane są również formy o wyprostowanych pędach.
Zmienność.
Wyróżnia się następujące odmiany uprawne:

</doc>
<doc id="592062" url="https://pl.wikipedia.org/wiki?curid=592062" title="III Liceum Ogólnokształcące im. Adama Mickiewicza w Katowicach">
III Liceum Ogólnokształcące im. Adama Mickiewicza w Katowicach

III Liceum Ogólnokształcące im. Adama Mickiewicza w Katowicach – szkoła średnia mieszcząca się przy ulicy Adama Mickiewicza 11. Członek Stowarzyszenia Szkół Aktywnych.
Historia.
Początkowo była to niemiecka szkoła średnia "Das Städtische Gymnasium zu Kattowitz", otwarta 9 października 1871 roku. Mieściła się w latach 1871–1873 przy ul. Młyńskiej (kiedyś Mühlstraße), następnie w latach 1873–1880 w budynku u zbiegu ulicː Grundmannstraße (obecnie ul. 3 Maja) i Schillerstrasse (obecnie ul. Juliusza Słowackiego) – teraz w tym budynku ma siedzibę VIII Liceum Ogólnokształcące im. Marii Skłodowskiej-Curie). 9 października 1900 roku grono profesorskie i uczniowie w uroczystym pochodzie przeszli do nowego gmachu przy August-Schneiderstraße (obecnie A. Mickiewicza). Do czasów I wojny światowej było to jedyne liceum w Katowicach. "Mickiewicz" przed I wojną światową nie miał patrona, po plebiscycie patronem został św. Kazimierz, którego wizerunek widniał na sztandarze szkoły. 
Po włączeniu Katowic w granice Polski w 1922 roku podjęto decyzję o powstaniu Państwowego Męskiego Zreformowanego Gimnazjum Klasycznego, które rozpoczęło działalność 14 września 1922 roku. W roku 1934 zmieniono nazwę na Państwowe Gimnazjum i Liceum w Katowicach. W czasie II wojny światowej prowadzone było tajne nauczanie. Dzięki staraniu pierwszych dyrektorów: dr. Zdzisława Obrzudy i mgr. Franciszka Dłużniewskiego szkoła wznowiła swoją działalność 17 lutego 1945 roku. W latach 1948–1949 szkoła została przekształcona w Szkołę Podstawową i Liceum Ogólnokształcące nr 3 w Katowicach. Dotychczas wyłącznie męska szkoła wprowadziła koedukację w 1955 roku. Ostatecznie oddzielono dwie placówki, pozostawiając Liceum w starej siedzibie, które 13 maja 1959 roku przyjęło imię Adama Mickiewicza. Od 2006 roku liceum posiada własną gazetkę szkolną "philaretos".
Budynek.
Obecna siedziba szkoły powstała w latach 1898–1900 na rogu ulicy Adama Mickiewicza (wówczas August-Schneiderstraße) i ulicy Juliusza Słowackiego (wówczas Schillerstraße). Przed I wojną światową pomiędzy skrzyżowaniem Meisterstraße (obecnie ul. F. Chopina), August-Schneiderstraße (obecnie ul. A. Mickiewicza i Teichstraße (obecnie ul. Stawowa) a Kurfürstenstraße (obecnie ul. ks. Piotra Skargi) istniał Tiele-Winckler Platz (pol. plac Tiele-Wincklerów). Leżał on na zachód od budynku szkoły. Obiekt, zaprojektowany przez Józefa Perzika, został wykonany z czerwonej cegły, w stylu neogotyckim. Charakterystyczna dla wizerunku szkoły jest rozeta zdobiąca fasadę budynku. Dzięki byłej dyr. Teresie Baranowskiej i przy zaangażowaniu sponsorów przeprowadzono niezbędne prace renowacyjne, m.in. zabezpieczając budynek przed szkodami górniczymi. W budynku znajduje się też aula zdobiona witrażami i zwieńczona malowidłem o pow. ok. 30 m², symbolizującym triumf wiedzy.
Obiekt został wpisany do rejestru zabytków województwa katowickiego 8 lipca 1992 roku (nr rej.: A/1475/92), następnie przeniesiony do rejestru zabytków województwa śląskiego 17 lipca 2019 roku (nr rej.: A/521/2019).
Absolwenci.
Do szkoły uczęszczali również Wojciech Korfanty, Stanisław Ligoń i Günter Wojaczek (niemiecki filolog klasyczny, uczeń 1943 od styczeń 1945).

</doc>
<doc id="592064" url="https://pl.wikipedia.org/wiki?curid=592064" title="Botafogo FR">
Botafogo FR

Botafogo de Futebol e Regatas – brazylijski klub piłkarski z siedzibą w mieście Rio de Janeiro, stolicy stanu Rio de Janeiro. Występuje w rozgrywkach Campeonato Brasileiro Série A oraz Campeonato Carioca. Swoje domowe mecze rozgrywa na obiekcie Estádio Nilton Santos.
Jest jednym z czterech wielkich klubów w Rio de Janeiro obok CR Flamengo, Fluminense FC, i CR Vasco da Gama.
Historia.
1 lipca 1894 założono wioślarski klub Clube de Regatas Botafogo. Kolorami klubu był czarny i biały, a jego symbolem gwiazda. Szybko stał się jednym z najsilniejszych klubów w regionie obok m.in. Vasco da Gama i Flamengo.
Tymczasem dziesięć lat po założeniu klubu, grupa chłopców postanowiła założyć drużynę piłkarską. Początkowo nazywała Electro Club, lecz po sugestii babci jednego z chłopców 18 września 1904 klub zmienił nazwę na Botafogo Football Club. Klub wkrótce stał się jednym z bardziej znaczących w regionie, wygrywając pierwsze mistrzostwa stanowe w 1907.
Kwestią czasu było połączenie obu klubów. Fuzja miała miejsce 8 grudnia 1942.

</doc>
<doc id="592065" url="https://pl.wikipedia.org/wiki?curid=592065" title="Aleksander Bibikow">
Aleksander Bibikow

Aleksander Iljicz Bibikow, ros. "Александр Ильич Бибиков" (ur. 10 czerwca 1729 w Moskwie, zm. 20 kwietnia 1774 w Bugulmie), rosyjski wojskowy, w latach 1773-1774 generał "en-chef" wojsk rosyjskich tłumiących konfederację barską, wolnomularz
Służbę rozpoczął w 1746, wziął udział w wojnie siedmioletniej. W latach 1771-1774 brał udział w walkach z konfederatami barskimi w Rzeczypospolitej. Od 1771 komendant wojsk rosyjskich okupujących Warszawę. W 1773 wódz naczelny wojsk rosyjskich tłumiących powstanie Pugaczowa.
Był odznaczony Orderem Orła Białego, Orderem Świętego Andrzeja Apostoła Pierwszego Powołania, Orderem Świętego Aleksandra Newskiego i Orderem Świętej Anny.

</doc>
<doc id="592066" url="https://pl.wikipedia.org/wiki?curid=592066" title="Susłogon falisty">
Susłogon falisty

Susłogon falisty, suseł długoogoniasty ("Urocitellus undulatus") – gryzoń z rodziny wiewiórkowatych. Zamieszkuje w Azji, głównie w chińskiej prowincji Heilongjiang i regionie autonomicznym Sinciang, we wschodnim Kazachstanie, w Mongolii oraz w południowej części Syberii. 
Systematyka.
Susłogon falisty po raz pierwszy został opisany przez Petera Pallasa w 1778 roku jako "Mus undulatus". Po 1816 roku Lorenz Oken użył nazwy rodzajowej "Citellus", która została w 1956 roku anulowana przez Międzynarodową Komisję Nomenklatury Zoologicznej. W 1825 roku Frédéric Cuvier włączył gatunek do nowego rodzaju "Spermophilus".
W 2009 roku amerykańscy zoolodzy Kristofer M. Helgen, F. Russell Cole, Lauren Helgen i Don E. Wilson przedstawili opracowanie rewidujące dotychczasowy podział systematyczny rodzaju "Spermophilus". "Spermophilus undulatus" został przez nich zaliczony do nowego rodzaju "Urocitellus" utworzonego z dawnego podrodzaju "Urocitellus" Obolenskij i otrzymał nazwę "Urocitellus undulatus".
Podział systematyczny "Urocitellus undulatus" przedstawia się następująco:
Rozmieszczenie geograficzne.
Typową lokalizacją gatunku jest dolina rzeki Selengi, zarówno w mongolskiej, jak i rosyjskiej części. Susłogon falisty występuje w Mongolii (aż po Bogdchan uul, m.in. w ajmaku chubsugulskim), w chińskiej prowincji Heilongjiang i regionie autonomicznym Sinciang, we wschodnim Kazachstanie i w południowej części rosyjskiej Syberii. Izolowane populacje żyją w Jakucji ("U. u. jacuensis") oraz pomiędzy Amurem a Bureją (do północnej części chińskiej prowincji Heilongjiang) ("U. u. menzbieri"). 
Morfologia.
Susłogon falisty jest gryzoniem o średniej wielkości. Ma smukłą budowę ciała – przy masie rzędu 300–500g, tułów ma długość około 315 mm. Futro w części grzbietowej ma kolor brunatno-żółty, a na głowie ubarwienie jest ciemniejsze. Na futrze widoczne są małe nieregularne jasne wybarwienia. Ogon o długości około 160 mm jest ciemny, czarno-szary, przeplatany jaśniejszymi pasami.
Tryb życia.
Susłogon falisty jest zwierzęciem stadnym, o dziennym trybie życia, z maksimami aktywności o świcie i o zmierzchu. Aktywność roczna zaczyna się na przełomie marca i kwietnia, kiedy susły budzą się ze snu zimowego. Okres rozrodczy zaczyna się niedługo po wybudzeniu, tak by do zimy młode zostały odchowane. Ciąża trwa około 30 dni, po której rodzi się zwykle 3–9 młodych. Młode pokolenie po kolejnych 27–28 dniach opuszczają rodzinną norę. Aktywność roczna kończy się w październiku, kiedy susły rozpoczynają przygotowania do hibernacji.
Siedlisko.
Susłogon falisty zamieszkuje stepy oraz leśno-stepowe wzgórza. Wielkość kolonii zależy od lokalnych warunków siedliska. Na stepach dolin zabajkalskich rzek populacje są mocno rozbudowane. Ich zagęszczenie sięga 250 nor na hektar. Na stepach Tuwy znaleźć można około 100 nor na każdym hektarze. W innych lokalizacjach liczebność jest znacznie niższa i wynosi nawet do 1–2 osobników na hektar.
Susłogon falisty lubi także górskie łąki (położone na wysokości do 3100 m n.p.m., m.in. w górach Sajany, Tienszan i Changaj).
, tereny pokryte zaroślami, młode bukowe i dębowe zagajniki. Buduje mocno rozgałęzione systemy nor, w których łączna długość korytarzy sięga 15 metrów. Wejścia do nor są zwieńczone dużymi kopcami. Średnica tuneli zawiera się w przedziale 8 do 13 cm, zaś kopiec bywa szeroki na 2 m przy wysokości 40 cm. Nory osiągają nawet do 3 metrów głębokości.
Ekologia.
Pożywienie susła składa się głównie z nasion, zielonych części roślin, ale sporadycznie uzupełniane jest o owady. Skład pożywienia zmienia się wraz z porami roku. Na wiosnę głównym składnikiem są bulwy oraz korzonki, zaś jesienią ziarna. Na okres zimowy susłogon falisty gromadzi w norze zapasy o masie nawet ponad 6 kilogramów.
Znaczenie ekonomiczne.
Susłogon falisty jest szkodnikiem upraw rolnych. Zjada ziarna zbóż, słonecznik, ziemniaki, marchew, cebulę, ogórki. Jest drugim pod względem popularności gatunkiem susłów, którego futra są powszechnie używane w przemyśle futrzarskim.

</doc>
<doc id="592067" url="https://pl.wikipedia.org/wiki?curid=592067" title="Lovre Vulin">
Lovre Vulin

Lovre Vulin, (ur. 9 lutego 1984 w Pakoštane) – chorwacki piłkarz, występujący na pozycji lewego obrońcy. Jego atrybuty fizyczne to 188 cm i 81 kg.
Kariera.
Swoją karierę Vulin zaczynał w zespole Hajduka Split, w którym nie przebił się początkowo do składu. Przeszedł więc do drugoligowego wówczas zespołu NK Novalja w barwach którego w sezonie 2003/2004 wystąpił 13 razy, strzelając 1 gola.
Następnie Vulin przeszedł do drugoligowego NK Mosor, gdzie w pierwszym sezonie w 26 występach strzelił 4 gole, a w sezonie 2005/2006 w 8 meczach strzelił 1 gola. W styczniu 2006 został jednak zauważony przez wysłanników belgijskiego klubu Standard Liège. W Standardzie rozegrał 1 spotkanie i strzelił 1 bramkę. Standard wywalczył wicemistrzostwo Belgii i kwalifikację do Ligi Mistrzów.
W lipcu 2006 zawodnik podpisał kontrakt ze stołecznym zespołem FC Bruksela, jednak transfer finalnie nie doszedł do skutku i w sierpniu Vulin odszedł do niemieckiego klubu Carl Zeiss Jena, w którego rezerwach występował w sezonie 2006/2007. W sezonie 2007/2008 grał w węgierskim Zalaegerszegi TE, a następnie odszedł do Slovana Liberec.

</doc>
<doc id="592076" url="https://pl.wikipedia.org/wiki?curid=592076" title="David Friedrich Strauß">
David Friedrich Strauß

David Friedrich Strauß (ur. 27 stycznia 1808 w Ludwigsburgu, zm. 8 lutego 1874 tamże) – niemiecki pisarz, filozof i teolog, dowodzący że Ewangelie zawierają głównie zbiory legend, a opisane w nich cuda nie wydarzyły się naprawdę.
Studiował teologię w Tübinger Stift w Tybindze. W 1830 uzyskał tytuł wikarego, a w 1831 tytuł profesora w Maulbronn. Następnie na pół roku przeniósł się do Berlina, żeby słuchać wykładów Hegla i Schleiermachera. Od 1832 wykładał filozofię w Tübinger Stift.
Jego główne dzieło to dwutomowe "Das Leben Jesu. Kritisch bearbeitet" (1835), w którym dowodził, że historia ewangeliczna jest zbiorem mitów stworzonych w I i II w. n.e. na podstawie starotestamentowych podań o Mesjaszu i że chociaż Jezus nie istniał lub był fanatykiem religijnym, to i tak należy pozostać chrześcijaninem z uwagi na chrześcijańską moralność. Ta postawa spotkała się z krytyką Fryderyka Nietzschego, czemu ten ostatni poświęcił jeden ze swoich esejów. Dzieło Straußa było inspiracją dla Bryana Bruce'a do napisania książki "Jezus. Dowody zbrodni".

</doc>
<doc id="592084" url="https://pl.wikipedia.org/wiki?curid=592084" title="Jarbidge">
Jarbidge

Jarbidge – miasto w Stanach Zjednoczonych, w Nevadzie, w hrabstwie Elko. Znajduje się na granicy Jarbidge Wilderness, kilka mil na południe od granicy z Idaho. Ze względu na dużą odległość od innych miejscowości w Nevadzie, najłatwiej dojechać od miasta Rogerson w hrabstwie Twin Falls sąsiedniego stanu.
W 1909 roku odkryto w tych okolicach złoto. Jarbidge było jednym z ostatnich "złotych miast" na Dzikim Zachodzie. W roku 1911, liczba mieszkańców osiągnęła 1200. Szybko jednak rozpoczął się powolny upadek. Spadek zapotrzebowania na złoto zmniejszył populację do 20 osób. Mieszkańcy utrzymują się z obsługi turystów chcących zobaczyć "prawdziwy Dziki Zachód".
Nazwa „Jarbidge” pochodzi od słowa „Jahabich” – „diabeł” w języku Indian Nez Percé. Nazywali tak pobliskie góry.

</doc>
<doc id="592086" url="https://pl.wikipedia.org/wiki?curid=592086" title="Wadim Zwiagincew">
Wadim Zwiagincew

Wadim Zwiagincew, ros. Вадим Звягинцев (ur. 18 sierpnia 1976 w Moskwie) – rosyjski szachista, arcymistrz od 1994 roku.
Kariera szachowa.
W wieku trzynastu lat wstąpił do szachowej szkoły Marka Dworeckiego, szybko rozwijając swoje umiejętności. W roku 1992 zdobył w Rimavskiej Sobocie tytuł mistrza Europy juniorów do lat 16 oraz podzielił I miejsce (wraz z Piotrem Swidlerem) w mistrzostwach Wspólnoty Niepodległych Państw juniorów do lat 18. W następnym roku zwyciężył w turnieju w Stockerau (z rezultatem 8 pkt w 9 partiach) oraz w otwartym turnieju w Loosdorf. W roku 1994 podzielił I miejsca w otwartych turniejach w Reykjavík i Sankt Petersburgu oraz w turnieju XII kat. FIDE w Altensteigu (wraz z Jonathanem Speelmanem), a także zajął II miejsce w silnym (XIII kat.), rozegranym na przełomie 1994 i 1995 roku, turnieju w Pampelunie (za Aleksandrem Morozewiczem). Te rezultaty pozwoliły mu w roku 1995 przekroczyć po raz pierwszy granicę 2600 punktów rankingowych. W kolejnych latach triumfował w otwartych turniejach w Barberze (1996) i Kalkucie (1997, wraz z Jaanem Ehlvestem). W roku 1997 wygrał również silnie obsadzony (XV kat.) XII memoriał Milana Vidmara w Portorožu (przed Zurabem Azmaiparaszwili). Rok później osiągnął znaczący sukces, zajmując w turnieju elity w Tilburgu bardzo dobre IV miejsce (przed m.in. Władimirem Kramnikiem, Michaelem Adamsem, Piotrem Swidlerem i Weselinem Topałowem). W roku 1999 podzielił I miejsce w turnieju XIV kat. w Essen oraz zajął II miejsce (za Aleksandrem Bielawskim) w memoriale Vidmara w Portorožu. W roku 2000 ponownie w Essen podzielił I miejsce, zaś dwa lata później, w roku 2002, odniósł w tym bardzo silnie obsadzonym turnieju (XVI kat.) życiowy sukces, samodzielnie zwyciężając (przed Péterem Lékó) z wynikiem 7½ pkt z 9 partii. W roku 2005 zajął IV miejsce w rozegranych w Moskwie supermistrzostwach (XVII kat.) Rosji, wyprzedzając m.in. Władimira Kramnika, Piotra Swidlera i Aleksieja Driejewa. W roku 2006 podzielił II miejsce w kolejnym turnieju elity (XVIII kat.) w miejscowości Pojkowskij (za Aleksiejem Szyrowem).
Czterokrotnie wystąpił w mistrzostwach świata FIDE, rozgrywanych systemem pucharowym:
Trzykrotnie (w latach 1994, 1998 i 2004) występował na szachowych olimpiadach, za każdym razem zdobywając medal: złoty w roku 1998, srebrny w roku 2004 i brązowy w roku 1994 (wszystkie zdobyte wraz z drużyną narodową). W swoim dorobku posiada również 2 złote medale drużynowych mistrzostw świata, które zdobył w Lucernie w roku 1997 (wraz z drużyną oraz indywidualnie za wynik na VI szachownicy) oraz 2 medale srebrne drużynowych mistrzostw Europy, zdobyte w Puli również w roku 1997 (wraz z drużyną oraz indywidualnie za wynik na III szachownicy).
W szachowym świecie zasłynął zwycięstwami nad mistrzami świata Rusłanem Ponomariowem (Soczi 2006) i Aleksandrem Chalifmanem (Moskwa 2005) w partiach, w których wyjątkowo oryginalnie rozegrał obronę sycylijską (1.e4 c5 2.Sa3). Słynna również stała się jego zwycięska kombinacja w partii z arcymistrzem Roberto Cifuentesem Paradą (Wijk aan Zee 1995), w której ofiarował hetmana i skoczka (pozycja na diagramie): 31...He3+! 32.G:e3 W:e3+! 33.K:g4 Gc8+ 34.Kg5 h6+! 35.K:h6 We5 i białe poddały się, nie mogąc uniknąć mata.
Najwyższy ranking w dotychczasowej karierze osiągnął 1 października 2002 r., z wynikiem 2680 punktów zajmował wówczas 23. miejsce na światowej liście FIDE.

</doc>
<doc id="592088" url="https://pl.wikipedia.org/wiki?curid=592088" title="CR Vasco da Gama">
CR Vasco da Gama

Club de Regatas Vasco da Gama (wym. []) – brazylijski klub piłkarski z siedzibą w mieście Rio de Janeiro, stolicy stanu Rio de Janeiro. Występuje w rozgrywkach Campeonato Brasileiro Série A oraz Campeonato Carioca. Swoje domowe mecze rozgrywa na obiekcie Estádio São Januário.
Klub ma około 16,5 miliona sympatyków. Jest 2. najpopularniejszym klubem w Rio de Janeiro i 4. co do popularności w całej Brazylii.
Historia.
Klub został założony 21 sierpnia 1898 przez portugalskich imigrantów mieszkających w Rio de Janeiro. Klub nazwano ku czci portugalskiego żeglarza Vasco da Gamy, który jako pierwszy dotarł drogą morską do Indii. Początkowo Vasco da Gama był klubem wioślarskim. 5 listopada 1915 założono sekcję piłkarską.
Klub od początku powstania utożsamiany był z portugalskimi imigrantami. Kibicowali mu nie tylko Portugalczycy, ale i cała klasa robotnicza oraz biedni mieszkańcy miasta.
Od czasu utworzenia w 1971 r. Campeonato Brasileiro Série A, będącej najwyższą ligą piłkarską w Brazylii, Club de Regatas Vasco da Gama występował w tej lidze w latach 1971–2008, 2010-2013 i 2015. Natomiast w 2009 i 2014 r. klub występował w Campeonato Brasileiro Série B i w 2016 r. nadal występuje w tejże klasie rozgrywek.

</doc>
<doc id="592089" url="https://pl.wikipedia.org/wiki?curid=592089" title="Pawian płaszczowy">
Pawian płaszczowy

Pawian płaszczowy ("Papio hamadryas") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae).
W wydaniach Encyklopedii PWN opisywany był jako zwierzę laboratoryjne.
Zasięg występowania.
Pawian płaszczowy występuje w południowo-zachodniej Arabii Saudyjskiej (aż do Dżuddy), zachodnim Jemenie, północno-wschodnim Sudanie (Itbay), wschodniej Erytrei, Dżibuti, północno-wschodniej Etiopii i północnej Somalii.
Taksonomia.
Gatunek po raz pierwszy naukowo opisał w 1758 roku szwedzki przyrodnik Karol Linneusz nadając mu nazwę "Simia hamadryas". Jako miejsce typowe odłowu holotypu wskazał Afrykę, ograniczone do Egiptu. 
"P. hamadryas" krzyżuje się z "P. anubis" w wąskim obszarze poniżej wodospadów rzeki Auasz oraz w innych miejscach w północnej Etiopii i środkowej Erytrei. Nie ma spójnych różnic między populacjami z Afryki i z Półwyspu Arabskiego. Monotypowy. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) samic 50–65 cm, samców 70–95 cm, długość ogona samic 37–41 cm, samców 42–60 cm; masa ciała samic 10–15 kg, samców 16,4–21,3 kg (do 30 kg w niewoli). Pawiany płaszczowe w odróżnieniu od innych pawianów mają pyski jaskrawo różowe. Samce są dwukrotnie większe od samic. Dymorfizm płciowy jest widoczny również w ubarwieniu. Samce mają futro srebrzysto-białe, a samice brązowe.
Tryb życia.
Występuje na sawannach, terenach trawiastych, półpustynnych i skalistych. Żyje w stadach, aktywny w dzień. Żywi się głównie roślinami, uzupełniając dietę owadami, jaszczurkami, czasem małymi ssakami i młodymi ssaków kopytnych. Prowadzi naziemny tryb życia. 
Żyją w wielkich, złożonych wspólnotach liczących nawet do dwóch tysięcy osobników. Podstawową jednostkę rozrodu stanowi harem, na czele którego stoi jeden samiec sprawujący władzę absolutną nad kilkoma samicami wraz z potomstwem. Kilka haremów, na czele których stoją spokrewnione ze sobą samce, towarzyszy sobie często podczas żerowania, tworząc klan; parę klanów skupia się w gromady, a te z kolei składają się na stado. Pozostałe, podporządkowane samce tworzą osobne grupy albo wegetują na obrzeżach haremu, czekając na sposobność jego przejęcia. Młode samice opuszczają stado rodzinne i poszukują innego haremu. 
U samicy ciąża trwa 154-185 dni, po tym okresie rodzi się jedno młode.

</doc>
<doc id="592090" url="https://pl.wikipedia.org/wiki?curid=592090" title="Issoumaila Dao">
Issoumaila Dao

Issoumaila Dao (ur. 27 października 1983 w Abidżanie) – piłkarz z Wybrzeża Kości Słoniowej występujący jako środkowy obrońca.
Kariera.
Dao karierę rozpoczynał w 2001 roku we francuskim trzecioligowym zespole Toulouse FC. W sezonie 2001/2002 awansował z nim do Ligue 2, a sezon później do Ligue 1. W lidze tej zadebiutował 27 września 2003 w przegranym 0:3 meczu z AS Monaco FC. Z kolei 4 stycznia 2006 w przegranym 1:2 spotkaniu z OGC Nice strzelił swojego jedynego gola w Ligue 1. Zawodnikiem Tuluzy był do końca sezonu 2007/2008.
W 2008 roku przeszedł do drugoligowej Bastii, w której spędził sezon 2008/2009. Następnie pozostawał bez klubu do stycznia 2011, kiedy to został graczem trzecioligowego US Luzenac. Jego barw bronił przez 1,5 sezonu, po czym przez jeden sezon grał dla również trzecioligowego US Boulogne. Sezon 2013/2014 spędził w saudyjskim Al-Raed FC, a potem zakończył karierę.

</doc>
<doc id="592095" url="https://pl.wikipedia.org/wiki?curid=592095" title="Władcy Królestwa Essex">
Władcy Królestwa Essex

Daty, imiona i osiągnięcia władców Królestwa Essex – jednego z państw heptarchii anglosaskiej, pozostają w dużej mierze hipotetyczne. Genealogia rodu królewskiego Essex została spisana w Wesseksie w IX wieku. Zachowała się jedynie jej część.
Część informacji znaleźć można w dziele Bedy Czcigodnego „Historia ecclesiastica gentis Anglorum”.

</doc>
<doc id="592098" url="https://pl.wikipedia.org/wiki?curid=592098" title="Kłobia (potok)">
Kłobia (potok)

Kłobia (niem. "Säuferwasser") - potok górski, prawy dopływ Bystrzycy o długości 3,82 km. Płynie w Sudetach Środkowych w Górach Sowich.
W części źródliskowej składa się z kilku potoczków, wypływających wachlarzowato z rozległych łąk, z których największy wypływa ze źródła na wysokości około 695 m n.p.m., z wschodniego zbocza Osówki. Potok w górnym biegu spływa stromą, dość głęboką zalesioną doliną, której zbocza miejscami przechodzą w skalne zręby a dalej doliną łagodnie wśród łąk i pól Obniżenia Górnej Bystrzycy płynie w kierunku Bystrzycy, do której wpada na wysokości ok. 490 m n.p.m. w Głuszycy. Nad potokiem, w górnym biegu znajdują się obiekty podziemnego kompleksu "Riese" z okresu II wojny światowej oraz ślady wyrobisk z lat 50. XX wieku po eksploatacji rud uranu.

</doc>
<doc id="592099" url="https://pl.wikipedia.org/wiki?curid=592099" title="Samorząd gminny">
Samorząd gminny

Samorząd gminny – wyodrębniony w strukturze państwa związek społeczności lokalnej funkcjonujący w randze gminy, który z mocy prawa powołany jest do samodzielnego wykonywania zadań administracji publicznej, a także wyposażony w materialne środki umożliwiające realizację nałożonych jej zadań.
Gmina jest podstawową jednostką samorządu terytorialnego w Polsce. Rolę gminy szczegółowo określa "ustawa z dnia 8 marca 1990 r. o samorządzie gminnym".
Wyróżnia się trzy rodzaje gmin: miejskie, miejsko-wiejskie i wiejskie (zbiorowe, wielowioskowe). Rada gminy może w obrębie gminy tworzyć mniejsze jednostki administracyjne (tzw. jednostki pomocnicze gminy): sołectwa, dzielnice, osiedla lub inne jednostki.
Gmina realizuje zadania poprzez swoje organy: radę gminy (organ stanowiący i kontrolny) oraz wójta, burmistrza lub prezydenta miasta (organ wykonawczy). Rada gminy może także stworzyć młodzieżową radę gminy o charakterze konsultacyjnym lub gminną radę seniorów o charakterze konsultacyjnym, doradczym i inicjatywnym.
Sprawy podległe samorządowi gminnemu.
Gmina miejska na prawach powiatu wykonuje ponadto zadania samorządu powiatowego.
Kompetencje wójta, burmistrza, prezydenta miasta.
Prezydent miasta na prawach powiatu wykonuje ponadto zadania zarządu powiatu i starosty.
Działalność inwestycyjna gmin.
Wydatki inwestycyjne podejmowane przez organy samorządu gminnego mają na celu powiększenie jej majątku oraz jej rozwój społeczny i gospodarczy. Gmina dysponując znaczną samodzielnością realizacji zadań posiada również rozległy zasięg wydatkowania środków. Największy zakres swobody posiada ona w przypadku wydatków inwestycyjnych, ponieważ sama decyduje o wyborze kierunku inwestowania w zakresie zadań własnych.
Inwestycje podejmowane przez samorządy są podstawowym czynnikiem rozbudowy lokalnej infrastruktury technicznej i społecznej, a w konsekwencji powiększenia majątku gminy. Z tych właśnie względów wielkość inwestycji traktowana jest jako ważny wskaźnik jej rozwoju i kondycji finansowej. Inwestowanie jest jednak możliwe dopiero po pokryciu przez gminę koniecznych wydatków bieżących. Realny poziom inwestycji, jako wyraz skłonności gmin do inwestowania, jest bardzo silnie skorelowany z dochodami gmin, a zwłaszcza z wysokością dochodów własnych. Wszystkie wydatki, jakie ponosi gmina na wytworzenie lub odtworzenie składników majątku gminy, uważa się za środki, które pozytywnie wpływają na rozwój gminy i sytuację jej mieszkańców. Inwestycje zrealizowane przez gminę mogą generować jej przyszłe dochody, w przypadku inwestycji publicznych bardziej niż korzyści finansowe pożądane są jednak korzyści społeczne i użytkowe. Ich służebny charakter wynika stąd, że zaspokajają podstawowe i codzienne potrzeby ludności, jednostek gospodarczych oraz instytucji zlokalizowanych na terenie gminy.
Wydatki inwestycyjne gmin oraz ich struktura działowa i rodzajowa są w zasadniczej mierze wypadkową sytuacji dochodowej gminy, jej dynamiki oraz przyjętej przez gminy strategii rozwoju i zagospodarowania przestrzennego, a znaczenie poszczególnych funkcji inwestycji w gminach jest zmienne w czasie i uwarunkowane sytuacją gospodarczą kraju oraz ustawodawstwem dotyczącym samorządów lokalnych.

</doc>
<doc id="592103" url="https://pl.wikipedia.org/wiki?curid=592103" title="Dampier">
Dampier

Dampier – port morski w północno-zachodniej części Australii Zachodniej, w hrabstwie Roebourne. Port Dampier leży w pobliżu archipelagu Dampier. Port obsługuje eksport produktów petrochemicznych, soli, rud żelaza oraz gazu ziemnego. 
Archipelag i miasto zawdzięczają swą nazwę Williamowi Dampierowi, angielskiemu odkrywcy i korsarzowi, który dopłynął tu w 1699 roku. Największa z wysp archipelagu przez tysiąclecia nosiła nazwę Murujuga, dopóki w 1979 roku nie zmieniono jej na Burrup.
U wejścia do miasta znajduje się pomnik "Czerwonego Psa", czerwonego kelpie (australijski pies pasterski), znanego odkąd przybłąkał się tu w latach 70. XX w. i włóczył się po okolicznych miasteczkach. Na pomniku można przeczytać inskrypcję: "Wzniesiony przez wielu przyjaciół, których pozyskał w trakcie swej włóczęgi". Rozwój Dampier dobiegł końca w latach 70., gdy pobliskie miasto Karratha zostało w pełni przygotowane do przyjęcia odpływu mieszkańców z przeludnionego Dampier.

</doc>
<doc id="592105" url="https://pl.wikipedia.org/wiki?curid=592105" title="Simo Matavulj">
Simo Matavulj

Simo Matavulj, cyr. Симо Матавуљ (ur. 12 września 1852 w Szybeniku, zm. 20 lutego 1908 w Belgradzie) – serbski pisarz. Autor realistycznych opowiadań z życia Dalmacji, Czarnogóry i Belgradu, także 2 powieści: "Bakonja fra Brne" – libertyńskiej powieści humorystycznej o życiu klasztornym, oraz "Uskok" (obie 1892). Talent Matavulja wyraził się najpełniej w obrazkach rodzajowych i kreowaniu charakterystycznych typów bohaterów. Przekłady jego dzieł w języku polskim znajdują się w "Antologii noweli jugosłowiańskiej" (1964).

</doc>
<doc id="592106" url="https://pl.wikipedia.org/wiki?curid=592106" title="Dave Chappelle">
Dave Chappelle

David „Dave” Chappelle (ur. 24 sierpnia 1973 w Waszyngtonie) – amerykański komik, satyryk i aktor.
Życiorys.
Młodość.
Zaczął interesować się występami rodzaju stand-up już w szkole podstawowej. Inspirację stanowili dla niego ulubieni komicy i idole tacy jak Richard Pryor. W wieku 14 lat Chappelle zebrał w sobie odwagę aby wystąpić na scenie słynnego Apollo Theater w Harlemie w Nowym Jorku. Wygwizdano go, jednak później podczas programu "Inside the Actors Studio" opisał to przeżycie jako pouczające doświadczenie, które dodało mu odwagi aby kontynuować. Po rozwodzie rodziców przeniósł się z matką do Waszyngtonu, zaś wakacje spędzał z ojcem. Ukończył słynną szkołę sztuki Duke Ellington School of the Arts w Waszyngtonie.
Kariera.
Początki.
W 1992 zadebiutował na ekranie występem w telewizyjnym programie "Def Comedy Jam". W następnym roku po raz pierwszy zagrał w filmie "", wcielając się w postać Apsika, a następnie zagrał w filmie "Blues tajniaków" jako Ozzie. Od 1994 do 1997 występował głównie na niskobudżetowych filmach i małych występach typu stand-up. W tym czasie otrzymał szansę pokazania się po raz pierwszy w swoim własnym programie telewizyjnym zatytułowanym "The Dave Chappelle Project" jednak odcinek pilotażowy nie spodobał się publiczności. Pojawił się w sitcomie "Kumple" na kanale ABC. Zagrał również w filmie "Gruby i chudszy" z 1996.
W 1998 nastąpił punkt zwrotny w jego karierze – zagrał jedną z głównych ról w filmie komediowym "Żółtodzioby". Kontynuował występy w telewizji, komediach typu stand-up i w filmach. W 2000 roku Chappelle po raz kolejny ujął publiczność dzięki swoim specjalnym występom stand-up dla HBO zatytułowanym "Killin' Them Softly".
2003–2004: "Chappelle's Show" i przerwa w karierze.
W 2003 zadebiutował w Comedy Central ze swoim własnym programem pt. "Chappelle’s Show", który parodiował wiele aspektów amerykańskiej kultury, takich jak np. stereotypy rasowe, włączając w to również afro-amerykańskie dziedzictwo samego Chappella. To wszystko, w połączeniu z jego komentarzami na tematy społeczne i politycznie, sprawiło, że program szybko zyskał uznanie krytyków i odniósł sukces komercyjny. Pod koniec drugiego sezonu był to jeden z najlepiej oglądanych programów w telewizji kablowej, ustępując miejsca tylko kreskówce "Miasteczko South Park". Dodatkowo pierwszy sezon programu wydany na DVD był najlepiej sprzedającym się telewizyjnym programem na DVD. Wobec ogromnej popularności, firma Viacom produkująca Comedy Central zaproponowała Chappellowi kontrakt opiewający na 55 milionów dolarów (dający jemu również zyski ze sprzedaży DVD) na kontynuowanie programu "Chappelle’s Show" przez następne dwa lata, jednocześnie zezwalając mu na branie udziałów w innych projektach.
. Podczas kręcenia trzeciego sezonu programu "Chappelle’s Show" nagle wyjechał do RPA. Oznajmił wówczas, że był niezadowolony z tego, w jakim kierunku zmierzał program, twierdząc, że presja ze strony kierownictwa stacji miała wpływ na zawartość programu. Oświadczył, że powodem wizyty w Afryce była chęć refleksji nad życiem i karierą. 3 sierpnia Charlie Murphy, jedna z występujących gwiazd w "Chappelle’s Show", oznajmił w wywiadzie dla "TV Guide", że Dave Chappelle skończył ze swoim programem i nie zamierza do niego wrócić.
Od 2005: Powrót do mediów.
Pod koniec 2005 powrócił na swoją 65-akrową farmę niedaleko Yellow Springs i udzielił kilku improwizowanych występów w Los Angeles, San Francisco i Newport. 18 grudnia oznajmił w wywiadzie dla programu "Za drzwiami Actors Studio", że na decyzję o wylocie do RPA miała wpływ śmierć jego ojca. Powiedział również, że plotki dotyczące jego rzekomych problemów z narkotykami dodatkowo przekonały go aby pozostał w RPA. 3 lutego 2006 w rozmowie z Oprah Winfrey oznajmił, że „nie był szalony” tylko „otoczenie wywierało niesamowitą presję”. Podczas wywiadów nie wykluczył powrotu do "Chappelle’s Show" aby „skończyć, to co zaczęliśmy”, jednak obiecał, że nie wróci dopóki nie nastąpią zmiany produkcji, takie jak lepsze środowisko pracy. Oznajmił również, że chciałby oddać połowę zysków ze sprzedaży płyt DVD na cele charytatywne i dla ludzi, którzy go wspierali. Chappelle wyraził pogardę dla pomysłu emisji nieukończonego materiału z trzeciego sezonu jego programu mówiąc, że takie posunięcie byłoby „brutalne”, oraz że nie wróci on do programu, jeśli Comedy Central wyemituje nieukończony materiał. 9 lipca 2006 Comedy Central wyemitowało pierwszy odcinek "Chappelle’s Show: The Lost Episodes". Nieocenzurowane wydanie na DVD weszło do sklepów 25 lipca 2006.
Życie prywatne.
W 1998 przeszedł na islam. W wywiadzie z maja 2005 dla magazynu „Time” powiedział, że „jest to piękna religia, jeśli pojmujesz ją w prawidłowy sposób”.
W maju 2005 niektóre źródła podały informację, że Chappelle zgłosił się do zakładu psychiatrycznego w RPA, mówiono również, że jego decyzja dotycząca wylotu do Afryki związana była z jego rzekomymi problemami z uzależnieniem od narkotyków. Obu plotkom sam zainteresowany wielokrotnie zaprzeczał.

</doc>
<doc id="592109" url="https://pl.wikipedia.org/wiki?curid=592109" title="Nadbudowa społeczeństwa">
Nadbudowa społeczeństwa

Nadbudowa społeczeństwa - w teorii marksistowskiej, ogół nieekonomicznych instytucji, działań i form świadomości społecznej występujących w danym społeczeństwie. Nadbudowa determinowana jest przez bazę, czyli ogół stosunków produkcji. Rzecz jasna, że nadbudowa zależy także od sił wytwórczych, ale ten związek nie jest bezpośredni. Przecież w krajach socjalistycznych i kapitalistycznych używa się jednakowych środków produkcji, ale ustrój polityczny, ideologia, moralność są biegunowo różne, antagonistyczne. Wynika stąd, że wpływ sił wytwórczych na nadbudowę dokonuje się poprzez stosunki produkcji.
Nadbudowę stanowią m.in. państwo i organy jego działania (administracja, wojsko, policja, sądy), instytucje wychowania i kształcenia, nauka, różne grupy wyznaniowe, rodzina i stosunki pokrewieństwa, prawo, moralność, sztuka, filozofia, doktryny polityczne i społeczne itp.
W teorii materializmu historycznego mamy do czynienia z szerszym i węższym rozumieniem pojęcia nadbudowy społeczeństwa. Węższe rozumienie wyklucza z grona form nadbudowy rodzinę i język a także pozwala precyzyjnie odróżniać strukturę klasową od struktury warstwowej (klas od warstw społecznych) danego społeczeństwa.

</doc>
<doc id="592111" url="https://pl.wikipedia.org/wiki?curid=592111" title="Friedrich Schleiermacher">
Friedrich Schleiermacher

Friedrich Daniel Ernst Schleiermacher (ur. 21 listopada 1768 we Wrocławiu, zm. 12 stycznia 1834 w Berlinie) – niemiecki teolog protestancki, filozof i pedagog.
Życiorys.
Był synem duchownego kalwińskiego, wychowywanym w surowym duchu pietystycznym, przeciwko któremu często się buntował. Jego ojciec Johann Schleiermacher był kapelanem pracującym na Śląsku. W związku z tym dwa razy w roku przybywał do Pszczyny. Tam zapoznał się z sytuacją ewangelików reformowanych w pobliskiej Małopolsce. Walczył o to, by ci mogli przeprowadzić się na słynące z wolności religijnej tereny państwa pszczyńskiego. Tak też się stało. Johann został pierwszym pastorem nowo powstałego zboru reformowanego w Hołdunowie (dzisiaj część Lędzin). Z tego powodu rodzina Schleiermacherów często przebywała w tamtym regionie. Sam Friedrich przez trzy lata uczęszczał do pszczyńskiej szkoły ewangelickiej, a mieszkał w Hołdunowie. Tam też zmarł i pochowany został jego ojciec. Sam Friedrich mimo dystansu do ojca, później w swojej teologii nawiązywał do pietyzmu. W latach 1794–1797 był wikarym i kaznodzieją w Gorzowie Wielkopolskim ("Landsberg an der Warthe"), gdzie działał przy Kościele Zgody. W latach 1802–1804 był pastorem kościoła zamkowego w Słupsku. Był przez krótki czas kapelanem szpitala berlińskiego, gdzie miał okazję zetknąć się z grupą niemieckich pisarzy romantycznych. Jako młody profesor w Halle Schleiermacher przeżył najazd wojsk napoleońskich.
Teolog powrócił do Berlina już jako kaznodzieja i wykładowca na nowo utworzonym uniwersytecie. Chociaż nie powołał nowej szkoły myślenia, zainicjował nową epokę w filozofii (uważany jest za ojca nowożytnej hermeneutyki), a także zasłynął jako pionier w dziedzinie krytyki biblijnej, co w niektórych kręgach przyniosło mu miano pierwszego wielkiego teologa po Kancie.
Jego wybitne osiągnięcia w dziedzinie hermeneutyki, krytyki biblijnej i teorii przekładu nie były przypadkowe – podwaliny pod nie położył wydanym w r. 1810 pierwszym w Niemczech, fundamentalnym przekładem Platona obejmującym prawie wszystkie jego dialogi. Przekład ten na następne 150 lat wyznaczył schemat interpretacyjny myśli Platona.
Schleiermacher wybrał pośrednią drogę między świecką filozofią a ortodoksyjnym chrześcijaństwem, biorąc jako punkt wyjścia dla swych rozważań zjawisko przeżycia religijnego. Dostrzegał on istotę religii właśnie w przeżyciu, w uzmysławianiu sobie przez wiernego całkowitej zależności od Boga. Te elementy ocenił jako klucz do każdej innej doktryny chrześcijańskiej. Brak poczucia zależności od Boga uznał za istotę grzechu. Chrystus był (według Schleiermachera) człowiekiem zależnym do końca od Boga w każdym działaniu, myśli, czynie i słowie. Zależność ta wyrażała się w istnieniu Boga w Nim (w Jezusie). Misją Jezusa miało być uzmysłowienie ludziom tej całkowitej zależności.
Schleiermachera uznaje się za ojca nowoczesnej teologii protestanckiej. Wywarł znaczny wpływ zarówno na późniejszą teologię liberalną (reprezentowaną m.in. przez Albrechta Ritschla czy Adolfa Harnacka), jak i reprezentantów teologii przebudzenia (August Tholuck, August Neander) czy zwolenników ortodoksji luterańskiej (Ernst Wilhelm Hengstenberg).
Teoria tłumaczenia.
Friedrich Schleiermacher oprócz filozofii i teologii zajmował się także tłumaczeniem. Jego przekłady Platona na język niemiecki są wciąż czytane prawie dwa stulecia od powstania. Jego teoria tłumaczenia (częściowo stworzona na fundamentach teorii Johanna Gottfrieda Herdera) w szczególności opiera się na:
Schleiermacher swoje podejście do teorii tłumaczenia szczegółowo opisał w swoim eseju “O różnych metodach tłumaczenia” (1813). Najważniejsze zawarte tam postulaty to:
Z powyższego wynika, że dane słowo w tekście powinno być tłumaczone jednolicie, a nie na różne sposoby, jeśli zmienny jest kontekst.
Alienacja sprawia, że tłumaczenia mogą być o wiele trudniejsze do zrozumienia niż gdyby stosowana była naturalizacja, jednak jest to cena, którą trzeba zapłacić w zamian za uniknięcie zniekształcenia pierwotnej myśli autora. By strategia ta zadziałała, należy przetłumaczyć duże ilości tekstu, tak by czytelnik, mając wystarczająco dużo przykładów nieznanego sobie sposobu użycia danego słowa, mógł zrozumieć jego znaczenie. Nawet przy takich założeniach trudno oddać aspekt holistyczny, wszystkie sposoby użycia danego słowa, jego kolokacje i gramatykę języka. Jako że wszystko to składa się na znaczenie słowa, tłumaczenie nieuchronnie spłyca tekst oryginalny, pozostając tylko jego imitacją. Mimo to tworzenie tłumaczeń jest uzasadnione, nie tylko z prostego względu, że umożliwia zapoznanie się z dziełem osób nieznających języka oryginału, ale także dlatego, że poprzez proces alienacji i „naginania” języka odbiorców, wzbogaca go.
W odniesieniu do pewnych obaw Herdera, Schleiermacher twierdzi, że nie należy obawiać się, że takie wzbogacanie pozbawi język odbiorców swej autentyczności. W sytuacjach, gdy pojawi się konflikt, problematyczne kwestie po prostu szybko znikną z języka.
Upamiętnienie.
W dniach 18–20 listopada 2008 roku we Wrocławiu miały miejsce międzynarodowe obchody 240 rocznicy urodzin Friedricha Schleiermachera.

</doc>
<doc id="592117" url="https://pl.wikipedia.org/wiki?curid=592117" title="Rybnicka Spółka Węglowa">
Rybnicka Spółka Węglowa

Rybnicka Spółka Węglowa Spółka Akcyjna – jednoosobowa spółka Skarbu Państwa, skupiająca obiekty górnicze w ziemi rybnicko-wodzisławskiej, powstała w 1993 roku, zlikwidowana w 2003 roku. Siedziba spółki mieściła się przy ul. Jastrzębskiej 10 w Rybniku. Funkcję prezesa pełnił Mirosław Kugiel. 
Złoża w rejonie Rybnika i Wodzisławia Śląskiego są znane z wysokiej jakości, dlatego też 35 procent wydobytego węgla przez RSW było eksportowane.
Rybnicka Spółka Węglowa została zlikwidowana w 2003 roku, a kopalnie wchodzące w jej skład przejęła Kompania Węglowa.
Do RSW należały:

</doc>
<doc id="592118" url="https://pl.wikipedia.org/wiki?curid=592118" title="Powietrzne Siły Wykrywania i Naprowadzania NATO">
Powietrzne Siły Wykrywania i Naprowadzania NATO

Powietrzne Siły Wykrywania i Naprowadzania NATO (ang. Airborne Early Warning &amp; Control Force) – wchodzą w skład Sił powietrznych NATO w Europie i odpowiadają za strategiczną kontrolę obszaru odpowiedzialności NATO; są również wykorzystywane do zadań taktycznych (wykrywanie i identyfikacja celów powietrznych, poszukiwania i akcje ratowniczo-bojowe, ostrzeganie przed zagrożeniami, itp.)
Dowódcy.
Dowódcami Powietrznych Sił Wykrywania i Naprowadzania NATO są przemiennie amerykańscy i niemieccy generałowie jednogwiazdkowi.
Wyposażenie.
Powietrzne Siły Wykrywania i Naprowadzania NATO mają na wyposażeniu samoloty E-3 Sentry w wersjach A, D i F.

</doc>
<doc id="592119" url="https://pl.wikipedia.org/wiki?curid=592119" title="Armata ppanc. wz. 36">
Armata ppanc. wz. 36



</doc>
<doc id="592120" url="https://pl.wikipedia.org/wiki?curid=592120" title="Ludwik Czachowski">
Ludwik Czachowski

Ludwik Czachowski (ur. 5 maja 1944 w Toruniu, zm. 10 lipca 1999 w Bydgoszczy) – polski hokeista.
Zawodnik KS Pomorzanina Toruń (1962–1975), w barwach którego rozegrał 437 spotkań ligowych (strzelił 42 gole) i zdobył tytuł wicemistrza Polski (1968). Wieloletni kapitan reprezentacji Polski. Syn Franciszka i Janiny Pogorzelskiej, absolwent szkoły zawodowej (tokarz), mąż Krystyny Urszuli Wiśniewskiej (miał jedną córkę).
W drużynie narodowej rozegrał 118 spotkań (1967–1974), zdobywając 2 gole. Był jej podporą, charakteryzował się nieustępliwością w walce (dobra gra ciałem) i konsekwencją w realizacji założeń taktycznych.
Olimpijczyk (1972) i siedmiokrotny uczestnik turniejów o MŚ:

</doc>
<doc id="592122" url="https://pl.wikipedia.org/wiki?curid=592122" title="Gremlin">
Gremlin

Gremlin – fantastyczna istota ze współczesnego folkloru miejskiego, złośliwy stwór powodujący wadliwe działanie maszyn i urządzeń, przede wszystkim samolotów. Pomysł, by winę za różne usterki ponosiły swego rodzaju gnomy czy chochliki nazwane gremlinami, pojawił się początkowo wśród obsługi naziemnej i lotników RAF-u przed II wojną światową lub na jej początku, a w czasie wojny został spopularyzowany m.in. przez komiksowy magazyn „Knockout” oraz książkę dla dzieci autorstwa Roalda Dahla.
Pierwsze wzmianki i etymologia.
Publikacja "Word Histories and Mysteries: From Abracadabra to Zeus" podaje, że termin "gremlin" po raz pierwszy odnotowano jako używany przez żołnierzy Royal Air Force w latach 20. XX wieku, ale w innym znaczeniu. Słowo to mogło powstać w Royal Naval Air Service jeszcze podczas I wojny światowej. Jego użycie w znaczeniu złośliwego stworka psującego samoloty jest potwierdzone w 1940 lub 1941 roku. 
Według słownika "Brewer's Dictionary of Phrase and Fable" pojęcie to mogło powstać pod koniec I wojny światowej lub w latach 20. XX wieku; było w użyciu wśród załóg RAF-u stacjonujących w Indiach i na Bliskim Wschodzie w latach 30. Słowo to w druku pojawiło się po raz pierwszy 10 kwietnia 1929 roku w numerze czasopisma „Aeroplane”. Gremlin miał być rodzajem goblina, pochodzącym z butelek piwa Fremlin (aczkolwiek były też inne objaśnienia).
Andrzej Sapkowski z kolei uważa, że gremliny wymyślono w zakładach produkujących samoloty Spitfire Mk II, a pierwsze wzmianki o nich pojawiły się w 1940 roku w filii Supermarine koncernu Vickers-Armstrong w Castle Bromwich po tym, jak w produkowanych samolotach zauważono serię niewytłumaczalnych usterek. Obwiniano o nie gremliny, które podejrzewano o sympatie nazistowskie lub irlandzkie. 
Etymologia słowa "gremlin" jest nieustalona. Można ją łączyć ze wspomnianą nazwą piwa Fremlin albo irlandzkim słowem "gruaimín" ("ill-humored little fellow"). Wykazuje też pewne podobieństwo z innym fantastycznym stworem, goblinem.
Gremliny w literaturze, filmie i komiksie.
Do spopularyzowania gremlinów przyczyniła się seria komiksowych pasków "It's the Gremlins!" autorstwa Freda Robinsona, ukazująca się w brytyjskim magazynie „Knockout” w latach 1943–1947. 
W Stanach Zjednoczonych gremliny pojawiły się za sprawą pisarza Roalda Dahla, byłego pilota RAF-u i jego opowieści dla dzieci "The Gremlins", wydanej w USA w 1943 roku. Jeszcze przed publikacją prawa do jej ekranizacji zakupiła The Walt Disney Company, stąd książka ukazała się z ilustracjami autoryzowanymi przez Disneya. Planowany animowany film jednak nigdy nie powstał.
W amerykańskim animowanym propagandowym filmie z 1944 "Rosyjska Rapsodia" gremliny rozmontowują bombowiec Adolfa Hitlera i powodują jego porażkę.
Gremliny znalazły się także w innym utworze Dahla – jego pierwszej powieści dla dorosłych, zatytułowanej "Some Time Never. A Fable for Supermen" (1948), której bohater, pilot, odkrywa istnienie tych istot i ich podziemne miasto.
W odcinku serialu "Strefa mroku" zatytułowanym "Nightmare at 20,000 Feet" wyemitowanego w 1963 roku gremlin usiłuje zniszczyć skrzydło lecącego samolotu. Zauważa go tylko jeden z pasażerów, którego słowom nikt nie chce dać wiary. 
Gremliny są bohaterami komediowego horroru "Gremliny rozrabiają" z 1984 roku i jego kontynuacji "Gremliny 2" (1990), jednak poza złośliwością i tendencją do niszczenia niewiele już mają wspólnego z tradycją RAF-u czy książką Dahla.
Gremliny pojawiają się jako jednostki najniższego poziomu w mieście typu Akademia w grach komputerowych "Heroes of Might and Magic III" oraz "Heroes of Might and Magic V". W drugiej grze przypominają wyglądem filmowe gremliny z 1984 i 1990 roku.

</doc>
<doc id="592124" url="https://pl.wikipedia.org/wiki?curid=592124" title="Bracia Miładinow">
Bracia Miładinow

Bracia Miładinow – dwaj działacze południowosłowiańskiego odrodzenia narodowego, Dimityr (ur. w 1810 w Strudze, zm. 23 stycznia 1862 w Stambule) i Konstantin (ur. 1830 w Strudze, zm. 18 stycznia 1862 w Stambule).
Bracia są ważnymi postaciami zarówno bułgarskiego, jak i macedońskiego odrodzenia narodowego. Najważniejszym efektem ich działalności było opublikowanie w Zagrzebiu w 1861 r. tomu pieśni ludowych, zatytułowanego "Bułgarskie pieśni ludowe" (oryg. "Byłgarski narodni pesni"). Tom był wynikiem wielu lat pracy i zawierał ludowe utwory zbierane głównie z terenów Macedonii. Obaj bracia są w związku z tym przedmiotem kontrowersji pomiędzy historykami bułgarskimi i macedońskimi. Pierwsi uważają, iż skoro Miładinowowie sami uważali się za Bułgarów, fałszem jest przypisywanie im narodowości macedońskiej w czasach, kiedy ta de facto jeszcze nie istniała. Świadczy o tym także sam tytuł opublikowanego przez nich zbiorku. Historycy macedońscy uważają jednakże, że fakt, iż obydwaj bracia pochodzą z obszarów obecnej Macedonii i opublikowane przez nich pieśni zostały zebrane na terenach macedońskich, pozwala uznać ich za Macedończyków we współczesnym rozumieniu, zaś ich pracę (w tym także wzmiankowany tom pieśni) wpisać w dzieje własnej, macedońskiej kultury.
Młodszy z braci próbował też sam pisać wiersze, jego skromny dorobek został ogłoszony w całości dopiero współcześnie, z krytycznym komentarzem Błaże Koneskiego. Bracia zostali zamordowani w więzieniu tureckim.

</doc>
<doc id="592126" url="https://pl.wikipedia.org/wiki?curid=592126" title="Kate Moses">
Kate Moses

Kate Moses (ur. 1962 w San Francisco) – redaktor i kierownik literacki w „San Francisco's Intersection for the Arts”. Debiutowała powieścią o Sylvii Plath "Przezimowanie" (2003), która doczekała się międzynarodowego uznania i została przełożona na piętnaście języków.

</doc>
<doc id="592127" url="https://pl.wikipedia.org/wiki?curid=592127" title="Geoikonometria">
Geoikonometria

Geoikonometria – system dyscyplin studiujących ogólną teorię, metodę i środki pomiarów na podstawie geoprzedstawień.
Rodzaje geoikonometrii:

</doc>
<doc id="592130" url="https://pl.wikipedia.org/wiki?curid=592130" title="Siły wytwórcze">
Siły wytwórcze

Siły wytwórcze - potencjał produkcyjny danego społeczeństwa, techniczna strona procesu produkcji.
Na strukturę sił wytwórczych składają się dwa zasadnicze elementy:
Te elementy sił wytwórczych nazywane są również w literaturze ekonomicznej odpowiednio: "czynnikiem ludzkim" i "czynnikiem rzeczowym" procesu produkcji, a także "pracą żywą" i "pracą uprzedmiotowioną" lub też "pracą" i "kapitałem".
Współdziałanie obydwu tych czynników sił wytwórczych jest konieczne w procesie produkcji. W pewnych granicach istnieje jednak zjawisko "substytucyjności czynników produkcji", np. możliwość zastępowania pracy ludzkiej przez pracę maszyn. Zjawisko to jest typową cechą dynamizmu rozwoju sił wytwórczych. Mechanizm tego rozwoju polega na wzajemnym oddziaływaniu i doskonaleniu środków produkcji przez człowieka, i na odwrót - człowieka przez środki produkcji.

</doc>
<doc id="592132" url="https://pl.wikipedia.org/wiki?curid=592132" title="Frieda Hughes">
Frieda Hughes

Frieda Rebecca Hughes (ur. 1 kwietnia 1960 w Londynie) – brytyjska malarka, poetka, autorka i ilustratorka książek dla dzieci.
Wykształcenie.
Po ukończeniu North Devon College of Art w 1978 roku rozpoczęła studia w Saint Martin's School of Art w Londynie, które przerwała, podejmując się różnych prac. Ostatecznie ukończyła je w roku 1988, uzyskując tytuł bakałarza sztuk.
Od 1989 roku uczestniczyła w zbiorowych wystawach artystycznych w kraju i za granicą – w Wielkiej Brytanii, Australii i Stanach Zjednoczonych; swój dorobek malarski prezentowała również na wystawach indywidualnych, zdobywając nagrodę Królewskiej Akademii Sztuk Pięknych w Londynie. Realizowany od 2001 roku projekt artystyczny "Forty Years", łączący poezję z malarstwem, został nagrodzony za innowacyjność przez Narodową Fundację na rzecz Nauki, Technologii i Sztuki (NESTA).
Twórczość literacka.
Cyklem krótkich opowiadań o perypetiach tytułowej czarownicy "Getting Rid of Aunt Edna", zilustrowanym przez Eda Levine'a, Frieda Hughes zadebiutowała jako autorka literatury dla dzieci w 1986 roku. W latach 1989-2001 wydała sześć książek przeznaczonych dla najmłodszych czytelników. Część twórczości dla dzieci Friedy Hughes pojawiała się na rynku księgarskim jednocześnie w Wielkiej Brytanii i w Stanach Zjednoczonych.
W roku 1999 zadebiutowała w Wielkiej Brytanii jako poetka tomikiem "Wooroloo", który otrzymał specjalną rekomendację Poetry Book Society. Już rok wcześniej pojawiła się edycja amerykańska, a w tym samym roku, co brytyjska, w Australii ukazała się trzecia wersja. Utwory z tomu "Wooroloo" zostały przetłumaczone na hiszpański przez urugwajską poetkę Teresę Shaw, ukazując się w roku 2002 w barcelońskim wydawnictwie Plaza &amp; Janés.
Wiersze Friedy Hughes były również publikowane na łamach wysokonakładowych czasopism i magazynów literackich, m.in. „The New Yorker”, „The Times”, „The Paris Review”, „The London Magazine” czy „The Spectator”. W latach 2006-2008 prowadziła cotygodniową kolumnę poetycką w londyńskim wydaniu „The Times”.
W roku 2008 zasiadała w trzyosobowym jury The National Poetry Competition, objętego patronatem The Poetry Society. W 2017 roku jako jedna z dwóch jurorek wybierała zwycięzcę w dorocznym konkursie Poetry Prize, organizowanym przez „The London Magazine” - najstarsze wciąż wydawane brytyjskie czasopismo literackie.
Życie prywatne.
Urodziła się w londyńskim domu rodziców jako córka pary poetów – Amerykanki Sylvii Plath i Anglika Teda Hughesa. Mając dwa lata, Frieda Hughes straciła matkę, która w lutym 1963 popełniła samobójstwo. Dzieciństwo i wczesną młodość spędziła w Irlandii, Devon i Yorkshire. Dopiero jednak w filmie dokumentalnym "Life Inside The Bell Jar" z roku 2018, wyreżyserowanym przez Teresę Griffiths, udzieliła wywiadu, po raz pierwszy wypowiadając się o swojej matce przed kamerą.
Publikacje.
Na podstawie:

</doc>
<doc id="592133" url="https://pl.wikipedia.org/wiki?curid=592133" title="Air Transat">
Air Transat

Air Transat – kanadyjskie linie lotnicze. Siedziba firmy mieści się w Montrealu. Firma założona w 1986, inauguracyjny lot odbył się 14 listopada 1987 z Montrealu do Acapulco.
Air Transat operuje na rynku przewozów czarterowych oraz rejsowych do 90 lotnisk w 25 krajach. Przewozi około 2,5 miliona osób rocznie i jest jednym z największych przewoźników kanadyjskich. Zimą odbywa najwięcej lotów na Karaiby, do USA, Meksyku i Ameryki Południowej, latem – głównie na liniach wewnątrzkanadyjskich oraz do Europy. Specjalizuje się w przewozach wakacyjnych.
Agencja ratingowa Skytrax przyznała liniom cztery gwiazdki.
Flota.
Flota Air Transat (kwiecień 2017):
Airbusy A310 opuszczą wkrótce flotę. Średni wiek floty Air Transat wynosi obecnie 16,8 lat (dane z kwietnia 2017).
Część Airbusów A330 zostało zakupionych od znajdujących się w ciężkiej sytuacji finansowej Thomas Cook Airlines.

</doc>
<doc id="592137" url="https://pl.wikipedia.org/wiki?curid=592137" title="Harlan J. Smith">
Harlan J. Smith



</doc>
<doc id="592138" url="https://pl.wikipedia.org/wiki?curid=592138" title="Wyrzut sumienia">
Wyrzut sumienia



</doc>
<doc id="592139" url="https://pl.wikipedia.org/wiki?curid=592139" title="Wyrzuty sumienia">
Wyrzuty sumienia



</doc>
<doc id="592140" url="https://pl.wikipedia.org/wiki?curid=592140" title="Księgowość">
Księgowość

Księgowość (przestarzale "buchalteria") – podstawowy element składowy rachunkowości. Księgowość stanowi część rejestracyjną rachunkowości.
Księgowość polega na rejestracji w ujęciu pieniężnym, a niekiedy w ujęciu ilościowym, odpowiednio udokumentowanych zdarzeń gospodarczych, które powodują zmiany w majątku jednostki gospodarującej i źródłach jego pochodzenia.
Przedsiębiorcy zobowiązani są do prowadzenia odpowiedniej formy rachunkowości zgodnie z prowadzonym rodzajem działalności. Uproszczona księgowość (podatkowa księga przychodów i rozchodów lub ryczałt) dostępna jest dla podmiotów samodzielnych, spółek cywilnych i jawnych, zaś spółki partnerskie, komandytowe, z ograniczoną odpowiedzialnością, akcyjne, fundacje oraz stowarzyszenia muszą prowadzić pełną księgowość (księgi rachunkowe). Księgowość uproszona oznacza osobistą odpowiedzialność, brak odrębnej osobowości prawnej oraz kapitał własny. Księgowość pełna to odpowiedzialność do wartości sum komandytowych lub majątku osoby prawnej, osobowość prawna jest odrębna, a kapitał zakładowy.
Elementy rachunkowości.
W skład rachunkowości wchodzą:
Rola i obowiązki księgowego.
Główny księgowy to jedna z najważniejszych osób w kierownictwie jednostki. Nie każda osoba może zostać głównym księgowym jednostki sektora finansów publicznych. Ustawa o finansach publicznych (art. 54 ust. 2) określa wymogi, które trzeba spełniać:
Główny księgowy jednostki sektora finansów publicznych posiada obowiązki (wynikające z ustawy o rachunkowości, ustawy o finansach publicznych i inne) i odpowiedzialność w zakresie:
Zgodnie z ustawą o rachunkowości do obowiązków głównego księgowego zalicza się:

</doc>
<doc id="592141" url="https://pl.wikipedia.org/wiki?curid=592141" title="Stalag IV B">
Stalag IV B

Stalag IV B – jeden z największych niemieckich obozów jenieckich w II wojnie światowej. 
Główny obóz znajdował się 8 km na północny wschód od miasta Mühlberg/Elbe w Saksonii, na wschód od rzeki Łaba i ok. 50 km na północ od Drezna. Podległy obóz, czasami zwany Stalag-IVB/Z, znajdował się 10 km na południe w Zeithain.
Stalag IV-B Mühlberg.
Obóz o obszarze 30 ha został zbudowany we wrześniu 1939. 17 000 polskich żołnierzy wziętych do niewoli podczas kampanii wrześniowej było pierwszymi mieszkańcami. Z braku pomieszczeń, przez pierwsze dwa miesiące mieszkali pod gołym niebem lub w namiotach. Później większość z nich została przeniesiona do innych obozów. Pierwsi Francuzi przyjechali w maju 1940. W 1941, po upadku Tobruku, przywieziono żołnierzy z Wielkiej Brytanii, Australii i Południowej Afryki. Potem zjawili się Sowieci.
W październiku 1944 kilka tysięcy Polaków przyjechało z powstania warszawskiego. Pod koniec grudnia 1944 ok. 7500 Amerykanów przyjechało po ofensywie w Ardenach, z czego co najmniej 3000 przerzucono później do Stalagu VIII A. Przez sześć lat wojny przez Mühlberg przeszli żołnierze 33 różnych narodów. Około 3000 zmarło, głównie z tyfusu i gruźlicy. Zostali pochowani na cmentarzu w Neuburxdorf ok. 9 km na północny wschód od Mühlberga, gdzie dzisiaj stoi pomnik i muzeum.
Gdy Armia Czerwona wkroczyła do obozu 23 kwietnia 1945, znajdowało się w nim ponad 30 000 jeńców wtłoczonych do baraków, z czego 7250 Brytyjczyków. Po wyzwoleniu obozu Anglicy i Amerykanie byli trzymani w nim ponad miesiąc. Małymi grupami wielu z nich uciekło z obozu i wędrowało na własną rękę do linii amerykańskich oddalonych o 80 km. Również dużo Polaków dostało się do miasteczka Grimma, gdzie Amerykanie zorganizowali obóz przejściowy dla byłych jeńców alianckich już pod koniec kwietnia.
Stalag IV-B/H Zeithain.
Obóz ten pierwotnie nosił numer Stalag-304 i był zbudowany w kwietniu 1941 na terenie poligonu wojskowego koło stacji kolejowej Jacobsthal, niedaleko miasta Riesa, dla umieszczenia jeńców sowieckich. W lipcu przywieziono ich ok. 11 000, a w kwietniu 1942 żyło jeszcze tylko 3729. Reszta zmarła z niedożywienia lub z powodu epidemii tyfusu spowodowanej przez złe warunki higieniczne. Ciała były rzucane do grobów masowych. Po kwietniu 1942 jeńców sowieckich przyjechało jeszcze więcej, ale wymierali tak samo szybko. W końcu 1942 r. przewieziono ok. 10 000 Sowietów zdolnych do pracy do kopalni węgla w Belgii.
W lutym 1943 obóz w Zeithainie przemieniono na obóz szpitalny jako oddział Stalagu IV-B w Muhlbergu z nazwą Stalag IV-B/H. W największej części obozu w dalszym ciągu trzymano Sowietów chorych na gruźlicę, którzy umierali w tempie 10-20 dziennie (według źródeł niemieckich). Skrzydło bliższe stacji kolejowej używano wtedy na umieszczenie chorych jeńców innych narodowości, m.in. kilkuset Polaków i Jugosławian przywiezionych z innych obozów. Gdy marszałek Badolgio ogłosił zawieszenie broni we wrześniu 1943, armia niemiecka uwięziła żołnierzy włoskich. Do Zeithainu przywieziono kilkuset tych, którzy byli chorzy na gruźlicę. Ogółem zmarło ok. 900 jeńców z Europy Środkowej, ale w przeciwieństwie do jeńców sowieckich, pochowano ich w oddzielnych grobach na cmentarzu wojskowym w Joachimsthalu.
Największa zmiana w obozie w Zeithainie miała miejsce w październiku 1944. Około 25 baraków w obozie włoskim zostało oddzielonych nowym płotem. Przywieziono tu w dwóch pociągach 1029 rannych z powstania warszawskiego. Ale również przywieziono w tych transportach 63 lekarzy, 183 pielęgniarek, sanitariuszek, farmakologów, 60 personelu pomocniczego, oraz 237 innych osób (rodziny lekarzy razem z dziećmi). Komendant obozu, Oberst-Arzt Stachel, oglądał rozładowanie pociągu. Gdy zobaczył rodziny z dziećmi i nawet zwierzętami, odwrócił się z odrazą i odmaszerował.
Niemieckie źródła notują, że „...Personel pielęgniarski i pomocniczy pracował z wielkim zaangażowaniem, tak że w krótkim czasie udało się osiągnąć nieznany dotąd w Zeithain standard higieny. Zeithain był prawdopodobnie jedynym obozem jenieckim na świecie, w którym byli razem mężczyźni i kobiety i w którym urodziło się nawet 11 dzieci, którym nadano jenieckie numery rejestracyjne!
Komendantem polskiego obozu był płk. dr Leon Strehl, szef sanitarny w komendzie głównej Armii Krajowej od kwietnia 1944 do końca powstania. Naczelnym chirurgiem był ppłk dr Tadeusz Bętkowski. Znakomite rezultaty zabiegów chirurgicznych doktora Bętkowskiego w niezmiernie ciężkich warunkach wzbudziły podziw chirurgów niemieckich, którzy przyjeżdżali z Drezna na obserwacje.
W marcu 1945 do Stalagu IV-B/Z Zeithain przybyła grupa oficerów francuskich ewakuowana z obozu w zachodnich Niemczech. Wśród nich było trzech Polaków.
W nocy 21 kwietnia 1945 dowództwo i strażnicy niemieccy opuścili obóz. Wtedy płk. dr Leon Strehl objął opieką lekarską cały obóz, wraz z jeńcami włoskimi i radzieckimi, aż do przybycia sowieckiego personelu lekarskiego. 23 kwietnia 1945 do obozu weszła Armia Czerwona. Szpital został włączony do szpitala Armii Czerwonej jako Polski Oddział „Gospitala Leontiewa”.
Po wojnie.
Staraniem lokalnych organizacji niemieckich wystawiono zmarłym pomnik, a w ogrodzie założono muzeum pod nazwą "Gedenkstätte Ehrenhain Zeithain" (blisko stacji kolejowej).

</doc>
<doc id="592142" url="https://pl.wikipedia.org/wiki?curid=592142" title="Jean Chacornac">
Jean Chacornac

Jean Chacornac (ur. 21 czerwca 1823 w Lyonie, zm. 23 września 1873 w Saint-Jean-en-Royans) – francuski astronom. Pracując w Marsylii i Paryżu odkrył 6 planetoid oraz niezależnie odkrył planetoidę (20) Massalia. Odkrył także kometę jednopojawieniową C/1852 K1 (Chacornac).
Jego nazwiskiem nazwano planetoidę (1622) Chacornac oraz krater Chacornac na Księżycu.

</doc>
<doc id="592144" url="https://pl.wikipedia.org/wiki?curid=592144" title="Chacornac">
Chacornac



</doc>
<doc id="592147" url="https://pl.wikipedia.org/wiki?curid=592147" title="Bofors">
Bofors

Bofors – szwedzkie przedsiębiorstwo zbrojeniowe, założone w 1879, z siedzibą w mieście Karlskoga. Nazwa pochodzi od młyna "Boofors", założonego w 1646.
W XX wieku przedsiębiorstwo stało się głównym producentem broni w Skandynawii i jedną z najbardziej znanych firm europejskich. Szczególnie produkowane przez nią działa były eksportowane do wielu krajów Europy i świata. W II poł. XX wieku przedsiębiorstwo zaczęło produkować różnego rodzaju rakiety.
W 1999 Saab zakupił "Celsius Group", holding kontrolujący przedsiębiorstwo Bofors. We wrześniu 2000 przedsiębiorstwo United Defense zakupiło dział Boforsa produkujący ciężką broń ("Bofors Weapons Systems"), podczas gdy Saab utrzymał część przedsiębiorstwa produkującą rakiety. Tak więc dziś dawny "Bofors" jest podzielony na dwie części:
Najbardziej znaną konstrukcją przedsiębiorstwa była średnia armata przeciwlotnicza kalibru 40 mm, opracowana w latach 30. XX wieku. Działo to (lub jego kopie) było powszechnie używane podczas II wojny światowej. Armata była również produkowana licencyjnie w Polsce pod nazwą armata przeciwlotnicza 40 mm wz. 36 Bofors i została użyta podczas kampanii wrześniowej.
Drugim działem Boforsa produkowanym licencyjnie w międzywojennej Polsce była armata przeciwpancerna wz. 36 kalibru 37 mm.
Znaną konstrukcją powojenną był czołg podstawowy Stridsvagn 103.

</doc>
<doc id="592150" url="https://pl.wikipedia.org/wiki?curid=592150" title="Albert Marth">
Albert Marth

Albert Marth (ur. 5 maja 1828 w Kolbergu (obecnie Kołobrzeg), zm. 6 sierpnia 1897 w Heidelbergu) – niemiecki astronom, odkrywca planetoidy (29) Amphitrite.
Był asystentem Williama Lassella; pracując z nim na Malcie w latach 1863–1865 odkrył ok. 600 obiektów, które znalazły się w New General Catalogue, głównie galaktyk. Jak się później okazało, część z tych obiektów była wcześniej obserwowana przez innych astronomów, a 4 z nich nie istnieją, tak więc obecnie Marth uważany jest za odkrywcę 583 ciał niebieskich z tego katalogu.
W latach 1854–1857 oraz ponownie od 1878 był członkiem Królewskiego Towarzystwa Astronomicznego.
Jego nazwiskiem nazwano kratery na Księżycu i na Marsie.

</doc>
<doc id="592151" url="https://pl.wikipedia.org/wiki?curid=592151" title="Kirk Douglas">
Kirk Douglas

Kirk Douglas, właśc. Issur Danielovitch (ur. 9 grudnia 1916 w Amsterdamie w stanie Nowy Jork, zm. 5 lutego 2020 w Beverly Hills) – amerykański aktor filmowy i telewizyjny. Laureat Oscara za całokształt twórczości (w 1996). Trzykrotnie nominowany do tej nagrody za role pierwszoplanowe w filmach: "Champion" (1949), "Piękny i zły" (1952) oraz "Pasja życia" (1956). Jeden z największych gwiazdorów „Złotej Ery Hollywood”. American Film Institute umieścił go na 17. miejscu na liście największych amerykańskich aktorów wszech czasów ("The 50 Greatest American Screen Legends").
Życiorys.
Wczesne lata.
Urodził się w Amsterdamie w stanie Nowy Jork jako Issur Danielovitch. Jego rodzice, Bryna „Bertha” (z domu Sanglel; 1884–1958) i Herschel „Harry” Danielovitch (1884–1950), byli żydowskimi imigrantami z Czausów na terenie dzisiejszej Białorusi. W 1908 osiedlili się w Amsterdamie, w stanie Nowy Jork. Obydwoje rodzice byli analfabetami, posługiwali się łamaną angielszczyzną i żyli w ubóstwie.
W wieku 14 lat postanowił zostać aktorem. W 1934 ukończył Wilbur H. Lynch High School w Amsterdamie. W latach 1935–1939 studiował język angielski na St. Lawrence University w Canton, w stanie Nowy Jork. Wkrótce otrzymał stypendium na Amerykańskiej Akademii Sztuk Dramatycznych w Nowym Jorku, gdzie przyjechał autostopem, z kilkoma dolarami w kieszeni. Żeby się utrzymać, pracował jako woźny, goniec hotelowy, kelner i zawodowy zapaśnik.
W 1941 pod pseudonimem George Spelvin Jr. zadebiutował na Broadwayu w śpiewanej roli chłopca pracującego w Western Union w musicalu "Znów wiosna" ("Spring Again"). Występował też w spektaklach: "Trzy siostry" (1942), "Kiss and Tell" (1943) jako porucznik Lenny Archer i "Trio" (1944). Potem zmienił imię i nazwisko na Kirk Douglas i odbył służbę w Amerykańskiej Marynarce Wojennej, od włączenia się USA do II wojny światowej w 1941, do jej zakończenia w 1945 r.
Kariera.
W 1945 powrócił do Nowego Jorku, próbując swoich sił w reklamie, radiu i w teatrze na Broadwayu w przedstawieniach: "Alice in Arms" (1945), "The Wind Is Ninety" (1945) i "Kobieta gryzie psa" ("Woman Bites Dog", 1946). Dzięki rekomendacji jego przyjaciółki Lauren Bacall podpisał kontrakt z Wallis i zadebiutował na kinowym ekranie w dramacie noir "Dziwna miłość Marthy Ivers" ("The Strange Love of Martha Ivers", 1946) w reżyserii Lewisa Milestone’a z Barbarą Stanwyck. Po występie w dramacie kryminalnym Jacques’a Tourneura "Człowiek z przeszłością" (1947) i adaptacji sztuki Eugene’a O’Neilla "Żałoba przystoi Elektrze" ("Mourning Becomes Electra", 1947), na planie dramatu kryminalnego "Samotny spacer" ("I Walk Alone", 1947) poznał Burta Lancastera, z którym się zaprzyjaźnił i zagrał w kolejnych pięciu filmach: "Pojedynek w Corralu O.K." (1957), "Uczeń diabła" (1959), "Siedem dni w maju" (1964), "Zwycięstwo nad Entebbe" (1976) i "Twardziele" (1986).
Jako nieradzący sobie z życiem bokser Michael „Midge” Kelly w melodramacie sportowym Marka Robsona "Champion" (1949) dostał nominację do Oscara dla najlepszego aktora pierwszoplanowego. Za rolę Jonathana Shieldsa w melodramacie Vincente Minnellego "Piękny i zły" (1952) był ponownie nominowany do Oscara. Kreacja Vincenta van Gogha w filmie biograficznym "Pasja życia" (1956) na podstawie książki Irvinga Stone’a przyniosła mu nagrodę Złotego Globu i kolejną nominację do Oscara.
W 1955 Kirk Douglas wspólnie z żoną Annie założył jedno z pierwszych w Stanach Zjednoczonych niezależnych studiów filmowych Bryna, od imienia matki Douglasa. Największe sukcesy osiągnęły filmy z Douglasem w roli głównej takie jak "Spartakus" (1960) Stanleya Kubricka, w którym zagrał tytułową postać przywódcy powstania niewolników, "Wikingowie" (1958), dramat wojenny Kubricka "Ścieżki chwały" (1957), western "Ostatni kowboj" (1962) i dreszczowiec polityczny "Siedem dni w maju" (1964).
W 1968 odebrał Nagrodę im. Cecila B. DeMille’a za całokształt twórczości. Zagrał w takich hollywoodzkich produkcjach jak: "Układ" (1969) czy "Był sobie łajdak" (1970). Zasiadał w jury konkursu głównego na 23. MFF w Cannes (1970).
Za rolę naukowca Adama, mieszkańca pozaziemskiej stacji doświadczalnej „Tytan” w dreszczowcu sci-fi "Saturn 3" (1980), był nominowany do Złotej Maliny dla najgorszego aktora. Przewodniczył jury konkursu głównego na 33. MFF w Cannes (1980).
Powrócił na ekran w komedii kryminalnej Johna Landisa "Oskar, czyli 60 kłopotów na minutę" (1991) jako Eduardo Provolone i komedii Jonathana Lynna "Sknerus" (1994) w roli dziadka-milionera. W 1996 otrzymał nagrodę Oscara za całokształt twórczości aktorskiej i został zmuszony do przejścia na emeryturę m.in. ze względu na problemy z mową po udarze mózgu. Choć po miesiącach pracy z terapeutą odzyskał władzę nad językiem, nie czuł już takiego komfortu przed kamerą jak wcześniej. Ostatnimi filmami Kirka Douglasa były komediodramat Freda Schepisiego "Wszystko w rodzinie" (2003) i melodramat "Illusion" (2004).
Był autorem siedmiu książek – dwóch autobiografii: "Syn śmieciarza" i "Wspinając się na górę", trzech powieści oraz dwóch książek dla dzieci.
Był aktywny społecznie. W 1981 otrzymał Prezydencki Medal Wolności, najwyższe cywilne odznaczenie przyznawane przez prezydenta USA. W 1999 został uhonorowany przez Amerykański Instytut Filmowy nagrodą za życiowe osiągnięcia w dziedzinie filmu. Ponadto pełnił funkcję ambasadora dobrej woli dla Departamentu Stanu USA. Był kawalerem francuskiego orderu Legii Honorowej.
W 1966 gościł w łódzkiej Filmówce, gdzie spotkał się ze studentami i dziennikarzami. Relacją z tej wizyty jest etiuda Marka Piwowskiego i Feriduna Erola, "Welcome Kirk".
Życie prywatne.
2 listopada 1943 poślubił aktorkę Dianę Dill (ur. 1923, zm. 2015). Mieli dwóch synów: Michaela (ur. 1944), który podobnie jak ojciec został słynnym aktorem, i Joela (ur. 1947). Jednak 23 lutego 1951 doszło do rozwodu. 29 maja 1954 ożenił się z Anne Buydens (1919–2021), z którą miał dwóch synów: Petera (ur. 1955) i Erica (ur. 1958, zm. w 2004 wskutek przypadkowego przedawkowania leków przeciwbólowych, środków nasennych i alkoholu). Zamieszkał z żoną w dzielnicy Beverly Hills w Los Angeles.
W wieku 92 lat prowadził własny blog, który czytało ok. 4 tys. osób. 9 grudnia 2016 obchodził swoje setne urodziny.
7 stycznia 2018, w miesiąc po swoich 101. urodzinach pojawił się na ceremonii rozdania Złotych Globów. Wraz ze swoją synową Catherine Zetą-Jones wręczył nagrodę za najlepszy scenariusz. 6 listopada tego samego roku po raz kolejny pojawił się publicznie towarzysząc swojemu synowi Michaelowi podczas uroczystości odsłonięcia jego gwiazdy w hollywoodzkiej Alei Sław. Miesiąc później, 9 grudnia 2018 świętował 102. urodziny.
Zmarł 5 lutego 2020 w swoim domu w Beverly Hills w Kalifornii w wieku ponad 103 lat. 7 lutego 2020 po prywatnej ceremonii pogrzebowej został pochowany na "Westwood Village Memorial Park Cemetery" – cmentarzu przy "Glendon Avenue" w dzielnicy Westwood w Los Angeles.
Upamiętnienie.
W 2015 w biograficznym filmie "Trumbo" o Daltonie Trumbo w rolę Kirka Douglasa wcielił się Dean O’Gorman.

</doc>
<doc id="592154" url="https://pl.wikipedia.org/wiki?curid=592154" title="William Lassell">
William Lassell

William Lassell (ur. 18 czerwca 1799 w Bolton, zm. 5 października 1880 w Maidenhead) – angielski astronom.
Życiorys.
Zanim zajął się astronomią Lassell zgromadził fortunę jako piwowar, co pozwoliło mu na całkowite poświęcenie się astronomii. Z własnych pieniędzy wybudował obserwatorium nieopodal Liverpoolu, gdzie zainstalował własnoręcznie zrobiony 24-calowy refraktor.
W 1846 odkrył Trytona, największego satelitę Neptuna, a dwa lata później Hyperiona – satelitę Saturna; w 1851 odkrył dwa księżyce Urana – Ariela i Umbriela. Odkrył także 4 galaktyki, które John Dreyer skatalogował później w swoim "New General Catalogue" – NGC 2620, NGC 3121, NGC 7285 i NGC 7489.
W 1855 wybudował na Malcie, z powodu znacznie lepszych niż w Anglii warunków pogodowych, 48-calowy teleskop.
Nagrody i wyróżnienia.
W 1849 został członkiem Royal Society.
W 1849 otrzymał Złoty Medal Królewskiego Towarzystwa Astronomicznego, a w latach 1870–1872 był przewodniczącym Królewskiego Towarzystwa Astronomicznego.
Jego nazwiskiem nazwano kratery: na Księżycu i na Marsie, jeden z pierścieni Neptuna, a także planetoidę (2636) Lassell.

</doc>
<doc id="592160" url="https://pl.wikipedia.org/wiki?curid=592160" title="Armata przeciwlotnicza 40 mm wz. 36 Bofors">
Armata przeciwlotnicza 40 mm wz. 36 Bofors



</doc>
<doc id="592161" url="https://pl.wikipedia.org/wiki?curid=592161" title="Armata przeciwlotnicza wz. 36 Bofors">
Armata przeciwlotnicza wz. 36 Bofors



</doc>
<doc id="592163" url="https://pl.wikipedia.org/wiki?curid=592163" title="Joe Lieberman">
Joe Lieberman

Joe Lieberman, właśc. Joseph Isadore Lieberman (ur. 24 lutego 1942 w Stamfordzie) – amerykański polityk, demokrata, senator ze stanu Connecticut (wybrany w 1988 i ponownie w 1994 i 2000). W wyborach prezydenckich roku 2000 był kandydatem na wiceprezydenta Stanów Zjednoczonych wystawionym przez Partię Demokratyczną. Był pierwszym Amerykaninem pochodzenia żydowskiego wystawionym przez jedną z głównych partii jako kandydat na wiceprezydenta.
Wczesne lata i edukacja.
Jego rodzicami byli Henry Lieberman (3 kwietnia 1915 – 3 stycznia 1986), syn żydowskich emigrantów z Polski, i Marcia Manger (1 października 1914 – 25 czerwca 2005), o korzeniach żydowsko-austriackich. Liebermanowie posiadali "Hamilton Liquor Store", zarządzanego przez małżonków do czasu odejścia Henry’ego na emeryturę w 1977. Joe ma dwie siostry: Riettę Miller i Ellen Lieberman.
Uczęszczał do Stamford High School, gdzie w 1960 został wybrany przewodniczącym uczniów swojego rocznika. Ukończył nauki polityczne i ekonomiczne (w 1964) oraz prawo (w 1967) na Uniwersytecie Yale. W czasie studiów prawniczych podróżował jako wolontariusz po południowych stanach, pomagając czarnym wyborcom w rejestracji.
Rodzina.
Swoją pierwszą żonę, Betty Haas, poznał jako student prawa w biurze ówczesnego senatora-demokraty z Connecticut Abrahama Ribicoffa. Pobrali się w 1965 i mają dwójkę dzieci: Matta and Rebeccę. Rozwiedli się w 1981. Betty również była Żydówką.
Druga, i obecna żona senatora, Hadassah Freilich, urodziła się 28 marca 1948 w obozie dla uchodźców w Pradze (jest więc naturalizowaną obywatelką amerykańska). Joe i Hadassah, również pochodzenia żydowskiego, pobrali się 20 marca 1983.
Wczesna kariera.
Po ukończeniu studiów pracował w firmie prawniczej z New Haven "Wiggin &amp; Dana LLP".
Lieberman został wybrany w 1970 do stanowego senatu, jako "reformatorski demokrata", gdzie zasiadał 10 lat (1971-1981), w tym sześć lat jako lider większości. W 1980 przegrał wybory na stanowisko kongresmena federalnego z 3. okręgu stanu, pokonany przez innego stanowego senatora, republikanina Lawrence’a Josepha DeNardis.
W 1982 powrócił do polityki, zostając stanowym prokuratorem generalnym ("Attorney General of Connecticut"), którym był do 1988.
Senator Stanów Zjednoczonych.
W 1988 uzyskał nominację demokratów i pokonał urzędującego senatora, liberalneg republikanina Lowella P. Weickera Jr. Jest młodszym senatorem ("junior senator") tego stanu (jego kolega z ław senatu, demokrata Christopher Dodd, zasiada w nim od 1981).
Mimo względnie liberalnych, a w każdym razie nie konserwatywnych, poglądów Lieberman zalicza się raczej do prawego skrzydła demokratów. Jest uważany za jednego z tzw. demokratów tylko z nazwy. Popierał m.in. silnie politykę zagraniczną prezydenta George’a W. Busha, sprzeciwia się preferencjom dla mniejszości rasowych, celem wyrównania dysproporcji ("wszelkie preferencje z racji koloru skóry są niemoralne" – twierdził), oraz, jako pierwszy demokratyczny senator, potępił publicznie prezydenta Billa Clintona za skandal z Monicą Lewinsky (choć, jak wszyscy demokraci, głosował przeciwko wnioskowi o impeachment).
Kandydat na wiceprezydenta.
W roku 2000 Al Gore (urzędujący wiceprezydent i kandydat demokratów na prezydenta) ogłosił, iż wybiera Liebermana jako swego kandydata na wiceprezydenta. W opinii wielu chodziło o to, aby bardziej prawicowe poglądy senatora i jego postawa w czasie impeachmentu Clintona zrównoważyły na liście.
Tandem Gore-Lieberman pokonał w głosowaniu powszechnym (o ponad pół miliona głosów) kandydatów republikańskich: gubernatora Teksasu George’a W. Busha i byłego sekretarza obrony Dicka Cheneya, ale przegrał minimalnie w kolegium elektorskim, mimo wielce dyskusyjnych wyborów na Florydzie.
Równocześnie z wyborami na wiceprezydenta Lieberman został ponownie wybrany na senatora (prawo amerykańskie dopuszcza taką możliwość wobec kandydatów na wiceprezydenta, ale nie prezydenta) największą przewagą głosów w historii Connecticut.
Kandydat na prezydenta.
Po rezygnacji Gore’a z ubiegania się o prezydenturę w 2004 Lieberman, który dotąd lojalnie oznajmiał, że nie będzie kandydował przeciwko swemu dawnemu szefowi, zgłosił swoją kandydaturę i, niejako "ex offico", został początkowo faworytem do nominacji. Pozycję pierwszego w rankingach stracił jednak niedługo potem na rzecz byłego gubernatora Vermontu, Howarda Deana, nadal pozostając w ścisłej czołówce kandydatów w prawyborach. Nominację uzyskał jednak niespodziewanie, po serii zwycięstw w prawyborach, senator John Kerry z Massachusetts (sąsiedniego stanu Connecticut). Lieberman znalazł się ze zmaganiach po Kerrym, senatorze Johnie Edwardsie z Karoliny Północnej (nominowanym potem na wiceprezydenta), Deanie i emerytowanym generale Wesleyu Clarku. Gore poparł publicznie Deana.
Kariera od roku 2006.
Po przegranej w prawyborach Partii Demokratycznej przeprowadzonych 7 sierpnia 2006 z Nedem Lamontem, Lieberman wygrał wybory jako kandydat niezależny, z ramienia utworzonej na potrzeby wyborów partii Connecticut for Lieberman. Po wyborach był członkiem demokratycznej większości w Senacie.
Republikański kandydat na prezydenta w 2008 roku senator John McCain szukając dla siebie tzw.„running mate”, czyli kandydata na wiceprezydenta, zastanawiał się nad Joe Liebermanem. Spotkało się to jednak z dużą krytyką wśród współpracowników McCain'a. Ostatecznie Sen.McCain zdecydował się nominować ówczesną gubernator Alaski Sarę Palin. Tandem McCain-Palin przegrał wybory z senatorem Barackiem Obamą i Joe Bidenem.
W wyborach prezydenckich w 2008 popierał kandydata republikanów Johna McCaina, co spotkało się z dużą krytyką wielu demokratów, którzy po wyborach grozili wykluczeniem go z klubu demokratów lub przynajmniej pozbawieniem go przewodnictwa w komisji senackiej ds. bezpieczeństwa krajowego, zachował jednak to stanowisko. Ostatecznie „Atlantic” doniósł, że nie chce kandydować w 2012.

</doc>
<doc id="592165" url="https://pl.wikipedia.org/wiki?curid=592165" title="Język voro">
Język voro



</doc>
<doc id="592166" url="https://pl.wikipedia.org/wiki?curid=592166" title="PKA">
PKA



</doc>
<doc id="592178" url="https://pl.wikipedia.org/wiki?curid=592178" title="Gleby antropogeniczne">
Gleby antropogeniczne

Gleby antropogeniczne, antrosole – gleby, które powstają w wyniku działalności człowieka bezpośredniej (np. nawapnianie gleby, regulacja stosunków wodnych) lub pośredniej (modyfikacja roślinności, wycinanie lasów). Dzielą się na dwie zasadnicze grupy - gleby kulturoziemne, ukształtowane przez działalność rolniczą, oraz industrioziemne i urbanoziemne gleby, powstałe w wyniku przeobrażenia gleb pierwotnych przez przemysł lub gospodarkę komunalną.
Gleby kulturoziemne występują np. na terenach zajętych przez ogródki działkowe, na których od wielu lat uprawia się warzywa, systematycznie je do tego uzdatniając. Gleby industrioziemne i urbanoziemne w Polsce najpowszechniej występują na Górnym Śląsku.
Przykłady gleb antropogenicznych: hortisole, rigosole, urbisole, industrisole, plaggosole, heilutu.
Gleby antropogeniczne - gleby powstające w wyniku bezpośredniej działalności człowieka:
a) gleby kulturoziemne
b) gleby urbanoziemne i industrioziemne
Gleby antropogeniczne o niewykształconym profilu – powstają współcześnie, nie wykazują morfologicznego zróżnicowania na poziomy genetyczne.
a) gleby antropogeniczne próchnicze - posiadają zwiększone poziomy próchnicze, na skutek działalności komunalnej i przemysłowej
b) pararędziny antropogeniczne - gleby z terenów miejskich, pochodzące głównie z gruzu zniszczonych zabudowań, z pyłu wapiennego, posiadają próchnicę
c) gleby słone antropogeniczne - gleby powstałe w wyniku stosowania soli przeciw gołoledzi, a także w wyniku zanieczyszczeń przemysłowych.

</doc>
<doc id="592179" url="https://pl.wikipedia.org/wiki?curid=592179" title="Urbisole">
Urbisole

Urbisole – gleby antropogeniczne znajdujące się na terenach o wieloletniej zabudowie (miasta), np. w starych parkach lub na starych miejskich cmentarzach. W ich profilu glebowym występują warstwy ze śladami wcześniejszego użytkowania (np. pozostałości wcześniejszych bruków, fundamentów).

</doc>
<doc id="592182" url="https://pl.wikipedia.org/wiki?curid=592182" title="Industrisole">
Industrisole

Industrisole – sztuczne gleby antropogeniczne występujące na terenach górniczych, powstające np. w wyniku rekultywacji wyrobisk i hałd oraz gleby naturalne, silnie zdegradowane wskutek silnego oddziaływania zanieczyszczeń przemysłowych.

</doc>
<doc id="592203" url="https://pl.wikipedia.org/wiki?curid=592203" title="Kiko Arguello">
Kiko Arguello



</doc>
<doc id="592207" url="https://pl.wikipedia.org/wiki?curid=592207" title="Przemysł elektromaszynowy">
Przemysł elektromaszynowy

Przemysł elektromaszynowy – gałąź przemysłu. 
Wymaga ona znaczących nakładów kapitałowych, nowoczesnej myśli technicznej i wysoko wykwalifikowanych pracowników. 
Gałęzie przemysłu elektromaszynowego.
Najważniejszymi wyrobami tej grupy gałęzi przemysłu są: środki transportu, obrabiarki, turbiny, silniki elektryczne, instalacje do innych gałęzi przemysłu, maszyny górnicze, budowlane, włókiennicze oraz urządzenia elektroniczne.

</doc>
<doc id="592211" url="https://pl.wikipedia.org/wiki?curid=592211" title="Piotr Dybus">
Piotr Dybus

Piotr Dybus ps. "Ares" (ur. 1972 w Gdańsku) – polski strongman i trójboista siłowy.
Życiorys.
Z wykształcenia technik mechanik, pracował jako agent ochrony. Był wicemistrzem Polski w trójboju siłowym. W 2000 zadebiutował w dyscyplinie strongman.
Wymiary:
Rekordy życiowe:

</doc>
<doc id="592212" url="https://pl.wikipedia.org/wiki?curid=592212" title="EasyJet">
EasyJet

EasyJet (nazwa stylizowana easyJet, oficjalna nazwa EasyJet Airline Company Limited; kod linii IATA: U2 / kod linii ICAO: EZY) – brytyjskie linie lotnicze, będące trzecim na świecie (po Southwest Airlines i Ryanair) i drugim z największych europejskich tanich przewoźników. Przedsiębiorstwo zostało założone w 1995 przez greko-cypryjskiego przedsiębiorcę Steliosa Haji-Ioannou. Flota easyJet w grudniu 2018 składała się z 320 samolotów Airbus. EasyJet, w związku z Brexitem otworzył spółki córki - EasyJet Europe w Austrii oraz EasyJet Switzerland w Szwajcarii (przenosząc również cześć samolotów, zmieniając rejestracje na odpowiednie: OE- dla Austrii; HB- dla Szwajcarii). EasyJet przejął również 25 samolotów od upadającej linii AirBerlin, za kwotę 40 milionów Euro, jak również sloty i załogi operujące na lotniskach w Berlinie (SXF oraz TXL).
W Polsce linie odbywają loty z Krakowa.
Główne porty przesiadkowe to:
Londyn-Luton, Londyn-Gatwick, Berlin-Schönefeld, Genewa, Edynburg, Glasgow, Londyn-Stansted, Liverpool, Manchester, Newcastle, Dortmund, East Midlands, Bazylea, Paryż-Orly, Mediolan-Malpensa, Bristol, Madryt (Barajas), Paryż-Charles de Gaulle, Lyon.
Główna siedziba firmy znajduje się przy lotnisku w Luton - Hangar 89. Jest to połączenie hangaru obsługi technicznej mieszczącego do 3 samolotów A319 i zaplecza biurowo-operacyjnego. Wybudowany w 1970 roku hangar podlegał kilkukrotnie przebudowie, powiększając zarówno cześć biurową jak i obsługową. Elementem wyróżniającym się, jest londyński dwupiętrowy autobus wkomponowany w budynek (w środku znajduje się kawiarnia).

</doc>
<doc id="592215" url="https://pl.wikipedia.org/wiki?curid=592215" title="Władcy Susseksu">
Władcy Susseksu

Królowie Susseksu.
Poniższa lista zawiera znaczne luki, a wiele dat z tego okresu jest niewiarygodnych. W przeciwieństwie do pozostałych królestw anglosaskich nie istnieje żadna autentyczna lista królów Susseksu. Większość władców znana jest tylko z nadań, z których część to fałszerstwa, co sprawia, że trudno jest datować panowanie każdego króla.

</doc>
<doc id="592223" url="https://pl.wikipedia.org/wiki?curid=592223" title="Wzgórze Chramowe">
Wzgórze Chramowe

Wzgórze Chramowe – wzniesienie znajdujące się w obrębie Pyrzyc w dzielnicy Starego Miasta. Jak podają źródła, w miejscu tym stała w okresie przedchrześcijańskim świątynia, którą Otto z Bambergu (dokonując chrztu w Pyrzycach w związku z misją chrystianizacyjną na Pomorzu Zachodnim) kazał zburzyć, a na jej miejscu postawić kościół (obecnie pw. NMP Bolesnej). Kościół został zniszczony 5 lutego 1945 podczas działań wojennych, a jego odbudowę rozpoczęto dopiero w maju 1987. Obecnie wewnątrz kościoła znajduje się tryptyk ołtarzowy, będący kopią wzorowaną na ołtarzu w Ciećmierzu koło Gryfic.

</doc>
<doc id="592224" url="https://pl.wikipedia.org/wiki?curid=592224" title="Izjasław II Pantelejmon">
Izjasław II Pantelejmon

Izjasław II Pantelejmon (st.rus.. "Изѧславъ"; ur. 1096, zm. 13 listopada 1154) – wielki książę kijowski w latach 1146-1149, 1150 i 1151-1154.
Życiorys.
Był synem Mścisława I Haralda, wielkiego księcia kijowskiego, i jego pierwszej żony Krystyny, córki Inge I, króla Szwecji.
Był dwukrotnie żonaty. Jego pierwsza żona, nieznanego imienia i pochodzenia, zmarła w 1151 roku. W 1154 roku ożenił się po raz drugi. Przypuszcza się, że druga żona Izjasława II mogła być córką Dymitra I, króla Gruzji.
Dziećmi Izjasława II byli (wszystkie pochodziły z pierwszego małżeństwa):

</doc>
<doc id="592225" url="https://pl.wikipedia.org/wiki?curid=592225" title="Izasław II">
Izasław II



</doc>
<doc id="592227" url="https://pl.wikipedia.org/wiki?curid=592227" title="Izasław II Kijowski">
Izasław II Kijowski



</doc>
<doc id="592229" url="https://pl.wikipedia.org/wiki?curid=592229" title="Izjasław II Kijowski">
Izjasław II Kijowski



</doc>
<doc id="592238" url="https://pl.wikipedia.org/wiki?curid=592238" title="Władcy Kentu">
Władcy Kentu

Lista zawiera władców królestwa Kentu. 
&lt;br&gt;Potomkowie Oisca znani są jako Oiscingowie.
Linki zewnętrzne.
Lista królów Kentu na stronie Foundation for Medieval Genealogy

</doc>
<doc id="592264" url="https://pl.wikipedia.org/wiki?curid=592264" title="Władcy Nortumbrii">
Władcy Nortumbrii

Królestwo Nortumbrii powstało na skutek scalenia w jedno dwóch anglosaskich królestw: Bernicji i Deiry, oraz przez wchłonięcie kilku małych państw celtyckich. Najcenniejszym źródłem informacji o Nortumbrii i starciach rywalizujących dynastii na jej tronie jest dzieło Bedy Czcigodnego "Historia ecclesiastica gentis Anglorum".
Pierwszym władcą, który zasiadał na tronach obu królestw był Etelfryd z Bernicji, który w 604 roku najechał na Deirę, zabił jej władcę, Etelryka i połączył oba królestwa unią. Jednak jego następcy nie zdołali dokonać trwałego zjednoczenia: zdarzały się okresy całkowitej odrębności, a w późniejszym okresie potężniejsi władcy Bernicji sprowadzili Deirę do roli królestwa zależnego. Szczególną determinację w dążeniu do połączenia wykazywał Oswiu, jednak nigdy nie został zaakceptowany przez mieszkańców Deiry, pamiętających mu zamordowanie ich władcy Oswine.
Za rzeczywisty początek Nortumbrii należałoby uznać okres panowania syna Oswiu, Egfryta, gdyż nigdy później królestwa Bernicji i Deiry nie miały osobnych władców.
Bogata historia Nortumbrii zakończyła się dramatycznie w dniu Wszystkich Świętych 866 roku, kiedy to w wielkiej bitwie w mieście York, podczas kolejnego najazdu wikingów, zginęło dwóch rywalizujących ze sobą w owym czasie władców nortumbryjskich: Ella i Osbert. Po tej bitwie tereny dawnej Deiry przeszły w ręce najeźdźców, a w dawnej Bernicji, zwanej Królestwem Yorku, pozostawiono lokalnych władców, którzy aż do Aldreda, posiadali tytuł królów. Byli jednak formalnie zależni, a w późniejszym okresie "zdegradowani" do tytułu earldormanów z Bamburgh.
Wykazy władców Nortumbrii, w zależności od źródła, zawierają niewielkie różnice. Również podane daty panowania, szczególnie w okresie początkowym, należy traktować jako przybliżone.
Królowie Nortumbrii.
Osbert i Ella byli ostatnimi anglosaskimi samodzielnymi królami Nortumbrii. Obaj zostali zabici jednego dnia: 21 marca 867 roku, podczas bitwy o York. Później kraj został podzielony: dawna Deira przeszła w ręce zwycięskich Normanów, zaś w Bernicji pozostawili oni marionetkowych lokalnych władców, którzy do 895 roku posiadali tytuł króla Nortumbrii, a później a później króla Yorku i eldormana Yorku (od 927).

</doc>
<doc id="592330" url="https://pl.wikipedia.org/wiki?curid=592330" title="Święta Góra (koło Lekit)">
Święta Góra (koło Lekit)

Święta Góra - zwana także "Piękną Górą" lub "Pogańską Górą" - wzniesienie (179 m) znajdujące się 3 km na zachód od Jezioran, koło miejscowości Lekity (Lekitten). Obok znajdowało się Jezioro Krokowskie, obecnie osuszone. W przewodnikach określane jako miejsce kultu religijnego Prusów, gdzie niegdyś znajdować się miała pogańska świątynia. Według legend stał tam następnie zamek obronny, który na skutek zepsucia i rozwiązłości jego mieszkańców zapadł się pod ziemię. Na wzniesieniu, z którego roztacza się rozległy widok na okolicę, zachowały się dawne wały i rowy.

</doc>
<doc id="592352" url="https://pl.wikipedia.org/wiki?curid=592352" title="Jan Szklarek">
Jan Szklarek

Jan Szklarek ps. „Roja”, „Kotwicz”, „Lis”, „Florian Lewicki” (ur. w Kijowie, zm. 18 lutego 1947 w Warszawie) – major kawalerii Wojska Polskiego, żołnierz ZWZ-AK, NOW i NZW, dowódca oddziału partyzanckiego, komendant Okręgu III Białostockiego NZW.
Okres przedwojenny.
Był synem Jana Szklarka, właściciela majątku ziemskiego i Heleny z domu Płońskiej. Uczęszczał do szkoły miejskiej i gimnazjum państwowego w Kijowie. W 1913 podjął studia na Wydziale Medycznym Uniwersytetu Kijowskiego. W maju 1915 musiał je przerwać, gdyż został powołany do armii rosyjskiej. Skierowano go do Szkoły Oficerów Kawalerii w Jelizawietgradzie, którą ukończył w październiku 1916. Walczył w szeregach 1 pułku kozackiego w rejonie Baranowicz.
W 1917 wstąpił do formowanego na Ukrainie I Korpusu Polskiego gen. Józefa Dowbora-Muśnickiego, w którym awansował do stopnia podporucznika. Po rozwiązaniu Korpusu przez Niemców został osadzony w obozie dla internowanych w Kownie, z którego zwolniono go w czerwcu 1918. W sierpniu tego roku wstąpił na ochotnika do 1 pułku Ułanów Krechowieckich. Brał udział w wojnie polsko-bolszewickiej 1919-1920. Walczył pod Lwowem, Zamościem, Łuckiem, Ostrogiem.
Pełnił służbę w 7 pułku strzelców konnych w Poznaniu. W 1926 został urlopowany z wojska z powodu odmowy udziału w zamachu majowym Józefa Piłsudskiego. Jednakże już w styczniu 1927 został przywrócony do czynnej służby wojskowej. Otrzymał przydział do Dowództwa Okręgu Korpusu Nr III w Grodnie jako kierownik placówki wywiadowczej na obszar Republiki Litewskiej. Od 1937 był kierownikiem transportu kolejowego DOK III.
Okres wojny.
Uczestniczył w wojnie obronnej 1939 r. jako dowódca kompanii karabinów maszynowych przeciwlotniczych typu B nr 37, zmobilizowanej przez 81 pułk strzelców grodzieńskich w Grodnie. Walczył w rejonie miejscowości Mosty, Grodno, Sejny, Suwałki. Został internowany wraz ze swoją kompanią na Łotwie. Po zajęciu tego państwa przez Sowietów przebywał w rejonie miejscowości Szawle.
W czerwcu 1941, po inwazji niemieckiej na ZSRR, zaangażował się w działalność konspiracyjną – początkowo w szeregach ZWZ-AK, a od kwietnia 1943 w Narodowej Organizacji Wojskowej. Został inspektorem Okręgu Białostockiego i komendantem szkoły podchorążych. W tym czasie otrzymał awans do stopnia majora. Jednocześnie już od września 1941 był dowódcą oddziału partyzanckiego działającego na Białostocczyźnie. Do najważniejszych jego akcji bojowych należało schwytanie w zasadzce 1 maja 1943 w majątku Poryte-Jabłoń koło Łomży ministra Rzeszy i generalnego gubernatora Ost Alfreda Rosenberga. Wymieniono go na 402 aresztowanych Polaków z więzień w Białymstoku, Grajewie, Łomży i Szczuczynie. Niemcy zobowiązali się także do nie podejmowania represji wobec miejscowej ludności. Ponadto oddział mjr. J. Szklarka m.in. w sierpniu 1943 rozbił obóz pracy w Knyszynie, uwalniając osadzonych tam Polaków, w czerwcu 1944 zwycięsko walczył z niemieckimi oddziałami pancernymi i 285 batalionem Waffen-SS, w lipcu i sierpniu tego roku podczas ofensywy sowieckiej prowadził liczne działania dywersyjne na tyłach frontu w Puszczy Augustowskiej i Knyszyńskiej.
W sierpniu 1944 wobec zagrożenia sowieckiego mjr J. Szklarek rozwiązał swój oddział. W lutym 1945 po przejściu frontu wznowił działalność zbrojną, tym razem skierowaną przeciw polskim komunistom. Z ważniejszych akcji można wymienić ataki na posterunki MO w Zawadach w marcu 1945 i Kobylinie pod koniec listopada tego roku. Jednocześnie od sierpnia pełnił funkcję komendanta Okręgu III Białostockiego NZW. Organizował na swoim obszarze Pogotowie Akcji Specjalnej.
Okres powojenny, aresztowanie, stracenie.
We wrześniu 1945 wydał rozkaz przeprowadzenia pacyfikacji terenów południowo-wschodnich powiatu bielskiego, którą przeprowadziła 3 Wileńska Brygada NZW Romualda Rajsa ps. „Bury”. Zostało spalonych kilka wsi i zamordowanych 79 polskich obywateli wyznania prawosławnego, co potwierdziły śledztwa z lat 40. oraz współcześnie śledztwo IPN.
28 marca 1946 został aresztowany przez UB. Wojskowy Sąd Rejonowy w Warszawie skazał go 10 grudnia tego roku na karę śmierci. Został stracony 18 lutego 1947 w więzieniu mokotowskim.

</doc>
<doc id="592358" url="https://pl.wikipedia.org/wiki?curid=592358" title="Sussex">
Sussex

Sussex – historyczne hrabstwo w południowo-wschodniej Anglii nad kanałem La Manche, o terytorium zbliżonym do wczesnośredniowiecznego królestwa Sussex. Graniczy od północy z hrabstwem Surrey, od północnego wschodu z hrabstwem Kent i od zachodu z hrabstwem Hampshire. Ze względów administracyjnych dzieli się na hrabstwa West Sussex i East Sussex oraz City of Brighton and Hove. Hove zostało wydzielone w 1997 r., a status "city" uzyskało w 2000. Do tego czasu w hrabstwie Sussex status "city" posiadało jedynie miasto Chichester.
Podział na West Sussex i East Sussex powstał w 1189 r., a osobne struktury administracyjne ("Quarter Sessions") zostały utworzone do XVI wieku. Zostało to prawnie potwierdzone w ustawie "County of Sussex Act" z 1865 r. Na mocy ustawy "Local Government Act" z 1888 r. ten podział na dwie części został zatwierdzony podziałem na dwa hrabstwa administracyjne (z trzema "county boroughs": Brighton, Eastbourne i Hastings).
Nazwa.
Nazwa hrabstwa pochodzi od królestwa Sussex, które z kolei wzięło swoją nazwę od staroangielskich słów "Suþ Seaxe" – Sasi południowi.

</doc>
<doc id="592369" url="https://pl.wikipedia.org/wiki?curid=592369" title="Gmina Muhu">
Gmina Muhu

Gmina Muhu (est. "Muhu vald") – gmina wiejska w Estonii, w prowincji Sarema, obejmująca całą powierzchnią wyspę Muhu.
W skład gminy wchodzą.
Aljava - Igaküla - Kallaste - Kantsi - Kapi - Kesse - Külasema - Laheküla - Lalli - Leeskopa - Lehtmetsa - Lepiku - Levalõpme - Linnuse - Lõetsa - Mõega - Mõisaküla - Mäla - Nautse - Nurme - Oina - Paenase - Pallasmaa - Piiri - Põitse - Päelda - Pärase - Raegma - Rannaküla - Raugi - Rebaski - Ridasi - Rinsi - Rootsivere - Rässa - Simisti - Soonda - Suuremõisa - Tamse - Tupenurme - Tusti - Vahtraste - Vanamõisa - Viira - Võiküla - Võlla

</doc>
<doc id="592393" url="https://pl.wikipedia.org/wiki?curid=592393" title="Cuareim">
Cuareim

Cuareim (hiszp. "Río Cuareim", port. "Rio Quaraí") – rzeka w Ameryce Południowej, lewy dopływ rzeki Urugwaj.
Cuareim na prawie całej swej długości, która wynosi 200 km, wyznacza granicę między Urugwajem (Artigas) i Brazylią (Rio Grande do Sul), silnie przy tym meandrując. Płynie głównie w kierunku północno-zachodnim. Kończąc swój bieg wpada do rzeki Urugwaj. W miejscu tym spotykają się granice Urugwaju, Brazylii oraz Argentyny.
Główne dopływ to Arroyo Cuaró Grande.

</doc>
<doc id="592563" url="https://pl.wikipedia.org/wiki?curid=592563" title="Daymán (dopływ Urugwaju)">
Daymán (dopływ Urugwaju)

Daymán – rzeka w Urugwaju, lewy dopływ rzeki Urugwaj.
Na całej swej długości 160 km Daymán wyznacza granicę między departamentami Salto i Paysandú. Płynie w kierunku północno-zachodnim, a następnie uchodzi do rzeki Urugwaj, na południe od miasta Salto.

</doc>
<doc id="592570" url="https://pl.wikipedia.org/wiki?curid=592570" title="Dog z Majorki">
Dog z Majorki

Dog z Majorki (oryginalna nazwa "ca de bou") – rasa psa zaliczana do grupy molosów w typie doga, wyhodowana w XVII wieku na Balearach. Pierwotnie przeznaczona była do szczucia byków i do walki z psami. Współcześnie pełni rolę psa stróżującego i psa-towarzysza. Nie podlega próbom pracy.
Rys historyczny.
Przodków współczesnego ca de bou hodowano na Balearach pomiędzy 1270–1570, w czasach wielkich wypraw morskich. W portowych zakątkach urządzano walki psów, w których o życie walczyły miejscowe psy Hiszpanów ca de bestiar z przyjezdnymi buldogami angielskimi. W pewnym momencie skrzyżowano te dwie rasy i zaczęto hodować jako nową, niezależną linię. Psów nowo powstałej rasy zaczęto także używać na tradycyjnych hiszpańskich placach boju, czyli do walki z bykami – wtedy powstała nazwa rasy: "ca de bou", czyli pies na byki.
Gdy zakazano walk psów z bykami, ca de bou przestały cieszyć się popularnością wśród Hiszpanów. Rasa zaczęła zanikać, do czasu aż hiszpańscy hodowcy przypomnieli sobie o niej. Wtedy też odrodzili rasę, która została uznana przez FCI w 1965 roku pod nazwą "perro de presa mallorquin". Od 1977 roku oficjalna nazwa rasy, zaakceptowana przez FCI brzmi „Perro Dogo Mallorquin” (dog z Majorki) lub „Ca de Bou”.
Klasyfikacja FCI.
W klasyfikacji FCI rasa ta została zaliczona do grupy II – Pinczery, sznaucery, molosy i szwajcarskie psy do bydła, sekcja 2.1 – Molosy typu mastifa.
Zachowanie i charakter.
Pies jest zrównoważony i spokojny, potrafi dobrze współpracować z człowiekiem, jest wierny i oddany, lubi towarzyszyć dzieciom. Wymaga konsekwentnego prowadzenia, bez przyuczania do agresji. Jak najwcześniej powinien być przyzwyczajany do obecności innych zwierząt.
Popularność.
Ca de bou nie jest rasą popularną chociaż ma stałe grono miłośników. Dzięki hodowcom zainteresowanym wystawami rasa przeżywa odrodzenie, a hodowcy dokładają starań by wrócić do jedynego poprawnego typu jakim jest ca de bou, który można zobaczyć na Monografikach (specjalistycznych wystawach klubowych) organizowanych na Majorce. W roku 2010 miała miejsce I Krajowa Wystawa Dogów z Majorki w Legnickim Polu (a zarazem III Copa Internacional del Ca de Bou) sędziowana przez specjalistę, wieloletniego hodowcę i prezydenta klubu rasy – Sergio Gual Fournier, na którą zgłoszonych zostało aż 46 psów tej rasy z 6 krajów.
Klub rasy w Polsce.
W Polsce nie ma odrębnego klubu rasy – ca de bou jest rasą podlegającą pod Polski Klub Molosa. Delegatem wyznaczonym przez Club Espanol del Ca de Bou z siedzibą na Majorce została Agnieszka Frańczak.
Prawo.
W Polsce pies z Majorki został ujęty w wykazie ras psów uznawanych za agresywne.

</doc>
<doc id="592598" url="https://pl.wikipedia.org/wiki?curid=592598" title="OOTB">
OOTB

OOTB ("out of the box") – żargonowe określenie funkcji programu komputerowego lub sprzętu, możliwej do uzyskania bez instalacji jakichkolwiek rozszerzeń sprzętowych lub programowych; funkcja dostępna dosłownie "po wyjęciu z pudełka". Można powiedzieć w żargonie, że pewien program nie ma jakiejś funkcji "ootb", tylko należy zastosować odpowiednią wtyczkę.

</doc>
<doc id="592600" url="https://pl.wikipedia.org/wiki?curid=592600" title="Copa Libertadores 1987">
Copa Libertadores 1987

W dwudziestej ósmej edycji Copa Libertadores udział wzięło 21 klubów reprezentujących wszystkie kraje zrzeszone w CONMEBOL. Każde z 10 państw wystawiło po 2 kluby, nie licząc broniącego tytułu argentyńskiego klubu River Plate, który awansował do półfinału bez gry.
River Plate nie tylko nie zdołał obronić tytułu, ale nawet nie dotarł do finału, przegrywając w półfinale z urugwajskim klubem CA Peñarol. W finale Peñarol potrzebował trzech meczów i dogrywki, by pokonać rewelacyjny kolumbijski klub América Cali, który już trzeci raz z rzędu dotarł do finału Pucharu Wyzwolicieli.
W pierwszym etapie 20 klubów podzielono na 5 grup po 4 drużyny. Z każdej grupy do następnej rundy awansował tylko zwycięzca. Jako szósty klub do półfinału awansował broniący tytułu River Plate.
W następnej, półfinałowej rundzie, 6 klubów podzielono na 2 grupy liczące po 3 drużyny. Do finału awansowali zwycięzcy obu grup.
Obok klubu América Cali znakomicie spisał się chilijski klub CD Cobreloa. Słabo spisały się kluby brazylijskie, które okazały się słabsze od klubów z Chile. Jedynym klubem, który nie zdobył żadnego punktu był wenezuelski klub Estudiantes Mérida. Za to drugi klub z Wenezueli, Táchira San Cristóbal, do końca walczył z drużynami argentyńskimi o awans do półfinału.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="592605" url="https://pl.wikipedia.org/wiki?curid=592605" title="Cherwell">
Cherwell

Cherwell – rzeka przepływająca przez środkową Anglię. Jest głównym dopływem Tamizy.

</doc>
<doc id="592606" url="https://pl.wikipedia.org/wiki?curid=592606" title="Rincón del Bonete">
Rincón del Bonete

Rincón del Bonete – zapora oraz hydroelektrownia w Urugwaju. Budowa nieopodal Paso de los Toros spowodowała powstanie największego w Ameryce Południowej sztucznego zbiornika wodnego – Río Negro. 
Jest on położony na granicy dwóch departamentów: Durazno i Tacuarembó. Elektrownia ta ma moc 128 MW. Rincón del Bonete jest największą z czterech elektrowni, wybudowanych na rzece Río Negro. Tworzą one podstawowy, centralny system energetyczny Urugwaju. 
Historia.
Tło budowy.
W 1903 roku prezydent José Batlle y Ordóñez zatrudnił francuskiego inżyniera M. Armanda, aby opracował w szczegółach możliwość żeglowną rzeki Rio Negro. W badaniach przewidziano budowę tam, które zapewniłyby poziom wody w okresach suszy. Jeden z zaplanowanych obszarów znajdował się w pobliżu ujścia rzeki Tacuarembó.
Aby sprawić, by żegluga śródlądowa stała się skuteczna, w 1906 minister rozwoju, inżynier Juan Capurro, zlecił angielskiej firmie Harrow &amp; Co. budowę trzech statków ładunkowych po cenie 2,140 funtów za sztukę. Następnie zamówiono jeszcze cztery podobne statki. Noszą one nazwy: "Pokój", "Porządek", "Wolność", "Postęp" i "Wolność". Działania te spowodowały decyzję o budowie zapory wielorakiego wykorzystania. 
Budowa.
Rozpoczęcie budowy na rzece Río Negro zainicjował prezydent dr Gabriel Terra. W 1906 roku rozpoczęły się prace topograficzne, wysokościomierzy i planimetryczną Rio Negro. Początkowy koszt prac został określony na 48 mln pesos, wg ustawy z lutego 1934. Całkowita kwota budżetu pracy to około 50 milionów pesos, co stanowiło prawie 1/6 ówczesnego PKB. Głównym projektantem budowy został niemiecki profesor inżynierii hydraulicznej Adolf Ludin. Umowa na budowę zapory, pomiędzy niemieckim konsorcjum, które wygrało przetarg, i stroną urugwajską, został podpisany w dniu 15 kwietnia 1937 roku, ustanawiając, że prace powinny być zakończone w dniu 30 kwietnia 1942 roku, a następnie z powodu zdarzeń spowodowanych II wojną światową, koszt projektu wzrósł do 107 milionów pesos. Konieczne badania, pomiary poziomu i przepływu, instalacja mierników rzecznych oraz konsolidacja odpowiednich ram prawnych zajęły wiele lat. Kamienie milowe obejmowały ustawy o utworzeniu Dyrekcji ds. Hydrografii i użyteczności publicznej w zakresie wytwarzania i dystrybucji energii elektrycznej. Następnie opracowano dokładnie projekty turbin i wytwarzania energii. 
Inauguracja pracy elektrowni nastąpiła 21 grudnia 1945 roku. Przez następne lata przeprowadzano wiele udoskonaleń i przebudów w celu ulepszenia zapory oraz elektrowni na zaporze, także z powodu powodzi, która dotknęła Urugwaj w 1959 roku. 
Atrakcja turystyczna i ochrona środowiska.
Z mostu drogowego na grobli można obserwować liczne ptaki: Kaczki, mewy, rybitwy. W okolicach Rincón del Bonete znajduje się także duża kolonia sępów, która zamieszkuje las eukaliptusowy, uznawany za jednej z największych w Ameryce Południowej.
Stan wód na zaporze i zanieczyszczenie zbiornika reguluje dekret nr 253/979 z 9 maja 1979 roku.

</doc>
<doc id="592607" url="https://pl.wikipedia.org/wiki?curid=592607" title="James Ferguson">
James Ferguson



</doc>
<doc id="592608" url="https://pl.wikipedia.org/wiki?curid=592608" title="James Ferguson (astronom)">
James Ferguson (astronom)

James Ferguson (ur. 31 sierpnia 1797, zm. 26 września 1867) – amerykański astronom i inżynier urodzony w Szkocji, odkrywca trzech planetoid, był pierwszą osobą, która odkryła planetoidę prowadząc obserwacje z terenu Stanów Zjednoczonych. Jego imieniem nazwano planetoidę (1745) Ferguson.

</doc>
<doc id="592610" url="https://pl.wikipedia.org/wiki?curid=592610" title="Ezri Dax">
Ezri Dax

Ezri Dax – postać fikcyjna, bohaterka siódmego sezonu, serialu , pojawia się w sezonie siódmym. Ezri jest przedstawicielem humanoidalnej rasy Trillów, dziewiątym w kolejności gospodarzem symbionta Dax. W rolę Ezri wciela się Nicole de Boer.
Życiorys.
Przed połączeniem z Dax nazywała się Ezri Tigan. Urodziła się na planecie New Sydney, w systemie Sappora. Ukończyła Akademię Gwiezdnej Floty.
Ezri była podporucznikiem na pokładzie USS Destiny, który transportował symbionta Dax na planetę Trill, po śmierci Jadzi Dax. W momencie pogorszenia się zdrowia Dax, jedynym dla niego ratunkiem było wykonanie procedury połączenia. Spośród wszystkich członków załogi tylko Ezri była niepołączonym Trillem. Operacja połączenia odbyła się po piętnastominutowym przygotowaniu przez pokładowego doktora, nie-Trilla. Już jako Ezri Dax zostaje awansowana na stopień porucznika oraz przeniesiona na stacje kosmiczną Deep Space Nine, gdzie obejmuje stanowisko doradcy. Ezri, która nigdy nie przeszła szkolenia, wymaganego dla kandydatów na gospodarzy symbiontów, przez długi czas po połączeniu ma problemy z przystosowaniem się do nowych warunków. Ogrom wspomnień, doświadczeń i uczuć przechowywanych przez Dax, zmienia jej charakter. Początkowo czuje się niepewnie, podlega nagłym wahaniom nastroju. Odkrywa, że podróże z prędkością Warp wywołują u niej mdłości. Z czasem nabiera jednak samokontroli i szybko integruje się z załogą stacji.

</doc>
<doc id="592615" url="https://pl.wikipedia.org/wiki?curid=592615" title="Andrij Bal">
Andrij Bal

Andrij Mychajłowycz Bal, ukr. Андрій Михайлович Баль, ros. Андрей Михайлович Баль, "Andriej Michajłowicz Bal" (ur. 16 stycznia 1958 w Rozdole w obwodzie lwowskim, Ukraińska SRR, zm. 9 sierpnia 2014 w Kijowie) – ukraiński piłkarz, grający na pozycji obrońcy lub pomocnika, reprezentant Związku Radzieckiego, trener piłkarski.
Kariera piłkarska.
Kariera klubowa.
Wychowanek szkółki piłkarskiej w Nowym Rozdole oraz szkoły sportowej we Lwowie. Od 1976 występował w rezerwowej drużynie Karpaty Lwów. 6 kwietnia 1977 zadebiutował w spotkaniu z Lokomotiwem Moskwa. Po kilku latach został zawodnikiem najlepszego klubu Ukraińskiej SRR, a zarazem jednego z najlepszych klubów Związku Radzieckiego – Dynama Kijów. W Dynamie, z którym zdobył największe sukcesy, spędził dziesięć lat. Karierę piłkarską zakończył jako piłkarz zespołów izraelskich: Maccabi Tel Awiw oraz Bene Jehuda Tel Awiw.
Kariera reprezentacyjna.
Od 29 listopada 1981 do 23 sierpnia 1989 rozegrał 20 meczów w reprezentacji Związku Radzieckiego, strzelił 1 bramkę. Jako gracz drużyny radzieckiej uczestniczył w mistrzostwach świata w 1982 i w 1986. Wcześniej jako piłkarz radzieckiej reprezentacji U-18 zdobył 1976 Juniorskie Mistrzostwo Europy. W 1977 zdobył Mistrzostwo Świata z radziecką reprezentacją U-20 w Tunezji, a w 1980 Młodzieżowe Mistrzostwo Europy.
Kariera trenerska.
Przez kilka lat po zakończeniu kariery zawodniczej pracował w Izraelu, by w 2000 powrócić na Ukrainę. Przez pewien czas pracował w zespole Dynama Kijów, a we wrześniu 2003 został asystentem Ołeha Błochina, selekcjonera reprezentacji Ukrainy, która w 2005 wywalczyła awans na mistrzostwa świata, a w turnieju finałowym w 2006 doszła do 1/4 finału. Od stycznia do listopada 2008 Bal pomagał Błochinowi w prowadzeniu FK Moskwa. 1 września 2009 objął stanowisko głównego trenera Czornomorca Odessa, z którego został zwolniony w maju następnego roku po spadku Czornomorca z ekstraklasy. 21 kwietnia 2011 roku Ukraiński Związek Piłki Nożnej wybrał na stanowisko głównego trenera reprezentacji Ołeha Błochina, a Bal zgodził się pracować w jego sztabie szkoleniowym. W związku z chorobą Ołeha Błochina i jego niezdolnością pełnienia funkcji trenera reprezentacji, bo objął prowadzenie Dynama Kijów, Andrij Bal został wyznaczony na pełniącego obowiązki trenera reprezentacji Ukrainy. Przygotowywał reprezentację do dwóch meczów Mistrzostw Świata 2014: z Mołdawią i Czarnogórą. Mimo deklarowanego celu zdobycia zwycięstwa w obu pojedynkach, drużyna Ukrainy pod kierunkiem Bala poniosła klęskę, najpierw remisując z Mołdawią, a następnie tracąc punkty z Czarnogórą na własnym boisku.
Życie prywatne.
9 sierpnia 2014 zmarł w Kijowie w wieku 56 lat (zerwał się zakrzep krwi).

</doc>
<doc id="592616" url="https://pl.wikipedia.org/wiki?curid=592616" title="Schronisko PTTK &quot;Pod Igliczną&quot;">
Schronisko PTTK &quot;Pod Igliczną&quot;



</doc>
<doc id="592618" url="https://pl.wikipedia.org/wiki?curid=592618" title="Andriej Bal">
Andriej Bal



</doc>
<doc id="592619" url="https://pl.wikipedia.org/wiki?curid=592619" title="Gmina Albu">
Gmina Albu

Gmina Albu (est. "Albu vald") - gmina wiejska w Estonii, w prowincji Järva.
W skład gminy wchodzi:

</doc>
<doc id="592620" url="https://pl.wikipedia.org/wiki?curid=592620" title="Gmina Ambla">
Gmina Ambla

Gmina Ambla (est. "Ambla vald") - gmina wiejska w Estonii, w prowincji Järva.
W skład gminy wchodzą:

</doc>
<doc id="592621" url="https://pl.wikipedia.org/wiki?curid=592621" title="Gmina Imavere">
Gmina Imavere

Gmina Imavere (est. "Imavere vald") - gmina wiejska w Estonii, w prowincji Järva.
W skład gminy wchodzą:

</doc>
<doc id="592622" url="https://pl.wikipedia.org/wiki?curid=592622" title="Gmina Järva-Jaani">
Gmina Järva-Jaani

Gmina Järva-Jaani (est. "Järva-Jaani vald") – gmina wiejska w Estonii, w prowincji Järva.
W skład gminy wchodzą:

</doc>
<doc id="592623" url="https://pl.wikipedia.org/wiki?curid=592623" title="Gmina Kareda">
Gmina Kareda

Gmina Kareda (est. "Kareda vald") – gmina wiejska w Estonii, w prowincji Järva.
W skład gminy wchodzą:

</doc>
<doc id="592624" url="https://pl.wikipedia.org/wiki?curid=592624" title="Chińczyk (gra planszowa)">
Chińczyk (gra planszowa)

Chińczyk – gra planszowa przeznaczona dla dwóch, trzech lub czterech osób (istnieją także plansze dla 5–6 graczy). Gra powstała na podstawie hinduskiej gry pachisi na przełomie 1907 i 1908 roku w Niemczech, a jej autorem jest Josef Friedrich Schmidt.
Na obszarze języka angielskiego gra ta znana jest przede wszystkim jako "ludo" (gra ta w Wielkiej Brytanii opatentowana została w 1896 roku). Od 1918 roku na obszarze języka niemieckiego i w wielu innych krajach Europy (czasami także w Polsce) gra znana jest głównie jako „Nie irytuj się” lub „Człowieku, nie irytuj się”, co jest dosłownym tłumaczeniem oryginalnego niemieckiego tytułu „Mensch ärgere Dich nicht”. Czasami chińczyk określa też się nazwą pachisi.
Historia gry.
Stara hinduska gra planszowa pachisi jest znana i uprawiana w Indiach do dziś. Oparte na niej gry znane są szeroko w Azji, a także na terenie obydwu Ameryk (według historyków dotarły tam z Korei poprzez Syberię i Alaskę). Po podboju arabskim w VII wieku gra dotarła do Hiszpanii – znalazła się w Europie. Josef Friedrich Schmidt, upraszczając znacznie tę grę (na przełomie 1907 i 1908 roku), stworzył chińczyka znanego nam we współczesnej postaci. Pomysłodawca założył w 1910 roku, istniejącą do dziś znaną z gier i puzzli, firmę wydawniczą Schmidt Spiele. Wtedy też gra została przedstawiona szerokiej publiczności. Począwszy od pierwszego wydania w 1914 roku, na całym świecie sprzedano ponad 70 milionów egzemplarzy, a jej zasady pozostają niezmienione. Co roku w Niemczech odbywają się mistrzostwa kraju, a 28 sierpnia 2010 roku odbyły się tam pierwsze mistrzostwa świata.
Zasady gry.
Do gry potrzebna jest plansza, 16 pionków (po cztery sztuki w czterech różnych kolorach) oraz kostka do gry.
Przygotowanie gry.
Na początek każdy z graczy wybiera cztery pionki w jednym kolorze (najczęściej: czerwony, żółty, niebieski lub zielony) i ustawia je w swoim „schowku”, czyli kwadracie w kolorze, który wybrał.
Zakończenie gry.
Wygrywa ten gracz, który jako pierwszy wprowadzi wszystkie swoje pionki do „domku”. Jeśli grają trzy lub cztery osoby, to pozostałych troje (lub dwoje) graczy może dalej toczyć grę – o 2. i 3. miejsce.

</doc>
<doc id="592625" url="https://pl.wikipedia.org/wiki?curid=592625" title="Gmina Koeru">
Gmina Koeru

Gmina Koeru (est. "Koeru vald") – gmina wiejska w Estonii, w prowincji Järva.
W skład gminy wchodzą:

</doc>
<doc id="592626" url="https://pl.wikipedia.org/wiki?curid=592626" title="Gmina Koigi">
Gmina Koigi

Gmina Koigi (est. "Koigi vald") - gmina wiejska w Estonii, w prowincji Järva.
W skład gminy wchodzą:

</doc>
<doc id="592628" url="https://pl.wikipedia.org/wiki?curid=592628" title="Nie irytuj się">
Nie irytuj się



</doc>
<doc id="592629" url="https://pl.wikipedia.org/wiki?curid=592629" title="Gmina Paide">
Gmina Paide

Gmina Paide (est. "Paide vald") – gmina wiejska w Estonii, w prowincji Järva. Zajmuje powierzchnię 300 km² wokół miasta Paide. W 2015 roku zamieszkana przez 1556 osób (1 stycznia).
Wsie.
Anna - Eivere - Kirila - Korba - Kriilevälja - Mäeküla - Mäo - Mustla - Mustla-Nõmme - Mündi - Nurme - Nurmsi - Ojaküla - Otiku - Pikaküla - Prääma - Puiatu - Purdi - Sargvere - Seinapalu - Sillaotsa - Sõmeru - Suurpalu - Tarbja - Valgma - Veskiaru - Viraksaare - Võõbu

</doc>
<doc id="592630" url="https://pl.wikipedia.org/wiki?curid=592630" title="Gmina Roosna-Alliku">
Gmina Roosna-Alliku

Gmina Roosna-Alliku (est. "Roosna-Alliku vald") – gmina wiejska w Estonii, w prowincji Järva.
W skład gminy wchodzą:

</doc>
<doc id="592631" url="https://pl.wikipedia.org/wiki?curid=592631" title="Worms World Party">
Worms World Party

Worms World Party – czwarta gra z serii Worms. Nowością w niej jest „Robaczy Tygiel” – odpowiednik jednorękiego bandyty zmieniający zasady rozgrywki. Pojawiły się dwa nowe tryby rozgrywki wieloosobowej (uruchamiane w „Robaczym Tyglu”): tryb broni gracza (gra się jedynie kupionymi w menu tworzenia drużyny broniami) oraz tryb fortów (gracze rozgrywają rundy każdy na wybranym przez siebie forcie). Dostępnych jest 45 misji w kampanii dla jednego gracza oraz ok. 20 misji dla dwóch graczy (kolejna nowość). W grze zaimplementowano „Wormpedię”, encyklopedię wyjaśniającą zasady używania broni, narzędzi i dodatków. Sposób grania nie różni się zbytnio od tego z Worms Armageddon.
Jest w niej bardzo różnorodny arsenał. Jednymi z broni są granat, bazooka i strzelba, ale są i tzw. Superbronie, np.: betonowy osioł, super bomba bananowa i Armageddon.
Zremasterowana wersja.
16 lipca 2015 roku firma Team17 wydała grę "Worms World Party Remastered." Jest to odświeżona wersja "Worms World Party". Dodano obsługę wysokich rozdzielczości, kontrolera, osiągnięć i rankingów oraz zmieniono efekty dźwiękowe (w ustawieniach gry można jednak zmienić efekty dźwiękowe na stare). Gra jednak nie spotkała się z pozytywnymi opiniami wśród graczy, ponieważ menu gry w dalszym ciągu było w rozdzielczości 640x480 i uznawali, że to nie jest zremasterowana wersja, tylko łatka na nowe systemy Windows. Na dodatek gra nie osiągała 60 klatek na sekundę oraz rozgrywka przez sieć była praktycznie niemożliwa, tak samo jak w pierwowzorze. Granie przez internet na WormNecie wymagało wręcz idealnej konfiguracji sieciowej. W listopadzie 2015 roku twórcy gry wprowadzili aktualizację, która dodała menu gry w wyższych rozdzielczościach i 60 klatek na sekundę. Jednak dręczących grę również w pierwowzorze problemów z rozgrywką sieciową nadal nie naprawiono.

</doc>
<doc id="592632" url="https://pl.wikipedia.org/wiki?curid=592632" title="Gmina Türi">
Gmina Türi

Gmina Türi (est. "Türi vald") – gmina wiejska w Estonii, w prowincji Järva.
W skład gminy wchodzą:
Wcześniej, przed reformą administracyjną z 2017 roku, była podzielona na 1 miasto, 2 alevik, 35 wsi:
W skład gminy wchodzą:

</doc>
<doc id="592633" url="https://pl.wikipedia.org/wiki?curid=592633" title="Gmina Väätsa">
Gmina Väätsa

Gmina Väätsa (est. "Väätsa vald") – dawna gmina wiejska w Estonii (do 2017), w prowincji Järva. Teraz część gminy Türi.
W skład gminy wchodzi:

</doc>
<doc id="592634" url="https://pl.wikipedia.org/wiki?curid=592634" title="Tung Lung Chau">
Tung Lung Chau

Tung Lung Chau (東龍洲, "Wyspa wschodniego smoka"), znana też jako Nam Tong Island (南堂島) – wyspa położona przy półwyspie Clear Water Bay w Nowych Terytoriach Hongkongu. Wyspa ma powierzchnię 2,42 km². Przez mieszkańców Hongkongu zwana jest również Tung Lung To (東龍島).
Wyspa jest niezamieszkana. Została ogłoszona "Rejonem specjalnym" pod zarządem administracji Parków Narodowych. Pod względem administracyjnym należy do dzielnicy Sai Kung.
Atrakcje turystyczne.
Na Tung Lung Chau znajduje się Fort Tung Lung zbudowany 300 lat temu, a obecnie starannie odnowiony. Można tam również zobaczyć prehistoryczne petroglify. Zarówno fort jak i miejsca występowania sztuki naskalnej ogłoszono pomnikami narodowymi Hongkongu.
Transport.
W weekendy na wyspę można się dostać niewielkim samolotem, pokonującym cieśninę między wyspą a Sai Wan Ho.

</doc>
<doc id="592636" url="https://pl.wikipedia.org/wiki?curid=592636" title="Nokia 3650">
Nokia 3650

Nokia 3650 – pierwszy po Nokii 7650 smartphone z serii 60 posiadający system operacyjny Symbian. 
Posiada kamerę VGA, wyświetlacz z 12-bitowym kolorem, kołową klawiaturę oraz slot na karty pamięci MMC o maksymalnej pojemności karty 1024 MB. Jej odpowiednikiem w GSM 850/1900 jest Nokia 3600. Model został zastąpiony przez modele: Nokia 3620 i Nokia 3660.

</doc>
<doc id="592643" url="https://pl.wikipedia.org/wiki?curid=592643" title="Zieleń kobaltowa">
Zieleń kobaltowa

Zieleń kobaltowa (zieleń Rinmanna) – półprzezroczysty zielony pigment powstający w wyniku mieszania i podgrzewania tlenku kobaltu(II) z tlenkiem cynku. Została otrzymana po raz pierwszy w 1780 roku przez szwedzkiego chemika Svena Rinmanna. Wykazuje wysoką stabilność i może być mieszana z innymi barwnikami. Jest jednak rzadko wykorzystywana ze względu na zbyt wysoką cenę w stosunku do jakości.

</doc>
<doc id="592644" url="https://pl.wikipedia.org/wiki?curid=592644" title="Gmina Jõgeva">
Gmina Jõgeva

Gmina Jõgeva (est. "Jõgeva vald") – gmina wiejska w Estonii, w prowincji Jõgeva.
W skład gminy wchodzą:

</doc>
<doc id="592645" url="https://pl.wikipedia.org/wiki?curid=592645" title="Gmina Kasepää">
Gmina Kasepää

Gmina Kasepää (est. "Kasepää vald") – gmina wiejska w Estonii, w prowincji Jõgeva.
W skład gminy wchodzi:

</doc>
<doc id="592646" url="https://pl.wikipedia.org/wiki?curid=592646" title="Hryhorij Surkis">
Hryhorij Surkis

Hryhorij Mychajłowycz Surkis, ukr. Григорій Михайлович Суркіс (ur. 4 września 1949 w Odessie) – ukraiński polityk, przedsiębiorca i działacz sportowy, były właściciel i były prezes klubu Dynamo Kijów, prezes ukraińskiej federacji piłki nożnej w latach 2000–2012.
Życiorys.
W młodości uprawiał piłkę nożną, jako bramkarz drużyn SKA Odessa oraz rezerw Dynama Kijów. W 1972 ukończył studia w Kijowskim Instytucie Technologicznym Przemysłu Spożywczego. W latach 1974–1988 pracował w przedsiębiorstwie Kijewżiłstrojmontaż, zaś od 1988 w Miejskim Komitecie Wykonawczym w Kijowie.
Po uzyskaniu przez Ukrainę niepodległości zaangażował się w działalność biznesową. W latach 1993–1998 stał na czele koncernu przemysłowo-finansowego Sławutycz. Związany był z grupą biznesmenów i polityków, zorganizowanych jako w ramach Zjednoczonej Socjaldemokratycznej Partii Ukrainy, której przewodniczący Wiktor Medwedczuk od 2002 przez kilka lat kierował administracją prezydenta Łeonida Kuczmy. W ramach działalności politycznej z ramienia SDPU(O) przez dwie kadencje (od 1998 do 2006) zasiadał w Radzie Najwyższej Ukrainy. Uczestniczył w delegacji ukraińskiego parlamentu do Zgromadzenia Parlamentarnego Rady Europy.
Jako działacz sportowy zaangażował się w pracę w kijowskim Dynamie. Od 1993 był jego prezesem. Pod jego kierownictwem Dynamo stało się najsilniejszym i najlepszym klubem Ukrainy, przez kilka sezonów dominującym w lidze ukraińskiej oraz regularnie kwalifikującym się do rozgrywek Ligi Mistrzów. Dzięki biznesowemu wsparciu kijowski klub mógł pozwolić sobie na wzmacnianie zespołu najlepszymi graczami z ligi ukraińskiej, a także zawodnikami zagranicznymi. Zrzekł się stanowiska prezesa na rzecz swojego młodszego brata Ihora.
W latach 1996–2000 był prezesem zawodowej ukraińskiej ligi piłkarskiej oraz wiceprezesem ukraińskiej federacji piłki nożnej. W sierpniu 2000 został wybrany prezesem federacji, funkcję tę pełnił do 2012. Działacz międzynarodowych struktur piłkarskich, w 2004 zasiadł w komitecie wykonawczym UEFA. Skutecznie lobbował na rzecz przyznania organizacji Mistrzostw Europy w Piłce Nożnej 2012 Polsce i Ukrainie. Był wiceprezydentem UEFA w latach 2013–2015.
W 2019 powrócił do ukraińskiego parlamentu z ramienia prorosyjskiej formacji Opozycyjna Platforma – Za Życie.

</doc>
<doc id="592649" url="https://pl.wikipedia.org/wiki?curid=592649" title="Gmina Pajusi">
Gmina Pajusi

Gmina Pajusi (est. "Pajusi vald") – gmina wiejska w Estonii, w prowincji Jõgeva.
W skład gminy wchodzą:

</doc>
<doc id="592651" url="https://pl.wikipedia.org/wiki?curid=592651" title="Gmina Pala">
Gmina Pala

Gmina Pala (est. "Pala vald") – gmina wiejska w Estonii, w prowincji Jõgeva.
W skład gminy wchodzą:

</doc>
<doc id="592661" url="https://pl.wikipedia.org/wiki?curid=592661" title="CRZZ">
CRZZ



</doc>
<doc id="592663" url="https://pl.wikipedia.org/wiki?curid=592663" title="Gmina Palamuse">
Gmina Palamuse

Gmina Palamuse (est. "Palamuse vald") – gmina wiejska w Estonii, w prowincji Jõgeva.
W skład gminy wchodzą:

</doc>
<doc id="592665" url="https://pl.wikipedia.org/wiki?curid=592665" title="Gmina Puurmani">
Gmina Puurmani

Gmina Puurmani (est. "Puurmani vald") – gmina wiejska w Estonii, w prowincji Jõgeva. Gminę zamieszkuje 1442 osób na obszarze 292,7 km², co daje gęstość zaludnienia równą 4,92 os./km².
W skład gminy wchodzą:

</doc>
<doc id="592667" url="https://pl.wikipedia.org/wiki?curid=592667" title="Jan Stanisław Kątski">
Jan Stanisław Kątski

Jan Stanisław Kątski herbu Brochwicz (ur. ok. 1685, zm. w październiku 1727) – generał major wojsk koronnych od 1720 roku, generał artylerii koronnej w latach 1726-1727, miecznik koronny w latach 1722-1727, starosta podolski w latach 1710-1727, starosta urzędowski, literat.
Życiorys.
Syn Marcina Kazimierza Kątskiego i Urszuli Denhoff. Studiował za granicą i służył w armii francuskiej Ludwika XIV. Na początku 1702 zaczął służbę w Kamieńcu Podolskim jako kapitan artylerii koronnej, gdzie w maju awansował na majora. Brał udział w wojnie północnej. W 1710 został pułkownikiem piechoty i stanął na czele regimentu. W latach 1712–1715 znów przebywał za granicą. Po powrocie do kraju wziął udział w konfederacji tarnogrodzkiej. W 1716 został pułkownikiem artylerii koronnej. W 1720 wybrany został posłem na sejm z województwa podolskiego a także 25 września mianowany generałem majorem. W 1722 został miecznikiem wielkim koronnym. Był wicemarszałkiem Trybunału Głównego Koronnego w 1724 roku. Dnia 16 marca 1726, idąc w ślady ojca, został po Rybińskim generałem artylerii koronnej.
Córka Marianna z małżeństwa z Wiktorią Szczuką wyszła za mąż za Eustachego Potockiego.

</doc>
<doc id="592668" url="https://pl.wikipedia.org/wiki?curid=592668" title="Muzea w Paryżu">
Muzea w Paryżu

Muzea paryskie:

</doc>
<doc id="592669" url="https://pl.wikipedia.org/wiki?curid=592669" title="Gmina Põltsamaa">
Gmina Põltsamaa

Gmina Põltsamaa (est. "Põltsamaa vald") – gmina wiejska w Estonii, w prowincji Jõgeva.
W skład gminy wchodzą:

</doc>
<doc id="592671" url="https://pl.wikipedia.org/wiki?curid=592671" title="Gmina Saare">
Gmina Saare

Gmina Saare (est. "Saare vald") – gmina wiejska w Estonii, w prowincji Jõgeva.
W skład gminy wchodzą:

</doc>
<doc id="592672" url="https://pl.wikipedia.org/wiki?curid=592672" title="Warstwa łącza danych">
Warstwa łącza danych

Warstwa łącza danych (od ang. "data link layer", "DLL") – druga warstwa w modelu OSI/ISO i w modelu TCP/IP (=modelu DoD). Protokoły tej warstwy służą do przemieszczania datagramu pojedynczym łączem. Protokół warstwy łącza danych definiuje format pakietów wymienianych między węzłami znajdującymi się na końcach łączy, a także działania podejmowane przez te węzły w trakcie wysyłania i odbierania pakietów. Jednostki danych przesyłane przez protokół warstwy łącza danych są nazywane ramkami, każda ramka zwykle kapsułkuje jeden datagram .
Operacje wykonywane przez protokół warstwy łącza danych w chwili wysyłania i odbierania ramek uwzględniają detekcję błędów, retransmisje, sterowanie przepływem i losowy dostęp. Przykładami protokołów warstwy łącza danych są Ethernet 802.11 (stosowany w bezprzewodowych sieciach lokalnych; inaczej Wi-Fi), token ring i PPP. W wielu sytuacjach ATM też może być uważany za protokół warstwy łącza danych.
Zadania warstwy.
Zadaniem protokołu warstwy sieci jest przemieszczanie segmentów warstwy transportowej między węzłem źródłowym i docelowym. Z kolei rolą protokołu warstwy łącza danych jest transferowanie pojedynczym łączem ścieżki datagramów warstwy sieci od węzła źródłowego do węzła docelowego. Istotną cechą warstwy łącza danych jest to, że datagram może być przetwarzany przez odmienne protokoły używane przez różne łącza ścieżki. Przykładowo, w przypadku pierwszego łącza datagram może być obsługiwany przez protokół Ethernet, przy ostatnim łączu przez protokół PPP, natomiast w przypadku łączy pośredniczących przez protokół sieci rozległej. Godne uwagi jest to, że usługi świadczone przez protokoły warstwy łącza danych mogą się różnić. Przykładowo, protokół warstwy łącza danych może, ale nie musi, zapewniać usługę niezawodnego dostarczania. A zatem warstwa sieci musi być w stanie zrealizować postawione przed nią zadanie, gdy ma do czynienia z heterogenicznym zestawem usług warstwy łącza danych.
Choć podstawowa usługa warstwy łącza danych polega na przemieszczaniu pojedynczym łączem komunikacyjnym datagramu od jednego węzła do drugiego sąsiedniego, szczegóły usługi mogą się różnić w przypadku poszczególnych protokołów warstwy łącza danych. Do usług, które mogą być oferowane przez protokół warstwy łącza danych, należy zaliczyć następujące:
Ramkowanie.
Protokoły warstwy łącza danych przed umieszczeniem w łączu każdego datagramu warstwy sieci kapsułkują go w ramce warstwy łącza danych. Ramka zawiera nagłówek ramki dodawany przez warstwę łącza danych oraz pole danych, w którym jest umieszczany datagram warstwy sieci. Ramka może też uwzględniać pola końca ramki; jednak zarówno te pola, jak i pola nagłówka traktowane są jako nagłówek. Struktura ramki jest określana przez protokół warstwy łącza danych.
Dostęp do łącza.
Protokół kontroli dostępu do nośnika MAC ("Medium Access Control") określa zasady, według których ramka będzie transmitowana łączem. W przypadku łączy punkt-punkt, które z jednej strony mają pojedynczego nadawcę, natomiast z drugiej jednego odbiorcę, protokół MAC jest prosty lub się go nie stosuje. Nadawca może wysyłać ramkę każdorazowo, gdy łącze znajduje się w stanie bezczynności. Bardziej interesująca jest sytuacja, w której wiele węzłów współużytkuje pojedyncze łącze rozgłaszania. Jest to tak zwany problem wielodostępności. W tym przypadku protokół MAC zajmuje się koordynowaniem transmitowania ramek przez wiele węzłów.
Niezawodne dostarczanie (łącza).
Gdy protokół warstwy łącza danych oferuje usługę niezawodnego dostarczania, gwarantuje bezbłędne przesłanie łączem każdego datagramu warstwy sieci. Określone protokoły warstwy transportowej, w tym TCP, też świadczą usługę niezawodnego dostarczania danych. Podobnie jak w przypadku warstwy transportowej usługa niezawodnego dostarczania danych warstwy łącza danych jest realizowana za pomocą potwierdzeń i retransmisji. Usługa ta jest często używana w przypadku łączy, które są podatne na duże ilości błędów, tak jak łącza bezprzewodowe. Zamiast wymuszania przeprowadzenia przez protokół warstwy transportowej lub warstwy aplikacji ponownej transmisji danych między węzłami, usługa ma za zadanie usuwać błędy lokalnie, czyli w łączu, w którym wystąpiły. Jednak w przypadku łączy o niewielkiej liczbie błędów (światłowód, kabel koncentryczny i wiele miedzianych skrętek) usługa niezawodnego dostarczania warstwy łącza danych może być uznana za powodującą niepotrzebne obciążenie. Z tego powodu wiele protokołów warstwy łącza danych używanych w tradycyjnych sieciach nie oferuje usługi niezawodnego dostarczania.
Kontrola przepływu.
Węzły z obu stron łącza posiadają ograniczone możliwości buforowania ramek. Stanowi to potencjalny problem, gdy węzeł odbiorczy może otrzymywać ramki z szybkością przekraczającą szybkość ich przetwarzania. Bez kontroli przepływu bufor węzła odbiorczego może się przepełnić i ramki mogą zostać utracone. Podobnie jak w przypadku warstwy transportowej protokół warstwy łącza danych może oferować kontrolę przepływu, aby uniemożliwić węzłowi nadawczemu znajdującemu się z jednej strony łącza przeciążenie węzła odbiorczego zlokalizowanego po drugiej stronie łącza.
Detekcja błędów.
Węzeł odbiorczy może nieprawidłowo odczytać bity ramki. Tego typu błędy bitowe są spowodowane tłumieniem sygnału i zakłóceniami elektromagnetycznymi. Ponieważ nie ma sensu przekazywanie datagramu posiadającego błąd, wiele protokołów warstwy łącza danych oferuje mechanizm wykrywający obecność jednego lub większej liczby błędów. Polega to na nakazaniu węzłowi nadawczemu ustawienia w ramce bitów detekcji błędów, natomiast węzłowi odbiorczemu przeprowadzenia kontroli błędów. W przypadku protokołów warstwy łącza danych detekcja błędów jest bardzo często spotykaną usługą. Internetowe warstwy transportowa i sieci również w ograniczonym zakresie zapewniają wykrywanie błędów. Detekcja błędów warstwy łącza danych jest zwykle bardziej złożona i implementowana na poziomie sprzętowym.
Usuwanie błędów.
Usuwanie błędów przypomina detekcję błędów, z tym, że węzeł odbiorczy nie tylko wykrywa błędy pojawiające się w ramce, ale też dokładnie stwierdza, w którym miejscu ramki wystąpiły i eliminuje je. Niektóre protokoły, takie jak ATM, zapewniają usługę usuwania błędów warstwy łącza danych, która zamiast dla całego pakietu obowiązuje tylko dla jego nagłówka.
Półdupleks i pełny dupleks.
W wypadku transmisji w trybie pełnego dupleksu węzły po obu końcach łącza mogą jednocześnie przesyłać pakiety. W przypadku transmisji w trybie półdupleksu węzeł nie może w tym samym czasie wysyłać i odbierać danych.
Jak wyżej wspomniano, wiele usług zapewnianych przez warstwę łącza danych jest bardzo podobnych do usług świadczonych przez warstwę transportową. Przykładowo, obie warstwy mogą oferować usługę niezawodnego dostarczania. Choć mechanizmy używane przez te dwie warstwy w celu świadczenia usługi niezawodnego dostarczania są do siebie podobne, usługi w przypadku obu warstw nie są identyczne. Protokół warstwy transportowej zapewnia niezawodne dostarczanie między dwoma procesami poszczególnych par węzłów końcowych. Z kolei protokół warstwy łącza danych udostępnia taką usługę między dwoma węzłami połączonymi pojedynczym łączem. Zarówno protokół warstwy łącza danych, jak i warstwy transportowej może oferować kontrolę przepływu i wykrywanie błędów. Kontrola przepływu protokołu warstwy transportowej jest zapewniana dla poszczególnych par węzłów końcowych, natomiast w przypadku protokołu warstwy łącza danych dla pary sąsiednich węzłów.

</doc>
<doc id="592673" url="https://pl.wikipedia.org/wiki?curid=592673" title="Piłka nożna w Anglii (1996/1997)">
Piłka nożna w Anglii (1996/1997)

Sezon 1996/1997 był 117. w historii angielskiej piłki nożnej.

</doc>
<doc id="592675" url="https://pl.wikipedia.org/wiki?curid=592675" title="Gmina Tabivere">
Gmina Tabivere

Gmina Tabivere (est. "Tabivere vald") – gmina wiejska w Estonii, w prowincji Jõgeva.
W skład gminy wchodzą:

</doc>
<doc id="592678" url="https://pl.wikipedia.org/wiki?curid=592678" title="Rajd Rzeszowski">
Rajd Rzeszowski

Rajd Rzeszowski – rajd samochodowy organizowany przez Automobilklub Rzeszowski, runda eliminacyjna Rajdowych Samochodowych Mistrzostw Polski, Mistrzostw Słowacji w Rajdach oraz Mistrzostw FIA Strefy Europy Centralnej (CEZ), a od 2016 roku także Rajdowych Mistrzostw Europy.
Historia.
Rzeszowszczyzna od wielu lat była, i jest, regionem, w którym tradycje ścigania się samochodami sięgają odległych czasów. Już w 1929 roku hrabia Maurycy Potocki wygrał rajd, który był organizowany w ramach 8. Międzynarodowego Rajdu Automobilklubu Polskiego. Próbę wyścigową rozegrano w okolicach Tyrawy Wołoskiej. Zwycięzca jechał wspaniałym Austro-Daimlerem, uzyskując przeciętną prędkość 51 km/h.
W latach 50. i 60. Podkarpacie wielokrotnie gościło zawodników rajdów samochodowych. Po krętych drogach Rzeszowszczyzny i Bieszczadów przebiegały poszczególne odcinki Rajdu Polskiego. Na początku lat 60. przy organizacji XXI edycji Rajdu Polski z działaczami krakowskimi współpracowali działacze Automobilklubu Rzeszowskiego.
Działalność Automobilklubu Rzeszowskiego była na tyle prężna, że jego działaczom udało się, z wielkim sukcesem, zorganizować eliminację Rajdowych Samochodowych Mistrzostw Polski. Podczas trwania słynnego Rajdu Monte Carlo w Rzeszowie zorganizowano punku obsługi zawodników i kontroli przejazdu. Na Rzeszowszczyznę zawitał także prestiżowy Rajd Tulipanów.
Lata siedemdziesiąte zapisały się w historii Automobilklubu Rzeszowskiego organizacji Rajdu „Stomil”, będącego w swoim czasie eliminacją Mistrzostw Polski. Członkowie automobilklubu byli organizatorami drugiej i trzeciej edycji. Czwarta edycja tego ciekawego rajdu była organizowana przy współpracy z Automobilklubem „Stomil” Dębica.
8-9 kwietnia 1978 roku to niezwykle ważna data w tradycji Automobilklubu Rzeszowskiego. Wówczas został rozegrany, w randze Mistrzostw Polski, Rajd Rzeszowski. Na jego starcie stanęło wówczas 90 załóg. Przez wiele lat Automobilklub Rzeszowski był organizatorem i współorganizatorem wielu niezwykle ciekawych i emocjonujących imprez, które były zaliczane do Mistrzostw Okręgu i Mistrzostw Strefy. Każda z tych imprez przyciągała tłumy wielbicieli samochodów rajdowych.
W 1999 roku odbył się 7. Rzeszowski Rajd Samochodowy. Jego ocena wśród kibiców, zawodników i przedstawicieli mediów była bardzo wysoka. Podkreślano różnorodność i trudność tras, na których odbywały się poszczególne odcinki specjalne.
8. Rzeszowski Rajd Samochodowy, który odbył się w sierpniu 2000 roku zgromadził wielu fanów sportów motorowych. Członkowie Automobilklubu Rzeszowskiego dołożyli wszelkich starań, by trasy rajdu był należycie zabezpieczone co docenili zarówno kibice, jak i zawodnicy.
9. Rajd Rzeszowski – VIII Runda Rajdowego Samochodowego Pucharu PZM – został rozegrany w dniach 17–18 sierpnia 2001. Wbrew najśmielszym oczekiwaniom organizatorów, na liście zgłoszeń znalazło się 111 załóg. Na starcie stawiło się 101 załóg. Po 400 kilometrach rajdu, liczącego 15 OS-ów (139 km), na mecie stawiło się 60 załóg. Podobnie jak w latach ubiegłych organizatorzy dołożyli wszelkich starań w przygotowanie rajdu, a w szczególności jego zabezpieczenie, czego wyrazem jest uzyskanie przez Rzeszowski Rajd Samochodowy statusu jednej z rund Rajdowych Samochodowych Mistrzostw Polski w 2002 r. Ewenement w historii rajdów samochodowych – rajd wygrywa załoga kobieca: Magdalena Cieślik i Magdalena Lukas na Mitsubishi Lancer Evo VI.
10. Rajd Rzeszowski – FUCHS, który odbył się w dniach 16–17.08.2002, składał się z 9 odcinków specjalnych o długości 148,14 km. Jednocześnie całkowita długość trasy rajdu wyniosła 432,06 km. Z 55 startujących załóg do mety dojechało 35.
11. Rajd odbył się w dniach 8–9.08.2003, całkowita długość rajdu wynosiła 540,03 km, długość 12 odcinków to 184,59 km. Spośród 50 załóg, które wystartowały, do mety dojechało 37.
12–14 sierpnia 2004, odbyła się 5. eliminacja Rajdowych Samochodowych Mistrzostw Polski – 12. Rajd Rzeszowski MATADOR, składał się z 12 odcinków specjalnych o łącznej długości 263,34 km. Całkowita długość trasy rajdu wynosiła 435,77 km. Na starcie zameldowało się 50 załóg, a rajd ukończyło 28.
Zgodnie z tradycją pominięto „pechową trzynastkę” w numeracji rzeszowskiej imprezy. 14. Rajd Rzeszowski odbył się w dniach 4–6 sierpnia 2005, całkowita długość rajdu wynosiła 535,45 km. Długość 12 odcinków to 190,22 km. Wystartowało 37 załóg, rajd ukończyło tylko 20.
Kolejna edycja Rajdu Rzeszowskiego – 15 odbyła się w dniach 4–5 sierpnia 2006. Trasa rajdu liczyła łącznie 529,96 km, natomiast odcinków specjalnych 195,27 km. Dopuszczono do startu 42 załogi, a rajd ukończyło 32 ekipy.
16. Rajd Rzeszowski rozegrany został 9–11 sierpnia 2007 i stanowił łączoną rundę dwóch cykli – szóstą eliminację RSMP i siódmą Pucharu PZM. Rozegrany jak co roku na asfaltowych trasach Podkarpacia, o łącznej długości 525,48 km, z tego 192,64 km stanowiło 14 odcinków specjalnych. Rajd wygrała francuska załoga Bryan Bouffier/Xavier Panseri startujący samochodem Peugeot 207 S2000.
Podobnie jak w ubiegłych latach, także i w 2008 roku w dniach 7–9 sierpnia, Automobilklub Rzeszowski dostąpił zaszczytu organizacji zarówno 6. rundy Rajdowych Samochodowych Mistrzostw Polski, oraz 8. rundy Rajdowego Samochodowego Pucharu Polskiego Związku Motorowego. Stanowiły one 17. już edycję Rajdu Rzeszowskiego. Wystartowało w nim 30 załóg w RSMP, oraz 54 załogi w Pucharze PZM. W edycji tej trasa Rajdu uległa niewielkiej modyfikacji. Tradycyjnie honorowy start odbył się na Moście Zamkowym w Rzeszowie, na którym rozegrano widowiskowy prolog, nie zaliczany do klasyfikacji Rajdu. 17. Rajd Rzeszowski wygrała rzeszowska załoga Grzegorz Grzyb/Przemysław Mazur jadąca samochodem Fiat Grande Punto S2000.
Karpackie 18. Rajd Rzeszowski rozegrany 6-8 sierpnia 2009 stanowił 5. Rundę Rajdowych Samochodowych Mistrzostw Polski 2009 oraz 6. Rundę Rajdowego Samochodowego Pucharu Polskiego Związku Motorowego. Po raz pierwszy także, dzięki nawiązanej współpracy z Auto Klubem Koszyce ze Słowacji, tegoroczny Rajd uzyskał status 5 i 6 Rundy Rajdowych Samochodowych Mistrzostw Słowacji. Do rajdowej walki na znanych i ciekawych trasach Podkarpacia stanęły 33 załogi w RSMP, 83 w Pucharze Polski oraz 37 w mistrzostwach Słowacji. Sporą atrakcją Rajdu był Odcinek Specjalny „Browar”. Jego trasa prowadziła przez zakład produkcyjny firmy Van Pur – Sponsora Generalnego Rajdu. Kierowcy przejechali kolejno obok wszystkich budynków, w których produkuje się piwo. Najlepiej całą trasę Rajdu pokonała ponownie jak w ubiegłym roku rzeszowska załoga Grzegorz Grzyb/Przemysław Mazur, tym razem startująca za sterami Peugeota 207 S2000.
19. Rajd Rzeszowski miał szczególną rangę, bowiem stanowił 5. rundę Rajdowych Samochodowych Mistrzostw Polski, 5. Rundę Rajdowych Mistrzostw Słowacji i 6. rundę Rajdowego Pucharu Polski, a dodatkowo 6. rundę Środkowoeuropejskiego Trofeum FIA. To sprawiło, że w hierarchii ważności krajowych imprez rajdowych, rzeszowskie zawody stały zaraz za Rajdem Polski, wliczanym do Mistrzostw Europy. Na starcie 19. Rajdu Rzeszowskiego, łączonej rundy mistrzostw Polski i Słowacji, stanęło 70 załóg. Ceremonię honorowego startu przeprowadzono na rzeszowskim Rynku. Tłumy kibiców przywitały gwiazdy RSMP i mistrzostw Słowacji, podjeżdżające na rampę od ulicy Kościuszki. Gościem honorowym 19. Rajdu Rzeszowskiego był Sobiesław Zasada, który wystąpił na konferencji prasowej w ratuszu i opowiadał o podrzeszowskich trasach dawnego Rajdu Polski. Jedną z wielu niespodzianek jakie organizatorzy przygotowali na 19. edycję Rajdu była zupełnie nowa trasa odcinka medialnego, który został rozegrany po głównej Alei Rzeszowa – Al. Cieplińskiego oraz na przyległych ulicach i rondach. Relację z tego OS-u transmitowała TVP Rzeszów.
Zwycięzcami 19. Rajdu Rzeszowskiego zostali trzykrotni Mistrzowie Polski – Bryan Bouffier/Xavier Panseri. Wygrali oni ostatni odcinek specjalny – Połomia – z 5.9 sekundową przewagą nad załogą Kajetan Kajetanowicz/Jarosław Baran i rzutem na taśmę Francuzi zapewnili sobie zwycięstwo w klasyfikacji drugiego dnia, a także całego 19. Rajdu Rzeszowskiego. Trzecie miejsce zajęła załoga Michał Sołowow/Maciej Baran.
25. oraz 26. edycja rajdu znajdowała się w kalendarzu Rajdowych Mistrzostw Europy.
Trasa.
Rajd Rzeszowski przebiega po krętych i technicznych asfaltowych trasach Podkarpacia. Sierpniowy termin rozgrywania imprezy zapewnia słoneczną pogodę, a równa nawierzchnia sprzyja kierowcom aut klasy S2000 i R5.

</doc>
<doc id="592679" url="https://pl.wikipedia.org/wiki?curid=592679" title="Gmina Torma">
Gmina Torma

Gmina Torma (est. "Torma vald") – gmina wiejska w Estonii, w prowincji Jõgeva.
W skład gminy wchodzą:

</doc>
<doc id="592689" url="https://pl.wikipedia.org/wiki?curid=592689" title="Wysoka Górka w Chełmie">
Wysoka Górka w Chełmie

Wysoka Górka – wczesnośredniowieczne grodzisko znajdujące się na Górze Zamkowej, stanowiącej centralne wzniesienie w obrębie miasta Chełma, później zamek kniazia Daniela Halickiego, księcia halicko-wołyńskiego, zbudowany w XIII wieku. Od średniowiecza (XII-XVI wiek) miejsce kultu chrześcijańskiego.
Sztucznie usypane wzniesienie ma ok. 15 m wysokości (ponad szczyt Góry Zamkowej), cylindryczny kopiec o średnicy platformy szczytowej 45-60 m, powierzchnia majdanu ok. 60 na 40 m. Badania archeologiczne przeprowadzone w latach 1964-1966 wykazały istnienie w tym miejscu grodziska drewniano-kamiennego z X wieku wchodzącego w skład systemu obronnego, utworzonego przez związek plemienny Lędzian sandomierskich (jego funkcją była osłona wschodniej granicy ich terytorium). Wjazd do niego znajdował się od strony północnej.
Około 1236 r. wzniósł tu zamek książę Daniel Halicki, zwany także Danielem Romanowiczem. Powstało kamienne palatium i cerkiew poświęcona św. Janowi Złotoustemu. Budowla, jaką odsłonięto podczas badań archeologicznych, była zbudowana z zielonego wapienia oraz ciosanych bloków kładzionych na zaprawie wapiennej; miała długość 57 m, szerokość 22,5 m i grubość ścian 2 m. Wzorem dla budowli była prawdopodobnie rezydencja w Óbudzie na Węgrzech.
W 1349 r. Kazimierz Wielki wniósł tu kamienną wieżę obronną (5 na 5 m).
Według niektórych źródeł w 1789 r. dawny zamek księcia Daniela Halickiego stał jeszcze w całości; był konstrukcją w większej części drewnianą, wzniesioną na wysokim podmurowaniu; miał jedną wieżę wysoką, drewnianą; drugą niższą, murowaną; obok znajdował się murowany budynek. Pod koniec XIX wieku z zamku pozostały jedynie fundamenty.
Nasyp był początkowo wyższy, jednak w 1876 r. władze carskie splantowały go. Utworzono wówczas od południowej strony wejście w postaci pochylni. Na placu zbudowano kaplicę Świętych Cyryla i Metodego (1884 r.), która w 1921 r. została rozebrana do fundamentów. Na pozostałym po niej cokole w 1928 r. młodzież szkolna usypała kopiec X-lecia odzyskania niepodległości (ok. 3 m wysokości) - znajdujący się na środku Wysokiej Górki.
W latach 1964-1966 prowadzono tu badania archeologiczne w wyniku których odkryto m.in.:
W 1983 r. wzniesienie uznano za pomnik przyrody. U podnóża nasypu rośnie jesion wyniosły odmiany jednolistnej będący również pomnikiem przyrody.
7 września 1998 r. ks. abp Józef Życiński dokonał poświęcenia Krzyża Jubileuszowego na Kopcu Niepodległości.
Od 2010 roku trwają na terenie grodziska prace archeologiczne.

</doc>
<doc id="592690" url="https://pl.wikipedia.org/wiki?curid=592690" title="Anaksymenes z Miletu">
Anaksymenes z Miletu



</doc>
<doc id="592692" url="https://pl.wikipedia.org/wiki?curid=592692" title="Borrelia burgdorferi">
Borrelia burgdorferi

Borrelia burgdorferi – mikroaerofilna bakteria Gram-ujemna o kształcie krętka średnicy 0,3-0,5 µm i długości 20-30 µm powodująca w Ameryce Północnej najczęściej spośród krętków "Borrelia" chorobę zakaźną – boreliozę. W Europię chorobę najczęściej wywołują krętki: B. garinii oraz B. afzelii. Wektorem transmisji choroby jest kleszcz z rodzaju "Ixodes". Rezerwuarem są małe i średnie ssaki takie jak ryjówki, myszy, wiewiórki, zające, a także ptaki leśne, m.in. kosy i drozdy. 
Bakteria ta została nazwana dla uczczenia amerykańskiego naukowca szwajcarskiego pochodzenia Willy’ego Burgdorfera, który odkrył ją w 1982 roku.
"B. burgdorferi" (szczep B31) jest trzecią bakterią, u której zsekwencjonowano genom; składa się on z 910725 par zasad i zawiera 853 geny. Zakażenie "B. burgdorferi" zostało powiązane z występowaniem chłoniaków nieziarniczych.
Zakażenie.
Wyróżnia się 3 fazy zakażenia, które najłatwiej zaobserwować u ludzi:
Diagnostyka.
Testy serologiczne na obecność "Borrelia burgdorferi":

</doc>
<doc id="592696" url="https://pl.wikipedia.org/wiki?curid=592696" title="Richard Hell And The Voidoids">
Richard Hell And The Voidoids



</doc>
<doc id="592697" url="https://pl.wikipedia.org/wiki?curid=592697" title="Richard Hell &amp; The Voidoids">
Richard Hell &amp; The Voidoids



</doc>
<doc id="592698" url="https://pl.wikipedia.org/wiki?curid=592698" title="Richard Hell &amp; the Voidoids">
Richard Hell &amp; the Voidoids



</doc>
<doc id="592700" url="https://pl.wikipedia.org/wiki?curid=592700" title="Skrable">
Skrable



</doc>
<doc id="592701" url="https://pl.wikipedia.org/wiki?curid=592701" title="École des technologies de l’informatique et du management">
École des technologies de l’informatique et du management

L'École d'Ingénieur des Technologies de l'Informatique et du Management (pol. "Szkoła technik informatycznych i zarządzania" EFREI) – francuska wyższa szkoła techniczna kształcąca w zakresie informatyki i elektroniki.
Szkoła powstała w 1936 jako École Française de Radioélectricité (EFR). Jej skrót wywodzi się od jej dawnej nazwy - École Française d'Electronique et d'Informatique.
Znani absolwenci.
Do najbardziej znanych absolwentów uczelni należą:

</doc>
<doc id="592702" url="https://pl.wikipedia.org/wiki?curid=592702" title="Zatoka Olutorska">
Zatoka Olutorska

Zatoka Olutorska (ros. "Олюторский залив") – zatoka Morza Beringa, w azjatyckiej części Rosji. Leży u północno-wschodniego wybrzeża Kamczatki, pomiędzy półwyspami Gowena (na zachodzie) i Olutorskim (na wschodzie); długość 83 km, szerokość u wejścia (pomiędzy przylądkami Gowena i Olutorskim) 228 km, głębokość do około 1000 m; posiada niewielkie zatoki drugorzędne. 
Przez większą część roku pokryta lodem.
Część zatoki obejmuje Rezerwat Koriacki.

</doc>
<doc id="592703" url="https://pl.wikipedia.org/wiki?curid=592703" title="Mitsubishi Lancer">
Mitsubishi Lancer

Mitsubishi Lancer − samochód osobowy klasy kompaktowej od 1995 roku miejskiej produkowany przez koncern Mitsubishi Motors pod wieloma nazwami od 1973 roku. Od 2017 roku produkowana jest dziewiąta generacja modelu, która nie jest oferowana w Europie.
Pierwsza generacja.
Mitsubishi Lancer I zadebiutował podczas salonu motoryzacyjnego w Tokio w 1973 roku. Model miał wypełnić lukę pomiędzy Mitsubishi Minica a Mitsubishi Galant. Wersja 1600 GSR odnosiła spore sukcesy w rajdach.
W 1975 roku oferta została uzupełniona o wersję coupé o nazwie Mitsubishi Lancer Celeste. Była ona sprzedawana również jako Mitsubishi Colt Celeste, w Australii jako Chrysler Lancer Coupe, a w USA jako Plymouth Arrow.
Druga generacja.
Mitsubishi Lancer II zadebiutował podczas targów motoryzacyjnych w Genewie w 1979 roku. Oferowana była pod wyłącznie jako sedan. Występowały również usportowione wersje: Lancer EX 1800GSR, Lancer GT Turbo oraz Lancer EX 2000 Turbo.
Trzecia generacja.
Mitsubishi Lancer III zadebiutował podczas targów motoryzacyjnych w Melbourne w 1982 roku.
Początkowo auto oferowano pod nazwą Mitsubishi Lancer Fiore na bazie Mitsubishi Mirage. Na jego bazie powstał malezyjski Proton Saga/Iswara. Można go spotkać do dziś na malezyjskich ulicach jako taksówka.
Czwarta generacja.
Mitsubishi Lancer IV zadebiutował w 1988 roku. Stylistyką model nawiązuje do modelu Galant.
Piąta generacja.
Mitsubishi Lancer V zadebiutował w 1991 roku podczas targów motoryzacyjnych w Genewie.
W USA model był oferowany jako Eagle Summit. Model był mocno spokrewniony z Mitsubishi Carisma. W Europie model był sprzedawany w latach 1992 – 1996. Na licencji do maja 2009 roku Lancer V produkowany był jako Proton Wira w Malezji.
Szósta generacja.
Mitsubishi Lancer VI zadebiutował w 1995 roku. Pojazd stworzono w oparciu o poprzednią generację pojazdu.
W latach 1996 – 2004 model ten zastępował Mitsubishi Carisma na niektórych europejskich rynkach. Nie był oferowany w Polsce, nie licząc pojedynczych poliftingowych egzemplarzy, które jakimś trafem zawieruszyły się do polskich salonów. W każdym razie, Lancery tej generacji są niezwykle rzadkim widokiem na polskich drogach. Modelem typowo przeznaczonym na polski rynek była Carisma. Na Filipinach Lancera VI zwano potocznie "Lancer Pizza" z powodu tylnych świateł przypominających włoską pizzę. Lifting modelu przeprowadzono w 1998 roku, zmieniając maskę, światła oraz grill.
Siódma generacja.
Mitsubishi Lancer VII zadebiutował w 2000 roku. Europejski debiut miał miejsce na Frankfurt Motor Show trzy lata później.
W Japonii model sprzedawano jako Lancer Cedia a na pozostałych rynkach jako Lancer. W USA model sprzedawano już pod marką Mitsubishi, a nie jak wcześniej po marką Plymouth. Największym konkurentem wersji RailliArt był Subaru Impreza. Pierwszy raz model Mirage nie miał nic wspólnego z Lancerem. Model został zbudowany na bazie Carismy. W Japonii i USA Lancera sprzedawano z różnorodnie wyglądającymi przodami.
Ósma generacja.
Ostatnie wcielenie Lancera, zwane potocznie Mitsubishi Lancer VIII powstało na bazie koncepcyjnego modelu Concept-X zaprezentowanego podczas targów motoryzacyjnych w Tokio w 2005 roku. Seryjną odmianę zaprezentowano dwa lata później w Genewie.
Samochód ten powstał na płycie podłogowej "Project Global", którą wykorzystano m.in. do stworzenia kolejnych generacji Lancera Evolution oraz Outlandera i ASX. Przód pojazdu wyróżnia charakterystyczna dla marki atrapa chłodnicy typu "Jet Fighter", która stylistycznie nawiązuje do myśliwca F-2 produkowanego przez Mitsubishi Heavy Industries, która stała się znakiem rozpoznawalnym modeli drogowych marki m.in. Colta, ASX i Outlandera. W 2009 roku na targach samochodowych w Paryżu zaprezentowano odmianę hatchback zwaną Sportback.
W grudniu 2015 roku Mitsubishi ogłosiło, że po 43 latach i ośmiu wcieleniach na początku 2016 roku produkcja Lancera zostanie zakończona bez przewidywanego bezpośredniego następcy i tym samym potwierdziły się spekulacje o braku planów japońskiej marki w kwestii przyszłości ich czołowego modelu. Marka decyzję tę tłumaczy zmianą taktyki, która teraz opierać się będzie na samochodach typu crossover.
Dziewiąta generacja.
Mitsubishi Lancer IX zostało zaprezentowane po raz pierwszy na początku 2017 roku. Po raz pierwszy w historii samochód jest sprzedawany tylko w Chinach i na Tajwanie. Samochód nie jest nigdzie oferowany poza tymi dwoma rynkami. Na Tajwanie pojazd sprzedawany od lutego 2017 roku otrzymał nazwę modelu "Grand Lancer", a dziewiąta generacja jest sprzedawana jako "Lancer EX" na rynku chińskim.

</doc>
<doc id="592705" url="https://pl.wikipedia.org/wiki?curid=592705" title="EFREI">
EFREI



</doc>
<doc id="592706" url="https://pl.wikipedia.org/wiki?curid=592706" title="Władcy Nortumbri">
Władcy Nortumbri



</doc>
<doc id="592712" url="https://pl.wikipedia.org/wiki?curid=592712" title="Romuald Kukołowicz">
Romuald Kukołowicz

Romuald Kukołowicz (ur. 18 grudnia 1921 w Wilnie, zm. 25 kwietnia 2008 w Warszawie) – polski ekonomista, socjolog, polityk, nauczyciel akademicki, były wiceminister pracy.
Życiorys.
W okresie II wojny światowej był żołnierzem Służby Zwycięstwu Polski, Związku Walki Zbrojnej i Armii Krajowej.
Ukończył studia na Uniwersytecie Łódzkim, a następnie uzyskał tytuł doktora na Katolickim Uniwersytecie Lubelskiem. Był wykładowcą na tej uczelni. Zasiadał w Komitecie Badań Rejonów Uprzemysłowionych przy prezydium Polskiej Akademii Nauk. Od końca lat 40. współpracował z kardynałem Stefanem Wyszyńskim. Doradzał mu w sprawach ekonomicznych i społecznych. W latach 1980–1981 był doradcą NSZZ „Solidarność”, a następnie wszedł w składu Zarządu Regionu Mazowsze Solidarności. W styczniu 1981 wziął udział w liczącej 18 osób delegacji Solidarności do papieża Jana Pawła II. W podziemiu związany z Solidarnością Walczącą. Był przeciwnikiem obrad Okrągłego Stołu. Doradzał Partii Wolności.
W 1992 sprawował urząd wiceministra pracy w rządzie Jana Olszewskiego, a następnie był doradcą szefa Centralnego Urzędu Planowania Jerzego Kropiwnickiego. Współtworzył Akcję Wyborczą Solidarność, z której odszedł, sprzeciwiając się koalicji z Unią Wolności. Następnie doradzał Stronnictwu Ludowemu „Ojcowizna”.
Pochowany został 30 kwietnia 2008 z wojskową asystą honorową na cmentarzu Powązkowskim w Warszawie (kwatera 297-1-7).
Odznaczenia.
W czasie II wojny światowej został dwukrotnie odznaczony Krzyżem Walecznych. W 1997 otrzymał odznakę Zasłużony Działacz Kultury. W 2007, za "wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", został przez odznaczony prezydenta Lecha Kaczyńskiego Krzyżem Komandorskim Orderu Odrodzenia Polski. Pośmiertnie został także odznaczony Krzyżem Komandorskim z Gwiazdą Orderu Odrodzenia Polski "za osiągnięcia w podejmowanej z pożytkiem dla kraju pracy zawodowej i społecznej".

</doc>
<doc id="592714" url="https://pl.wikipedia.org/wiki?curid=592714" title="Półwysep Olutorski">
Półwysep Olutorski

Półwysep Olutorski (ros. "Олюторский полуостров") – półwysep w azjatyckiej części Rosji, w Kraju Kamczackim.
Leży nad Morzem Beringa, ogranicza od wschodu Zatokę Olutorską, na południowym krańcu leży Przylądek Olutorski; długość około 70 km; powierzchnia górzysta, leży na nim południowa część Gór Olutorskich, wysokość do 933 m n.p.m.; na wybrzeżach liczne osiedla rybackie.

</doc>
<doc id="592715" url="https://pl.wikipedia.org/wiki?curid=592715" title="Numendil">
Numendil



</doc>
<doc id="592718" url="https://pl.wikipedia.org/wiki?curid=592718" title="Gmina Abja">
Gmina Abja

Gmina Abja (est. "Abja vald") - gmina wiejska w Estonii, w prowincji Viljandi.
W wyniku reformy z 2017 roku weszła w skład nowo utworzonej gminy Mulgi.
W skład gminy wchodzi:

</doc>
<doc id="592719" url="https://pl.wikipedia.org/wiki?curid=592719" title="Selichot">
Selichot

Selichot - żydowskie modlitwy karne i modlitwy o przebaczenie związane z Jamim Noraim i Rosz ha-Szana. Słowo to jest liczbą mnogą od Slicha (przebaczenie) i może również oznaczać książeczkę modlitewną z modlitwami selichot. Żydzi sefardyjscy odmawiają te modlitwy od 1 Elul do Rosz ha-Szana (40 dni), a Aszkenazyjczycy od ostatniego Szabatu przed Rosz ha-Szana. Dni między rozpoczęciem selichot a Nowym Rokiem żydowskim nazywane są po hebrajsku "jemej selichot". Najważniejszą częścią tych modlitw jest recytacja 13 atrybutów Boga (na podstawie Księgi Wyjścia 34:6-7).

</doc>
<doc id="592721" url="https://pl.wikipedia.org/wiki?curid=592721" title="Selihah">
Selihah



</doc>
<doc id="592725" url="https://pl.wikipedia.org/wiki?curid=592725" title="Gmina Halliste">
Gmina Halliste

Gmina Halliste (est. "Halliste vald") – gmina wiejska w Estonii, w prowincji Viljandi, istniejąca do 2017.
W wyniku reformy z 2017 roku weszła w skład nowo utworzonej gminy Mulgi.
W skład gminy wchodziły:

</doc>
<doc id="592727" url="https://pl.wikipedia.org/wiki?curid=592727" title="Zespół trakcyjny">
Zespół trakcyjny

Zespół trakcyjny – zestaw połączonych pojazdów kolejowych pracujący jako pociąg, o niezmiennej konfiguracji składu, na przykład pod względem kolejności wagonów, która może być modyfikowana wyłącznie w warunkach warsztatowych. Zestawy pojazdów tworzące zespoły trakcyjne są rozłączane sporadycznie, na przykład podczas czynności utrzymaniowych.
Budowa.
Zespoły trakcyjne są złożone z kilku (czyli co najmniej dwóch) wagonów, zwanych również "członami". Zespoły trakcyjne od pozostałych "pociągów zespołowych" odróżnia możliwość przewozu "ładunku użytecznego" w każdym z członów (podróżnych oraz: bagażu, przesyłek lub towarów).
Przykładem pociągu zespołowego, który nie jest elektrycznym "zespołem trakcyjnym" (w świetle definicji legalnej obowiązującej od 2014 roku w Unii Europejskiej) mogą być zestawy TGV oraz pochodne, mające odrębne człony napędowe (przypominające lokomotywy) i człony pasażerskie, w literaturze przedmiotu nazywane jednak elektrycznymi zespołami trakcyjnymi.
Zespół trakcyjny może być złożony albo z samych pojazdów wyposażonych w silniki trakcyjne, albo zarówno pojazdów z silnikiem, jak i niewyposażonych we własny napęd.
Zespoły trakcyjne, tak jak pozostałe pociągi zespołowe, są wyposażone w kabiny sterownicze na obu końcach zestawu. Dzięki temu w zespole trakcyjnym istnieje możliwość zmiany kierunku jazdy bez konieczności obrócenia całego pojazdu, co w przypadku długich zespołów byłoby trudne do wykonania bez dysponowania rozbudowaną infrastrukturą (trójkąty torowe, obrotnice, pętle torowe). W celu zmiany kierunku jazdy nie zachodzi również konieczność przestawienia w tym celu pojazdu trakcyjnego na przeciwległy koniec składu (jak w przypadku składów z lokomotywy i wagonów – innych niż pociągi push-pull), co przy nierozłączalności zespołu poza warunkami warsztatowymi nie byłoby możliwe.
W klasycznym ujęciu skład zespołów trakcyjnych wchodzą: wagony silnikowe, doczepne i sterownicze. Nie jest to podział precyzyjny – kabiny sterownicze może mieć zarówno wagon silnikowy, jak i doczepne.
W budowie zespołów trakcyjnych, zamiast indywidualnych wózków dla każdego z wagonów, bywają wykorzystywane wózki wspólne systemu Jacobsa.
Zespoły trakcyjne są wyposażone w sprzęgi umożliwiające połączenie kilku zespołów w dłuższy, pojemniejszy skład pasażerski. 
Elektryczne zespoły trakcyjne wymagają dostępu przewoźnika do odpowiedniego zaplecza, odmiennego od typowych lokomotywowni i wagonowni. W Polsce do jednostek wyspecjalizowanych w eksploatacji i obsłudze zespołów trakcyjnych należą m.in. stacje postojowe Gdynia Cisowa i Warszawa Szczęśliwice obsługujące EZT, zaplecza techniczne na stacjach kolejowych (np. lokomotywownia Kołobrzeg przestawiona na utrzymanie SZT), sprywatyzowane Zakłady Naprawcze Taboru Kolejowego w Mińsku Mazowieckim, warszawskie Centrum Serwisowe Pociągów Dużych Prędkości.
Przeznaczenie.
Zespoły trakcyjne przeznaczone do ruchu aglomeracyjnego (tzw. podmiejskiego), w tym systemów szybkiej kolei miejskiej i metra, charakteryzują się wysokim przyspieszeniem rozruchu i znacznym opóźnieniem hamowania. Pojazdy dedykowane kolei aglomeracyjnej są wyposażone w większą niż w innych zespołach trakcyjnych liczbę drzwi wejściowych oraz większą liczbę miejsc stojących. 
Pojazdy reprezentujące zespoły trakcyjne dla ruchu lokalnego są wyposażone w mniejszą liczbę drzwi niż zespoły dla kolei aglomeracyjnych. Do niedawna za maksymalną prędkość konstrukcyjną takich zespołów określano 110–120 kilometrów na godzinę, współcześnie wiele zespołów trakcyjnych tego rodzaju ma możliwość kursowania z prędkością do 160 kilometrów na godzinę.
Dalekobieżne zespoły trakcyjne charakteryzuje wysoka prędkość konstrukcyjna (160–200 km/h). Konstrukcja i wyposażenie wagonów takiego zespołu zapewnia odpowiednio wygodną podróż. Zespoły takie mają zazwyczaj od trzech do siedmiu wagonów. 
Rodzaje zespołów trakcyjnych.
W zależności od rodzaju napędu wyróżnia się:
Przy obsłudze połączeń na odcinkach częściowo zelektryfikowanych bywają stosowane zespoły trakcyjne spalinowo-elektryczne, zwane "bimodalnymi" lub "hybrydowymi zespołami trakcyjnymi").
Właściwości silnika spalinowego uniemożliwiają bezpośrednie przenoszenie mocy silnika na osie napędne pojazdu, niezbędne jest więc zastosowanie skomplikowanego układu napędowego z odpowiednią przekładnią. Już w początkach XX wieku eksperymentowano z autonomicznymi elektrycznymi zespołami trakcyjnymi, złożonymi z wagonów akumulatorowych (pruskie pojazdy AT3 konstrukcji inżyniera Gustava Wittfelda). W latach 2014–2015 równolegle w Japonii (regularnie na linii Utsunomiya – Karasuyama) i Wielkiej Brytanii (na próbę na trasie Harwich – Manningtree) rozpoczęto eksploatację akumulatorowych zespołów trakcyjnych wyposażonych w nowoczesne, wydajne zasobniki energii.

</doc>
<doc id="592728" url="https://pl.wikipedia.org/wiki?curid=592728" title="Gmina Karksi">
Gmina Karksi

Gmina Karksi (est. "Karksi vald") – gmina wiejska w Estonii, w prowincji Viljandi.
W wyniku reformy z 2017 roku gmina weszła w skład nowo utworzonej gminy Mulgi.
W skład gminy wchodzi:

</doc>
<doc id="592729" url="https://pl.wikipedia.org/wiki?curid=592729" title="Przylądek Olutorski">
Przylądek Olutorski

Przylądek Olutorski (ros. "мыс Олюторский") - górzysty przylądek w Rosji; stanowi południowy kraniec Półwyspu Olutorskiego; współrzędne geograficzne .
Leży w Kraju Kamczackim nad Morzem Beringa. 

</doc>
<doc id="592730" url="https://pl.wikipedia.org/wiki?curid=592730" title="2 Pułk Ułanów (LWP)">
2 Pułk Ułanów (LWP)

2 Pułk Ułanów – oddział kawalerii Wojska Polskiego.
Sformowany między marcem a czerwcem 1944 roku w Trościańcu w ZSRR
Większość żołnierzy pochodziła z terenów ZSRR. Barwy identyczne jak w 2 Pułku Ułanów Grochowskich.
Uzbrojenie całkowicie radzieckie. Konie początkowo rasy mongolskiej, po wkroczeniu na tereny za Bugiem – polskie. Stan osobowy: ok. 1150 ludzi.
Proporczyk na lance i na mundur biało-granatowy.
Działania jednostki.
Po marszu na trasie Kijów-Żytomierz-Orżew 28 lipca pułk sforsował Bug, wkroczył do Chełma, następnie Lublina, gdzie pomagał organizować władze.
15 sierpnia 1944 przedefilował ulicami Lublina. W dniach 2-13 września walczył na przyczółku warecko-magnuszewskim, następnie o przyczółki warszawskie. Od października do grudnia 1944 na froncie w okolicy Karczewa.
W czasie ofensywy styczniowej pułk sforsował Wisłę od strony Służewca i wkroczył do Warszawy. Następnie pomaszerował na Bydgoszcz i Pomorze.
1 marca 1945 roku 2. i 3. pułki 1 Brygady Kawalerii szarżowały pod Borujskiem.
W pościgu pułk osiągnął linię brzegową w Mrzeżynie, gdzie 18 marca dokonał zaślubin Polski z morzem.
W końcu kwietnia 1 Brygada Kawalerii przekroczyła Odrę i wzięła udział w operacji berlińskiej. W początkach maja pułk działał nad Hawelą, wreszcie doszedł do Łaby, po czym skierowano go do kraju.
W związku z utworzeniem 1 Warszawskiej Dywizji Kawalerii przeformowano go według etatów pokojowych.
Pułk rozformowano w marcu 1947.
Sztandar pułku.
Sztandar został ufundowany przez społeczeństwo ziemi koszalińskiej i 20 października 1946 roku wręczony w Gryficach. Po rozformowaniu jednostki przekazany do Muzeum WP w Warszawie.

</doc>
<doc id="592731" url="https://pl.wikipedia.org/wiki?curid=592731" title="Gmina Kolga-Jaani">
Gmina Kolga-Jaani

Gmina Kolga-Jaani (est. "Kolga-Jaani vald") – gmina wiejska w Estonii, w prowincji Viljandi.
W skład gminy wchodzi:

</doc>
<doc id="592732" url="https://pl.wikipedia.org/wiki?curid=592732" title="Gmina Kõo">
Gmina Kõo

Gmina Kõo (est. "Kõo vald") – gmina wiejska w Estonii, w prowincji Viljandi.
W skład gminy wchodzi 15 wsi: Arjassaare, Arussaare, Kangrussaare, Kirivere, Koksvere, Kõo, Loopre, Maalasti, Paaksima, Paenasti, Pilistvere, Saviaugu, Soomevere, Unakvere oraz Venevere.

</doc>
<doc id="592734" url="https://pl.wikipedia.org/wiki?curid=592734" title="Gmina Kõpu">
Gmina Kõpu

Gmina Kõpu (est. "Kõpu vald") – gmina wiejska w Estonii, w prowincji Viljandi.
W wyniku reformy z 2017 roku weszła w skład nowo utworzonej gminy Sakala Północna.
W skład gminy wchodzi:

</doc>
<doc id="592737" url="https://pl.wikipedia.org/wiki?curid=592737" title="Gmina Paistu">
Gmina Paistu

Gmina Paistu (est. "Paistu vald") – była gmina wiejska w Estonii, w prowincji Viljandi. 
Po wyborach samorządowych w dniu 20 października 2013 r. gmina została połączona z Gminą Pärsti, Gminą Saarepeedi i Gminą Viiratsi, w wyniku czego powstała Gmina Viljandi.
Gmina Paistu składała się z 16 wsi: Aidu, Hendrikumõisa, Holstre, Intsu, Kassi, Lolu, Loodi, Luiga, Mustapali, Paistu, Pirmastu, Pulleritsu, Rebase, Sultsi, Tömbi i Viisuküla.

</doc>
<doc id="592739" url="https://pl.wikipedia.org/wiki?curid=592739" title="Gmina Pärsti">
Gmina Pärsti

Gmina Pärsti (est. "Pärsti vald") – była gmina wiejska w Estonii, w prowincji Viljandi. Po wyborach samorządowych w dniu 20 października 2013 r. gmina została połączona z Gminą Paistu, Gminą Saarepeedi i Gminą Viiratsi, w wyniku czego powstała Gmina Viljandi.
Skład gminy:

</doc>
<doc id="592740" url="https://pl.wikipedia.org/wiki?curid=592740" title="Baraka">
Baraka

Baraka ( "baraka") – z arabskiego „błogosławieństwo”. Dar, jakim obdarzył proroka Mahometa Allah. Muzułmanie wierzą, że każdy prorok od Adama do Mahometa obdarzony jest podobną opieką, a ponadto nieomylnością w sprawach wiary. Dlatego też Mahometa nazywa się często "al-insān al-kāmil" () (dosł. „człowiek doskonały”).
"Baraka" to starodawne słowo sufich. Oznacza błogosławieństwo, esencję życia, od której rozpoczyna się ewolucja.

</doc>
<doc id="592741" url="https://pl.wikipedia.org/wiki?curid=592741" title="Gmina Saarepeedi">
Gmina Saarepeedi

Gmina Saarepeedi (est. "Saarepeedi vald") – była gmina wiejska w Estonii, w prowincji Viljandi. Po wyborach samorządowych w dniu 20 października 2013 r. gmina została połączona z Gminą Paistu, Gminą Pärsti i Gminą Viiratsi, w wyniku czego powstała Gmina Viljandi.
W skład gminy wchodziło:

</doc>
<doc id="592742" url="https://pl.wikipedia.org/wiki?curid=592742" title="Gmina Suure-Jaani">
Gmina Suure-Jaani

Gmina Suure-Jaani (est. "Suure-Jaani vald") – gmina wiejska w Estonii, w prowincji Viljandi.
W skład gminy wchodzi:

</doc>
<doc id="592743" url="https://pl.wikipedia.org/wiki?curid=592743" title="Perro de Presa Mallorquin">
Perro de Presa Mallorquin



</doc>
<doc id="592744" url="https://pl.wikipedia.org/wiki?curid=592744" title="Walentin Afonin">
Walentin Afonin

Walentin Iwanowicz Afonin (ros. Валентин Иванович Афонин, ur. 22 grudnia 1939 we Włodzimierzu nad Klaźmą, zm. 1 kwietnia 2021) – rosyjski piłkarz, reprezentant Związku Radzieckiego, trener piłkarski.
Kariera sportowa.
Grał jako obrońca. Przez wiele lat reprezentował barwy zespołu SKA Rostów nad Donem, ale tytuł mistrza ZSRR udało mu się zdobyć podczas trzyletniego pobytu w stołecznym CSKA Moskwa w 1970. W reprezentacji ZSRR zadebiutował 4 września 1965 w meczu z Jugosławią. Karierę reprezentacyjną kończył również spotkaniem z Jugosławią 28 października 1970. Rozegrał 42 spotkania w radzieckiej kadrze. Uczestniczył w dwóch turniejach mistrzostw świata: w 1966 (4. miejsce) i 1970. Brał udział w mistrzostwach Europy w 1968 (4. miejsce). Pracował również jako grający asystent trenera w SKA Rostów nad Donem (w 1972) i pierwszy trener SKA Chabarowsk (w 1983).

</doc>
<doc id="592745" url="https://pl.wikipedia.org/wiki?curid=592745" title="Gmina Tarvastu">
Gmina Tarvastu

Gmina Tarvastu (est. "Tarvastu vald") – gmina wiejska w Estonii, w prowincji Viljandi.
W skład gminy wchodzi:

</doc>
<doc id="592746" url="https://pl.wikipedia.org/wiki?curid=592746" title="Gmina Viiratsi">
Gmina Viiratsi

Gmina Viiratsi (est. "Viiratsi vald") – była gmina wiejska w Estonii, w prowincji Viljandi. Po wyborach samorządowych w dniu 20 października 2013 r. gmina została połączona z Gminą Paistu, Gminą Pärsti i Gminą Saarepeedi, w wyniku czego powstała Gmina Viljandi.
W skład gminy wchodzi:

</doc>
<doc id="592747" url="https://pl.wikipedia.org/wiki?curid=592747" title="Fatiha">
Fatiha



</doc>
<doc id="592748" url="https://pl.wikipedia.org/wiki?curid=592748" title="Bauska">
Bauska

Bauska (lit. "Bauskė", niem., "Bauske", hist. nazwa polska: "Bowsk", jidysz בויסק, "Bojsk") – miasto w południowej części Semigalii na Łotwie, położone niedaleko granicy z Litwą, siedziba okręgu.
Historia.
Bowsk po raz pierwszy wspominany jest w 1443 r. Jego historia wiąże się nierozerwalnie z dziejami inflancką gałęzią zakonu krzyżackiego. W latach 1443–1456 Zakon wybudował w tym miejscu, nieopodal miejscowości Vairogmiests, zamek Bauskenberg. Wzniesiono go w widłach rzek Mēmele (Niemenek) i Mūsa (Musza), które łącząc się tworzą Lelupę. Była to największa twierdza w całym regionie, broniąca dostępu na Litwę oraz do późniejszej domeny Radziwiłłów – Birż. W 1561 r. wraz z całymi Inflantami Bowsk został przyłączony jako ziemie lenne do Rzeczypospolitej. W 1584 r. połączono Vairogmiests i osadę zamkową Bauska w jeden organizm. Dziesięć lat później, w 1594 r., powstał w niej pierwszy murowany kościół pod wezwaniem Ducha Świętego. W 1609 r. lennik Rzeczypospolitej, książę Fryderyk Kettler, nadał Bowskowi prawa miejskie i herb przedstawiający lwa na czerwonym polu. Kolejny przywilej – budowy ratusza – miasto otrzymało w 1615 r.
Po zajęciu Mitawy przez Szwedów w 1622 r. zamek w Bowsku stał się siedzibą książąt Kurlandii. Zdobyty przez Szwedów 27 września 1625 r. i znacząco przez nich umocniony stał się na kilka lat ich bazą wypadową na okoliczne ziemie litewskie. Próby odbicia zamku przez dłuższy czas spełzały na niczym. 18 lutego, dzięki przygotowanej zasadzce w pobliżu twierdzy, Litwini zadali Szwedom pewne straty. Również na początku lipca 1626 r. oddział wojewodzica smoleńskiego Mikołaja Abramowicza rozgromił grupę 110 żołnierzy szwedzkich, którzy wyszli z twierdzy, biorąc do niewoli 30 jeńców. Jednak dopiero 18 maja 1628 r. Szwedzi poddali zamek wojskom wojewody smoleńskiego Aleksandra Gosiewskiego. Po raz ostatni Szwedzi zdobyli Bowsk w 1658 r. Opuścili go już jednak dwa lata później na mocy pokoju oliwskiego w 1660 r.
Ruiny XV-wiecznego Zamku Bowskiego.
Gospodarka.
W mieście rozwinął się przemysł włókienniczy, spożywczy oraz cementowy.

</doc>
<doc id="592749" url="https://pl.wikipedia.org/wiki?curid=592749" title="3 Pułk Ułanów (LWP)">
3 Pułk Ułanów (LWP)

3 Pułk Ułanów (3 p.uł.) – oddział kawalerii Wojska Polskiego.
Pułk sformowany został w okresie marzec-czerwiec 1944 w Trościańcu w ZSRR na mocy rozkazu nr 0038 z 8 maja 1944. Barwy pokrywały się z 3 pułkiem ułanów śląskich. Uzbrojenie radzieckie.
Po przekroczeniu Bugu pułk wkroczył do Lublina, wykonując zadania związane z ochroną PKWN. Uczestniczył też, podobnie jak 2 pułk ułanów, w likwidacji struktur polskiego państwa podziemnego i Armii Krajowej. Pułk walczył następnie na przyczółku warecko-magnuszewskim, przełamywał Wał Pomorski, wziął udział w szarży pod Borujskiem, a potem w operacji berlińskiej. 7 maja 1945 roku dotarł do Łaby. 9 maja dotarł do Wandlitz. 15 maja przeszedł na stan pokojowy. Rozformowanie pułku nastąpiło w marcu 1947 roku.
Proporczyk na lance i na mundur żółto-biały.
Dowódcy pułku.
Pułkiem dowodziło siedmiu oficerów:
Sztandar pułku.
Ufundowany przez społeczeństwo ziemi szczecińskiej i 20 października 1946 wręczony w Gryficach. Po rozformowaniu jednostki został przekazany do Muzeum WP w Warszawie.

</doc>
<doc id="592752" url="https://pl.wikipedia.org/wiki?curid=592752" title="Atlético Nacional">
Atlético Nacional

Club Atlético Nacional S.A. – kolumbijski klub piłkarski z siedzibą w mieście Medellín, stolicy departamentu Antioquia. Występuje w rozgrywkach Categoría Primera A. Swoje domowe mecze rozgrywa na obiekcie Estadio Atanasio Girardot.
Historia.
Klub założony został 7 marca 1947 roku pod nazwą "Atlético Municipal".
Nacional to pierwszy klub kolumbijski, który zdobył Copa Libertadores (w 1989). Zdołał także drugi raz dotrzeć do finału w 1995, jednak został pokonany przez Gremio Porto Alegre. W 1989 drużyna zdobyła puchar opierając się tylko na zawodnikach krajowych, z czego wziął się przydomek ""Puros Criollos".
Atletico Nacional jest klubem, który spośród klubów Kolumbii odniósł najwięcej sukcesów międzynarodowych i stąd nazywany też bywa "El Rey de Copas"" (co znaczy "Król Pucharów"). W 1989 zdobyli Copa Libertadores, dwukrotnie (1990 i 1997) Copa Interamericana oraz także dwukrotnie Copa Merconorte (1998 i 2000).
Klub ośmiokrotnie zdobywał mistrzostwo Kolumbii (od 1991 rozgrywki ligi kolumbijskiej występują pod nazwą Copa Mustang): 1954, 1973, 1976, 1981, 1991, 1994, 1999 (kiedy był tylko jeden mistrz na rok) i w 2005 w pierwszej połowie.
Znani gracze.
W Atlético Nacional grali tacy zawodnicy jak m.in. Juan Pablo Ángel, Faustino Asprilla, René Higuita, Víctor Aristizábal, Andres Escobar, Mauricio „Chicho” Serna, César Cueto, Nelson Gutiérrez, Iván Córdoba czy Víctor Ibarbo.
Stroje.
Drużyna nosi białe koszulki w zielone, pionowe paski.

</doc>
<doc id="592753" url="https://pl.wikipedia.org/wiki?curid=592753" title="Języki tupi-guarani">
Języki tupi-guarani

Języki tupi-guarani – rodzina języków autochtonicznej ludności Ameryki Południowej, należąca do większej rodziny języków tupi.
Do rodziny tupi-guarani zalicza się język guarani oraz inne jego formy i dialekty. Guarani jest jednym z dwóch języków urzędowych Paragwaju (obok hiszpańskiego).
Językiem guarani posługują się wschodnioboliwijscy Guarani, Chawuncu lub Chiriguano. W Boliwii mówi nim około 34 tys. ludzi. W Argentynie 15 tys. ludzi (głównie w Jujuy). Około 304 używa tego języka w paragwajskim Chaco.
Ponadto języki tej grupy występują w płn. Boliwii oraz na rozległych obszarach centralnej części Amazonii.

</doc>
<doc id="592754" url="https://pl.wikipedia.org/wiki?curid=592754" title="Atletico Nacional Medellin">
Atletico Nacional Medellin



</doc>
<doc id="592757" url="https://pl.wikipedia.org/wiki?curid=592757" title="Półwysep Gowiena">
Półwysep Gowiena

Półwysep Gowiena (ros. "полуостров Говена") – półwysep w azjatyckiej części Rosji, w Kraju Kamczackim.
Leży nad Morzem Beringa, pomiędzy zatokami Korfską i Olutorską, na południowym krańcu leży Przylądek Gowiena; długość około 90 km; powierzchnia górzysta, leży na nim częściowo jedno z pasm Gór Koriackich (Pyłginskij chriebiet), wysokość do 1116 m n.p.m.
Dużą część półwyspu zajmuje Rezerwat Koriacki.

</doc>
<doc id="592758" url="https://pl.wikipedia.org/wiki?curid=592758" title="Władcy Mercji">
Władcy Mercji

Władcy Mercji – królowie anglosaskiego królestwa Mercji.

</doc>
<doc id="592761" url="https://pl.wikipedia.org/wiki?curid=592761" title="Skandynawistyka">
Skandynawistyka

Skandynawistyka – nauka zajmująca się badaniem kultury, historii, literatury i dziejów narodów skandynawskich.
Kierunek ten obejmuje naukę w takich dziedzinach, jak filologia szwedzka, norweska czy duńska.
W Polsce studia skandynawistyczne istnieją na Uniwersytecie Adama Mickiewicza w Poznaniu (Katedra Skandynawistyki Uniwersytetu im. Adama Mickiewicza w Poznaniu), Uniwersytecie Gdańskim, Uniwersytecie SWPS w Warszawie, Uniwersytecie Szczecińskim i w Krakowie w Wyższej Szkole Europejskiej im. ks. Józefa Tischnera. Na innych uczelniach można studiować również poszczególne filologie skandynawskie – np. filologię szwedzką na Uniwersytecie Jagiellońskim w Krakowie.

</doc>
<doc id="592766" url="https://pl.wikipedia.org/wiki?curid=592766" title="Plön">
Plön

Plön (duń. "Pløn", pol. hist. "Płonia") – miasto powiatowe w Niemczech w kraju związkowym Szlezwik-Holsztyn, siedziba powiatu Plön oraz związku gmin Großer Plöner See. Liczy ok. 12,8 tys. mieszkańców. Otoczone jest przez jeziora, z których największe to Großer Plöner See.
Historia.
We wczesnym średniowieczu ośrodek polityczny słowiańskiego plemienia Wagrów, wchodzących w skład Związku Obodryckiego. Według kronikarza Helmolda znajdowała się tu świątynia bogini Podagi. Prawdopodobnie tu zginął książę Budiwoj w starciu z władcą Obodrytów Krutem.

</doc>
<doc id="592767" url="https://pl.wikipedia.org/wiki?curid=592767" title="OICA">
OICA



</doc>
<doc id="592768" url="https://pl.wikipedia.org/wiki?curid=592768" title="Norman Robert Pogson">
Norman Robert Pogson

Norman Robert Pogson (ur. 23 marca 1829 w Nottingham, zm. 23 czerwca 1891 w Madrasie) – angielski astronom, odkrywca 8 planetoid.
Życiorys.
Od wczesnych lat interesował się astronomią, już w wieku 18 lat obliczył orbity dwóch komet. W 1851 został asystentem w obserwatorium George’a Bishopa w Regent’s Park w Londynie, a wkrótce potem asystentem w Radcliffe Observatory przy Uniwersytecie Oksfordzkim. W 1859 opuścił obserwatorium, gdyż otrzymał stanowisko dyrektora w prywatnym Hartwell Observatory. Na początku 1861 przeniósł się do Madrasu, gdzie rozpoczął pracę w tamtejszym obserwatorium. Odkrył tam pięć planetoid i osiem gwiazd zmiennych. Przez wiele lat pracował także nad rewizją Madras Catalogue Taylora zawierającego opis ponad 11 tysięcy gwiazd oraz nad własnym atlasem gwiazd zmiennych, żadnej z tych pracy nie udało mu się jednak ukończyć za życia. Łącznie skatalogował około 60 tysięcy gwiazd na podstawie własnych obserwacji.
Jego najważniejszym dokonaniem była obserwacja, iż w systemie wielkości gwiazdowej wprowadzonym przez Hipparchosa gwiazdy pierwszej wielkości są około 100 razy jaśniejsze od gwiazd szóstej wielkości. Obliczył, że dla gwiazd różniących się o jedną wielkość gwiazdową czynnik ten, zwany czynnikiem Pogsona, wynosi 1001/5, czyli w przybliżeniu 2,512.
Łącznie odkrył 8 planetoid. Odkrył także 21 gwiazd zmiennych. Był kierownikiem obserwatorium w Madrasie przez 30 lat aż do śmierci.
Jego imieniem nazwano planetoidę (1830) Pogson oraz krater Pogson na Księżycu.

</doc>
<doc id="592769" url="https://pl.wikipedia.org/wiki?curid=592769" title="Obrzędy chrześcijańskiego wtajemniczenia dorosłych">
Obrzędy chrześcijańskiego wtajemniczenia dorosłych



</doc>
<doc id="592770" url="https://pl.wikipedia.org/wiki?curid=592770" title="Działo bezodrzutowe">
Działo bezodrzutowe

Działo bezodrzutowe – działo, w którym zjawisko odrzutu zostało silnie zredukowane dzięki przekierowaniu części gazów prochowych powstałych przy strzale w przeciwną stronę niż kierunek lotu pocisku. Gazy wydostają się poprzez specjalne dysze lub otwory umieszczone w zamku działa. Naboje do dział bezodrzutowych mają łuski z otworami pozwalającymi na ucieczkę części gazów prochowych.
Zaletami tego rozwiązania są małe siły działające na konstrukcję (spowodowane brakiem odrzutu), a przez to możliwość obniżenia masy urządzenia. Pozwala to umieszczać broń tego typu na lekkich podstawach trójnożnych, samochodach terenowych i lekkich przyczepach. Uzbrojenie tego typu cechuje się niskim kosztem wytworzenia.
Do wad można zaliczyć: małą prędkość wylotową pocisków, zmniejszającą zasięg i energię kinetyczną, powstawanie niebezpiecznej strefy z tyłu działa (spowodowanej wylatującymi gazami prochowymi) oraz trudność w użytkowaniu działa w pomieszczeniach zamkniętych. Innym problemem jest większa masa ładunku miotającego spowodowana tym, że pewien jego procent musi zostać spożytkowany na wytworzenie gazów tworzących siłę przeciwstawną odrzutowi. Powoduje to zwiększenie ciężaru amunicji, przy takiej samej masie i energii kinetycznej pocisku, co w artylerii klasycznej (bez charakterystyk bezodrzutowych).
Od granatnika przeciwpancernego różni się gwintowaną lufą, która nadaje pociskom ruch obrotowy dla stabilizacji; granatniki są z reguły gładkolufowe, a pociski stabilizowane brzechwowo (w przypadku mniejszych dział jak Carl Gustaf, określeń tych używa się czasem wymiennie).
Dzięki małej masie i niewielkim wymiarom mają dużą manewrowość. Wykorzystywane są w wojskach powietrznodesantowych i oddziałach specjalnych do zwalczania opancerzonych wozów bojowych. Pozwalają na duże nasycenie jednostek piechoty stosunkowo skuteczną bronią przeciwpancerną. 

</doc>
<doc id="592772" url="https://pl.wikipedia.org/wiki?curid=592772" title="N.R. Pogson">
N.R. Pogson



</doc>
<doc id="592773" url="https://pl.wikipedia.org/wiki?curid=592773" title="Norman Pogson">
Norman Pogson



</doc>
<doc id="592774" url="https://pl.wikipedia.org/wiki?curid=592774" title="Filologia duńska">
Filologia duńska

Filologia duńska – nauka (kierunek studiów) o języku, literaturze, kulturze, historii i dziejach Duńczyków i Danii.
Zakres zajęć obejmuje m.in. teorię języka, naukę gramatyki, translatoryki, lingwistyki. Dodatkowo studenci na tym kierunku poznają dzieła naukowe wybitnych Duńczyków i zapoznają się z pracami naukowców duńskich.
Na niektórych uniwersytetach (np. Uniwersytet im. Adama Mickiewicza w Poznaniu czy Uniwersytet Gdański) filologia duńska nauczana jest w ramach skandynawistyki.
Zobacz też:

</doc>
<doc id="592775" url="https://pl.wikipedia.org/wiki?curid=592775" title="Pogson">
Pogson



</doc>
<doc id="592776" url="https://pl.wikipedia.org/wiki?curid=592776" title="Eligiusz Grabowski">
Eligiusz Grabowski

Eligiusz Zygmunt Grabowski (ur. 15 stycznia 1935 w Warszawie, zm. 1 sierpnia 2021) – polski kolarz szosowy i przełajowy, mistrz i reprezentant Polski. Najlepszy polski kolarz szosowy w 1957 według klasyfikacji PZKol i challenge redakcji Przeglądu Sportowego.
Życiorys.
Był zawodnikiem Włókniarza Legnica (1947–1950) i Gwardii Warszawa.
W 1953 zwyciężył w górskich mistrzostwach Polski, w 1959 został przełajowym mistrzem Polski. Na mistrzostwach Polski w wyścigu ze startu wspólnego wywalczył w 1954 drugie miejsce. W tym samym roku został także wicemistrzem Polski w torowym wyścigu drużynowym na 4000 m na dochodzenie.
W 1954 został akademickim wicemistrzem świata, w 1957 reprezentował Polskę na mistrzostwach świata, ale nie ukończył wyścigu ze startu wspólnego.
Trzykrotnie startował w Wyścigu Pokoju: w 1954 i 1957 go nie ukończył, a w 1955 zajął w końcowej klasyfikacji 30. miejsce. Trzykrotnie zajmował miejsce w pierwszej dziesiątce Wyścigu Dookoła Polski: w 1955 był dziewiąty, w 1956 – piąty, w 1957 – dziesiąty. W 1957 zwyciężył w kryterium ulicznym o Puchar "Dziennika Łódzkiego".
W 1957 zajął trzecie miejsce w klasyfikacji generalnej wyścigu Berliner Etappenfahrt. Stawał na podium etapów Wyścigu Pokoju (2. na 2. etapie w 1954) i Wyścigu Dookoła Polski (2. na 6. etapie w 1956).
W 1957 był klasyfikowany jako najlepszy kolarz szosowy w klasyfikacji PZKol i challenge redakcji Przeglądu Sportowego.

</doc>
<doc id="592778" url="https://pl.wikipedia.org/wiki?curid=592778" title="Przylądek Gowiena">
Przylądek Gowiena

Przylądek Gowiena (ros. "мыс Говена") - przylądek w Rosji; stanowi południowy kraniec Półwyspu Gowiena; współrzędne geograficzne .
Leży w Kraju Kamczackim nad Morzem Beringa. 
Przylądek znajduje się na terenie Rezerwatu Koriackiego. 

</doc>
<doc id="592780" url="https://pl.wikipedia.org/wiki?curid=592780" title="Filologia norweska">
Filologia norweska

Filologia norweska, nauka o języku, literaturze, kulturze, historii i dziejach Norwegów. Zakres zajęć obejmuje m.in. teorię języka, naukę gramatyki, translatoryki, lingwistyki. Dodatkowo studenci na tym kierunku poznają dzieła naukowe wybitnych Norwegów i zapoznają się z pracami naukowców norweskich. Na filologii norweskiej uczony jest zarówno język Bokmål jak i język nynorsk.
Na niektórych uniwersytetach (np. Uniwersytet im. Adama Mickiewicza w Poznaniu) filologia norweska nauczana jest w ramach skandynawistyki.

</doc>
<doc id="592781" url="https://pl.wikipedia.org/wiki?curid=592781" title="Działo okrętowe">
Działo okrętowe

Działo okrętowe – działo stosowane na okręcie. Najczęściej są to konstrukcje zaprojektowane specjalnie w tym celu, ale zdarzają się też działa lądowe przystosowywane do montowania na pokładach. Działa takie mają specjalną podstawę morską. 
Działa okrętowe w dawnych czasach były montowane w ambrazurach, następnie w kazamatach a obecnie w wieżach. Na mniejszych okrętach spotyka się montowanie dział bezpośrednio na pokładzie bez wieży. Takie montowanie występowało na większości okrętów podwodnych.
Kalibry XX-wiecznych dział morskich wynoszą zwykle od 70 mm do 460 mm, zaś morskich dział przeciwlotniczych od 20 mm do 130 mm. Często stosuje się też działa uniwersalne, czyli działa mogące zwalczać cele nawodne (naziemne) i cele powietrzne.
Pierwsze działa okrętowe pojawiły się w okolicach XIV wieku.

</doc>
<doc id="592782" url="https://pl.wikipedia.org/wiki?curid=592782" title="Obrzęd chrześcijańskiego wtajemniczenia dorosłych">
Obrzęd chrześcijańskiego wtajemniczenia dorosłych

Obrzęd chrześcijańskiego wtajemniczenia dorosłych, OCWD (łac. "Ordo initiationis christianae adultorum", "OICA") — dokument Kongregacji ds. Kultu Bożego z 1972 roku, dotyczący katechumenatu dorosłych, wraz ze schematami liturgii jego poszczególnych etapów. Stanowi instrukcję liturgiczną oraz rytuał udzielania sakramentów chrztu, bierzmowania i Eucharystii. Obrzęd dotyczy wtajemniczenia w wiarę przede wszystkim dorosłych, którzy pragną stać się chrześcijanami i włączyć się do wspólnoty Kościoła Katolickiego. Adresowany jest także do starszych dzieci, które osiągnęły wystarczający poziom, by zrozumieć istotę chrześcijańskiej wiary, a które decyzją rodziców mają zostać włączone do katolickiej wspólnoty.
Ranga i znaczenie dokumentu.
Obrzęd jest ważnym dopełnieniem Reformy liturgicznej soboru watykańskiego II. Stanowi pierwszy krok przywrócenia w Kościele katechumenatu na skalę powszechną.
Ze względu na wagę dokumentu, polskie wydanie obrzędów zawiera trzy dekrety zatwierdzające jego publikację:
Według Williama Harmlessa SJ, kiedy w 1972 r. Watykan promulgował "Obrzędy chrześcijańskiego wtajemniczenia dorosłych" (OCWD) wykazał nieoczekiwany radykalizm. Prawdziwym celem dokumentu było odwrócenie tysiącletniej praktyki i postawy Kościoła zachodniego do tych kwestii. Ralph Keifer opisał to jako rewolucję liturgiczną: „pod egidą Soboru powszechnego, za aprobatą Rzymu i z podpisem papieża podstawowe obrzędy wtajemniczenia… zostały odwrócone do góry nogami i wywrócone z wewnątrz na wierzch, zwiastując wołanie o rozpoczęcie reformy i odnowę najbardziej radykalnego rodzaju”. Harmless wskazał, że cały projekt można łatwo oswoić, rozwodnić lub zignorować, ponieważ wprowadza on rzeczy radykalnie różne od wielu nawyków liturgicznych, duszpasterskich i katechetycznych odziedziczonych przez Kościół. Zauważa on również, że dokument ten zawiera jedynie najbardziej podstawowy zarys, który należy uzupełnić dogłębnymi badaniami praktyki Ojców Kościoła, którzy byli ekspertami w dziedzinie inicjacji chrześcijańskiej.
Treść i układ obrzędów.
Wprowadzenie ogólne nt. wtajemniczenia chrześcijańskiego.
We wstępie do obrzędów ukazano przy pomocy tekstów biblijnych fundamentalne znaczenie celebracji inicjacji chrześcijańskiej w Kościele. Człowiek, który uwierzył w naukę Jezusa przez chrzest zostaje zanurzony w śmierć Chrystusa, a następnie rodzi się do nowego życia w Chrystusie. Przez sakrament chrztu ludzie stają się członkami Kościoła. Natura tego sakramentu nie zezwala na powtórne jego udzielanie. Zwyczajnymi ministrami są biskupi, prezbiterzy i diakoni. Katechumenowi podczas wprowadzenia i samej celebracji towarzyszą rodzice chrzestni (łac. "patrini"). Obrzęd chrztu dokonuje się poprzez polanie głowy wodą specjalnie ku temu poświęconą, względnie poprzez zanurzenie. W tym samym momencie należy wypowiedzieć formułę chrzcielną "(N.) ja ciebie chrzczę w imię Ojca i Syna i Ducha Świętego". 

</doc>
<doc id="592786" url="https://pl.wikipedia.org/wiki?curid=592786" title="Ordo initiationis christianae adultorum">
Ordo initiationis christianae adultorum



</doc>
<doc id="592787" url="https://pl.wikipedia.org/wiki?curid=592787" title="Ordo Initiationis Christianae Adultorum">
Ordo Initiationis Christianae Adultorum



</doc>
<doc id="592788" url="https://pl.wikipedia.org/wiki?curid=592788" title="Estonistyka">
Estonistyka



</doc>
<doc id="592790" url="https://pl.wikipedia.org/wiki?curid=592790" title="Jan Bogusław Niemczyk">
Jan Bogusław Niemczyk

Jan Bogusław Niemczyk (ur. 7 lutego 1926 r. w Krakowie, zm. 25 grudnia 1990 r.) – ksiądz Kościoła Ewangelicko-Augsburskiego w Polsce, biblista, profesor nauk teologicznych, w latach 1980-1987 rektor Chrześcijańskiej Akademii Teologicznej w Warszawie.
Życiorys.
Był synem ks. Wiktora Niemczyka. Ukończył studia teologiczne na Wydziale Teologii Ewangelickiej Uniwersytetu Warszawskiego. Od 1966 był kierownikiem Katedry Języka Greckiego i Wiedzy Nowotestamentowej w Sekcji Teologii Ewangelickiej Chrześcijańskiej Akademii Teologicznej w Warszawie. W 1980 uzyskał tytuł profesora nadzwyczajnego. W latach 1980-1987 był rektorem ChAT.
Miał żonę Hannę Krakowiak, syna Pawła i córkę Zuzannę.

</doc>
<doc id="592791" url="https://pl.wikipedia.org/wiki?curid=592791" title="Kobylarzowy Żleb">
Kobylarzowy Żleb

Kobylarzowy Żleb (ok. 1420–1800 m n.p.m.) – głęboki żleb w Tatrach opadający w zachodnim kierunku z Czerwonego Grzbietu (z okolic Kobylarzowego Siodełka) do Doliny Miętusiej. Od południowej strony jego bardzo strome zbocza tworzą poszarpane turnie Litworowego Grzbietu zakończone Ratuszem Litworowym, od północy Kobylarzowa Turnia. Po północnej stronie z Kobylarzowej Turni opada do niego Szary Żleb tworzący boczne odgałęzienie. Jest głębokim wąwozem o stromych ścianach, wyciętych w przeszłości w skałach wapiennych przez język lodowca.
Wiosną obficie zakwitają tutaj typowe rośliny górskie, z których niektóre rosną tylko w Tatrach. Liczne kępy tworzy tu różeniec górski, len karpacki, skalnica dwuletnia, wiechlina alpejska, pojedynczymi kępkami rośnie rutewka orlikolistna, szczeliny skał porasta fiołek alpejski i jaskier alpejski. Całymi darniami występuje lepnica bezłodygowa tworząca poduszki i miniaturowe krzewinki szpalerowe płożące się po skałach – wierzba żyłkowana i alpejska, liczne gatunki skalnic i goryczek, powojnik alpejski, ostróżka tatrzańska i inne (w TPN wszystkie rośliny podlegają ochronie). Rosną tutaj także gnidosz Hacqueta, głodek kutnerowaty i traganek wytrzymały – bardzo rzadkie rośliny, w Polsce występujące tylko w Tatrach i to w nielicznych tylko miejscach.
Przejście Kobylarzowego Żlebu sprawia pewne problemy. Stromo pnąca się w górę ścieżka prowadzi jego dnem zasypanym piargami i rumowiskiem kamiennym. Łatwo o poślizgnięcie się na drobnych piargach osuwających się pod butami, należy więc zachować szczególną ostrożność, zwłaszcza podczas schodzenia w dół. W jednym miejscu, 30 min. przed wyjściem na Czerwony Grzbiet, podejście jest bardzo strome. Pokonać trzeba 12-metrowej wysokości próg skalny ubezpieczony łańcuchem. W zimie żlebem schodzą lawiny, w jego dolnej części pod Litworowym Grzbietem zalega płat śniegu aż do lata. W środkowej części znajduje się jaskinia Szara Studnia, a w górnej Jaskinia w Kobylarzowym Żlebie i tuż przy samym szlaku jaskinia Studnia na Szlaku.

</doc>
<doc id="592792" url="https://pl.wikipedia.org/wiki?curid=592792" title="Władcy Wesseksu">
Władcy Wesseksu

Królowie Wesseksu.
Dynastia Cerdica
Dynastia z Mercji
Dynastia Cerdica
W 927 roku doszło do ostatecznego zjednoczenia Anglii.

</doc>
<doc id="592794" url="https://pl.wikipedia.org/wiki?curid=592794" title="Wejście smoka">
Wejście smoka

Wejście smoka (ang. "Enter the Dragon", ) – hongkońsko-amerykański film akcji z 1973 roku.
W 2004 roku film został dodany przez National Film Preservation Board do listy filmów National Film Registry tworzących dziedzictwo kulturalne Stanów Zjednoczonych do przechowywania w Bibliotece Kongresu Stanów Zjednoczonych.
Fabuła.
Agent międzynarodowej organizacji wywiadowczej Braithwaite (Geoffrey Weeks), werbuje do misji szpiegowskiej mistrza sztuk walki, Lee (Bruce Lee). Ma on zdobyć informacje, które pomogą zdemaskować niejakiego Hana (Shih Kien), czerpiącego zyski z handlu narkotykami i prostytucji. W tym celu Lee udaje się na turniej na odległą wyspę.
Przed wyjazdem bohater dowiaduje się, że to jeden z ludzi Hana jest odpowiedzialny za śmierć jego siostry. Rozpoczyna się turniej. Lee wygrywa w kolejnych krwawych starciach z przeciwnikami. Tymczasem Han zaczyna podejrzewać, że ktoś poznał jego sekret.

</doc>
<doc id="592796" url="https://pl.wikipedia.org/wiki?curid=592796" title="Kopalnia Węgla Kamiennego „Gottwald”">
Kopalnia Węgla Kamiennego „Gottwald”

Gottwald – była kopalnia węgla kamiennego, która znajdowała się w Katowicach w dzielnicy Dąb, w okolicach ul. Chorzowskiej i ul. Jana Nepomucena Stęślickiego.
Historia.
W 1903 r. wystąpiono z wnioskiem o nadanie górnicze „Eminenz”. Budowę kopalni pod nazwą „Eminenz” rozpoczęto w lipcu 1904 r. Kardynał wrocławski Georg Kopp poświęcił miejsce pod budowę nowego szybu, któremu nadano jego imię „Jerzy” (niem: „Georg”),
a cała kopalnia przyjęła nazwę jego „Eminencji”. W 1905 została połączona z kopalnią „Waterloo”. Właścicielem kopalni był szpital świętego Ducha w Bytomiu i parafia katolicka w Chorzowie. Budowę zakończono w 1907 r. W 1928 r. dzierżawiła ją spółka akcyjna Huta Pokój. Od 1931 należała do Rudzkiego Gwarectwa Węglowego. W czasie okupacji zatrudniano w kopalni jeńców wojennych z obozów pracy zlokalizowanych na terenie Załęża. Po II wojnie światowej kopalnia należała do Katowickiego Związku Przemysłu Węglowego. W roku 1953 polska już kopalnia „Eminencja” zmienia nazwę na „Gottwald” (na cześć pierwszego komunistycznego prezydenta Czechosłowacji – Klementa Gottwalda). Z początkiem lat 70. XX w. wydobycie roczne kopalni przekroczyło 1 milion ton. W dniu 1 stycznia 1974 r. kopalnia „Gottwald” oraz sąsiednia kopalnia „Kleofas” z dzielnicy Załęże zostały połączone i nowa kopalnia przyjęła nazwę „Gottwald”. W 1979 r. wydobycie roczne kopalni wynosiło 2 797 331 ton. Od roku 1990 nazwa kopalni została w wyniku żądań załogi zmieniona na „Kleofas”. Eksploatacja została zakończona w 2004. Na terenach byłej kopalni w 2005 otwarto Silesia City Center. Pozostawiono trzy zabytkowe budynki kopalni (dwa widoczne na pocztówce) oraz szyb „Jerzy”.

</doc>
<doc id="592797" url="https://pl.wikipedia.org/wiki?curid=592797" title="Maria Norbert Szuwart">
Maria Norbert Szuwart

Udo Maria Norbert Szuwart, zwany Pater Norbert (ur. 15 stycznia 1942 w Bochum) – niemiecki duchowny mariawicki, arcybiskup Kościoła Zakonu Mariawitów w Niemczech.
31 października 1987 roku został biskupem Kościoła Zakonu Mariawitów w Niemczech. W 1988 roku został nominowany koadiutorem Marii Norberta Paulusa Maasa. Od 8 grudnia 1988 roku jest zwierzchnikiem Kościoła Zakonu Mariawitów w Niemczech. Rezyduje w Kolonii.
Bohater paradokumentalnego serialu "Himmlische Hilfe – Pater Norbert greift ein" nadawanego przez niemiecką stację telewizyjną RTL II.

</doc>
<doc id="592799" url="https://pl.wikipedia.org/wiki?curid=592799" title="Alen Bokšić">
Alen Bokšić

Alen Bokšić (wym. ; ur. 21 stycznia 1970 w Makarskiej) – chorwacki piłkarz grający na pozycji napastnika.
Kariera klubowa.
Jugosławia.
Bokšić urodził się w znanym nadmorskim kurorcie Makarska. Tam też młody Alen stawiał pierwsze piłkarskie kroki w małym klubie Zmaj. Już jako 17-latek Bokšić trafił do jednej z najlepszych drużyn Chorwacji, wtedy jeszcze Jugosławii, Hajduka Split. W pierwszym sezonie (1987/1988) najczęściej wchodził na boisko z ławki rezerwowych i zdołał nawet zdobyć 2 bramki w 1. lidze Jugosławii. W sezonie 1988/1989 był już zawodnikiem pierwszego składu i będąc jeszcze nastolatkiem radził sobie coraz lepiej. Zdobył 7 bramek, a w sezonie 1990/1991 kolejne 12. Wtedy wielkie europejskie zaczęły się przyglądać talentowi Alena, jednak na jeszcze jeden sezon został w Hajduku i odszedł z niego dopiero latem 1991 tuż po zdobyciu zwycięskiego gola w finale Pucharu Jugosławii ze Crveną Zvezdą Belgrad. Z Hajdukiem, w barwach którego zdobył 60 bramek, zdobył także Puchar Ligi Jugosłowiańskiej w latach 1987 i 1991.
Francja.
Bokšić trafił do Francji, do Olympique Marsylia. Jednak w zespole tym było już 3 obcokrajowców w składzie i Alen musiał zostać wypożyczony do AS Cannes. Ciągle jednak odnosił kontuzje, co pozwoliło mu zagrać tylko w jednym meczu w lidze – 21 grudnia 1991 z Olympique Lyon (0:0). W Olympique Marsylia zagrał za to w następnym sezonie (1992/1993). Zadebiutował już w 1. kolejce ligowej 8 sierpnia 1992 w wygranym 2:1 meczu z Toulouse FC. Przez cały sezon zagrał w 37 na 38 możliwych meczów, stworzył bramkostrzelny atak z Niemcem Rudi Völlerem, a 23 bramki Alena dały mu tytuł ligowego króla strzelców. Olympique zdobyło mistrzostwo Francji, jednak w wyniku afery z kupowaniem meczów, odebrano im tytuł i zdegradowano do Ligue 2. Z Olympique w tym samym sezonie Bokšić zdobył Puchar Mistrzów i wystąpił w zwycięskim 1:0 meczu z A.C. Milan. W plebiscycie France Football na najlepszego piłkarza Europy Bokšić zajął drugie miejsce za Roberto Baggio. W Olympique Alen wystąpił jeszcze w 12 meczach rundy jesiennej sezonu 1993/1994, ale nie chciał już grać w 2. lidze francuskiej i odszedł do włoskiego S.S. Lazio.
Włochy.
W Serie A w barwach Lazio Bokšić zadebiutował 7 listopada 1993 roku w wygranym 2:1 w Neapolu meczu z tamtejszym SSC Napoli. Natomiast pierwszą swoją bramkę w Serie A zdobył już w następnej kolejce ligowej, 21 listopada w przegranym na własnym stadionie 1:2 meczu z Torino FC (Alen zdobył gola w 9 minucie na 1:0 dla Lazio). O miejsce w ataku Bokšić musiał konkurować z bardzo dobrymi napastnikami włoskimi, Pierluigim Casiraghim i Giuseppe Signorim. Jednak do końca sezonu 1993/1994 to właśnie Bokšić grał w podstawowym składzie, ale zdobył tylko 4 bramki w całym sezonie. Lazio z nim w składzie zajęło 4. miejsce w lidze. W sezonie 1994/1995 Bokšić grał mniej i częściej przesiadywał na ławce, ale leczył przez pewien czas kontuzję. Signori zdobył 17 goli, a i Casiraghi zdobył więcej bramek od Bokšicia w lidze (12, podczas gdy Alen 9). Jednak drużynie Lazio wyszło to na dobre, z tak bramkostrzelnym atakiem zdobyło wicemistrzostwo Włoch i awansowało do Pucharu UEFA. W sezonie 1995/1996 Bokšić również więcej przebywał na ławce, a i Signori i Casiraghi znowu byli w formie (Signori został nawet królem strzelców ligi z 21 golami). Lazio zajęło 3. miejsce w lidze. Latem 1996 do Lazio ściągnięto współkróla strzelców ligi Igora Prottiego z AS Bari i Bokšić zdecydował się odejść do Juventusu. Pomimo że z Juventusem został mistrzem Włoch, nie mógł sezonu zaliczyć do udanych strzelił tylko 3 bramki w 22 meczach. Zagrał także w finale Ligi Mistrzów, który Juventus przegrał 1:3 z Borussią Dortmund. Po sezonie pożegnano go bez żalu, a Bokšić wrócił do Lazio. W sezonie 1997/1998 Lazio zdobyło Puchar Włoch, przez co w następnym sezonie mogło zagrać w Pucharze Zdobywców Pucharów. W lidze zajęło dopiero 7. miejsce, co przyjęto jako porażkę, ale do Bokšicia nie można było mieć pretensji, był jednym z najlepszych zawodników Lazio w sezonie. Zdobył 10 bramek i tylko Pavel Nedvěd zdobył więcej od niego w drużynie (11 goli). W sezonie 1998/1999 doznał ciężkiej kontuzji kolana i stracił prawie cały sezon. Zagrał w 3 meczach ligowych, ale może czuć się zdobywcą Pucharu Zdobywców Pucharów z Lazio. Nie zagrał jednak w finałowym meczu wygranym 2:1 z RCD Mallorca. W sezonie 1999/2000 Bokšić z rzymskim klubem został mistrzem Włoch, ale sam nie był w formie, a w ataku częściej od niego grali Marcelo Salas czy Fabrizio Ravanelli. I jak się potem okazało był to ostatni sezon Alena w Serie A, strzelił w nim tylko 4 gole w lidze w 19 meczach i zdecydował się odejść.
Anglia.
Latem 2000 roku Bokšić podpisał kontrakt z angielskim zespołem Middlesbrough FC. Dzięki tygodniowym zarobkom w wysokości 62 tysięcy funtów stał się najlepiej opłacanym zawodnikiem w Premiership. W drużynie Middlesbrough Bokšić zadebiutował już w 1. kolejce Premiership, 19 sierpnia 2000 roku w wygranym 3:1 wyjazdowym meczu z Coventry City. Bokšić wtedy dwukrotnie wpisał się na listę strzelców i rozegrał kapitalne spotkanie. W całym sezonie zdobył 12 bramek dla Boro i był najlepszym strzelcem drużyny i uznany najlepszym graczem sezonu przez kibiców swojego klubu. W sezonie 2001/2002 swoimi 8 bramkami Bokšić pomógł Middlesbrough w utrzymaniu w Premiership, a Boro zajęło 12. miejsce. Sezon 2002//2003 był, jak się później okazało ostatnim w karierze Bokšicia. Alen zmagał się znów z kontuzjami, wystąpił tylko w połowie meczów Middlesbrough w sezonie i zdobył tylko 2 bramki. Latem 2003 zdecydował się zakończyć swoją bogatą karierę.
Kariera reprezentacyjna.
Bokšić na początku kariery występował w młodzieżowej reprezentacji Jugosławii. W reprezentacji A jednak nigdy nie zadebiutował pomimo tego, że został przez selekcjonera Ivicę Osima powołany do 22-osobowej kadry na Mistrzostwa świata we Włoszech. 20-letni Alen nie zagrał tam ani minuty, gdyż Osim postawił w ataku na duet Zlatko Vujović – Darko Pančev.
Po rozpadzie Jugosławii, Bokšić zagrał za to w reprezentacji Chorwacji. Zadebiutował w niej za kadencji Vlatko Markovicia, a było to 25 czerwca 1993 roku w Zagrzebiu, gdy Chorwacja wygrała 3:1 w towarzyskim meczu z Ukrainą. Swoją pierwszą bramkę w kadrze Bokšić zdobył także w meczu z reprezentacją Ukrainy, miało to miejsce 25 marca 1995 roku także na stadionie Maksimir w Zagrzebiu. Chorwaci pokonali wtedy Ukraińców 4:0, a był to mecz w ramach kwalifikacji do Euro 96. Bokšić był także w kadrze na samych mistrzostwach, odbywających się w Anglii. Zagrał tam jednak tylko w pierwszym meczu przeciwko reprezentacji Turcji (1:0). Kolejną wielką imprezą w karierze Bokšicia miały być Mistrzostwa Świata we Francji. Jednak tuż przed mistrzostwami doznał wspomnianej już kontuzji kolana, musiał poddać się operacji i stał się wielkim nieobecnym na tej imprezie, a Chorwaci nieoczekiwanie wywalczyli brązowy medal. Na Mistrzostwach Świata Alen zagrał dopiero w 2002 roku na Mistrzostwach Świata w Korei Południowej i Japonii. Bokšić, który liczył wówczas 32 lata, zagrał we wszystkich 3 meczach swojej drużyny, bramki nie zdobył, a Chorwacja niestety nie wyszła wówczas z grupy. Swój ostatni mecz w kadrze chorwackiej Alen Bokšić rozegrał 12 października 2002 roku w Sofii, gdy Chorwacja przegrała z gospodarzami, Bułgarią 0:2 w ramach kwalifikacji do Euro 2004. Ogółem w kadrze Bokšić zagrał 40 meczów i zdobył 10 bramek.

</doc>
<doc id="592800" url="https://pl.wikipedia.org/wiki?curid=592800" title="Madame de Maintenon">
Madame de Maintenon

Franciszka d’Aubigné, Markiza de Maintenon fr. "Françoise d’Aubigné, marquise de Maintenon" (ur. 27 listopada 1635 w Niort, zm. 15 kwietnia 1719 w Saint-Cyr-l’École) – kochanka, a później druga „sekretna” żona króla Francji – Ludwika XIV.
Życiorys.
Urodziła się w twierdzy w Niort. Jej ojciec, Konstanty d’Aubigné, był synem Agryppy d’Aubigné (sławnego generała i przyjaciela króla Henryka IV) i został uwięziony jako hugenota. Jej matka ochrzciła córkę w wierze katolickiej.
W 1651 poślubiła Paula Scarrona, znanego pisarza komediowego i właściciela pensji dla młodych wdów. Po jego śmierci, w 1660, poprowadziła jego pensję, na którą królowa Anna Austriaczka przeznaczała 2000 liwrów rocznie. W 1666, po śmierci Anny Austriaczki, król Ludwik XIV odmówił dalszego wspierania pensji. 
Franciszka postanowiła opuścić Paryż i udać się do Lizbony jako dama dworu królowej Portugalii. Przed wyjazdem spotkała madame de Montespan, królewską faworytę. Ta przekonała ją, by nie wyjeżdżała do Portugalii, tylko dalej prowadziła pensję swojego zmarłego męża. Markiza Montespan zaprzyjaźniła się z Franciszką i kiedy w 1669 w sekrecie urodziła swoje (i króla) pierwsze dziecko, to Franciszka miała je potajemnie wychować. 
Królewska metresa.
W 1674 król Ludwik postanowił sprowadzić swoje dzieci na dwór królewski i oficjalnie je uznać. Franciszka towarzyszyła im jako ich opiekunka i nauczycielka. Była w posiadaniu fortuny, dzięki czemu kupiła dobra Maintenon. Długo nie chciała zgodzić się na romans z Ludwikiem. W 1678 król z własnej inicjatywy nadał Franciszce tytuł "Markizy Maintenon". Wkrótce tytuł ów zaczęto na dworze ironicznie przeinaczać na „"Madame Le Maintenant"”.
Królowa Maria Teresa zmarła w 1683 roku.
Królowa Francji.
W zimie 1685–1686 roku Franciszka poślubiła sekretnie króla Francji. Ślubu udzielił Harlay, arcybiskup Paryża. Obecni byli jedynie spowiednik królewski – Père la Chaise i markiz de Montchevreuil. 
Franciszka za namową stronnictwa pobożnego pozostała w tej „krępującej sytuacji”. Stronnictwo wmówiło jej, że musi pozostać żoną monarchy, aby ten ponownie nie zszedł na drogę grzechu i nie znalazł sobie nowej kochanki. Ponieważ para młoda pochodziła z zupełnie innych warstw społecznych, Franciszka nie mogła zostać koronowana na królową Francji (był to związek morganatyczny). Franciszka i Ludwik XIV nie mieli dzieci.
Po śmierci Ludwika XIV musiała natychmiast opuścić Wersal, ponieważ nie była lubiana przez regenta. Zmarła w szkole dla dziewcząt, którą sama założyła.

</doc>
<doc id="592801" url="https://pl.wikipedia.org/wiki?curid=592801" title="Cölbe">
Cölbe

Cölbe – miejscowość i gmina w kraju związkowym Hesja, w rejencji Gießen, w powiecie Marburg-Biedenkopf, położona nad rzeką Lahn. Gmina liczy 6772 mieszkańców (30 czerwca 2015), a jej powierzchnia wynosi 26,66 km².
Geografia.
Położenie.
Terytorium Cölbe leży na południowym skraju kraju związkowego Hesja, na południu od gminy leży miasto uniwersyteckie Marburg.
Klimat.
Roczna suma opadów wynosi 644 mm, jest stosunkowo niska. Najbardziej suchym miesiącem jest luty większość opadów przypada w grudniu. W grudniu spada 1,5 razy więcej deszczu niż w lutym. Suma opadów zmienia się nieznacznie.
Okoliczne gminy i miasta.
Cölbe graniczy z północno-zachodniej części miasta pogodowych w północno-wschodniej części miasta Rauschenberg, na wschód od miasta gaju kościoła, w południowej części miasta Marburg, a na zachodzie na wspólnocie doliny Lahnu (wszystkie w Marburg-Biedenkopf).
Struktura.
Gmina składa się z wiosek:
Berne wioski (około 46 osób)
Bürgeln (ok. 1655 mieszkańców)
Cölbe (ok. 3689 mieszkańców)
Reddehausen (około 407 mieszkańców)
Schönstadt (ok. 1533 mieszkańców)
Schwarzenborn (około 118 mieszkańców)
Historia.
Pierwsza wzmianka o Cölbe pochodzi z 1244 jako "Culbe". W 1850 w gminie powstała kolej.
Przed reformą komunalną w Hesji, rząd państwa zatwierdził z dniem 31 Grudzień 1971 integracje społeczności do kościoła Reddehausen Cölbe w byłym powiecie Marburg. W tym samym dniu, zatwierdził połączenie Cölbe gminy i miasta.
Demografia.
Ludność miasta Cölbe przed II wojną światową
Rok 1925 1933 1939
Ew 1276 1482 1621
Społeczność Cölbe odnotowała największy wzrost liczby ludności w powiecie Marburg-Biedenkopf w ciągu ostatnich 15 lat.
Polityka.
Herb.
W czerwonej tarczy ze srebrnymi (białymi) skośnymi belkami, pokryty sześcioma odwróconymi czerwonymi sercami w dwóch rzędach. Herb jest oparty na tym z powiatu Schönstadt. Zastąpiono trzech czarnych mężczyzn Milchling w sercu miasta Nicei przez sześć czerwonych serc w odniesieniu do liczby powiatów.
Współpraca.
Miejscowość partnerska:

</doc>
<doc id="592802" url="https://pl.wikipedia.org/wiki?curid=592802" title="Pałac w Piaśnikach">
Pałac w Piaśnikach



</doc>
<doc id="592803" url="https://pl.wikipedia.org/wiki?curid=592803" title="Led Zeppelin. Niebiańskie progi">
Led Zeppelin. Niebiańskie progi

Led Zeppelin. Niebiańskie progi (oryg. "Led Zeppelin – A Visual Documentary") – biografia zespołu Led Zeppelin, napisana przez Paula Kendalla.
Wydanie polskie.
W Polsce książka została wydana przez wydawnictwo "Rock-Serwis" w 1993. Tłumaczenie wykonała Katarzyna Malita, z uzupełnieniem Piotra Kosińskiego. Wydanie polskie zawiera 148 stron, na okładce znajduje się obrazek z płyty "Houses of the Holy". Obecnie książka nie jest już dostępna w księgarniach, można ją zdobyć jedynie w drugim obiegu.
Treść wydania polskiego.
Książka, w przeciwieństwie do powieściowego "" jest napisana językiem dokumentalnym. Autor w chronologicznym porządku opisuje historię zespołu. Całość jest podzielona na rozdziały poświęcone kolejnym płytom. Pierwsze rozdziały są poświęcone „przedzeppelinowskim” biografiom poszczególnych członków zespołu oraz jego legendarnego menedżera. Kolejne rozdziały opisują powstawanie kolejnych płyt oraz kolejne trasy koncertowe.
Dodatkowo na końcu autor umieścił szczegółową listę ważniejszych bootlegów Led Zeppelin (rozdział „Piraci na start!”), a także dokładne dyskografie zespołu oraz jego członków solo i w innych projektach.
Całość jest przeplatana czarno-białymi oraz kolorowymi zdjęciami zespołu z różnych okresów.
Różnice z wydaniem oryginalnym.
Wydanie oryginalne ma formę dziennika, z podziałem na poszczególne lata, miesiące i dni. Jest bardziej kolorowe, ma więcej zdjęć, są one większe.

</doc>
<doc id="592804" url="https://pl.wikipedia.org/wiki?curid=592804" title="Ludi Apollinares">
Ludi Apollinares

Ludi Apollinares – rzymskie święto ku czci Apollina, obchodzone corocznie w dniach 6–13 lipca.
W okresie republiki było świętem połączonym z religijnymi ceremoniami ku czci Apollina, natomiast w okresie cesarstwa były to imprezy publiczne w postaci igrzysk, zawodów, występów teatralnych.

</doc>
<doc id="592806" url="https://pl.wikipedia.org/wiki?curid=592806" title="Zygmunt Kaczyński (duchowny)">
Zygmunt Kaczyński (duchowny)

Zygmunt Kaczyński (ur. 15 października 1894 w Kaczynie, zm. 13 maja 1953 w Warszawie) – polski duchowny rzymskokatolicki (szambelan papieski), działacz katolickich związków zawodowych, poseł na Sejm Ustawodawczy oraz I kadencji w II RP, działacz społeczny i polityczny o proweniencji chadeckiej, redaktor pism społeczno-katolickich, w latach 1930–1939 dyrektor Katolickiej Agencji Prasowej, wiceminister informacji i dokumentacji (1940−1943), następnie minister wyznań religijnych i oświecenia publicznego w Rządzie RP na uchodźstwie (1943−1944).
Życiorys.
Był synem Franciszka Kaczyńskiego i Józefy z domu Koper. W latach 1902–1910 uczęszczał do gimnazjum w Warszawie. W 1905 brał udział w strajku szkolnym, za co relegowano go na pewien czas ze szkoły. W 1910 rozpoczął naukę w Seminarium Duchownym w Warszawie. Od 1914 studiował w Akademii Duchownej w Sankt Petersburgu, po ukończeniu której w 1918 uzyskał stopień kandydata prawa kanonicznego. W okresie I wojny światowej był działaczem organizacji charytatywnych i oświatowych na terenie Rosji i Finlandii, m.in. Towarzystwa Pomocy Ofiarom Wojny, czy Centralnego Komitetu Obywatelskiego. Po powstaniu polskich formacji wojskowych na Wschodzie pełnił w nich funkcję instruktora oświatowego.
W 1917 powrócił do Polski i został wybrany na sekretarza generalnego Stowarzyszenia Robotników Chrześcijańskich. Działał także w katolickich związkach zawodowych. W 1919 został wybrany z okręgu stołecznego Warszawy jako poseł na Sejm Ustawodawczy. Był sekretarzem Prezydium Sejmu i członkiem kilku komisji sejmowych. Politycznie wchodził w skład klubu poselskiego Związku Ludowo-Narodowego, a następnie nowo powstałego Chrześcijańskiego Narodowego Klubu Robotników Chrześcijańskiej Demokracji. W 1920 został działaczem Chrześcijańsko-Narodowego Stronnictwa Pracy. Jednocześnie brał udział w wojnie polsko-bolszewickiej jako kapelan. W 1922 ponownie wybrano go na posła Sejmu RP. Działał w komisji budżetowej i regulaminowej; współtworzył projekty ustaw z zakresu prawa pracy. Do 1929 był członkiem najwyższych władz ChNSP (przekształconego w 1925 w Polskie Stronnictwo Chrześcijańskiej Demokracji). W 1926 był przeciwnikiem zamachu majowego Józefa Piłsudskiego; odtąd nie uczestniczył w wyborach parlamentarnych. Poza tym działał w Chrześcijańskich Uniwersytetach Robotniczych i Chrześcijańskim Związku Młodzieży Pracującej „Odrodzenie”. Był też redaktorem pism „Pracownik Polski”, „Nowe Życie” i „Rzeczpospolita”. W 1930 Konferencja Episkopatu Polski powołała go na stanowisko dyrektora Katolickiej Agencji Prasowej. W 1935 został kanonikiem Kapituły Warszawskiej. W latach 30. był zwolennikiem utworzenia jednej partii chadeckiej, do czego doszło w 1937, kiedy powstało Stronnictwo Pracy. Pod koniec lat 30. był zastępcą członka zarządu Towarzystwa Wyższej Szkole Dziennikarskiej w Warszawie.
Okres okupacji.
Po agresji III Rzeszy i ZSRR na Polskę przedostał się na Węgry zagrożony aresztowaniem. Stamtąd wyjechał do Francji, gdzie jako przedstawiciel Stronnictwa Pracy wszedł w skład Rady Narodowej. Następnie w rządzie gen. Władysława Sikorskiego został wiceministrem informacji i dokumentacji. Jednocześnie pełnił funkcję kapelana Prezydenta RP Władysława Raczkiewicza. W kwietniu 1943 po ogłoszeniu przez Niemców informacji o znalezieniu grobów polskich oficerów pod Katyniem (patrz: zbrodnia katyńska) zgłosił wniosek o zbadanie tej sprawy przez Międzynarodowy Czerwony Krzyż. W rządzie Stanisława Mikołajczyka został z kolei ministrem wyznań religijnych i oświecenia publicznego.
Okres powojenny.
Po zakończeniu wojny powrócił do Polski we wrześniu 1945. Od razu zaangażował się w działalność odtwarzanego Stronnictwa Pracy pod przywództwem Karola Popiela. Jednakże w połowie 1946 wystąpił z niego i próbował bezskutecznie utworzyć niezależną partię o charakterze katolickim. Jednocześnie prowadził działalność duszpasterską; od stycznia 1946 był proboszczem parafii Wszystkich Świętych w Warszawie. Przyczynił się do odbudowy zniszczonego w trakcie wojny kościoła pod tym wezwaniem przy ul. Grzybowskiej. Jako ekspert strony kościelnej brał udział w rozmowach ze stroną rządową dotyczących konkordatu, a po ich zerwaniu próbował pośredniczyć w kontaktach rządu z Watykanem. Powrócił też do działalności wydawniczej. Od listopada 1945 był drugim redaktorem naczelnym „Tygodnika Warszawskiego”, organu Kurii Metropolitarnej Warszawskiej. Udzielał się również w innych pismach katolickich. Był kandydatem na stanowisko dyrektora mającej być reaktywowaną Katolickiej Agencji Prasowej, ale zamierzenia te zostały storpedowane przez władze. Od 1947 działał w prymasowskim komitecie odbudowy 55 kościołów warszawskich.
Aresztowanie i śmierć.
31 sierpnia 1948 wraz z członkami komitetu redakcyjnego „Tygodnika Warszawskiego” został aresztowany przez UB, ale już po tygodniu zwolniony, kiedy podpisał zobowiązanie do zachowania tajemnicy i regularnego meldowania się w Urzędzie Bezpieczeństwa Publicznego. 26 kwietnia 1951 ponownie go aresztowano pod zarzutem zamiaru zmiany przemocą ustroju ludowo-demokratycznego państwa polskiego. 29 sierpnia tego samego roku Wojskowy Sąd Rejonowy w Warszawie skazał go na 10 lat więzienia pomimo interwencji Watykanu i Episkopatu Polski. 13 maja 1953 ksiądz Zygmunt Kaczyński został zamordowany w więzieniu mokotowskim. W 1958 został uniewinniony i zrehabilitowany. Jego pomnik nagrobny znajduje się na cmentarzu Powązkowskim w Warszawie (kwatera K-5-23), a grób symboliczny – na Cmentarzu Wojskowym na Powązkach w Warszawie w Kwaterze „Na Łączce”.

</doc>
<doc id="592807" url="https://pl.wikipedia.org/wiki?curid=592807" title="Bójka">
Bójka

Bójką ("art. 158 kk") w rozumieniu prawa karnego jest starcie fizyczne pomiędzy co najmniej trzema osobami, z których każda jednocześnie atakuje i broni się, zawierające poważny ładunek przemocy stwarzający niebezpieczeństwo utraty życia człowieka lub wystąpienia ciężkiego bądź średniego uszczerbku na zdrowiu. Nie jest bójką starcie dwóch osób. Ich zachowanie może natomiast stanowić inne przestępstwo, jak np. naruszenie nietykalności cielesnej, spowodowanie uszczerbku na zdrowiu, narażenie człowieka na niebezpieczeństwo, a nawet zabójstwo.
Sąd Najwyższy bardzo szeroko interpretuje pojęcie udziału w bójce przyjmując, że sprawcą jest nie tylko osoba, która zadaje ciosy drugiej stronie, lecz także ten, kto w trakcie bójki zachęca innych do walki, ale sam czynnie w niej nie uczestniczy.
Z uwagi na dynamiczny charakter bójki, może się ona po pewnym czasie przekształcić w pobicie.

</doc>
<doc id="592808" url="https://pl.wikipedia.org/wiki?curid=592808" title="Pobicie">
Pobicie

Pobicie ("art. 158 kk") – w rozumieniu polskiego prawa karnego napaść fizyczna co najmniej dwóch osób na jedną, przy czym strona atakująca zawsze ma przewagę liczebną. Charakterystyczną cechą pobicia jest to, że strona atakowana nie dąży aktywnie do starcia, a co najwyżej broni się przed atakiem. Z uwagi na dynamiczny charakter zajścia, pobicie może przekształcić się w bójkę. Podobnie jak bójka, pobicie również zawiera poważny ładunek przemocy stwarzający niebezpieczeństwo utraty życia człowieka lub wystąpienia ciężkiego bądź średniego uszczerbku na zdrowiu.
Sąd Najwyższy bardzo szeroko interpretuje pojęcie udziału w pobiciu przyjmując, że sprawcą jest nie tylko osoba, która zadaje ciosy pokrzywdzonemu, lecz także ten, kto w trakcie pobicia zachęca innych do walki lecz sam czynnie w nim nie uczestniczy.

</doc>
<doc id="592809" url="https://pl.wikipedia.org/wiki?curid=592809" title="Glenn Tipton">
Glenn Tipton

Glenn Raymond Tipton (ur. 25 października 1947 w Blackheath) – brytyjski muzyk rockowy, gitarzysta zespołu Judas Priest.
Do Judas Priest trafił z zespołu Flying Hat Band, gdzie oprócz gry na gitarze elektrycznej śpiewał i okazyjnie grał na instrumentach klawiszowych. Jest znany ze swoich partii solowych, w które często wplata trudne technicznie zagrania. W jego grze słychać inspirację muzyką neoklasyczną. Tipton tworzy ponadto muzykę do filmów i gier video. W Judas Priest grał w duecie z K.K. Downingiem nieprzerwanie od ponad 35 lat, do momentu jego odejścia z zespołu. Uważany jest za jednego z najlepszych gitarzystów rockowych i heavy-metalowych na świecie.
Przez wiele lat twórczości, szczególnie w jej wczesnym okresie, Tipton używał gitary Fender Stratocaster, najpierw standardowej, później modelu 70's wyposażonego w dwa humbuckery i lustrzaną płytkę ochronną. Używał go między innymi podczas "Screaming for Vengeance Tour". We wczesnych latach 80. grał też na gitarze Gibson SG o podobnym wykończeniu. W połowie lat osiemdziesiątych zaczął używać „kanciastych” gitar firmy Hamer, sygnowanych swoim nazwiskiem: Hamer GT Custom (Wersja czarna z białą obwódką i biała z czarną) i Hamer Phantom GT (brązowa z czarną płytką ochronną i czarna z lustrzaną płytką). Używał niemal wyłącznie wzmacniaczy firmy Marshall – głównie modelu JCM800. Obecnie stosuje zestawienie wielu różnych przedwzmacniaczy pod kontrolerem MIDI.
W 1996 r. ukazał się jego pierwszy solowy album "Baptizm of Fire". Materiał nagrywany był w dwóch turach – pierwsza sesja (w której prócz Tiptona uczestniczyli John Entwistle i Cozy Powell nie została przyjęta przez wytwórnię ze względu na zbyt „oldschoolowy” charakter materiału, który, zdaniem managementu, nie sprzedałby się zbyt dobrze. Tipton wszedł więc do studia drugi raz, już z innymi muzykami (wśród nich byli m.in. Don Airey, i Robert Trujillo), a z materiału nagranego wcześniej, z Entwistlem i Powellem, pozostał tylko utwór „The Healer”.
W 2004 roku muzyk wraz z K.K. Downingiem został sklasyfikowany na 13. miejscu listy 100 najlepszych gitarzystów heavymetalowych wszech czasów według magazynu Guitar World.
W roku 2006 ukazał się niepublikowany wcześniej materiał z nagrań na płytę „Baptizm of Fire”, w których uczestniczyli John Entwistle i Cozy Powell, obaj już wówczas (2006) nieżyjący. Płytę zatytułowano „Edge of the World”. Ma ona bardziej stonowany charakter i więcej spokojniejszych utworów niż poprzednie wydawnictwo gitarzysty.

</doc>
<doc id="592810" url="https://pl.wikipedia.org/wiki?curid=592810" title="Pętówka babienica">
Pętówka babienica

Pętówka babienica ("Alytes obstetricans") – gatunek płaza bezogonowego z rodziny ropuszkowatych. Gatunek trujący.
Wygląd.
Posiada ciało dość silnie spłaszczone, grzbietobrzusznie. Na prawie całej skórze jest pokryta małymi brodawkami. Po bokach występują większe, pojedyncze brodawki ułożone w rzędach. Źrenice oczu pionowo i szparowato ustawione. Ubarwienie grzbietu szare, bądź też szarobrązowe z mozaiką ciemnych i jasnych plamek. Samica po bokach posiada rzędy brodawek w kolorze pomarańczowym lub czerwonym. Brzuch jasny, białawy. 
Występowanie.
Zamieszkuje podgórza i wyższe partie gór do 1500 m n.p.m. zachodniej Europy (Francja, Niemcy, Belgia, Holandia, Portugalia, Hiszpania) oraz północną i zachodnią Szwajcarię. Introdukowana w północnej Anglii.
W 1894 roku przeprowadzono introdukcję pętówki babienicy w Sudetach w okolicy góry Ślęży położonej obecnie w Polsce. Gatunek ten jednak tam wyginął. Według bazy danych Instytutu Ochrony Przyrody (IOP) "Gatunki Obce w Polsce" pętówka babienica jest nieinwazyjnym gatunkiem obcym który wymarł w Polsce.
Tryb życia.
Prowadzi lądowy i nocny tryb życia. Żyje samotnie lub w małych grupach. Żywi się małymi owadami.
Nazwa pętówka pochodzi stąd, że samiec, opiekując się potomstwem, owija dookoła tylnych nóg złożony przez samicę skrzek, który ma postać sznura. W okresie opieki nad potomstwem samiec jest więc jakby "spętany".

</doc>
<doc id="592812" url="https://pl.wikipedia.org/wiki?curid=592812" title="Ludi Romani">
Ludi Romani

Ludi Romani – rzymskie święto ku czci Jowisza, obchodzone 5-19 września.
Składało się ono głównie z cyklu publicznych widowisk – zawodów, wyścigów i przedstawień teatralnych, które trwały przez 15 dni, urządzane na cześć jednego z naczelnych bogów Rzymian. 17 września w jego świątyni składano ofiarę z krowy i przystępowano do obrzędowej uczty. Podczas niej posągi Jowisza, Junony i Minerwy przybrane były w ozdobne szaty i symbolicznie uczestniczyły w rytualnej biesiadzie.

</doc>
<doc id="592815" url="https://pl.wikipedia.org/wiki?curid=592815" title="Polibiusz z Megalopolis">
Polibiusz z Megalopolis



</doc>
<doc id="592817" url="https://pl.wikipedia.org/wiki?curid=592817" title="Kościół Niepokalanego Poczęcia Najświętszej Marii Panny w Iławie (1860–1965)">
Kościół Niepokalanego Poczęcia Najświętszej Marii Panny w Iławie (1860–1965)

Kościół Niepokalanego Poczęcia Najświętszej Marii Panny – kościół katolicki, który znajdował się w Iławie. Rozebrany w 1965 roku.
Historia.
Kościół powstał w latach 1858–1860 naprzeciwko Bramy Lubawskiej na terenach wojskowego toru jeździeckiego. Sprawa budowy tego kościoła, przeznaczonego na potrzeby rozwijającego się tu katolickiego ruchu religijnego mieszkańców Iławy, okolic oraz części garnizonu iławskiego, po długich staraniach u władz pruskich urealniła się po 1856 r. z chwilą przeniesienia do Iławy z Bonn, składającego się głównie z katolików, 4. szwadronu z 8. pułku huzarów. 31 maja 1861 r. konsekrowano kościół (erygowany 24 grudnia 1860). Od 1866 r. Proboszczem był Michał Czapiewski. Parafia utrzymywała się dzięki stowarzyszeniom diecezjalnym im. św. Wojciecha i św. Bonifacego. W czasie PRL-u znajdowało się w nim składowisko drewna. Z powodu budowy obwodnicy wokół Starego Miasta budynek został rozebrany w 1965 r.

</doc>
<doc id="592818" url="https://pl.wikipedia.org/wiki?curid=592818" title="Kościół Niepokalanego Poczęcia Najświętszej Marii Panny w Iławie (ujednoznacznienie)">
Kościół Niepokalanego Poczęcia Najświętszej Marii Panny w Iławie (ujednoznacznienie)



</doc>
<doc id="592819" url="https://pl.wikipedia.org/wiki?curid=592819" title="Brat naszego Boga">
Brat naszego Boga

Brat naszego Boga – dramat Karola Wojtyły powstały w latach 1944-1950, przedstawiający losy polskiego powstańca, malarza i zakonnika św. brata Alberta Chmielowskiego.
Budowa i bohaterowie.
Budowa.
Utwór składa się ze wstępu i trzech aktów: "Pracownia przeznaczeń", "W podziemiach gniewu", "Dzień Brata". Między poszczególnymi aktami występują różnice czasowe.
Przegląd treści.
Wstęp.
Zawiera informacje autora na temat dramatu. Karol Wojtyła pisze: "Będzie to próba przeniknięcia człowieka (...), aby odnaleźć (...) ten szczególny błysk na ciemnym tle tej rzeczywistości."
Pracownia Przeznaczeń.
W pracowni malarskiej Adama Chmielowskiego znajdują się Maks i Stanisław. Z czasem zjawiają się kolejne osoby: Pani Helena z mężem, Lucjan, Jerzy, a także chwilowo Teolog ze Starszą Panią. Rozmowy prowadzone na różne tematy: posłannictwo sztuki, ludzka psychika, odbiór sztuki przez widza. Z dyskusji poznajemy także Adama jako artystę. Jest nietypowym malarzem, wrażliwym i bardzo utalentowanym, ale zaczyna z lekceważeniem patrzeć na malarstwo. Nie traktuje tego jak zawód, lecz posłannictwo. Przeżywa pewne rozterki, stał się tajemniczy i uduchowiony. Lucjan opowiada, jak pod koniec zimy wracał z Adamem i kilkoma przyjaciółmi od Hrabiego. Złapała ich ulewa. Uciekając przed nią, znaleźli się w przytułku dla bezdomnych. Od tamtej chwili nastąpiła w Adamie przemiana. Zaczął interesować się problemami ubogich i zapraszać ich do swej pracowni. Do Pracowni przychodzi Adam. Rozmawia ze znajdującymi się w pracowni o ubóstwie, problemach społecznych. Ubolewa nad krzywdą bezdomnych i tym, że bogaci nic z tym nie robią. Uważa, że istnieje odpowiedzialność za społeczeństwo, która zapewnia bezpieczeństwo i zapobiega wybuchowi rewolucji. Chce działać, ale przeżywa przez to rozterki. Narasta w nim nowe powołanie, przed którym chce uciekać. W międzyczasie wszedł Nieznajomy. Gdy wszyscy wychodzą, rozmawia z Adamem na temat gniewu i niezadowolenia robotników. Chce namówić Adama do wzniecania buntu.
W podziemiach gniewu.
1.
Miejska ogrzewalnia dla bezdomnych. Słychać rozmowy przebywających w pomieszczeniu. Przybywa Adam i przynosi ze sobą jedzenie, odzież. Jednemu bezdomnemu pomaga znaleźć pracę w swojej pracowni. Jednak niektórzy z przebywających w schronisku są przeciwni pomocy niesionej przez Adama. Uważają go za zwykłego bogacza. Dochodzi do bójki między przeciwnikami i zwolennikami Adama. Malarz jest bezradny.
2.
Krakowska ulica. Adam prowadzi dyskusję z samym sobą – ze swoim rozumem. „Inteligencja” zarzuca mu porywanie się na niemożliwe, czyli walkę z ubóstwem. Obca jej jest wiara w Boga. Adam przerywa dyskusję, gdyż w bezdomnym opartym o latarnię widzi Chrystusa. Postanawia mu pomóc. Dawne ideały własnego „ja” stały się mu obce.
3.
Pracownia malarska. Adam namalował właśnie swój obraz "Ecce Homo". Rozmawia z wizerunkiem Chrystusa widocznym na obrazie. Mówi o rozterkach, ciężko jest mu się wyrzec samego siebie. Zastanawia się, czy Chrystus naprawdę mieszka w każdym człowieku. Nie jest zadowolony ze swego obrazu.
4.
Spowiedź Adama. Adam czuje się zrezygnowany i nikomu niepotrzebny. Widać u niego rozdarcie. Spowiednik radzi mu: "Daj się kształtować Miłości".
5.
Adam znów przynosi bezdomnym w ogrzewalni ubrania i jedzenie. Bezdomni mówią mu o swoich problemach. Dziwią się, że Adam jest malarzem i nie należy do bogaczy. Adam zaczyna dostrzegać godność człowieka i tym samym Chrystusa w innych.
6.
Ulica krakowska. Adam znów rozmawia z samym sobą – ze swoim rozumem. Tym razem jest silniejszy. Odrzuca ideały i rozumowe poznawanie świata. Oddaje się Miłości. Porzuca myśl o spaleniu obrazów.
7.
W pracowni odwiedzają Adama wuj Józef i Marynia. Próbują namówić Adama do wyjazdu na wieś. Rozmawiają o prowadzonym przez wuja sierocińcu, odpowiedzialności i Miłosierdziu. Wuj Józef i Marynia wychodzą. Adam podchodzi do obrazu "Ecce homo". W Chrystusie odnajduje piękno, którego nie widział wcześniej, radość i Miłosierdzie. Mówi: "Wyniszczyli Cię- | (...) Przy tym pozostałeś piękny (...) Takie piękno nazywa się Miłosierdzie".
8.
Adam prowadzi kwestę na rzecz miejskiej ogrzewalni. Spotyka Nieznajomego, z którym rozmawiał w pracowni. Nieznajomy próbuje go przekonać, że Miłosierdzie tak naprawdę nie zmieni sytuacji bezdomnych. Chce pokazać Adamowi swoją rację, więc umawia się z nim na spotkanie w ogrzewalni. Gdy Nieznajomy oddala się, Adam widzi swoich przyjaciół. Nie chce iść z nimi, gdyż za ważniejszą uznaje kwestę.
9.
Miejska ogrzewalnia. Nieznajomy próbuje przekonać bezdomnych do wzniecenia buntu przeciw bogatym. Nie udaje się mu to, gdyż nie został zrozumiany. Bezdomni uznają go za kolejnego, który obiecuje. Adam się wszystkiemu przygląda i tłumaczy Nieznajomemu przyczyny porażki. Adam mówi na temat rewolucji duchowej, a do niej potrzeba Miłosierdzia. Adam postanawia zostać z bezdomnymi.
Dzień Brata.
Miejska ogrzewalnia zostaje zamieniona na schronisko dla bezdomnych. Znajdują się w nim zakonnicy: sprzątają, prowadzą rozmowy na temat ubóstwa. Przybywa Brat Starszy i mówi o znaczeniu ubóstwa. Przychodzi Hubert z pragnieniem wstąpienia do zakonu. Albert jednak go nie przyjmuje i nakazuje dalej szukać powołania, gdyż jest zbyt „bogaty”. Nie zauważa Boga w ubóstwie. Również zakonnicy nie rozumieją znaczenia ubóstwa. Albert przemawia do braci. Uważa, że ubóstwo jest cierpieniem, które przybliża do Boga, daje wolność i prawdziwe bogactwo. Pozwala widzieć Chrystusa w każdym. Bracia pogrążają się w zadumie i modlitwie. Przybywa kilku zakonników z informacją o wybuchu buntu robotników w mieście. Brat Starszy nieoczekiwanie usprawiedliwia wybuchy rewolucyjne w mieście, bo są słuszne. Po chwili dodaje: „wybrałem większą wolność”.
Wymowa utworu.
Dramat Karola Wojtyły jest utworem o istnieniu dwóch powołań w jednym człowieku. Główny bohater odczuwa powołanie do sztuki i do niesienia pomocy potrzebującym. Wywołuje to w nim niemal rozdarcie wewnętrzne. Ostateczną decyzję podejmuje oglądając swój obraz "Ecce homo". W wizerunku Chrystusa odnajduje miłosierdzie i odpowiedzialność za ubogich. Adam Chmielowski przemienia się w Brata Alberta i zakłada zgromadzenie zakonne – Zgromadzenie Braci Albertynów.
W utworze pojawia się też problem rewolucji. Przewija się w całym utworze w rozmowach Adama i Nieznajomego – zwolennika rewolucji. Przewijają się ich racje. Nieznajomy chce rewolucji skierowanej przeciwko bogatym, nastawionej na dobra materialne i polepszenie warunków bytowych robotników. Adam natomiast uważa, że konieczna jest jeszcze „rewolucja” duchowa. W ostatniej scenie bracia zakonni rozmawiają z Bratem Starszym (Bratem Albertem) o buncie robotniczym przeciw uprzywilejowanym. Brat Starszy mówi: "Przecież wiecie, że gniew musi wybuchnąć. Zwłaszcza jak jest wielki. (...) I potrwa, bo jest słuszny (...) Wiem jednak, że wybrałem większą wolność." Bunt wobec ucisku, chęć wolności jest uzasadniona i nie potępiona, ale większą wolnością jest Miłosierdzie. Karol Wojtyła pisał swój dramat, gdy w Polsce powstawał komunizm. Jest to więc rozprawa z poglądami marksistowskimi. Autor dał również wzór postawy dla duchowych wobec rewolucji.
Karol Wojtyła i brat Albert.
Karol Wojtyła od najmłodszych lat widział w Adamie Chmielowskim wzór do naśladowania. Często porównuje się życie przyszłego papieża do życia Brata Alberta. Obaj w młodości fascynowali się sztuką, obaj również wybrali służbę Bogu. Musieli wybrać między jednym powołaniem a drugim. Jan Paweł II w książce "Dar i Tajemnica" o Bracie Albercie pisał: "Dla mnie jego postać miała znaczenie decydujące, ponieważ w okresie mojego własnego odchodzenia od sztuki, od literatury i od teatru, znalazłem w nim szczególnie duchowe oparcie i wzór radykalnego wyboru drogi powołania". Jako Jan Paweł II kanonizował Brata Alberta 12 listopada 1989 roku.
Wydania drukiem i ekranizacja.
Dramat został pierwszy raz wydany drukiem w „Tygodniku Powszechnym”. Na podstawie dramatu w 1997 roku powstał film "Brat naszego Boga" w reżyserii Krzysztofa Zanussiego. Główne role zagrali: Scott Wilson, Christoph Waltz i Grażyna Szapołowska.

</doc>
<doc id="592820" url="https://pl.wikipedia.org/wiki?curid=592820" title="Horoskop śmierci">
Horoskop śmierci

Horoskop śmierci ("Zodiaque") - francuski serial kryminalny opierający się głównie na horoskopie. W rolach głównych wystąpili Claire Keim i Francis Huster.
W Polsce emitowany w TVP1 od 6 stycznia 2005 do 10 marca 2005 w czwartki o 20:30.
Serial w 2006 doczekał się kontynuacji - Horoskop śmierci 2.
Obsada.
oraz inni.
Fabuła.
Gabriel Saint-André, południowofrancuski magnat finansowy dostaje anonim. Treść sugeruje coś o jego nieślubnej córce, Esther Delaítre. Wobec tego Gabriel, korzystając z okazji swych 70-urodzin decyduje się uznać córkę, o której to dotychczas wiedział jedynie jego osobisty adwokat i zięć, Étien. Esther, która na stałe mieszka w Bostonie, najpierw odwiedza matkę Grace, a potem jedzie na urodziny ojca. W czasie, gdy przychodzi, oddala się do basenu. Widzi w nim tonącego chłopczyka, wnuka Gabriela, Quentina. Ratuje go. W związku z zamieszaniem rodzina Saint-André nie poznaje sekretu o Esther. Zaginęła wnuczka Gabbriela, Barbara, której zwłoki znajduje policja na grobie Nostradamusa, dołączona jest do niej przepowiednia Nostradamusa i wisiorek w kształcie Zodiaku. Śledztwo prowadzi komisarz Keller i Kapitan Spagnolo. Zodiakową ofiarą staje się również Marion, matka Quentina. Wówczas Esther porywa Felix Vogle, biologiczny ojciec Quentina. Twierdzi, że wie, kim jest Zodiak (tak Keller nazywa mordercę). Jednak ginie w czasie policyjnej obławy, gdyż próbował strzelać do policjantów. Podejrzany jest również Mathias Rousseau, wychowanek fundacji SAINT-ANDRÉ. Esther i Keller mają jeszcze jedno podejrzenie: Gildas de Chabannes, przedstawiciel rodu skłóconego z Saint-Adnré. W czasie, gdy Esther włamuje się do jego domu, Gildas popełnia samobójstwo. Esther wykrada mu jednak listy adresowane do jakiegoś Francois, że nie ma wieści od Gabriela. Gdy Esther pokazuje mu te listy, Gabriel umiera na zawał. W czasie śmierci uświadamia sobie, że Grace (matka Esther) o wszystkim wiedziała. Wtedy ujawnia się straszna prawda: 
Najstarszy syn Gabriela, Pierre, nie jest jego naturalnym synem, a tegoż właśnie Francois, o której Esther nie wiedziała, była narzeczoną Gabriela, zaś Francois - zmarłej żony Gabriela. Gdy Gabriel zakochał się w Rose Marie, Gabriel zabił Francois, który był bratem Voctoire'a, matki Grace. Kiedy Grass zaszła w ciążę z Gabrielem, Voctoire, tak się ucieszyła, że więziła Grace pod kluczem. Cieszyła się, że została wymieszana krew Delaítre i Saint-André. Urodziła się Esther, zdrowa. Po paru minutach urodził się chłopczyk, który nie oddychał. Voctoire nie umiała mu pomóc. 
Esther decyduje się adoptować Quentina. Gdy jedzie po Grace, by jej jego przedstawić, okazuje się, że chłopczyk został porwany. Esther jedzie do portu w Marsylii i tam wchodzi na pokład jachtu ESTHER. Znajduje w nim Quentina. Na ścianach jest pełno jej zdjęć. Do kajuty wchodzi... Mathias Rousseau. Mówi, że jest jej bratem bliźniakiem i Zodiakiem. Mówi, że wychowała go Victoire, a po 13 latach oddała do fundacji SAINT-ANDRÉ, gdzie miał romans z Juliette Lefort. Jego sensem życia jest zemsta na Saint-André i życie z Esther, gdyż tak jest zapisane w gwiazdach. Porywa Esther i Quentina i jedzie obrabować bank Saint-André. Tam zaczyna się pościg policji. Przy jachcie dochodzi do strzelaniny między Mathiasem i Kellerem. Oboje są ranni, jednak żyją. Mathiasa przechwyca policja. Esther oświadcza się Kellerowi. Victoire umiera. Grace dostaje znaczną część spadku po Gabrielu.

</doc>
<doc id="592821" url="https://pl.wikipedia.org/wiki?curid=592821" title="Strętwa">
Strętwa

Strętwa ("Electrophorus electricus") – gatunek słodkowodnej ryby promieniopłetwej z rzędu Gymnotiformes, przedstawiciel rodzaju "Electrophorus", klasyfikowany w rodzinie Gymnotidae, a wcześniej wyodrębniany jako jedyny przedstawiciel rodziny strętwowatych (Electrophoridae). Potocznie nazywany jest węgorzem elektrycznym – nie jest spokrewniony z węgorzokształtnymi. Nazwa "węgorz" nawiązuje do węgorzowatego kształtu ciała ryby, a epitet gatunkowy "elektryczny" – do obecności narządów elektrycznych.
Pierwszy opis "Electrophorus electricus" zapisany w języku polskim, pod nazwą "Gymnotus electricus" – "trzęsawiec", sporządził Krzysztof Kluk w 1780 roku w pracy "Zwierząt domowych i dzikich, osobliwie krajowych [...]".
Zasięg występowania i biotop.
Północno-wschodnia Ameryka Południowa, obszary zalewowe, bagniste i wolno płynące wody dorzecza Amazonki i Orinoko. Często żyje na mulistych dnach spokojnych lub stojących wód. De Santana i współpracownicy (2019) zaliczyli do tego gatunku tylko populacje żyjące na obszarze Wyżyny Gujańskiej. Pozostałe populacje tradycyjnie zaliczane do gatunku "E. electricus" zostały przez powołanych autorów przeniesione do odrębnych gatunków "Electrophorus varii" i "Electrophorus voltai".
Cechy morfologiczne.
Ciało wydłużone, cylindryczne, nagie, bez płetwy grzbietowej i płetw brzusznych, ze szczątkową płetwą ogonową. Głównym narządem ruchu jest długa płetwa odbytowa. Strętwa przypomina swoim wyglądem węgorze i początkowo była klasyfikowana wśród ryb węgorzokształtnych (Anguilliformes), stąd też wywodzi się powszechnie przyjęta nazwa tej ryby, jednak oprócz kształtu nie wykazuje cech wspólnych z węgorzami. Ubarwienie od szarego do brązowego i czarnego, z podgardlem w odcieniu pomarańczowym. Po bokach ciała, wzdłuż płetwy odbytowej znajdują się narządy elektryczne wytwarzające napięcie 300–600 V i natężenie poniżej 1 A. Napięcie takie może zabić małe zwierzę lub oszołomić duże. Wytwarzane napięcie jest zależne od długości osobnika. Narządy te powstały z mięśni brzusznych i są wykorzystywane do zabijania bądź ogłuszania zdobyczy, mogą służyć w celach obronnych. Są też wykorzystywane do elektrolokacji. Zajmują 80% ciała ryby, pozostałe 20% przypada na głowę i jamę brzuszną. Stosunek masy narządów do masy ciała ryby wynosi 1:2,9. Poza podstawową parą narządów elektrycznych te ryby mają jeszcze narząd Sachsa i narząd Huntera – obydwa wspomagające pracę głównego narządu elektrycznego – oraz wzmacniający zdolność odbierania dźwięków aparat Webera. Narząd Sachsa jest głównym narządem komunikacyjnym strętwy. Emituje on słaby sygnał elektryczny, zaledwie 10V napięcia. Wykorzystywany jest głównie do komunikacji, a także do elektrolokacji ofiary. Odgrywa także ważną rolę przy szukaniu i wybieraniu partnera. Strętwa posiada także wrażliwe na wysokie częstotliwości bulwiaste receptory, rozmieszczone na całym ciele. Prawdopodobnie służą do polowania na inne ryby z rzędu Gymnotiformes. Ubarwienie jest ciemne, szaro-brązowe na plecach i żółte lub pomarańczowe na brzuchu. Starsze samce mają ciemniejszy brzuch.
Starsze osobniki tego gatunku całkowicie tracą wzrok w wyniku uszkodzeń spowodowanych użyciem własnych narządów elektrycznych.
Strętwa osiąga maksymalnie do 2,5 m długości i masę do 20 kg. Najczęściej spotykane są osobniki o długości około 1 m.
Tryb życia.
Zasiedla muliste odcinki rzek, zwłaszcza miejsca głębsze i zacienione. Co 10–15 minut wypływa na powierzchnię, aby zaczerpnąć powietrza atmosferycznego, którym oddycha dzięki silnie unaczynionemu nabłonkowi jamy gębowej i gardzieli. To przystosowanie pozwala jej przebywać w wodach o bardzo niskiej zawartości tlenu. Pozbawiona możliwości zaczerpnięcia powietrza – pomimo posiadanych skrzeli – ginie z braku tlenu.
Prowadzi samotniczy tryb życia. Zjada ryby, płazy i większe bezkręgowce. Ikra jest składana w dobrze zamaskowanym gnieździe budowanym przez samca. Samice składają kilkanaście tysięcy jajeczek. Przebieg tarła i rozród są słabo poznane. Młode strętwy żywią się bezkręgowcami.
Rozwój organów elektrycznych u strętw następuje bardzo wcześnie. Już u osobników długości 15 mm zauważono wykształcające się słabe organy elektryczne. Silne organy elektryczne rozwijają się dopiero po osiągnięciu około 40 mm długości ciała.
Nie jest znana długość życia strętw w warunkach naturalnych. W niewoli samce żyją 10–15 lat, a samice 12–22.
Znaczenie gospodarcze.
Strętwy są lokalnie poławiane w celach konsumpcyjnych. Ich mięso jest tłuste i uważane za smaczne (narządy elektryczne są usuwane). 
Bionika.
Naukowcy z Uniwersytetu Yale i National Institute of Standards and Technology pracują nad stworzeniem sztucznych komórek wzorowanych na komórkach strętw, mających służyć jako zasilanie dla implantów medycznych i innych małych urządzeń.

</doc>
<doc id="592822" url="https://pl.wikipedia.org/wiki?curid=592822" title="Marek Turek">
Marek Turek

Marek Turek (ur. 15 lutego 1970 w Zabrzu) – polski twórca komiksów undergroundowych. Publikował swoje prace w m.in.: "AQQ, Komiks Forum, KKK, Czas Komiksu, Krakers, Katastrofa, Ziniol, KGB, Zeszyty Komiksowe". Tworzył także komiks „Orlęta” dla wydawnictwa IPN.
Twórczość.
Marek Turek jest też autorem artykułów, dotyczących komiksów, publikowanych np. w „Zeszytach Komiksowych” (np. "Między podajnikiem papieru a wałkiem tonera" – o antybohaterach w komiksach undergroundowych – w numerze 1.; "W poszukiwaniu utraconej normalności" – o polskim komiksie obyczajowym – w numerze 2.; "Baby, babcie, babuleńki. Panie w podeszłym wieku w polskich komiksach" w numerze 3.). W latach 2018–2020 opublikował w odcinkach w piśmie Fenix Antologia cykl komiksów s-f "Archiwum ekspansji".
Fastnachtspiel.
Najbardziej znanym jego dziełem jest czteroczęściowy zbiór powiązanych ze sobą opowiadań "Fastnachtspiel", których akcja rozgrywa się w niezwykłym mieście stworzonym po końcu świata. Dzieło to cechuje ekspresjonistyczna czarno-biała grafika, celowo zniekształcone postacie, jak i elementy postaci oraz senna fabuła w stylu dzieł Franza Kafki czy Borisa Viana.
Na całość cyklu składają się cztery tomy:

</doc>
<doc id="592823" url="https://pl.wikipedia.org/wiki?curid=592823" title="Janusz Gąsiorowski">
Janusz Gąsiorowski

Janusz Tadeusz Gąsiorowski (ur. 17 czerwca 1889 we Lwowie, zm. 19 października 1949 w Paryżu) – generał brygady Wojska Polskiego.
Życiorys.
Urodził się i wychował we Lwowie. Był synem Ferdynanda i Wandy z Gostyńskich. W 1907 ukończył gimnazjum filologiczne we Lwowie. Do 1912 zaliczył 9 semestrów na Wydziałach Filozoficznych Uniwersytetu Wiedeńskiego i Jagiellońskiego w Krakowie.
Od 1901 działał w organizacjach niepodległościowych, „Przyszłość”, tzw. Pet i „Zarzewie”. Od 1909 w Polskich Drużynach Strzeleckich. Był wykładowcą, instruktorem i członkiem Komendy Naczelnej PDS oraz komendantem tej organizacji w Krakowie.
1 października 1913 rozpoczął ochotniczą jednoroczną służbę w cesarsko-królewskiej armii. Z chwilą rozpoczęcia I wojny światowej został zatrzymany w służbie czynnej. Walczył na froncie rosyjskim, w 1, a potem 7. dywizjonie artylerii konnej. Zajmował stanowiska dowódcy plutonu i baterii, adiutanta dywizjonu i grupy kombinowanej.
10 grudnia 1916 roku, otrzymał urlop zdrowotny i zdezerterował z armii. Zgłosił się do Komendy Naczelnej Polskiej Organizacji Wojskowej. 29 kwietnia 1917 w Zielonej pod Wawrem uczestniczył, obok Józefa Piłsudskiego, Tadeusza Kasprzyckiego, Janusza Jędrzejewicza, Wacława Jędrzejewicza, Henryka Krok-Paszkowskiego i innych członków Komendy Naczelnej, w dużych ćwiczeniach POW prowadzonych przez Stefana Pomarańskiego.
Jako oficer byłego Polskiego Korpusu Posiłkowego reskryptem Rady Regencyjnej z 25 października 1918 roku został przydzielony do podległego jej Wojska Polskiego. 
Od 1918 w Wojsku Polskim, m.in. jako szef Sekcji Regulaminów i Wyszkolenia Ministerstwa Spraw Wojskowych i Sztabu Generalnego. Brał udział w wojnie polsko-bolszewickiej jako dowódca 3. pułku artylerii polowej i w zastępstwie III Brygady Artylerii.
W latach 1922–1923 był słuchaczem Kursu Doszkolenia w Wyższej Szkole Wojennej w Warszawie. Z dniem 15 października 1923, po ukończeniu kursu i uzyskaniu tytułu naukowego oficera Sztabu Generalnego, otrzymał przydział do Doświadczalnego Centrum Wyszkolenia w Rembertowie na stanowisko wykładowcy. W październiku 1924 został przydzielony na stanowisko szefa Biura Komisji Uzbrojenia Armii. W czasie przewrotu majowego 1926 roku opowiedział się po stronie Józefa Piłsudskiego. Z dniem 1 września 1926 został przydzielony do Generalnego Inspektora Sił Zbrojnych na stanowisko szefa Gabinetu Wojskowego (etat generała). W lipcu 1927 został mianowany pełniącym obowiązki szefa Biura Inspekcji GISZ z równoczesnym zachowaniem stanowiska oficera do zleceń przy Generalnym Inspektorze Sił Zbrojnych. Później został zatwierdzony na stanowisku szefa Biura Inspekcji i I oficera do zleceń przy Generalnym Inspektorze Sił Zbrojnych. 3 grudnia 1931 został mianowany na stanowisko szefa Sztabu Głównego. 10. grudnia 1931 Prezydent RP Ignacy Mościcki nadał mu stopień generała brygady ze starszeństwem z dniem 1 stycznia 1932 i 5. lokatą w korpusie generałów i „zezwolił na nałożenie odznak nowych stopni przed 1 stycznia 1932. 5 czerwca 1935 Prezydent RP zwolnił go ze stanowiska szefa Sztabu Głównego i mianował dowódcą 7. Dywizji Piechoty w Częstochowie. 
Mieszkał w domu przy al. Wolności, który od tego czasu nazywany jest „willą generalską”. Dowodził 7 DP w kampanii wrześniowej. 4 września 1939 trafił do niewoli niemieckiej pod Częstochową. W czasie wojny w oflagu VII A Murnau. Po wojnie przebywał we Francji, gdzie zmarł. Napisał kilka prac, m.in. w 1938 „Bibliografię psychologii wojskowej”.
Był mężem Zofii Kernowej, ich córką była Anna Turowiczowa (1916–2000), żona Jerzego Turowicza.
Pochowany na Cmentarzu Les Champeaux w Montmorency.
Patronuje ulicy w Częstochowie

</doc>
<doc id="592824" url="https://pl.wikipedia.org/wiki?curid=592824" title="Fiolet">
Fiolet



</doc>
<doc id="592826" url="https://pl.wikipedia.org/wiki?curid=592826" title="Najwyższe dopuszczalne stężenie chwilowe">
Najwyższe dopuszczalne stężenie chwilowe

Najwyższe dopuszczalne stężenie chwilowe (NDSCh) - wartość średnia stężenia określonego toksycznego związku chemicznego lub pyłu, które nie powinno spowodować ujemnych zmian w stanie zdrowia pracownika, jeżeli występuje w środowisku pracy nie dłużej niż 15 minut i nie częściej niż 2 razy w czasie zmiany roboczej, w odstępie czasu nie krótszym niż 1 godzina .

</doc>
<doc id="592830" url="https://pl.wikipedia.org/wiki?curid=592830" title="Noegyth Nibin">
Noegyth Nibin



</doc>
<doc id="592831" url="https://pl.wikipedia.org/wiki?curid=592831" title="Anatolij Baniszewski">
Anatolij Baniszewski

Anatolij Andriejewicz Baniszewski (ros. Анатолий Андреевич Банишевский, ur. 23 lutego 1946 w Baku, Azerbejdżańska SRR, zm. 10 grudnia 1997 tamże) – rosyjski i azerski piłkarz, grający jako napastnik, reprezentant Związku Radzieckiego, trener piłkarski. Uznawany jest za jednego z najlepszych piłkarzy w historii radzieckiej piłki nożnej. Na okoliczność jubileuszu 50-lecia UEFA został przez azerbejdżańską federację piłkarską uznany najlepszym piłkarzem w historii Azerbejdżanu.
Kariera piłkarska.
Kariera klubowa.
Pochodził z rosyjskiej rodziny, jednak większość swojego życia i całą karierę sportową spędził w Azerbejdżanie. W wieku 16 lat został zawodnikiem zespołu Neftczi Baku, z którym następnie związany był do końca kariery zawodniczej w 1978. Już na początku kariery był uważany za duży talent. Jeszcze jako nastolatek zaczął grać w pierwszej drużynie Neftczi. W 1966 zajął ze swoim klubem 3. miejsce w radzieckiej Klasie A. Przez kilka sezonów był jednym z najskuteczniejszych strzelców zespołu. W 1972 Neftczi opuściło radziecką ekstraklasę. Baniszewski kontynuował jednak grę w swoim macierzystym klubie, przyczyniając się w 1976 do powrotu do najwyższej klasy rozgrywkowej. Karierę zakończył dwa lata później.
Kariera reprezentacyjna.
Wkrótce po debiucie w Neftczi zwrócił uwagę selekcjonerów reprezentacji. W barwach "Sbornej" zadebiutował 4 lipca 1965 meczem z Brazylią. 3 października 1965 w meczu przeciwko Grecji, w swoim trzecim reprezentacyjnym występie, zaliczając hat-tricka zdobył pierwsze bramki dla "Sbornej". W 1966 był już podstawowym zawodnikiem drużyny radzieckiej, z którą na mistrzostwach świata w Anglii dotarł do półfinału. Jako reprezentant wystąpił również na mistrzostwach Europy w 1968 (4. miejsce) oraz na Mistrzostwa Europy w Piłce Nożnej 1972. W tym ostatnim turnieju reprezentacja ZSRR przegrała w finale z drużyną RFN, a Baniszewski, uznany za jednego z odpowiedzialnych za porażkę, stracił miejsce w kadrze. Rozegrany 18 czerwca 1972 finałowy mecz z Niemcami był jego ostatnim występem w barwach "Sbornej", w której ogółem rozegrał 50 spotkań, strzelając 19 bramek.
Kariera szkoleniowa.
Po zakończeniu kariery piłkarskiej pracował także jako trener. W latach 1981–1983 szkolił piłkarzy Neftczi. Pracował również z młodzieżą w Burkina Faso. Pracę w futbolu musiał jednak zakończyć z powodu choroby.

</doc>
<doc id="592834" url="https://pl.wikipedia.org/wiki?curid=592834" title="Najwyższe dopuszczalne stężenie pułapowe">
Najwyższe dopuszczalne stężenie pułapowe

Najwyższe dopuszczalne stężenie pułapowe (NDSP) – wartość stężenia toksycznego związku chemicznego lub pyłu, która ze względu na zagrożenie zdrowia lub życia pracownika nie może być w środowisku pracy przekroczona w żadnym momencie.

</doc>
<doc id="592835" url="https://pl.wikipedia.org/wiki?curid=592835" title="Kelly Brook">
Kelly Brook

Kelly Brook, właściwie Kelly Ann Parsons (ur. 23 listopada 1979 w Rochester) – brytyjska modelka, prezenterka, aktorka i projektantka strojów kąpielowych.
Życiorys.
Wczesne lata.
Urodziła się i wychowała w Rochester, w hrabstwie ceremonialnym Kent, jako córka kucharki Sandry i robotnika budowlanego Kennetha „Kena” Parsonsa. Dorastała z młodszym bratem Damianem i starszą siostrą Sashą. Uczęszczała do Thomas Aveling School w Warren Wood w Rochester. Następnie przez trzy lata studiowała w Italia Conti Academy of Theatre Arts w Londynie, zanim została profesjonalną modelką.
Kariera.
Po zwycięstwie w konkursie piękności, w wieku 16 lat rozpoczęła pracę jako modelka. Jej twarz ozdobiła okładki takich pism jak „FHM”, „Sky”, „Cosmopolitan”, „Tatler”, „The Face” czy „Company”. Brała udział w kampaniach reklamowych dżinsów Lee, dezodorantu Sure, Renault Megane, Walkers, Piz Buin, kolekcji bielizny Triumph Flaunt, pojawiła się na największym billboardzie w Anglii.
W 1999 roku, mając osiemnaście lat Kelly podjęła pracę jako prezenterka w programach dla nastolatków w stacjach: MTV, Granada Television i Trouble TV. W styczniu 1999 roku została wybrana w miejsce Denise van Outen jako współprowadząca, wraz z Johnny Vaughanem do programu "The Big Breakfast" na Channel 4 brytyjskiej telewizji. Jednak już w lipcu tego samego roku, Brook opuściła program i zakomunikowano, iż została zwolniona po serii gaf oraz problemów z czytaniem i wymawianiem słów wielosylabowych wyświetlanych na prompterze.
W roku 2000 Brook zadebiutowała na dużym ekranie u boku Matthew Rhysa, Sienny Guillory, Tima Curry i Jasona Donovana w dreszczowcu "Pod wpływem" ("Sorted"), gdzie można ją zobaczyć w roli Sarah wplątanej w scenę lesbijską. Niedługo potem wystąpiła jako Marisa Tavares w kanadyjsko-brytyjskim horrorze "Rozpruwacz: List z Piekła" ("Ripper: Letter from Hell", 2001) z A.J. Cook, Bruce'em Payne i Claire Keim. Pojawiła się też w roli dziewczyny Lexa Luthora, przyjaciela Clarka Kenta w czterech odcinkach pierwszego sezonu amerykańskiego serialu science fiction "Tajemnice Smallville" ("Smallville", 2002). Następnie otrzymała rolę przyjaciółki Lyle'a w filmie "Włoska robota" ("The Italian Job", 2003) z Charlize Theron i Donaldem Sutherlandem. Zagrała także w dreszczowcu science fiction "Absolon" (2003) z Christopherem Lambertem i Lou Diamondem Phillipsem.
W 2004 roku otrzymała pierwszą główną rolę jako Sophia Rosselini w komedii romantycznej "Jak usidlić faceta" ("School for Seduction") z Neilem Stuke, a także odtworzyła postać Nikki Morris w grze komputerowej "".
W roku 2005 poprowadziła brytyjskie reality show o nazwie "Love Island" dla ITV.
Trafiła także do obsady m.in. dreszczowca "Ultimatum" ("House of 9", 2005) z Dennisem Hopperem, komedii ' ("Deuce Bigalow: European Gigolo", 2006) z Robem Schneiderem i wystąpiła jako Elsie Holland w jednym z odcinków cyklu ekranizacji powieści Agathy Christie pt.: ' (2006), wyświetlanym przez telewizję ITV1.
Stała się obiektem pewnych kontrowersji po zagraniu scen rozbieranych wraz z Juan Pablo Di Pace w dreszczowcu erotycznym "W piekielnym słońcu" ("Survival Island"/"Three", 2006). Brook wystąpiła z prośbą o usunięcie w ostatecznej obróbce nagich scen z jej udziałem, jednak producenci odmówili. Na planie tego filmu poznała Billy'ego Zane, swojego późniejszego narzeczonego.
Wystąpiła w teledysku brytyjskiego zespołu Lawson do piosenki „Juliet” (2013).
Taniec z gwiazdami.
W 2007 roku Kelly wystąpiła w V sezonie brytyjskiej edycji "Tańca z gwiazdami" w stacji BBC. Jej partnerem był zawodowy tancerz Brendan Cole. W trakcie trwania programu, jej zmagający się z nowotworem ojciec zmarł 26 listopada 2007 roku w wieku 57 lat w Rochester na raka płuc. Pomimo początkowej decyzji o kontynuacji udziału w programie ku czci ojca, Kelly wycofała się w 9 tygodniu zmagań.
Życie prywatne.
Związana była z raperem Dizzee Rascalem, Jasonem Stathamem (od grudnia 1997 do maja 2004), Billym Zane'em (od maja 2004 do kwietnia 2008), graczem rugby Dannym Ciprianim (od września 2008 do sierpnia 2013), Matthew Morrisonem (w czerwcu 2010), graczem rugby Thomem Evansem (od grudnia 2010 do stycznia 2013) i Jeremym Pivenem (w listopadzie 2013). W kwietniu 2015 związała się z włoskim modelem i aktorem Jeremym Parisim.

</doc>
<doc id="592837" url="https://pl.wikipedia.org/wiki?curid=592837" title="Poślednie krasnoludy">
Poślednie krasnoludy



</doc>
<doc id="592838" url="https://pl.wikipedia.org/wiki?curid=592838" title="Nowa Fala Brytyjskiego Heavy Metalu">
Nowa Fala Brytyjskiego Heavy Metalu



</doc>
<doc id="592839" url="https://pl.wikipedia.org/wiki?curid=592839" title="Najwyższe Dopuszczalne Stężenie">
Najwyższe Dopuszczalne Stężenie



</doc>
<doc id="592840" url="https://pl.wikipedia.org/wiki?curid=592840" title="Parentalia">
Parentalia

Parentalia – rzymskie święto ku czci zmarłych przodków, obchodzone 13-21 lutego.
W tych dniach Rzymianie odwiedzali groby swoich przodków na cmentarzach znajdujących się za miastem. Zanosili im kwiaty, mleko i wino, karmiąc ich w ten sposób, aby nie szkodzili żyjącym.
Obchody kończyły 21 lutego Feralia, w zespół z Caristia (22 lutego).

</doc>
<doc id="592841" url="https://pl.wikipedia.org/wiki?curid=592841" title="Crossover">
Crossover



</doc>
<doc id="592846" url="https://pl.wikipedia.org/wiki?curid=592846" title="Futsal w Polsce">
Futsal w Polsce

Futsal w Polsce – początki futsalu w Polsce jako skodyfikowanej dyscypliny sportu (wówczas pod nazwą "five-a-side"), sięgają 1989, gdy to po raz pierwszy w historii przeprowadzono "Mistrzostwa Polski w hali i na boiskach otwartych wersji pięcioosobowej". W tej pierwszej odmianie (hala) triumfował The Mechanics Ax Rzeszów, zaś w drugiej (boiska otwarte) Zawisza Gliwice.
Historia.
Nieco wcześniej, bo od 1984 rozgrywano natomiast regularnie "Mistrzostwa Polski w minipiłce w hali" (pierwszy mistrz: 22-Findera Gliwice) i na boiskach otwartych (pierwszy mistrz: PSC 62 Kaktus Warszawa). Wówczas jednak (tj. w latach 1984–1988) zespoły przystępowały do walki w składach sześcioosobowych. Wszelkie rozgrywki tej odmiany futbolu w Polsce przeprowadzała ówcześnie Komisja Krajowa Szóstek Piłkarskich (KKSP), założona 16 października 1983 i działająca przy Zarządzie Głównym AZS. W tych latach wyróżniającym się zespołem była drużyna Sektor Gliwice, która zdobyła pięć razy Mistrzostwo Gliwic na boiskach otwartych.
Zmniejszenie ilości zawodników w drużynie wynikało z faktu włączenia międzynarodowych zrzeszeń minifutbolowych pod egidę FIFA (co nastąpiło w 1988) i związane było z ujednoliceniem wszystkich podówczas obowiązujących przepisów (oprócz wersji 6-osobowej, na całym świecie grywano również w składach 5-osobowych i 7-osobowych).
W 1987 KKSP przemianowano na Krajową Komisję Mini Piłki Nożnej (KKMPN), zaś w 1993 podzieliła się ona na dwie niezależne organizacje: Polskie Towarzystwo Piłki Nożnej Pięcioosobowej (PTPNP) oraz Polskie Stowarzyszenie Mini Piłki Nożnej (PSMPN). Obydwie działały pod skrzydłami PZPN i corocznie przeprowadzały własne rozgrywki o mistrzostwo Polski (większą autonomię posiadała ta pierwsza). Dopiero w 1996 doszło do ich połączenia, co poskutkowało utworzeniem jednej, wspólnej Komisji ds. Futsalu PZPN, mającej reprezentować Polskę na arenie międzynarodowej, organizować kadrę narodową, a także przeprowadzać rozgrywki o mistrzostwo Polski i Puchar Polski.
Wielki przełom w rodzimym futsalu nastąpił w styczniu 1992, gdy to przed rozpoczęciem turnieju eliminacyjnego do II finałów Mistrzostw Świata'1992 powołano narodową reprezentację Polski w futsalu. Swój pierwszy oficjalny mecz rozegrała ona 21 kwietnia 1992 w hiszpańskim Burjassot (przedmieścia Walencji) podczas wspomnianego turnieju kwalifikacyjnego przeciwko Wspólnocie Niepodległych Państw, remisując 7:7 (do przerwy przegrywając 3:4), zaś pierwszego w dziejach gola zdobył dla niej Artur Załęcki (gracz Vulcana Warszawa). W swym drugim spotkaniu rozegranym 22 kwietnia 1992 w Riba-roja de Túria narodowa kadra odniosła swe pierwsze zwycięstwo, pokonując 3:2 (3:1 do przerwy) wspólną reprezentację Czech i Słowacji. Po remisie 3:3 z Węgrami (23 kwietnia 1992 w Burjassot) uzyskała ona awans do zaplanowanego w Hongkongu turnieju finałowego.
Tuż przed jego rozpoczęciem "biało-czerwoni" po raz pierwszy zaprezentowali się w kraju podczas rozgrywanego we Władysławowie towarzyskiego turnieju o Puchar Interbanku (ówczesnego głównego sponsora kadry), pokonując w inauguracyjnym spotkaniu Łotwę 10:2 (8:0).
W 2003 utworzono reprezentację młodzieżową, a niedawno również kadrę akademicką.
Od początku lat 90. XX wieku starano się utworzyć regularne rozgrywki ligowe o mistrzostwo kraju. Ostatecznie udało się to 6 listopada 1994, gdy podczas posiedzenia w Kielcach powołano "Ligę Halową Piłki Nożnej Pięcioosobowej" (LHPNP) i ustalono jej regulamin. Pierwszą edycję przeprowadzono w sezonie 1994/1995 (grano systemem „jesień-wiosna”), gdy do rywalizacji przystąpiło 8 drużyn (według kolejności w końcowej tabeli): PA Nova Texas Gliwice (premierowy Mistrz Polski), Jard Gliwice, Suw-Tor Łódź, Lipnik Bielsko-Biała, Team Legnica, Centrum Bielsko-Biała, Energetyk Jaworzno i Promont Kielce (pierwszy i jedyny spadkowicz).
Współczesność.
Obecnie rozgrywki ligowe w Polsce toczone są systemem „jesień-wiosna” na trzech poziomach, tj.:
Ponadto corocznie rozgrywane są turnieje o:
W większych miejscowościach Polski istnieją również tzw. Środowiskowe Ligi Futsalu (rozgrywki typowo amatorskie), których reprezentacje (np. jako kadry danych miast) mogą jednak brać udział w zmaganiach o Puchar Polski.
Futsal kobiet.
Od sezonu 2007/2008 odbywają się także rozgrywki ligowe kobiet w futsalu. Pierwszym mistrzem Polski została drużyna ISD Gol Częstochowa.
Od sezonu 2013/14 rozgrywki kobiet prowadzone są na dwóch szczeblach. Oprócz ośmiozespołowej Ekstraligi istnieją także dwie grupy I ligi.

</doc>
<doc id="592848" url="https://pl.wikipedia.org/wiki?curid=592848" title="Reprezentacja Polski w futsalu mężczyzn">
Reprezentacja Polski w futsalu mężczyzn

Reprezentacja Polski w futsalu – zespół piłkarski, reprezentujący Rzeczpospolitą Polską w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo polskie. Za jego funkcjonowanie odpowiedzialny jest Polski Związek Piłki Nożnej (Grupa ds. Futsalu, działająca w ramach Komisji ds. Futsalu i Piłki Plażowej PZPN).
Aktualny skład.
Kadra powołana na marcowy mecz towarzyski z Ukrainą i eliminacji Mistrzostw Świata 2024 z Azerbejdżanem 
Ostatnio powołani.
Następujący gracze również byli powołani do polskiej kadry w ciągu ostatnich dwunastu miesięcy:
¹ - wycofany z kadry z powodu kontuzji
Historia.
W 1991 r. powołano – działającą w ramach Polskiego Związku Piłki Nożnej – Komisję ds. Futsalu (wówczas pod nazwą Komisja Mini Piłki Nożnej). Pod koniec tego samego roku do Polskiego Związku Piłki Nożnej trafiło zaproszenie na jeden z eliminacyjnych turniejów 2. Mistrzostw Świata, organizowanych przez FIFA. To wydarzenie stało się impulsem do utworzenia – w styczniu 1992 r. – futsalowej reprezentacji Polski, bowiem piłkarska centrala podjęła decyzję o przystąpieniu "biało-czerwonych" do walki o mundial. Funkcję selekcjonera powierzono Krzysztofowi Sobieskiemu, który pod koniec kariery zawodniczej poznał tajniki halowego futbolu w Stanach Zjednoczonych. Ostatecznie do boju o MŚ 1992 stanęło 10 reprezentacji europejskich, które podzielono na dwie 5-drużynowe grupy. Pierwsza grupa rozgrywała turniej eliminacyjny w Katanii, zaś druga w kwietniu 1992 r. w Walencji. Polacy trafili do drugiej z nich, a ich rywalami zostały reprezentacje Czechosłowacji, Hiszpanii, Węgier i Wspólnoty Niepodległych Państw. Według ówcześnie obowiązujących przepisów FIFA, krajowe reprezentacje w tej odmianie futbolu musiały składać się z piłkarzy amatorów niezgłoszonych z żadnym klubie zawodowym 11-osobowej piłki nożnej.
Po kilku tygodniach organizacyjno-sportowych przygotowań powołano drużynę, która miała powalczyć o dobry wynik w debiutanckiej imprezie. Z uwagi na brak wolnych terminów, przed wylotem do Hiszpanii nie zdążono rozegrać ani jednego oficjalnego meczu, więc pierwsze spotkanie międzypaństwowe reprezentacja rozegrała już podczas wspomnianego turnieju kwalifikacyjnego – 21 kwietnia 1992 w Burjassot koło Walencji – przeciwko Wspólnocie Niepodległych Państw remisując 7:7 (3:4), zaś pierwszego w dziejach gola zdobył dla niej Artur Załęcki (gracz Vulcana Warszawa). W swym drugim pojedynku – rozegranym 22 kwietnia 1992 w Riba-roja de Túria – narodowa reprezentacja odniosła swe pierwsze zwycięstwo, pokonując 3:2 (3:1) wspólną reprezentację Czech i Słowacji. Po remisie 3:3 (1:1) z Węgrami (23 kwietnia 1992 w Burjassot) uzyskała ona awans do zaplanowanego w Hongkongu turnieju finałowego, zaś na koniec uległa (25 kwietnia 1992 w Burjassot) gospodarzom 1:7 (1:3), zajmując tym samym 2. miejsce w końcowej tabeli (awans do MŚ uzyskały 3 czołowe ekipy: Hiszpania, Polska i Wspólnota Niepodległych Państw).
Latem 1992 r. obowiązki trenera reprezentacji przejął Andrzej Góral. Przygotowania do mundialu były bardzo krótkie, a najdłuższe zgrupowanie trwało 5 dni (dla porównania, zgrupowanie reprezentacji Hongkongu trwało około pół roku). W październiku 1992 r. "biało-czerwoni" po raz pierwszy oficjalnie zaprezentowali się w kraju – podczas rozgrywanego we Władysławowie (Cetniewie) towarzyskiego turnieju o Puchar Interbanku (ówczesnego głównego sponsora reprezentacji) – pokonując w inauguracyjnym spotkaniu Łotwę 10−2 (8−0), następnie ulegając Czechom 0−1 (0−0) i pokonując Rosję 9−2 (3−2). Powołania do 12-osobowej kadry na MŚ całkowicie uwzględniały wytyczne FIFA, bowiem trener Andrzej Góral wybrał najprawdziwszych amatorów, grających na co dzień najwyżej w ówczesnej III lidze. Nie było to oczywistością w przypadku paru innych zakwalifikowanych do mistrzostw drużyn. Funkcję kapitana powierzono Józefowi Żymańczykowi, zaś ewenementem na skalę światową był Piotr Przychodzeń, który nigdy nie grał – ani nawet nie trenował – w drużynie tradycyjnego futbolu, zaś w kadrze futsalowej rozegrał wszystkie spotkania od pierwszego z reprezentacją Wspólnoty Niepodległych Państw, a następnie wszystkie na MŚ. W azjatyckim turnieju Polacy pewnie przeszli I fazę (I rundę grupową). 15 listopada 1992, na inaugurację, będącą zarazem meczem otwarcia mistrzostw pokonali gospodarzy 4−2 (2−1), a następnie – dwa dni później – Nigerię 5−4 (3−1), co dało awans do II rundy grupowej, stanowiącej ćwierćfinały. W ostatnim spotkaniu I etapu ulegli 2−3 (2−3) Argentynie co spowodowało, że w końcowej tabeli grupy A zajęli 2. miejsce. W II fazie przegrali wszystkie 3 pojedynki: 0−2 (0−0) z Iranem, 1−4 (0−3) z Belgią i 3−7 (1−5) z Hiszpanią.
Niespodziewanie dobry występ w MŚ doprowadził na przełomie 1992 i 1993 r. do poważnych zmian organizacyjnych rodzimego futsalu, czego skutkiem było przekształcenie Wydziału Piłki Nożnej Pięcioosobowej PZPN w – dysponujące znacznie większą autonomią – "Polskie Towarzystwo Piłki Nożnej Pięcioosobowej", ściśle ze związkiem współpracujące (które podpisało również umowę o współpracy z TKKF oraz Polską Partią Przyjaciół Piwa). Pojawiło się kilku mniejszych sponsorów z całej Polski. Na początku stycznia 1993 r. pracę z reprezentacją rozpoczął Janusz Kupcewicz (wcześniej asystent Andrzeja Górala), z którym wiązano spore nadzieje. Przyjęto długofalową strategię działania, polegającą na stopniowym wprowadzaniu do kadry licznej grupy młodych zawodników, którzy mieli korzystać z wiedzy i autorytetu medalisty MŚ 1982 oraz doświadczeń starszych graczy, a za główny cel obrano awans do "eksperymentalnych" Mistrzostw Europy 1996, dający jednocześnie kwalifikację do Mistrzostw Świata 1996. Sprzyjał temu terminarz, bowiem do października 1995 r. nie zaplanowano żadnych meczów o stawkę. Jednak pod wodzą Janusza Kupcewicza reprezentacja Polski rozegrała jedynie 5 spotkań towarzyskich, z których na uwagę zasługują: zwycięstwo 8−2 nad Słowacją w Gliwicach oraz wyjazdowe porażki 0−6 i 2−5 z Czechami).
W styczniu 1994 r. – jak się okazało na zaledwie 3 miesiące – reprezentację objął Michał Globisz (wcześniej asystent Janusza Kupcewicza), z którą oprócz 4 meczów towarzyskich (m.in. przegrane 4−9 i 4−7 z Holandią) wziął udział w – rozegranym w marcu w Mediolanie – silnie obsadzonym Turnieju FIFA. W międzyczasie kadra straciła głównego sponsora – Interbank. Jesienią 1994 r. obowiązki selekcjonera powierzono Romanowi Sowińskiemu, który – jak do tej pory – okazał się być najdłużej pracującym na tym stanowisku trenerem. Znacząco odmłodził on zespół narodowy i od początku przyjął strategię gry przeciw możliwie jak najsilniejszym rywalom, by podnosić poziom gry poprzez podpatrywanie najlepszych "w praniu". Dlatego pierwsze spotkania pod opieką Romana Sowińskiego to głównie porażki, w tym jedna wysoka 4−11 (2−4) w Eger z Węgrami. Brakiem awansu zakończył się również turniej eliminacyjny do Mistrzostw Europy 1996, przeprowadzony w dniach 24-29 października 1995 w Holandii. W gronie 6 drużyn reprezentacja Polski zajęła zaledwie 4. miejsce, ulegając 4:6 Azerbejdżanowi, 1:2 Holandii i 4:7 Chorwacji, remisując 0:0 ze Słowacją i pokonując 3:1 Czechów.
Do połowy listopada 1998 r. reprezentacja Polski rozgrywała wyłącznie mecze towarzyskie, przygotowujące do eliminacji Mistrzostw Europy 1999, z których na uwagę zasługuje zwycięstwo 7:1 (2:1) nad Holandią w Legnicy w dniu Narodowego Święta Niepodległości 1997 r. Turniej kwalifikacyjny do ME 1999 z udziałem Polaków odbył się w Dubrowniku w dniach 18-21 listopada 1998 z udziałem 4 zespołów. "Biało-czerwoni", zajęli w nim 2. miejsce i po raz kolejny nie wywalczyli promocji do finałów ME (wygrana 13:5 nad Słowacją oraz remisy 7:7 z Chorwacją i 3:3 z Andorą). W październiku 2000 r. - po wygraniu turnieju eliminacyjnego w Zabrzu (m.in. ogranie 3:0 Portugalii) - "biało-czerwoni" po raz pierwszy w historii uzyskali awans do Mistrzostw Europy. Na turnieju finałowym w 2001 przegrali wszystkie trzy spotkania grupowe, ostatecznie zajmując 8. miejsce. W 2003 r. została powołana reprezentacja U-21, a w 2010 roku – reprezentacja U-19. Po Euro trener Roman Sowiński zrezygnował z posady selekcjonera. Zastąpił go na krótko Leszek Latacz, a jego w 2002 Marek Bęben. Za kadencji Marka Bębna Polska pokonała Włochy w Legnicy, ale też zaliczyła blamaż w Moskwie z Rosją (1:10). Polska pod wodzą trenera zagrała też w eliminacjach do MŚ 2004 w Chińskim Tajpej, pokonała Azerbejdżan 6:1 i 13:0 "Cypr" w cypryjskiej Larnace. Po przegranym 2:7 w Chorzowie i 2:7 w Lizbonie (r. 4:14) barażu z Portugalią Polska nie awansowała na ten turniej, a PZPN nie przedłużył umowy z Markiem Bębnem. Zastąpił go Stanisław Kwiatkowski. Przygodę zaczął w 2004 r. od blamażu w Sarajewie w el. ME 2005, porażek z Bośnią 3:5, Włochami 2:11 i remisu z Macedonią Płn. 1:1, skończył ją w tym samym roku. Na dwumecz z Portugalią w 2005 r. zastąpił go Mirosław Nowicki. W lutym 2005 selekcjonerem został 24 letni wówczas Tomasz Aftański. Za jego kadencji gra się poprawiła, pokonaliśmy 3:2 Rosję, do dziś jedyne zwycięstwo. Za jego kadencji w Krośnie w 2006 r. pokonaliśmy 16:0 Anglię, co do dziś jest najwyższym zwycięstwem Polaków w historii. W lutym 2007 r. po turnieju eliminacyjnym w Pinto po pokonaniu Cypru (8:0), Macedonii Północnej (2:1) Polacy przegrali 0:5 z Hiszpanią, tracąc awans, a po tym turnieju Tomasz Aftański został odwołany. Zastąpił go Leszek Latacz, który w eliminacjach MŚ 2008 też nie osiągnął sukcesu. Wygrał co prawda 10:1 z Anglią i 6:2 z Macedonią, ale przegrał z Węgrami 2:6 i to nas pozbawiło awansu. W 2009 r. mieliśmy trzech selekcjonerów, początkiem roku był to Tadeusz Wolny, któremu powierzono walkę o awans na Euro 2010 na Węgrzech. Wprawdzie zremisowaliśmy 2:2 z Finlandią, ale ze względu na występ Bartłomieja Nawrata, który miał pauzować za czerwoną kartkę UEFA zweryfikowała mecz jako walkower 0:5 na korzyść Finów. Potem Polska przegrała 3:4 z Azerami i 1:8 z Portugalią. Potem trenerem był Gerard Juszczak, a we wrześniu zastąpił go Vlastimil Bartosek. W 2011 r. przegraliśmy dwa turnieje eliminacyjne: do ME 2012 po dwóch remisach 2:2 z Macedonią i Białorusią oraz porażce 0:6 z Portugalią i MŚ 2012 po porażkach 2:5 z Włochami i 3:9 z Rumunią. Został on zwolniony pod koniec 2012 r. Zastąpił go Klaudiusz Hirsch. Poprowadził Polskę w 9 meczach: zwycięstwie 6:0 z Mołdawią, remisie 0:0 z Mołdawią, dwóch porażkach (1:3 i 1:5) z Portugalią, dwóch porażkach z Ukrainą (0:3 i 2:6), w przegranych meczach w kwalifikacjach ME 2014 z Serbią (0:2 [0:0]), Portugalią (2:5[2:2]) i Grecją (3:4[1:0]). W kwietniu 2013 r. zrezygnował z posady selekcjonera. Zastąpił go Andrea Bucciol. Za jego kadencji graliśmy głównie Turnieje 4 Państw, pokonaliśmy też po raz pierwszy Ukrainę (5:1 i 3:1) i graliśmy w Krośnie turniej eliminacyjny do Euro 2016 w Serbii. Zremisowaliśmy 0:0 z Białorusią, przegraliśmy 2:3 (1:2) z Finlandią i 3:6 (3:3) z Włochami zajmując ostatnie miejsce w grupie. Pod koniec lipca 2015 r. Andrea Bucciol został zwolniony. Zastąpił go Andrzej Bianga. Za jego kadencji otarliśmy się o awans na MŚ 2016. Przegrana 2:6 z Portugalią, a potem dwa zwycięstwa (8:1 z Rumunią po 3 golach Bartłomieja Nawrata i 3:2 z Norwegią) awansowaliśmy do baraży o MŚ 2016. Tam w Szczecinie zremisowaliśmy 1:1 (0:1) i przegraliśmy 0:7 (0:5) na wyjeździe z Kazachstanem. W dwumeczu było 8:1 dla Kazachów, po tym dwumeczu Andrzej Bianga i jego asystent Błażej Korczyński poddali się do zarządu PZPN, ten jednak nie chciał zmiany trenera. Później było widać poprawę gry Biało-czerwonych. W kwietniu 2017 w Elblągu kwalifikacje do Euro 2018 zaczęła Polska od porażki 0:4 (0:1) z Serbią. Potem Polska pokonała 4:2 (3:2) z Mołdawią i zremisowała 1:1 (1:1) z Hiszpanią. Jako najlepsza drużyna z 3 miejsc z 4 punktami i bilansem bramkowym 5-7 Polska wzięła udział w barażach o Euro, przeciwko reprezentacji Węgier, wygrali 7:6 (1:2 [0:1] w Miskolcu i 6:4 [2:2] w Koszalinie) zapewniając pierwszy od 17 lat awans do Mistrzostw Europy w futsalu. W październiku Andrzej Bianga zrezygnował z prowadzenia reprezentacji Polski. Zastąpił go Błażej Korczyński. Zaczął od remisu 6:6 i przegranej 1:3 ze Słowenią na wyjeździe. Potem Polska pokonała Gruzję 4:2 i 3:1. Ostatni sprawdzian przed Euro, przegrany 0:7 (0:2) mecz z Włochami nie napawał optymizmem przed Euro. Ale Polska sensacyjnie zremisowała 1:1 (0:0) z Rosją dzięki wyśmienitej postawie Michała Kałuży w bramce i gola Michała Kubika na 9 sekund przed końcem. W drugim meczu Polska przegrała 1:5 (0:4) z Kazachstanem. Jedynego gola zdobył Dominik Solecki. W 2019 r. Polska w Zielonej Górze przegrała 2:3 (2:1) z Gruzją, 1:2 (0:0) z Finlandią i 1:4 (1:3) z Hiszpanią odpadając z kwalifikacji do Mistrzostw Świata 2021. Przez słaby wynik w rundzie głównej eMŚ Polska eliminacje do Euro 2022 musiała zaczynać od preeliminacji na Malcie. Polska pokonała 5:2 Grecję, 6:0 Szwecję i 11:0 Maltę awansując do rundy głównej eliminacji. Z powodu pandemii COVID 19 Polska więcej meczów nie zagrała. Nie odbył się zaplanowany na kwiecień dwumecz z Portugalią na wyjeździe, dwumecz z Brazylią zaplanowany na wrzesień, ani wyjazdowy dwumecz z Łotwą. Kadra spotkała się w Szamotułach w połowie września, ale zgrupowanie się przedłużyło z powodu wykrycia COVID-19 u jednego z zawodników. W 2021 r. Polska grała eliminacje do Euro 2022. Zremisowała z Portugalią w Mafrze 2:2 (1:0), przegrała z nią w Łodzi 0:3 (0:2), pokonała w dwumeczu w Łodzi Norwegię 3:0 (1:0) i 4:1 (2:0). Na koniec zremisowała w Pradze z Czechami 3:3 (2:2) i pokonała je 8:5 (3:3) w Opolu zapewniając sobie drugi z rzędu awans na Mistrzostwa Europy. Warto wspomnieć, że za kadencji Błażeja Korczyńskiego pokonaliśmy po raz pierwszy w historii Serbię 4:1 (0:1) w grudniu 2019 w Lubinie, po raz pierwszy od 2002 r. Finlandię 4 października w chorwackim Porecu 4:0 (2:0) oraz po raz pierwszy od 1998 r. Słowenię 5:2 (2:0) w Lasko 20 grudnia 2021. Na Mistrzostwach Europy 2022 Polska przegrała 1:3 (1:3) z Chorwacją, zremisowała 2:2 (1:0) ze Słowacją i przegrała 1:5 (1:2) z Rosją zajmując ostatnie miejsce w grupie z 1 punktem odpadając po fazie grupowej. W czerwcu 2022 r. Polska wygrała towarzyski turniej w Chorwacji Futsal Week, w którym zajęła pierwsze miejsce wygrywając 3:0 (2:0) z Chorwacją (po raz pierwszy w historii), 2:1 (2:1) z Czarnogórą, 4:1 (2:1) z BiH oraz przegrywając 3:5 (1:4) z Węgrami. 
We wrześniu 2022 roku Polska rozpoczęła eliminacje do Mistrzostw Świata 2024 od zwycięstwa z Grecją 3:0 (2:0), następnie przegrała 3:4 (1:2) z Azerbejdżanem. W rewanżu w Atenach Polska pokonała Grecję 4:1 (2:0) zapewniając sobie co najmniej awans do Elite Round. Z kolei 7 marca 2022 Polska wygrała 7:2 (2:0) w Koszalinie z Azerbejdżanem po raz pierwszy od 2003 roku, tym zwycięstwem zapewniła sobie udział w Elite Round eliminacji. 
Selekcjonerzy.
Lista wszystkich selekcjonerów reprezentacji Polski w futsalu.
Sztab szkoleniowy.
Sztab szkoleniowy reprezentacji Polski w futsalu
Historyczne mecze.
Debiut
Najwyższe zwycięstwo reprezentacji Polski
Najwyższa porażka reprezentacji Polski
Pierwsze zwycięstwo
Pierwszy mecz eliminacyjny do mistrzostw świata
Pierwszy mecz na mistrzostwach świata
Pierwszy mecz eliminacyjny do mistrzostw Europy
Pierwszy mecz na mistrzostwach Europy

</doc>
<doc id="592852" url="https://pl.wikipedia.org/wiki?curid=592852" title="Zdzisław Wincenty Przyjałkowski">
Zdzisław Wincenty Przyjałkowski

Zdzisław Wincenty Przyjałkowski (ur. 6 października 1892 w Magnuszewie, zm. 12 kwietnia 1971 w Sztokholmie) – generał brygady Wojska Polskiego, kawaler Orderu Virtuti Militari.
Życiorys.
Urodził się w rodzinie 6 października 1892 w Magnuszewie, w ówczesnym powiecie kozienickim guberni radomskiej, w rodzinie Zdzisława i Kazimiery z Kreyserów. W czerwcu 1910 złożył eksternistycznie maturę w c. k. I Wyższej Szkole Realnej we Lwowie.
Przed I wojną światową studiował na Wydziale Budowy Maszyn Politechniki Lwowskiej i działał w polskich organizacjach niepodległościowych. Od 1914 w Legionach Polskich. Służył w 5 pułku piechoty. W czasie służby w Legionach awansował na kolejne stopnie w korpusie oficerów piechoty: chorążego (29 września 1914), podporucznika (5 marca 1915) i porucznika (2 lipca 1915). W lipcu 1917, po kryzysie przysięgowym, został internowany w Beniaminowie.
Od listopada 1918 w Wojsku Polskim, brał udział w obronie Lwowa w 1918. 1 grudnia 1919 został mianowany z dniem 1 grudnia 1919 kapitanem w piechocie. W czasie wojny z bolszewikami na stanowisku dowódcy kompanii, batalionu, od lipca 1920 – dowódcy 21 pułku piechoty, a później – XVI Brygady Piechoty. 15 lipca 1920 został zatwierdzony z dniem 1 kwietnia 1920 w stopniu majora, w piechocie, w grupie oficerów byłych Legionów Polskich.
W latach 1921–1923 był słuchaczem II Kursu Normalnego Wyższej Szkoły Wojennej w Warszawie. 3 maja 1922 został zweryfikowany w stopniu majora ze starszeństwem z 1 czerwca 1919 i 60. lokatą w korpusie oficerów piechoty. 1 października 1923, po ukończeniu kursu i uzyskaniu tytułu naukowego oficera Sztabu Generalnego, otrzymał przydział do Biura Ścisłej Rady Wojennej w Warszawie na stanowisko kierownika referatu w Wydziale Ogólnym. Następnie, w tym samym biurze, objął stanowisko szefa Wydziału Manewrów i Doświadczeń Oddziału IIIa, a w styczniu 1925 – szefa Wydziału Operacyjnego „Zachód”. 31 marca 1924 został mianowany podpułkownikiem ze starszeństwem z 1 lipca 1923 i 36. lokatą w korpusie oficerów piechoty. 30 listopada 1926, po likwidacji BŚRW, został szefem Wydziału Operacyjnego „Zachód” w Oddziale III Sztabu Generalnego w Warszawie. W marcu 1927 został przeniesiony do 41 pułku piechoty w Suwałkach na stanowisko dowódcy pułku. 1 stycznia 1928 został mianowany pułkownikiem ze starszeństwem z 1 stycznia 1928 i 19. lokatą w korpusie oficerów piechoty. 12 listopada 1928 zastąpił płk. dypl. Wincentego Kowalskiego na stanowisku szefa Oddziału III Sztabu Głównego w Warszawie i został jednym z najbliższych współpracowników gen. dyw. Tadeusza Piskora. 1 czerwca 1931 został mianowany zastępcą dowódcy Korpusu Ochrony Pogranicza w Warszawie. W grudniu 1933 zastąpił płk. Wacława Stachiewicza na stanowisku dowódcy piechoty dywizyjnej 1 Dywizji Piechoty Legionów w Wilnie. 3 sierpnia 1937 objął dowództwo 15 Dywizji Piechoty w Bydgoszczy i sprawował je do września 1939. Na stopień generała brygady został mianowany ze starszeństwem z 19 marca 1939 i 11. lokatą w korpusie generałów.
W kampanii wrześniowej dowodził 15 DP oraz przejściowo (od 5 do 11 IX) Grupą Operacyjną swojego imienia, w skład której wchodziła 15 i 26 DP. Uczestniczył w bitwie nad Bzurą. W czasie obrony Warszawy pozostawał w dyspozycji dowódcy Armii „Warszawa”. Po kapitulacji przebywał w niewoli niemieckiej w Oflagu VII A w Murnau.
Po zakończeniu wojny przebywał na emigracji w Szwecji. Mieszkał z żoną w Sztokholmie przy Majorsgatan 11-3. Początkowo pracował jako robotnik w fabryce sygnalizacji morskiej, a następnie w firmie Allmänna Svenska Elektriska AB. W latach 1952–1969 pełnił funkcję prezesa Rady Uchodźstwa Polskiego w Sztokholmie, działał też we władzach Stowarzyszenia Polskich Kombatantów. Zmarł 12 kwietnia 1971 w Sztokholmie.
Generał Przyjałkowski był żonaty z Ireną Gilewiczówną (1905–1990), z którą miał córkę Danutę Marię Helenę Boender (1927–2012).
Opinie.
Gen. Tadeusz Kutrzeba: „Ze względu na krótki okres inspekcji w roku 1937, definitywnej opinii wydać nie mogę. Z jednego ćwiczenia prowadzonego przez płk. Przyjałkowskiego odniosłem potwierdzenie dawnego zdania, że jest to oficer rozumny i stanowczy, odpowiadający na obecnym stanowisku”.

</doc>
<doc id="592855" url="https://pl.wikipedia.org/wiki?curid=592855" title="Stade">
Stade

Stade (dolnoniem. "Stood") – miasto powiatowe w Niemczech w kraju związkowym Dolna Saksonia, siedziba powiatu Stade. W 2001 liczyło 45 152 mieszkańców, w 2005 - 45 928, a w 2008 45 918 mieszkańców.
Miasto zostało założone w 994.
Współpraca.
Miejscowości partnerskie Stade to:

</doc>
<doc id="592856" url="https://pl.wikipedia.org/wiki?curid=592856" title="Järvakandi">
Järvakandi

Järvakandi (est. "Järvakandi") – miejscowość (alev) w Estonii, w prowincji Raplamaa w gminie Kehtna. W latach 1991-2017 funkcjonowała na prawach gminy wiejskiej ("alevvald").

</doc>
<doc id="592859" url="https://pl.wikipedia.org/wiki?curid=592859" title="Alt country">
Alt country



</doc>
<doc id="592860" url="https://pl.wikipedia.org/wiki?curid=592860" title="Alt-country">
Alt-country



</doc>
<doc id="592861" url="https://pl.wikipedia.org/wiki?curid=592861" title="Józef Kwaciszewski">
Józef Kwaciszewski

Józef Kwaciszewski (ur. 11 stycznia 1890 w Białobrzegach, zm. 30 marca 1958 w Krośnie) – generał brygady Wojska Polskiego, kawaler Orderu Virtuti Militari.
Życiorys.
Był współorganizatorem Związku Strzeleckiego w Białobrzegach w dzielnicy Krosna. Po przejściu większości Strzelców w ramach mobilizacji wraz z dowódcą krośnieńskiego oddziału do armii austriackiej w pierwszych dniach I wojny światowej, został dowódcą uzupełnionych resztek kompanii po złożeniu przysięgi o „obronie Ojczyzny do ostatniej kropli krwi” i otrzymaniu sztandaru.
16 września 1914 wyjechał z Krosna pociągiem wraz z kompanią do Krakowa i wszedł w skład II batalionu Legionów. 18 października 1914 pociągiem wyruszył z wojskiem na Węgry do Chustu. Od gen. Karola Durskiego w siedzibie Legionów w Königsfeld otrzymał nominację oficerską.
Od listopada 1918 w Wojsku Polskim. Był komendantem Centralnej Szkoły KM i Broni Specjalnej w Chełmie, a 22 sierpnia 1922 roku został zatwierdzony na stanowisku dowódcy oddziałów szkolnych Centralnej Szkoły Strzelniczej w Toruniu. 22 grudnia 1925 roku został przeniesiony do 35 pułku piechoty w Brześciu na stanowisko dowódcy pułku. 26 kwietnia 1928 został mianowany dowódcą piechoty dywizyjnej 18 Dywizji Piechoty w Łomży z jednoczesnym przeniesieniem macierzyście do kadry oficerów piechoty. W 1936 objął dowództwo 19 Dywizji Piechoty w Wilnie.
W kampanii wrześniowej dowodził 19 Dywizją Piechoty w składzie Armii „Prusy”. W czasie bitwy pod Piotrkowem 6 września 1939 dostał się do niewoli niemieckiej.
Po wyzwoleniu wrócił do kraju. Pracował w Warszawie. W dniu 30 marca 1958 wracając pociągiem z sanatorium w Zakopanem, do rodziny w Krośnie, zmarł nagle na serce. Został pochowany w żołnierskiej kwaterze na Cmentarzu Komunalnym w Krośnie (sektor C1-1-18).

</doc>
<doc id="592864" url="https://pl.wikipedia.org/wiki?curid=592864" title="Fryderyk Jarossy">
Fryderyk Jarossy



</doc>
<doc id="592867" url="https://pl.wikipedia.org/wiki?curid=592867" title="Czesław Kowalski-Wierusz">
Czesław Kowalski-Wierusz

Czesław Kowalski-Wierusz (ur. 1882 w Monachium, zm. 1984 w Warszawie) – polski malarz. 
Życiorys.
Czesław Kowalski był synem Alfreda i Jadwigi Szymanowskiej. Edukację rozpoczął w Warszawie, ukończył w rządowym Męskim Gimnazjum Klasycznym w Kaliszu, które ukończył był także jego ojciec. W 1901 uczył się rysunku w Klasie Rysunkowej Wojciecha Gersona. 
Od 1904 studiował w Wyższej Szkole Technicznej w Monachium na kierunku architektury. Malarstwa początkowo uczył się w pracowni Simona Hollosy'ego, a następnie od 1906 uczył się w Królewskiej Akademii Sztuk Pięknych w Monachium w klasie rysunku prowadzonej przez Petera Halma. Na dalsze studia wyjechał w 1907 do Paryża, gdzie uczył się w Akademii Julian, później w Akademii Vitti. W latach 1909–1914 uczył się w pracowni ojca Alfreda.
Był uczestnikiem wojny 1920 roku. Przed wybuchem I wojny światowej przeprowadził się do Wilna, gdzie w 1930 urodziła mu się córka. 
W 1932 odbyła się jego indywidualna wystawa w warszawskim Towarzystwie Zachęty Sztuk Pięknych, malował głównie portrety i pejzaże. 
Po zakończeniu II wojny światowej przeprowadził się do Gdańska, a od 1957 do śmierci mieszkał w Warszawie.
Spora część prac Czesława Kowalskiego–Wierusz znajduje się obecnie w Muzeum Podlaskim w Białymstoku, a także w suwalskim
Muzeum Okręgowym.
Był działaczem na polu krzewienia sztuk zdobniczych.
Jego córka Joanna Wierusz-Kowalska również została malarką. Karol Kowalski-Wierusz był jego wujem. 
Czesław Kowalski-Wierusz zmarł w wieku 102 lat i został pochowany na warszawskim cmentarzu Powązkowskim (kw. 40–V–1/4). Autorem pomnika jest Wacław Szymanowski.

</doc>
<doc id="592868" url="https://pl.wikipedia.org/wiki?curid=592868" title="École d'ingénieurs des technologies de l'information et du management">
École d'ingénieurs des technologies de l'information et du management



</doc>
<doc id="592870" url="https://pl.wikipedia.org/wiki?curid=592870" title="Żuraw studzienny">
Żuraw studzienny

Żuraw studzienny – rodzaj dźwignicy, umożliwiającej wydobywanie wody ze studni. To (charakterystyczny m.in. na Podlasiu) drewniany czerpak wody, w późniejszym okresie zastąpiony kołowrotem. Nazwa pochodzi od nazwy ptaka.
Konstrukcja i działanie.
Składa się z czterech części: podpory, szyi żurawia, obciążnika i czerpaka. Niejednokrotnie sięga wysokości 10 metrów.
Nabieranie wody następuje poprzez nachylenie szyi z umocowanym nad studnią czerpakiem (np. wiadrem) ku wodzie, zaczerpnięcie i uniesienie czerpaka, ułatwione dzięki umieszczonemu na drugim końcu szyi obciążnikowi.
W heraldyce.
Element żurawia studziennego w heraldyce:

</doc>
<doc id="592871" url="https://pl.wikipedia.org/wiki?curid=592871" title="Mistrzostwa świata w futsalu mężczyzn">
Mistrzostwa świata w futsalu mężczyzn

Mistrzostwa Świata w Futsalu rozgrywane są od 1989 po tym, jak w 1988 futsal znalazł się pod jurysdykcją FIFA. Od pierwszej edycji w 1989 turniej jest rozgrywany co 4 lata w lata parzyste począwszy od 1992 pomiędzy turniejami Mistrzostw Świata w Piłce Nożnej
Obecnymi mistrzami jest reprezentacja Portugalii, która pokonała Argentynę 2:1 w finale Mistrzostw Świata w Futsalu 2021 na Litwie
Wszystkie edycje do 2004 odbywały się z udziałem 16 drużyn. W 2008 zagrało 20 drużyn, a od 2012 biorą udział 24 drużyny. Są dzielone na 6 grup po 4 zespoły, grają w systemie każdy z każdym i dwie najlepsze drużyny z każdej grupy plus cztery najlepsze z trzecich miejsc grają w fazie pucharowej 

</doc>
<doc id="592875" url="https://pl.wikipedia.org/wiki?curid=592875" title="Wacław Piekarski">
Wacław Piekarski

Wacław Piekarski (ur. 5 czerwca 1893 w Pilicy, zm. 14 lutego 1979 w Créteil) – generał brygady Wojska Polskiego. 
Życiorys.
Wacław Piekarski urodził się 5 czerwca 1893 w Pilicy, w rodzinie Franciszka i Józefy z Simaków. Ukończył szkołę handlową w Będzinie (1911), wydział nauk społecznych uniwersytetu w Genewie (1914). W latach 1909–1911 był członkiem „Zarzewia”, w latach 1912–1913 Związku Strzeleckiego, w latach 1913–1914 Drużyn Strzeleckich. Od 1914 służył w wojsku rosyjskim, od stycznia 1916 na froncie salonickim. Od 1 sierpnia 1917 w Armii Polskiej we Francji, z którą powrócił do kraju. W 1918 został przyjęty do Wojska Polskiego. W latach 1919–1921 dowódca 43 pułku piechoty. 11 czerwca 1920 roku został zatwierdzony z dniem 1 kwietnia 1920 w stopniu podpułkownika, w piechocie, w grupie oficerów byłej armii gen. Hallera. 3 maja 1922 został zweryfikowany w stopniu podpułkownika ze starszeństwem z 1 czerwca 1919 i 231. lokatą w korpusie oficerów piechoty, a jego oddziałem macierzystym był nadal 43 pułk piechoty. W latach 1922–1924 był „odkomenderowany” na studia w Wyższej Szkole Wojennej (franc. "École Supérieure de Guerre") w Paryżu, a jego oddziałem macierzystym był wówczas 36 pułk piechoty Legii Akademickiej w Warszawie. 
W styczniu 1925 roku, po ukończeniu studiów i powrocie do kraju, przydzielony został do Oddziału II Sztabu Generalnego na stanowisko szefa Wydziału II z równoczesnym przyznaniem tytułu naukowego oficera Sztabu Generalnego. Z dniem 1 września 1926 został przydzielony do Generalnego Inspektoratu Sił Zbrojnych i wyznaczony na stanowisko I oficera sztabu Inspektora Armii, generała dywizji Jana Romera. W kwietniu 1927 roku objął dowództwo 54 pułku piechoty w Tarnopolu. Na tym stanowisku 1 stycznia 1928 został awansowany na pułkownika ze starszeństwem z dniem 1 stycznia 1928 i 16. lokatą w korpusie oficerów piechoty. Od 1930 do 1937 był prezesem klubu piłki nożnej Kresy Tarnopol. W czerwcu 1931 został przeniesiony do Korpusu Ochrony Pogranicza i mianowany dowódcą 4 Brygady Ochrony Pogranicza w Czortkowie, która później została przemianowana na Brygadę KOP „Podole”. W październiku 1935 roku został wyznaczony na stanowisko dowódcy piechoty dywizyjnej 11 Karpackiej Dywizji Piechoty w Stanisławowie. W sierpniu 1936 roku został dowódcą 29 Dywizji Piechoty w Grodnie. Od października 1938 roku był szefem Departamentu Piechoty Ministerstwa Spraw Wojskowych w Warszawie. Awansowany na generała brygady ze starszeństwem z dniem 19 marca 1939 i 8. lokatą w korpusie generałów.
W kampanii wrześniowej 1939 roku dowodził rezerwową 41 Dywizją Piechoty, po czym improwizowaną grupą bojową złożoną z 33 Dywizji Piechoty i 41 Dywizji Piechoty.
Po klęsce w niewoli niemieckiej (Oflag VII A Murnau), po wojnie na emigracji we Francji. Był Dyrektorem Domu Spokojnej Starości Polskiego Funduszu Humanitarnego w Lailly-en-Val. Zmarł 14 lutego 1979 roku w Créteil.

</doc>
<doc id="592877" url="https://pl.wikipedia.org/wiki?curid=592877" title="Instytut Herdera w Marburgu">
Instytut Herdera w Marburgu

Instytut Herdera do Badań Historycznych nad Europą Środkowo-Wschodnią – Instytut Wspólnoty Leibniza (niem. "Herder-Institut für historische Ostmitteleuropaforschung – Institut der Leibniz-Gemeinschaft") – ponadregionalny, pozauniwersytecki ośrodek badań historycznych nad Europą Środkowo-Wschodnią z siedzibą w Marburgu. Założony w roku 1950 przez Radę Naukową im. Johanna Gottfrieda Herdera instytut należy do Wspólnoty im. Leibniza ("Leibniz-Gemeinschaft"). Instytut zajmuje się Polską, Czechami, Słowacją, Estonią, Łotwą i Litwą.
Obecnie działalność Instytutu skierowana jest na ciągłą dokumentację literatury dotyczącej tych państw, zbieraniu i opracowywaniu źródeł do historii Europy środkowo-wschodniej oraz na opracowywaniu podręczników dotyczących historii krajowej, regionalnej i narodowej tego obszaru. Instytut jest jednym z uczestników Wirtualnej Biblioteki Fachowej Europy Wschodniej ("Virtuelle Fachbibliothek Osteuropa" – ViFaOst).

</doc>
<doc id="592879" url="https://pl.wikipedia.org/wiki?curid=592879" title="Alen Boksic">
Alen Boksic



</doc>
<doc id="592880" url="https://pl.wikipedia.org/wiki?curid=592880" title="Kau Sai Chau">
Kau Sai Chau

Kau Sai Chau (滘西洲) – wyspa leżąca u wybrzeży Sai Kung w Hongkongu, jej powierzchnia wynosi 6,69 km².
Na wyspie ma siedzibę klub golfowy „Jockey Club Kau Sai Chau Public Golf Course”, utworzony i działający przy Hong Kong Jockey Club. Został założony w 1995 roku.
Na wyspie znajdują się też dwa obiekty uznane za „pomniki narodowe” Hongkongu. Jednym z nich są prehistoryczne petroglify, odkryte w 1976 roku na północno-zachodnim krańcu wyspy. Innym obiektem uznanym za narodowy pomnik jest klasztor Hung Shing.

</doc>
<doc id="592882" url="https://pl.wikipedia.org/wiki?curid=592882" title="Bahamut">
Bahamut

Bahamut, także: Balhut – mitologiczny stwór pochodzący z Arabii. Jest to ogromna ryba (lub wieloryb), na której ma opierać się cały świat.
Według opisu przytoczonego przez Lane'a, Bóg stworzył Ziemię; żeby miał na czym się oprzeć, pod ziemią stworzył anioła. Ale anioł też nie miał oparcia, więc pod jego nogi wsunął rubinową skałę; ponieważ skała nie miała oparcia, stworzył byka o czterech tysiącach oczu, uszu, nozdrzy, pysków, języków i stóp; ale byk nie miał oparcia, stworzył więc rybę imieniem Bahamut, pod którą umieścił wodę, pod wodą zaś ciemność – i tylko do tego punktu sięga ludzka wiedza.

</doc>
<doc id="592884" url="https://pl.wikipedia.org/wiki?curid=592884" title="White album">
White album



</doc>
<doc id="592885" url="https://pl.wikipedia.org/wiki?curid=592885" title="White Album">
White Album



</doc>
<doc id="592886" url="https://pl.wikipedia.org/wiki?curid=592886" title="The White Album">
The White Album



</doc>
<doc id="592888" url="https://pl.wikipedia.org/wiki?curid=592888" title="Biały album">
Biały album



</doc>
<doc id="592890" url="https://pl.wikipedia.org/wiki?curid=592890" title="Sony Playstation 2">
Sony Playstation 2



</doc>
<doc id="592891" url="https://pl.wikipedia.org/wiki?curid=592891" title="Niżnia Miętusia Rówień">
Niżnia Miętusia Rówień

Niżnia Miętusia Rówień – polana reglowa w Dolinie Miętusiej – wschodnim odgałęzieniu Doliny Kościeliskiej w Tatrach Zachodnich. Znajduje się tuż poniżej przełęczy Przysłop Miętusi i Miętusiej Polany. Położona jest na wysokości 1100–1120 m. Ze wszystkich stron otoczona jest lasem, zresztą w znacznym stopniu już zarosła drzewami. Z polany widoki na Czerwone Wierchy, ładnie prezentują się stąd Wantule, Wielka Świstówka i wiszące dolinki: Dolina Litworowa i Mułowa.
W przeszłości polana wchodziła w skład Hali Miętusiej. W 1955 r. miała powierzchnię ok. 10 ha, ale w 2004 r. w wyniku zarośnięcia jej powierzchnia zmniejszyła się o 55%. Była to jedna z żyźniejszych polan, charakteryzowała się obfitym wzrostem trawy. Wśród bujnych traw dość licznie rośnie tutaj omieg górski.
Przez polanę nie prowadzi żaden szlak turystyczny.

</doc>
<doc id="592892" url="https://pl.wikipedia.org/wiki?curid=592892" title="Jesús Díaz">
Jesús Díaz

Jesús Díaz Rodríguez (ur. 1941 w Hawanie, zm. 3 maja 2002 w Madrycie), kubański pisarz, dramaturg i reżyser filmowy.
Początkowo zwolennik rewolucji kubańskiej, później jego sympatia do komunistycznego systemu malała - w 1991 ze względów politycznych wyjechał z ojczystej wyspy. Założyciel i redaktor cenionych czasopism, tak na Kubie jak i na emigracji. Wykładał w szkołach filmowych w kilku krajach, pisał scenariusze oraz reżyserował - najbardziej znany z jego filmów to "Lejanía" z 1985.
W Polsce ukazała się powieść Díaza - "Opowiedz mi o Kubie" ("Dime algo sobre Cuba"), tragikomiczny obraz codziennego życia w reżimie Fidela Castro. 

</doc>
<doc id="592893" url="https://pl.wikipedia.org/wiki?curid=592893" title="Jesus Diaz">
Jesus Diaz



</doc>
<doc id="592894" url="https://pl.wikipedia.org/wiki?curid=592894" title="Shadow the Hedgehog (gra komputerowa)">
Shadow the Hedgehog (gra komputerowa)

Shadow the Hedgehog – komputerowa gra zręcznościowa z serii "Sonic the Hedgehog" wyprodukowana i wydana przez Segę 15 listopada 2005 roku na platformach PlayStation 2, GameCube oraz Xbox.
Rozgrywka.
Jeż Sonic, bohater całej serii, w tej pozycji gra rolę poboczną – głównym bohaterem tej gry jest czarny jeż Shadow, który pochodził z gry Sonic Heroes, z której po wydarzeniach odłączył się od Team Dark, ponieważ zadebiutował w Sonic Adventure 2, pełniąc rolę czarnego charakteru. W tej odsłonie będzie musiał sprostać problemom tożsamości i zmierzyć się ze swoją przeszłością. Żeby odblokować i uzyskać dostęp do Last Story, istnieje tylko jedno kanoniczne zakończenie gry na 100%, lecz można ją ukończyć na 10 różnych sposobów i dostać pod koniec każdego zadania w Ameryce ocenę od najgorszej (E) do najlepszej (A) (tak jak to można uczynić w "Sonic Adventure 2" oraz w "Sonic Heroes").

</doc>
<doc id="592895" url="https://pl.wikipedia.org/wiki?curid=592895" title="Wiktor Bannikow">
Wiktor Bannikow

Wiktor Maksymowicz Bannikow, , (ur. 28 kwietnia 1938 w Łuhynach, w obwodzie żytomierskim, zm. 25 kwietnia 2001 w Kijowie) – ukraiński piłkarz, grający na pozycji bramkarza, reprezentant Związku Radzieckiego, trener i działacz piłkarski. Organizator i pierwszy prezydent Ukraińskiej Federacji Piłkarskiej w latach 1991-1996.
Kariera piłkarska.
Kariera klubowa.
Zanim rozpoczął karierę piłkarską uprawiał inne dyscypliny, m.in. skok wzwyż oraz koszykówkę (grał w juniorskiej reprezentacji Ukrainy). W wieku 20 lat po raz pierwszy stanął na bramce w drużynie Awanhard Żytomierz. W krótkim czasie zdobył duże uznanie dzięki udanym występom w lokalnych drużynach ukraińskich z niższych lig: Szachtarze Korosteszów oraz Desnie Czernihów i w 1962 został zawodnikiem jednego z czołowych klubów radzieckich – Dynama Kijów. Przez kilka sezonów był pierwszym bramkarzem zespołu z Kijowa, z którym zdobył wiele sukcesów. Kijowski klub opuścił po tym, gdy stracił miejsce w bramce na rzecz Jewgienija Rudakowa. Później reprezentował barwy Torpeda Moskwa, w którym zakończył karierę piłkarską w 1973.
W latach sześćdziesiątych cieszył się opinią jednego z najlepszych radzieckich bramkarzy.
Kariera reprezentacyjna.
W radzieckiej reprezentacji - mimo sukcesów klubowych - musiał pogodzić się z rolą zmiennika Lwa Jaszyna, a później rywalizował o miejsce w bramce z innymi zawodnikami, w tym m.in. z Jewgienijem Rudakowem, który zastąpił go w bramce Dynama. Ogółem, od 29 listopada 1964 do 6 sierpnia 1972 rozegrał 14 meczów. Był rezerwowym w kadrze na mistrzostwa świata w Anglii w 1966 i mistrzostwa Europy w Belgii 1972.
Kariera trenera i działacza.
W późniejszych latach pełnił m.in. funkcję kierownika drużyny Zorii Ługańsk oraz trenera Spartaka Żytomierz. W 1991 – jeszcze przed formalnym wystąpieniem Ukrainy ze Związku Radzieckiego – zaangażował się w organizację struktur krajowej federacji piłkarskiej. 6 marca 1991 został wybrany jej pierwszym prezydentem. Funkcję tę pełnił do 1996. W latach 1996-2001 był I wiceprezydentem federacji. Brał również udział w pracach międzynarodowych organizacji piłkarskich. Od 1998 rozgrywany jest międzynarodowy turniej piłkarski noszący jego imię.

</doc>
<doc id="592900" url="https://pl.wikipedia.org/wiki?curid=592900" title="Osvaldo Dorticós Torrado">
Osvaldo Dorticós Torrado

Osvaldo Dorticós Torrado (ur. 17 kwietnia 1919, zm. 23 czerwca 1983) – kubański polityk, prezydent Kuby od 18 lipca 1959 roku do 2 grudnia 1976 roku.
Życiorys.
Torrado był z wykształcenia prawnikiem. Jako członek ruchu rewolucyjnego pod przywództwem Fidela Castro został uwięziony w 1958 roku przez Fulgencio Batistę. Po ucieczce z więzienia udał się do Meksyku. Do kraju powrócił po zwycięstwie rewolucji w 1959 roku. Castro powołał go na stanowisko ministra sprawiedliwości. W 1959 został prezydentem Kuby zastępując na tym stanowisku Manuela Urrutia Lleó. W 1976 roku w wyniku reorganizacji rządu Torrado stracił urząd prezydenta na rzecz Fidela Castro. Następnie wszedł w skład Rady Państwa.

</doc>
<doc id="592901" url="https://pl.wikipedia.org/wiki?curid=592901" title="Superjedynki">
Superjedynki

Superjedynki – polski muzyczny plebiscyt telewizyjny organizowany w Opolu od 2000 do 2010 roku przez TVP1 i Radio RMF FM, a od 2011 do 2016 roku przez TVP1 i Program Pierwszy Polskiego Radia. Wykonawcy są nagradzani za osiągnięcia w ciągu 12 miesięcy poprzedzających imprezę. W 2017 roku zrezygnowano z organizacji SuperJedynek.

</doc>
<doc id="592903" url="https://pl.wikipedia.org/wiki?curid=592903" title="Wiktor Bołogan">
Wiktor Bołogan

Wiktor Wiorel Bołogan, ros. Виктор Бологан (ur. 14 grudnia 1971 w Kiszyniowie) – mołdawski szachista i trener szachowy ("FIDE Senior Trainer" od 2012), arcymistrz od 1991 roku.
Kariera szachowa.
W szachy nauczył się grać w wieku 7 lat od swojego ojca. Od 1981 roku znajdował się już pod stałą opieką trenerską, dzięki czemu mając lat 13, zdobył tytuł kandydata na mistrza. Pierwsze turniejowe zwycięstwo odniósł w roku 1989, dzieląc I miejsce (wraz z Borysem Gelfandem i Aleksiejem Szyrowem) w turnieju młodych radzieckich mistrzów w Kramatorsku. W roku 1990 otrzymał tytuł mistrza międzynarodowego, a w 1991 został arcymistrzem, po zwycięstwach w Ksanti oraz w mistrzostwach ZSRR juniorów do lat 20, rozegranych w Jurmale. W roku 1993 zwyciężył w Ostrawie oraz dwukrotnie w Las Palmas, zaś dwa lata później - w Moskwie.
Pierwsze sukcesy kwalifikujące go do światowej czołówki zaczął odnosić pod koniec lat dziewięćdziesiątych. W roku 1997 zwyciężył (wraz z Michałem Krasenkowem) w słynnym otwartym turnieju "World Open" w Nowym Jorku. Dwa lata później zajął II miejsce (za Joelem Lautierem) w silnie obsadzonym turnieju (XV kat. FIDE) w Enghien-les-Bains oraz zwyciężył w turnieju tej samej kategorii w Belfort. W roku 2000 zwyciężył w turniejach w Mińsku i Pekinie (XVI kat.) oraz podzielił I miejsce (wraz z Judit Polgár, a przed Nigelem Shortem i Anatolijem Karpowem) w memoriale Miguela Najdorfa w Buenos Aires. W kolejnym roku wygrał turniej XV kategorii w miejscowości Pojkowskij (przed Symbatem Lyputianem, Siergiejem Rublewskim oraz Wadimem Zwiagincewem) oraz podzielił I miejsce w turnieju w Szanghaju. W roku 2002 roku dwukrotnie zwyciężył Pampelunie - w turnieju rozegranym na przełomie 2001/2002 roku (przed Tejmurem Radżabowem i Ulfem Anderssonem) oraz w czwórmeczu rozegranym w grudniu (wraz z Rustamem Kasimdżanowem). W tym samym roku zwyciężył również w silnie obsadzonym turnieju szachów błyskawicznych "Ordix Open" w Moguncji (przed m.in. Piotrem Swidlerem i Rafaelem Waganianem).
W roku 2003 odniósł swój życiowy sukces, samodzielnie zwyciężając w turnieju elity w Dortmundzie (przed m.in. Władimirem Kramnikiem, Viswanathanem Anandem i Péterem Lékó). W tym samym roku podzielił również I miejsce w słynnym turnieju "Aerofłot Open" w Moskwie. Zwycięstwo w Dortmundzie zaowocowało zaproszeniem do kolejnego turnieju elity, w Wijk aan Zee w roku 2004, w którym zajął bardzo dobre V miejsce, wyprzedzając m.in. Władimira Kramnika, Jewgienija Bariejewa, Piotra Swidlera i Aleksieja Szyrowa. W następnym roku podzielił I miejsca w kolejnych bardzo silnie obsadzonych turniejach w Pojkowskij (wraz z Etienne Bacrotem, a przed Aleksandrem Griszczukiem, Aleksiejem Driejewem i Piotrem Swidlerem) i w Sarajewie (turniej "Bosna", wraz z Iwanem Sokołowem) oraz - dzięki tym wynikom - po raz pierwszy osiągnął granicę 2700 punktów rankingowych. W roku 2006 ponownie podzielił I miejsce w turnieju "Aeroflot Open" w Moskwie, zwyciężył (z wynikiem 9/9) w otwartym turnieju "Porzellan Cup" w Dreźnie oraz zajął bardzo dobre III miejsce w turnieju XVIII kategorii w Foros (za Siergiejem Rublewskim oraz Wasilijem Iwanczukiem). W 2007 podzielił II miejsce (wraz z Jewgienijem Aleksiejewem i Aleksandrem Oniszczukiem) w silnie obsadzonym turnieju w miejscowości Pojkowskij. W 2010 r. po raz kolejny odnotował dobry występ w Pojkowskim, zwyciężając wspólnie z Siergiejem Kariakinem.
Czterokrotnie wystąpił w mistrzostwach świata FIDE, rozgrywanych systemem pucharowym, nie notując jednak sukcesów:
W latach 1992-2010 dziewięciokrotnie brał udział w szachowych olimpiadach, za każdym razem na I szachownicy. Był również dwukrotnie (1992, 2011) uczestnikiem drużynowych mistrzostw Europy.
Jest pierwszym w historii Mołdawianinem, który przekroczył poziom 2700 punktów rankingowych. Najwyższy ranking w dotychczasowej karierze osiągnął 1 sierpnia 2012 r., z wynikiem 2734 punktów zajmował wówczas 18. miejsce na światowej liście FIDE, jednocześnie zajmując 1. miejsce wśród mołdawskich szachistów.

</doc>
<doc id="592905" url="https://pl.wikipedia.org/wiki?curid=592905" title="Gmina Järvakandi">
Gmina Järvakandi



</doc>
<doc id="592911" url="https://pl.wikipedia.org/wiki?curid=592911" title="Po Toi">
Po Toi

Po Toi (popularnie 蒲台島, właściwie 蒲苔島) – główna wyspa grupy o tej samej nazwie, leżącej w Hongkongu i mającej powierzchnię 3,69 km².
Najdalej na południe wysunięta wyspa Hongkongu słynie ze znajdujących się na niej formacji skalnych, takich jak skała „Ręka Buddy” (佛手巖), „Skała Trumienna” (棺材石), czy „Żółw wspinający się na górę” (靈龜上山). „Pustynny dwór rodziny Mo” (巫氏廢宅), zwykle opisywany jako dom myśliwski, to miejsce popularne wśród młodych turystów – poszukiwaczy przygód. Wyspa jest także uważana za idealne miejsce do obserwacji astronomicznych.
Pierwotna nazwa wyspy pochodzi według miejscowych podań od nazwy morskiej rośliny, odmiany algi, z której wyplatano rodzaj otoman używanych przez mnichów do siedzenia. Nazwa obecna jest jej zniekształconą formą.
Prehistoryczne petroglify na skałach wyspy liczą sobie około 2000 lat i zostały ogłoszone monumentem narodowym Hongkongu.
Transport.
Na wyspę można się dostać prywatnym promem lub typową dla Hongkongu taksówką wodną. Popularne są połączenia promowe z Aberdeen, Stanley, North Point oraz Kwun Tong.

</doc>
<doc id="592914" url="https://pl.wikipedia.org/wiki?curid=592914" title="Manuel Urrutia Lleó">
Manuel Urrutia Lleó

Manuel Urrutia Lleó (ur. 8 grudnia 1901 w Yaguajay, prowincja Las Villas, zm. 5 lipca 1981 w Nowym Jorku) − kubański polityk i sędzia, przywódca Demokratycznego Sojuszu Rewolucyjnego.
Walczył przeciwko dyktatorskiej władzy prezydentów Gerardo Machado i Fulgencio Batisty. Od 1957 do 1959 przebywał poza krajem. Zaraz po rewolucji kubańskiej został wyznaczony na tymczasowego prezydenta (1959 r.), jednak szybko został odsunięty od władzy z powodu nielojalności wobec Fidela Castro. Jego miejsce zajął Osvaldo Dorticós Torrado. W 1963 wyemigrował do USA.

</doc>
<doc id="592917" url="https://pl.wikipedia.org/wiki?curid=592917" title="Protanomalia">
Protanomalia

Protanomalia – zaburzenie postrzegania barw, w przeciwieństwie do protanopii charakteryzuje się jedynie obniżoną percepcją nasycenia i jaskrawości czerwieni. Barwy takie jak czerwona, pomarańczowa, żółta, kanarkowa i zielona przesunięte są w nasyceniu w kierunku barwy zielonej i wydają się bardziej wyblakłe. Ze względu na obniżoną zdolność percepcji składowej czerwonej barwa fioletowa może wydawać się odcieniem niebieskiego, jaskrawa zielona – odcieniem żółtego. Barwa czerwona na końcu spektrum może być postrzegana jako kolor czarny lub mało kontrastujący z czarnym. Protanomalia dotyczy około 1% męskiej populacji. Jest dziedziczona poprzez chromosom X.

</doc>
<doc id="592922" url="https://pl.wikipedia.org/wiki?curid=592922" title="In the Zone">
In the Zone

In the Zone – czwarty studyjny album amerykańskiej wokalistki popowej Britney Spears. Wydany został 18 listopada 2003 roku przez Jive Records. Album ten jest pierwszym, na którym znaczący wpływ na kształt nagrań miała sama wokalistka, współpracując m.in. z R. Kellym, duetem producenckim Bloodshy &amp; Avant, Mobym oraz P. Diddym.
Wydawnictwo było promowane przez cztery single: "Me Against the Music" #35 w duecie z Madonną, "Toxic", "Everytime" oraz "Outrageous", do którego, z powodu kontuzji kolana wokalistki, nie ukończono teledysku.
Album w USA zadebiutował na pierwszym miejscu listy sprzedaży w liczbie 609 000 sprzedanych egzemplarzy (łączny nakład to 3 miliony egzemplarzy). W Wielkiej Brytanii natomiast album ukazał się na 14. miejscu list sprzedaży, osiągnąwszy nakład 460 000 sztuk.
Album promowany był przez trasę koncertową The Onyx Hotel Tour.

</doc>
<doc id="592926" url="https://pl.wikipedia.org/wiki?curid=592926" title="Deuteranomalia">
Deuteranomalia

Deuteranomalia – zaburzenie rozpoznawania barw, podobnie jak protanomalia charakteryzujące się jedynie obniżoną percepcją nasycenia (ale nie jaskrawości) zieleni. Barwa czerwona, pomarańczowa, żółta, kanarkowa i zielona są przesunięte w kierunku zieleni. Deuteranomalia dotyczy około 6% mężczyzn i około 0,4% kobiet (daje to około 95% wszystkich zaburzeń rozpoznawania barw u mężczyzn).

</doc>
<doc id="592928" url="https://pl.wikipedia.org/wiki?curid=592928" title="Statek miłości">
Statek miłości

Statek miłości (ang. "The Love Boat") – amerykański serial telewizyjny, pierwotnie wyświetlany w latach 1977–1987 przez stację telewizyjną ABC.
Producentem tego serialu był Aaron Spelling, który dla ABC wyprodukował wiele popularnych seriali w latach 60., 70. i 80. XX wieku.
Akcja rozgrywała się zwykle na wycieczkowym statku pasażerskim "Pacific Princess". Pasażerowie i załoga statku przeżywali wiele zabawnych lub miłosnych przygód. Większość scen nakręcono w studiu, w niektórych odcinkach wystąpiły siostrzane jednostki np. Island Princess.
Serial był kontynuowany jako .
Obsada.
W rolach epizodycznych wystąpiło kilkuset aktorów i aktorek, m.in.:
oraz np. zespoły Village People i The Temptations.

</doc>
<doc id="592931" url="https://pl.wikipedia.org/wiki?curid=592931" title="Kompania Zamkowa">
Kompania Zamkowa

Kompania Zamkowa – pododdział piechoty Wojska Polskiego w latach 1926–1939 przeznaczony do pełnienia służby wartowniczej w miejscu postoju Prezydenta Rzeczypospolitej oraz spełniający funkcje reprezentacyjne.
Formowanie i zmiany organizacyjne.
20 lipca 1926 roku w miejsce zlikwidowanej Kwatery Wojskowej Prezydenta Rzeczypospolitej i Oddziału Przybocznego Prezydenta Rzeczypospolitej został zorganizowany Gabinet Wojskowy Prezydenta Rzeczypospolitej.
Etat gabinetu przewidywał sformowanie między innymi kompanii zamkowej w składzie:
Włączenie żandarmów do piechoty spotkało się ze sprzeciwem ówczesnego szefa Departamentu Piechoty Ministerstwa Spraw Wojskowych, gen. bryg. Józefa Kordiana-Zamorskiego sprawującego bezpośredni nadzór nad żandarmerią. 12 października 1926 roku żandarmi zostali bezpośrednio podporządkowani szefowi gabinetu pod nazwą – zamkowy pluton żandarmerii.
W październiku 1928 roku kompania zamkowa wraz z zamkowym plutonem żandarmerii, zamkową kolumną samochodową i stajnią zamkową weszła w skład Oddziału Zamkowego.
Kompania była wystawiana przez 36 Pułk Piechoty Legii Akademickiej stacjonujący w Warszawie. Podczas uroczystości państwowych kompanii towarzyszył szwadron wystawiony przez 1 Pułk Szwoleżerów Józefa Piłsudskiego.
Koszary kompanii znajdowały się na Podzamczu Zamku Królewskiego przy ulicy Bugaj w Warszawie.
Podstawowym zadaniem kompanii było pełnienie służby wartowniczej w Zamku Królewskim. Służbę wartowniczą pełniono również podczas pobytu prezydenta w rezydencji w Spale oraz w pociągu podczas prezydenckich podróży. Ponadto kompania spełniała funkcje reprezentacyjne. Uczestniczyła w uroczystościach powitalnych i pożegnalnych głów państw obcych i innych dostojników podczas ich oficjalnych wizyt, asystowała w uroczystościach, wyjazdach i przyjazdach Prezydenta.
Ostatnim dowódcą Kompanii Zamkowej był płk Włodzimierz Gulin, który we wrześniu 1939 roku osobiście towarzyszył prezydentowi Ignacemu Mościckiemu w ewakuacji do Rumunii.

</doc>
<doc id="592932" url="https://pl.wikipedia.org/wiki?curid=592932" title="Izabela Lotaryńska">
Izabela Lotaryńska

Izabela I Lotaryńska (ur. 1400, zm. 28 lutego 1453) – księżna Lotaryngii od 1431 do śmierci.
Była córką Karola II, księcia Lotaryngii, i Małgorzaty z Palatynatu (córki elektora Palatynatu i króla niemieckiego Ruprechta i Elżbiety Hohenzollern). Odziedziczyła Lotaryngię po śmierci swojego ojca i rządziła nią razem ze swoim mężem – Rene Andegaweńskim, królem Neapolu i księciem Bar. To ona poprowadziła armię, aby ratować Rene przed księciem Burgundii.

</doc>
<doc id="592933" url="https://pl.wikipedia.org/wiki?curid=592933" title="Sępia Góra (Góry Izerskie)">
Sępia Góra (Góry Izerskie)

Sępia Góra (niem. "Großer Geierstein", 828 m n.p.m.) – wzniesienie leżące ponad Świeradowem-Zdrój. Jest to ostatni na zachodzie Gór Izerskich szczyt Grzbietu Kamienickiego. Na szczycie góry znajduje się Biały Kamień – grupa granito-gnejsowych skałek z dużą zawartością kwarcu. Ze skał roztacza się widok na Góry Izerskie i Pogórze Izerskie.
Według legend na Sępiej Górze znajdować się miała pogańska świątynia i święty gaj Ślężan. 

</doc>
<doc id="592935" url="https://pl.wikipedia.org/wiki?curid=592935" title="Alen Boksić">
Alen Boksić



</doc>
<doc id="592940" url="https://pl.wikipedia.org/wiki?curid=592940" title="Sępia Góra">
Sępia Góra



</doc>
<doc id="592943" url="https://pl.wikipedia.org/wiki?curid=592943" title="Sophia-Antipolis">
Sophia-Antipolis

Sophia-Antipolis – technopolia w południowej Francji, położona w gminie Valbonne, niedaleko miasta Antibes, pomiędzy Cannes a Niceą. Została założona w 1970 i mieszczą się w niej głównie przedsiębiorstwa z branży informatycznej, elektronicznej, farmaceutycznej i biotechnologicznej. Znajduje się tutaj również kilka uczelni.
Nazwa pochodzi od imienia "Sophia", greckiego uosobienia mądrości, oraz od starożytnej nazwy miasta Antibes – "Antipolis".

</doc>
<doc id="592945" url="https://pl.wikipedia.org/wiki?curid=592945" title="Anthony B. Richmond">
Anthony B. Richmond

Anthony Barry Richmond (ur. 7 lipca 1942 w Londynie) – brytyjski autor zdjęć filmów kinowych i telewizyjnych, reżyser.
Życiorys.
Zaczynał karierę w wieku piętnastu lat w kinie brytyjskim, później ze Ścieżką-Wiadomości, gdzie był zaangażowany do pracy za kamerą jako asystent reżysera. Podczas gdy w 1964 przebywał w Izraelu podczas kręcenia filmu "Judyta", spotykał na swojej drodze Nicolasa Roega, z którym potem pracował przy realizacji filmu "Casino Royale" (1967). W 1974 odebrał nagrodę BAFTA za najlepsze zdjęcia za film "Nie oglądaj się teraz" ("Don’t Look Now"). Debiutował jako reżyser dramatu "Déjà Vu" (1985), gdzie główną rolą zagrała jego ówczesna żona, Jaclyn Smith).
Rodzina.
Przez osiem lat był mężem Jaclyn Smith (od 4 sierpnia 1981 do 1989), znanej jako Kelly Garrett z serialu "Aniołki Charliego". Mają dwoje dzieci: córkę Spencer Margaret (ur. 1983) i syna Gastona (ur. 1986), który w 2002 zginął w wypadku motocyklowym w Roatan na honduraskiej wyspie Bahia. Richmond jest także ojcem asystentów kamery na planie filmowym: George’a i Jonathana Chunky’ego.

</doc>
<doc id="592946" url="https://pl.wikipedia.org/wiki?curid=592946" title="Kihelkonna">
Kihelkonna

Kihelkonna - okręg miejski w Estonii, w prowincji Saare. Ośrodek administracyjny gminy Kihelkonna, zamieszkiwany przez 500 mieszkańców.

</doc>
<doc id="592949" url="https://pl.wikipedia.org/wiki?curid=592949" title="Hala Miętusia">
Hala Miętusia

Hala Miętusia – tatrzańska hala pasterska znajdująca się w Dolinie Miętusiej, a także w Dolinie Kościeliskiej w Tatrach Zachodnich. Nazwa hali pochodzi od sołtysów Miętusów z Cichego, którzy pod koniec XVI wieku od króla Zygmunta III Wazy otrzymali pastwiska na niej. Do Hali Miętusiej zalicza się takie polany, jak: Wyżnia Miętusia Rówień, Niżnia Miętusia Rówień i Miętusia Polana (na Przysłopie Miętusim), Jaworzynka Miętusia (11.3 ha), Zahradziska (10,8 ha), ale także Wyżnia Kira Miętusia i Niżnia Kira Miętusia, leżące już w Kirach, poniżej wylotu Doliny Kościeliskiej (razem 10,8 ha). Te dwie ostatnie polany później wyłączono do oddzielnej hali zwanej Kirą Miętusią. Powierzchnia całej hali (wraz z Kirą Miętusią) stanowiła 344,24 ha, ale tylko część stanowiły pastwiska, większość to halizny, las, kosodrzewina i nieużytki, na których głównie odbywał się wypas, polany bowiem były koszone. Dodatkowa powierzchnia służebności (tzw. serwituty) w lasach stanowiła 178,66 ha. W 1963 r. wypasano na hali łącznie 430 owiec. Wypasano aż po Wielką Świstówkę, wkraczając w Małą Świstówkę i Kobylarzowy Żleb. Nazwa jednego ze żlebów (Wołowy Żleb) wskazuje, że wypasano w nim woły. Wypas owiec i bydła w tych miejscach o bardzo dużej wartości przyrodniczej (rosną tutaj rzadkie gatunki roślin alpejskich) był bardzo szkodliwy – powodował erozję stromych stoków i niszczenie roślinności alpejskiej.
Nazwa Hala Miętusia staje się już nazwą historyczną, gdyż na większości jej obszaru i polan zniesiono już wypasanie owiec i bydła. Jeśli nie podejmie się przeciwdziałań, polany te niewątpliwie po jakiś czasie zarosną lasem, w dużej części już to nastąpiło. Utrzymano jeszcze tzw. kulturowy wypas owiec na Zahradziskach i Wyżniej Miętusiej Kirze.

</doc>
<doc id="592951" url="https://pl.wikipedia.org/wiki?curid=592951" title="Mistrzostwa Świata w Futsalu 1989">
Mistrzostwa Świata w Futsalu 1989

1. Mistrzostwa Świata w Futsalu – mistrzostwa rozegrane w kilka miesięcy po objęciu w 1988 roku patronatu przez FIFA nad tą dyscypliną sportu. Areną zmagań było portowe miasto Rotterdam w Holandii. Mecze turnieju finałowego toczone były w dniach 5–15 stycznia 1989 roku, uczestniczyło w nich 16 drużyn narodowych.
Punktacja.
Za mecz wygrany przyznawano 2 punkty, za remis 1 punkt, za porażkę 0 punktów.
Przebieg turnieju.
Turniej podzielono na fazę grupową oraz mecze półfinałowe, o trzecie miejsce i finał.
Faza grupowa.
Fazę grupową turnieju podzielono na dwa etapy. W meczach pierwszego (5-8 stycznia 1989) rozegrano 24 mecze systemem "każdy z każdym bez rewanżu" w obrębie poszczególnych grup finałowych. Na podstawie ich wyników wyłoniono 8 drużyn (zwycięzcy i wiceliderzy grup), które przeszły do drugiego etapu fazy grupowej.
Etap I.
5 stycznia 1989
7 stycznia 1989
8 stycznia 1989
6 stycznia 1989
7 stycznia 1989
8 stycznia 1989
6 stycznia 1989
7 stycznia 1989
8 stycznia 1989
6 stycznia 1989
7 stycznia 1989
8 stycznia 1989
Etap II.
W drugim etapie fazy grupowej ze zwycięzców i wiceliderów grup pierwszego etapu uformowano dwie grupy po 4 drużyny. W tym etapie, pomiędzy 10 a 12 stycznia 1989, rozegrano łącznie w obrębie obu grup 12 meczów systemem "każdy z każdym bez rewanżu". Na podstawie ich wyników wyłoniono 4 drużyny (zwycięzcy i wiceliderzy grup), które przeszły do fazy półfinałowej turnieju.
10 stycznia 1989
11 stycznia 1989
12 stycznia 1989
10 stycznia 1989
11 stycznia 1989
12 stycznia 1989
Półfinały.
Spośród drużyn z 1. i 2. miejsc grup poprzedniej fazy zestawiono dwie pary półfinałowe według klucza: zwycięzca grupy 1 z wiceliderem grupy 2 i analogicznie – zwycięzca grupy 2 z wiceliderem grupy 1.
14 stycznia 1989
Mecz o 3. miejsce.
W meczu o 3. miejsce turnieju wzięły udział ekipy, które przegrały swoje mecze półfinałowe.
15 stycznia 1989
Finał.
15 stycznia 1989

</doc>
<doc id="592952" url="https://pl.wikipedia.org/wiki?curid=592952" title="Kärla">
Kärla

Kärla − okręg miejski w Estonii, w prowincji Saare. Ośrodek administracyjny gminy Lääne-Saare.

</doc>
<doc id="592953" url="https://pl.wikipedia.org/wiki?curid=592953" title="Laimjala">
Laimjala

Laimjala – wieś w Estonii, w prowincji Saare. Ośrodek administracyjny gminy Laimjala.

</doc>
<doc id="592956" url="https://pl.wikipedia.org/wiki?curid=592956" title="Antique">
Antique

Antique – zespół muzyczny założony w 1999 roku przez szwedzkich wokalistów greckiego pochodzenia – Elenę Paparizou i Nikosa Panajiotidisa, łączący tradycyjną grecką muzykę popularną ze skandynawską muzyką taneczną. Zespół był nominowany do szwedzkiej nagrody Grammy w kategorii "Modern Dance".
Pierwszy singel Antique, „Opa Opa” zdobył status złotej, a potem platynowej płyty, debiutując w pierwszej dziesiątce najczęściej kupowanych wydawnictw muzycznych w Skandynawii. Kolejny singel, zatytułowany „Dinata Dinata”, również okazał się sukcesem wydawniczym.
W marcu 2001 roku zespół wygrał krajowe eliminacje eurowizyjne z utworem „(I Would) Die for You” po zdobyciu pierwszego miejsca w głosowaniu telewidzów oraz drugiego w rankingu jurorskim, dzięki czemu został wybrany na reprezentanta Grecji w 46. Konkursie Piosenki Eurowizji. 12 maja duet wystąpił w finale widowiska organizowanego w Kopenhadze i zajął ostatecznie trzecie miejsce ze 147 punktami na koncie, w tym m.in. z maksymalnymi notami 12 punktów od Szwecji i Hiszpanii.
We wrześniu 2003 roku zespół postanowił zakończyć działalność, a Paparizou i Panajiotidis skupili się na karierach solowych.

</doc>
<doc id="592958" url="https://pl.wikipedia.org/wiki?curid=592958" title="Ludi saeculares">
Ludi saeculares

Ludi saeculares (łac. „igrzyska stulecia”) – rzymskie święto będące uroczystością na cześć rozpoczęcia nowego wieku. 
Obchody te swym pochodzeniem sięgały czasów etruskich, którym w rzeczywistości zawdzięczają swe pochodzenie. Po raz pierwszy miały odbyć się w roku 509 p.n.e., gdy z Rzymu wygnano ostatniego Tarkwiniusza. Ogólnie dzielono obrzędy tego święta na "ludi scenici" (igrzyska teatralne) oraz "ludi circenses" (igrzyska cyrkowe); obydwa obrzędy nazywano łącznie "ludi honoraria". W rytmie cyklicznym igrzyska nie odbywały się dokładnie co 100 lat, lecz faktycznie wówczas, gdy aktualny panujący uznał za stosowne je urządzić.
Za Augusta obchodzone były one w roku 17 p.n.e. Następne święta Stulecia dzielą się na dwa szeregi. Jeden opierał się na rachubie Augusta, przy tym święta miały być obchodzone co 110 lat, więc Domicjan święcił je w roku 88 (o 6 lat wcześniej względem daty świąt wyznaczonej przez Augusta). Kolejne obchody zarządził Septymiusz Sewer w roku 204 n.e. Drugi szereg zapoczątkował Klaudiusz, obchodząc w r. 47 n.e. osiemsetlecie istnienia Rzymu od jego powstania ("ab urbe condita"). Po nim w r. 147 n.e. Antoninus Pius święcił dziewięćsetlecie, zaś Filip I Arab w roku 248 – tysiąclecie istnienia Wiecznego Miasta.

</doc>
<doc id="592960" url="https://pl.wikipedia.org/wiki?curid=592960" title="Shimano Ultegra">
Shimano Ultegra

Shimano Ultegra - grupa osprzętu szosowego japońskiego producenta Shimano. Od początku aż po dziś jest oferowana jako druga w hierarchii, zaraz za zawodniczą Dura-Ace.
600.
Shimano wprowadziło grupę 600 w okolicach roku 1978, jako ekonomiczną, znacznie odbiegającą jakością oraz działaniem, odmianę Dura-Ace. W skład grupy oznaczonej początkowo jako xx-6000 wchodziły między innymi: pięciobiegowy nakręcany wolnobieg, manetki cierne, klasyczny suport a całość posiadała ciekawe barokowe wykończenie (wzorki, wycięcia itp).
600EX i 600AX.
W roku 1982 została wprowadzona grupa 600EX (oznaczenie xx-62xx) i wyposażona w kilka nowych rozwiązań: wózek tylnej przerzutki miał tylko jedną płytkę (zewnętrzną), tylna piasta z bębenkiem i prawym łożyskiem przesuniętym znacznie na zewnątrz w porównaniu z dotychczasowymi piastami pod wolnobiegi nakręcane, kasety 5 lub 6-rzędowe, koronki z poskręcanymi zębami (system UG) ułatwiającymi zmianę biegów. Równocześnie Shimano wprowadziło "aerodynamiczna" odmianę grupy - 600AX, która oprócz wcześniej wspomnianych rozwiązań miała kilka innych: nacięte kołnierze piast tak, że wszystkie szprychy były zewnętrznymi; metalową, zagiętą rurkę przy wejściu linki do tylnej przerzutki, co spełniało taką sama funkcję jak obecne Di.R.T. SRAMa lub kółko Avida; klamki hamulcowe umożliwiające prowadzenie pancerzy pod owijką; niespotykane wcześniej ani później szczęki hamulcowe, w których linka od góry ciągnęła trójkątny element rozpierający ramiona; mocowanie korb na śrubę imbusową 8 mm, którą można było jednocześnie ściągać ramiona (dziś to rozwiązanie wróciło ponownie); pedały z niespotykanym jednocalowym gwintem. W "standardowej" grupie 600 (xx-61xx) w tym czasie wiele się nie zmieniło oprócz dodatkowych hamulców cantilewer.
Nowa 600EX.
W okolicach roku 1986 Shimano wprowadziło tzw. "New 600EX" (xx-6208), która zastąpiła wszystkie poprzednie wersje 600. Znajdował się w niej nowy, ulepszony mechanizm bębenka, tylna przerzutka ze skośnym (czarnym) pantografem, indeksowane sześciobiegowe manetki, bardziej eleganckie szczęki hamulcowe i ramiona korb - ogólnie całość była wykonana lepiej i tak też reklamowana.
600 Ultegra.
Kolejne wcielenie przyszło w roku 1988, kiedy to cała grupa została całkowicie przeprojektowana, dostała siedmiorzędowe kasety oraz nową nazwę: 600 Ultegra i oznaczenie xx-6400. W tej grupie dostępne były korby z owalnymi zębatkami Biopace, koronki kasety z systemem HyperGlide (HG), manetki mocowane na końcówki kierownicy przeznaczonej do jazdy na czas. Później, w roku 1991 doszły dwuosiowe szczęki hamulcowe (model BR-6403) a w roku kolejnym zintegrowane klamkomanetki STI a cała grupa przeszła na 8 biegów. 600 Ultegra uchodzi za jedną z najlepszych grup szosowych i była produkowana przez wiele lat.
Ultegra.
W roku 1998 ostatecznie pożegnano się z "600" w nazwie i odtąd grupa nazywała się po prostu Ultegra. Całość została ponownie przeprojektowana otrzymując nowe oznaczenie xx-6500, 9 biegów z tyłu, dodatkowe uszczelki w piastach, oś na wielowypust w suporcie, węższy łańcuch, koronki kasety łączone aluminiowym pająkiem, dodatkową wersję grupy z napędem 3x9 (xx-6503) wyposażoną w trzyrzędowy mechanizm korbowy, pedały zatrzaskowe SPD-R oraz zestaw kół szosowych.
Ultegra (II generacja).
Grupa została po raz kolejny całkowicie wymieniona w roku 2005, choć nazwa pozostała. Nowościami były: 10-rzędowa kaseta, nowe korby zintegrowane z suportem (Hollowtech II), bardziej ergonomiczne klamkomanetki, piasty o grubszych korpusach oraz jeszcze węższy łańcuch. Komponenty nosiły oznaczenia xx-6600.

</doc>
<doc id="592961" url="https://pl.wikipedia.org/wiki?curid=592961" title="Ultegra">
Ultegra



</doc>
<doc id="592967" url="https://pl.wikipedia.org/wiki?curid=592967" title="Leisi">
Leisi

Leisi – okręg miejski w Estonii, w prowincji Saare. Ośrodek administracyjny gminy Leisi.
W miejscowości znajduje się cerkiew pw. św. Olgi, zbudowana w latach 1871–1872; obecnie w jurysdykcji Estońskiego Apostolskiego Kościoła Prawosławnego.

</doc>
<doc id="592969" url="https://pl.wikipedia.org/wiki?curid=592969" title="Lümanda">
Lümanda

Lümanda – wieś w Estonii, w prowincji Saare, w gminie Lääne-Saare.

</doc>
<doc id="592977" url="https://pl.wikipedia.org/wiki?curid=592977" title="1 Front Dalekowschodni">
1 Front Dalekowschodni

1 Front Dalekowschodni (ros. "1-й Дальневосточный фронт") – związek operacyjno-strategiczny Armii Czerwonej o kompetencjach administracyjnych i operacyjnych na dalekowschodnim terytorium ZSRR, działający podczas wojny z Japonią w 1945 roku w czasie II wojny światowej. 
Został utworzony 2 sierpnia 1945 roku. W jego skład wchodziły: 1., 5. i 25. Armia, Czugujewska Grupa Operacyjna, 10. Korpus Zmechanizowany i 9. Armia Lotnicza. Rozwinął się na linii: Kraskino, Miszan, Pawło, Fiodorowka i Woskrieszienskoje. Uczestniczył w operacji kwantuńskiej (9 sierpnia – 2 września 1945), uderzając na Harbin i Qiqihar. Rozwiązany po zakończeniu wojny z Japonią 3 września 1945. 
Dowódcą 1 Frontu Dalekowschodniego był marszałek Związku Radzieckiego Kiriłł Mierieckow.

</doc>
<doc id="592978" url="https://pl.wikipedia.org/wiki?curid=592978" title="Liiva">
Liiva

Miejscowości w Estonii

</doc>
<doc id="592980" url="https://pl.wikipedia.org/wiki?curid=592980" title="Liiva (Muhu)">
Liiva (Muhu)

Liiva – wieś w Estonii, w prowincji Sarema. Ośrodek administracyjny gminy Muhu. Znajduje się tu zabytkowy kościół św. Katarzyny.

</doc>
<doc id="592981" url="https://pl.wikipedia.org/wiki?curid=592981" title="Avon (Connecticut)">
Avon (Connecticut)

Avon – miejscowość w USA, w stanie Connecticut, w hrabstwie Hartford.
Tereny Avon zostały zasiedlone w roku 1645, początkowo jako część pobliskiego Farmington. W roku 1830 wydzielono Avon jako oddzielną jednostkę.
W miejscowości znajduje się prestiżowa szkoła Avon Old Farms, otwarta w roku 1927.
W roku 2005, w rankingu najbezpieczniejszych miast USA magazynu „Money”, Avon znalazł się na trzecim miejscu.

</doc>
<doc id="592984" url="https://pl.wikipedia.org/wiki?curid=592984" title="Liiva (Kihelkonna)">
Liiva (Kihelkonna)

Liiva - wieś w Estonii, w prowincji Sarema, w gminie Kihelkonna.

</doc>
<doc id="592986" url="https://pl.wikipedia.org/wiki?curid=592986" title="Piłka nożna w Anglii (1993/1994)">
Piłka nożna w Anglii (1993/1994)

Sezon 1993/1994 był 114. w historii angielskiej piłki nożnej.

</doc>
<doc id="592989" url="https://pl.wikipedia.org/wiki?curid=592989" title="Benoît Lecomte">
Benoît Lecomte

Benoît Lecomte (ur. 1967, Paryż przedmieście Enghien-les-Bains) - francuski pływak, który jako pierwszy przepłynął wpław Atlantyk.
Lecomte w wieku 23 lat wyemigrował do USA (Austin w Teksasie). Gdy w 1992 na nowotwór jelita grubego zmarł jego ojciec Pierre, Lacomte postanowił zebrać znaczące środki na badania nad rakiem. Dzięki pomocy dietetyków i dyrektora Laboratorium Wydolnościowego w Austin Edwarda Coyle'a Lecomte osiągnął znakomitą wytrzymałość fizyczną. Pływał i jeździł na rowerze od 3 do 5 godzin dziennie, 6 dni w tygodniu. 16 lipca 1998 wyruszył z Cape Cod, zabierając 8 kostiumów pływackich, płetwy, przyrząd do odstraszania rekinów i rurkę do pływania pod wodą, z zamiarem przebycia wpław drogi z Hyannis w Massachusetts do Brestu we Francji.
Poruszał się między 40 a 50 stopniem szerokości geograficznej północnej. Towarzyszyli mu dwaj francuscy żeglarze na 12-metrowej łodzi. Ponadto był chroniony przez specjalne urządzenie wytwarzające pole elektromagnetyczne, mające za zadanie odstraszanie rekinów. Lecomte pływał w dwóch turach od 6 do 8 godzin dziennie. Płynął głównie kraulem, czasami zakładał też pomocniczą pojedynczą płetwę na nogi. Na pokładzie łodzi żaglowej przygotowywano dla niego 6 posiłków dziennie o łącznej wartości energetycznej od 7 do 8 tys. kcal. Przebył 5600 km (3736 mil morskich), pokonując wysokie fale i silne wiatry, w towarzystwie podążającego za nim na głębokości 9 metrów rekina. Po 72 dniach - 28 września wyszedł na wybrzeże w Quiberon we Francji. W udzielonym później wywiadzie powiedział: "Ja nie płynąłem, tylko wywalczyłem swoją drogę przez ocean”.
Lecomte korzystał z nowoczesnego ekwipunku. Używał m.in. lekkich (ważących zaledwie kilkadziesiąt gramów), nieprzemakalnych kostiumów pływackich najnowszej generacji, które zapobiegają wyziębieniu organizmu oraz zmniejszają opór wody o ok. 8%. Dla porównania, kapitan Matthew Webb, który jako pierwszy przepłynął kanał La Manche w 1875 r., miał na sobie przesiąknięty wodą wełniany kostium ważący 3,5 kg.
Lecomte jest obecnie przedstawicielem American Airlines w Austin. Dzięki jego wyczynowi na walkę z rakiem zebrano 150 tys. dolarów amerykańskich.

</doc>
<doc id="592990" url="https://pl.wikipedia.org/wiki?curid=592990" title="Szeloszim">
Szeloszim

Szeloszim (Sheloshim) - trzydziestodniowy okres żałoby w judaizmie rozpoczynający się w dniu pogrzebu. Do tego okresu liczone są tylko pełne dni, a szeloszim kończy się po porannym nabożeństwie 31 dnia. Szeloszim ustaje również jeśli na jego okres przypada święto biblijne (ale nie rocznicowe) oraz (głównie w Izraelu) żałoba narodowa. Szeloszim nie jest jednak przerywane, jeśli ma miejsce po śmierci rodziców. Niektóre nabożeństwa w trakcie tego okresu (głównie szabatowe) mogą ulec skróceniu.
Zobacz też: sziwa, awelut, kerija

</doc>
<doc id="592991" url="https://pl.wikipedia.org/wiki?curid=592991" title="Benoit Lecomte">
Benoit Lecomte



</doc>
<doc id="592992" url="https://pl.wikipedia.org/wiki?curid=592992" title="Zatoka Korfska">
Zatoka Korfska

Zatoka Korfska (ros. "залив Корфа") – zatoka Morza Beringa, w azjatyckiej części Rosji na półwyspie Kamczatka; drugorzędna zatoka Zatoki Karagińskiej.
Leży w północnej części Zatoki Karagińskiej, pomiędzy półwyspami Ilpińskim i Gowena; długość 75 km, szerokość około 70 km, głębokość do 68 m; rybołówstwo. Główny port nad zatoką Korfską: Korf.
Rosyjska nazwa została nadana na cześć A.N. Korfa, rosyjskiego generała, pierwszego gubernatora Kraju Amurskiego.
Część zatoki obejmuje Rezerwat Koriacki.

</doc>
<doc id="592993" url="https://pl.wikipedia.org/wiki?curid=592993" title="Sheloshim">
Sheloshim



</doc>
<doc id="592994" url="https://pl.wikipedia.org/wiki?curid=592994" title="Bogusław Łubieński (1666–1740)">
Bogusław Łubieński (1666–1740)

Bogusław Łubieński herbu Pomian (ur. ok. 1666, zm. 3 sierpnia 1739 w Krakowie) – kasztelan sandomierski w 1728 roku, generał major wojsk koronnych.
Biografia.
W młodym wieku wstąpił do armii francuskiej, gdzie w służbie królowi Ludwikowi XIV otrzymał stopień majora muszkieterów. Był także dowódcą oddziału pancernego w armii elektora bawarskiego Maksymiliana Emanuela. W służbie saskiej został generałem-majorem, dowódcą wojsk koronnych i dowódcą pułku dragonów polskich. Został także podstolim koronnym.
W 1715 roku otrzymał od Stanisława Morskiego (męża swojej siostry) Zamek w Ojcowie. Od 1721 roku był starostą ojcowskim. W 1728 roku był kasztelanem sandomierskim, a tym samym także senatorem. Był także starostą jadownickim. W 1730 roku został odznaczony Orderem Orła Białego.
Życie prywatne.
Był żonaty z Teresą Bielińską, marszałkówną wielką koronną.

</doc>
<doc id="592995" url="https://pl.wikipedia.org/wiki?curid=592995" title="Lelek (wzniesienie)">
Lelek (wzniesienie)

Lelek (niem. "Ruhberg", 276,6 m n.p.m.) – wzniesienie po północno-wschodniej stronie drogi wojewódzkiej 382 pomiędzy Mościskiem a wsią Grodziszcze, w gminie Dzierżoniów w woj. dolnośląskim.

</doc>
<doc id="592996" url="https://pl.wikipedia.org/wiki?curid=592996" title="Robert Byrne (szachista)">
Robert Byrne (szachista)

Robert Eugene Byrne (ur. 20 kwietnia 1928 w Nowym Jorku, zm. 12 kwietnia 2013 w Ossiningu) – amerykański szachista i dziennikarz, pretendent do tytułu mistrza świata w szachach.
Kariera szachowa.
W latach 60. i 70. należał do szerokiej czołówki światowej. W roku 1972 wygrał mistrzostwa Stanów Zjednoczonych, zaś w latach 1960 i 1962 zdobywał tytuły wicemistrzowskie. W roku 1964 otrzymał tytuł arcymistrza po bardzo dobrym występie na turnieju w Buenos Aires, w którym zajął III miejsce (za Tigranem Petrosjanem i Paulem Keresem). W roku 1967wystąpił po raz pierwszy w turnieju międzystrefowym w Sousse, ale bez sukcesu. Po raz drugi pojawił się na liście startowej turnieju międzystrefowego w roku 1973 w Leningradzie. W turnieju tym odniósł życiowy sukces, zajmując III miejsce i awansując do meczów pretendentów. W I rundzie tych rozgrywek spotkał się w roku 1974 w San Juan z byłym mistrzem świata, Borysem Spasskim, któremu uległ 1½ – 4½. Kolejny start w międzystrefowym turnieju w Biel w roku 1976 zakończył na dobrym, ale nie dającym awansu, VI miejscu.
W późniejszych latach nie osiągnął już podobnej klasy rezultatów, stopniowo poświęcając się pracy dziennikarskiej. W latach 1972–2006 prowadził szachową kolumnę w nowojorskim dzienniku "The New York Times".
W latach 1952–1978 reprezentował Stany Zjednoczone na 9 szachowych olimpiadach, w roku 1976 na I szachownicy. W swoim dorobku posiada 7 medali: 1 złoty (1976), 3 srebrne (1960, 1966 i 1960 indywidualnie za wynik na III szachownicy) oraz 3 brązowe (1974, 1978 i 1952 za wynik indywidualny na III szachownicy). Ogółem na olimpiadach rozegrał 116 partii i zdobył 77½ pkt.
Najwyższy ranking w karierze osiągnął 1 lipca 1973, z wynikiem 2605 punktów dzielił wówczas 12-14. miejsce na światowej liście FIDE, jednocześnie zajmując 2. miejsce (za Robertem Fischerem) wśród amerykańskich szachistów.
Życie prywatne.
Brat Roberta Byrne'a, Donald (ur. 1930, zm. 1976), był również znanym szachistą (posiadał tytuł mistrza międzynarodowego).

</doc>
<doc id="593000" url="https://pl.wikipedia.org/wiki?curid=593000" title="Compitalia">
Compitalia

Compitalia (Kompitalie) – rzymskie święto ku czci larów ("lares compitales"), będących bóstwami opiekuńczymi rozdroży (łac. "compitum", lm "compita") i skrzyżowań dróg. Odmiennie obchodzono je na wsi i w mieście przy udziale kapłanów zwanych "compitales".
W miastach święto larów dzielnicowych, strzegących skrzyżowań ulic, obchodzono na początku stycznia i miało ono charakter ludyczny, połączone z atrakcyjnymi występami i pospolitymi rozrywkami dla mieszkańców. Według innych źródeł obchody "Compitaliów" przypadały w dniu 2 maja. Przedstawiciel każdej insuli wznosił na skrzyżowaniu ulic ołtarz, gdzie składano ofiarę (najczęściej z kury). Po oficjalnych ceremoniach następowały trzy dni szczególnie swobodnego świętowania.
Na wsi każdy rolnik budował na swym polu kapliczkę, w której składał pług oraz tyle drewnianych podobizn ludzkich, ilu członków liczyła rodzina. Następnego dnia składano ofiarę ze zwierzęcia dla oczyszczenia gospodarstwa na nadchodzący rok. Obrzędy te rozpoczynały trzy dni świąt.

</doc>
<doc id="593001" url="https://pl.wikipedia.org/wiki?curid=593001" title="Copa Libertadores 1988">
Copa Libertadores 1988

W dwudziestej dziewiątej edycji Copa Libertadores udział wzięło 21 klubów reprezentujących wszystkie kraje zrzeszone w CONMEBOL. Każde z 10 państw wystawiło po 2 kluby, nie licząc broniącego tytułu urugwajskiego klubu CA Peñarol, który awansował do 1/8 finału bez gry.
Peñarol nie tylko nie zdołał obronić tytułu, ale odpadł już w ćwierćfinale, przegrywając dwumecz z argentyńskim klubem San Lorenzo de Almagro. W finale zamiast Peñarolu wystąpił drugi z dwójki wielkich klubów urugwajskich – Club Nacional de Football. Puchar Wyzwolicieli pozostał w rękach urugwajskich, gdyż w finale Nacional pokonał argentyński klub CA Newell’s Old Boys, który pierwszy raz w swej historii dotarł tak wysoko.
W pierwszym etapie 20 klubów podzielono na 5 grup po 4 drużyny. Z każdej grupy do następnej rundy awansowały dwa najlepsze zespoły. Jako jedenasty klub do półfinału awansował broniący tytułu Peñarol.
W 1/8 finału wylosowano pięć par, które wyłoniły pięciu ćwierćfinalistów. Szósty ćwierćfinalista wylosował pusty los i awansował bez gry. Tym klubem okazał się broniący tytułu Peñarol.
W ćwierćfinale wylosowano trzy pary, które wyłoniły trzech półfinalistów. Czwartym półfinalistą był jeden z trójki przegranych, który miał najlepszy dorobek. Tym klubem był Newell’s Old Boys, który uległ w ćwierćfinale Nacionalowi. Oba te zespoły miały ponownie spotkać się w finale turnieju.
W półfinale dwie pary wyłoniły dwóch finalistów. W finale nie obowiązywała różnica bramkowa i choć po porażce 0:1 Nacional wygrał u siebie 3:0, sędzia zarządził dogrywkę. Dopiero w tym momencie zaczęły liczyć się bramki i drużyna Newell’s Old Boys, by odrobić straty, musiała strzelić w ciągu 30 minut 2 gole, czego jednak nie zdołała zrobić.
Kolejny świetny występ zaliczył kolumbijski klub América Cali, który w półfinale minimalnie uległ Nacionalowi. Oba te zespoły spotkały się w fazie grupowej, gdzie Nacional był drugi za Américą. W fazie grupowej rewelacyjnie spisały się kluby boliwijskie, które wyeliminowały zespoły z Paragwaju. Znów słabo spisały się kluby z Brazylii. Tak się złożyło, że jedynym zespołem, który w turnieju nie zdobył żadnej bramki był broniący tytułu Peñarol.
Nacional jest wyjątkowym triumfatorem z tego powodu, że poniósł w trakcie turnieju sromotną porażkę 1:6 z kolumbijską drużyną Millonarios FC. Usprawiedliwieniem może być fakt, że drużyna urugwajska miała wtedy już zapewniony awans do 1/8 finału.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="593003" url="https://pl.wikipedia.org/wiki?curid=593003" title="Książę Kahanamoku">
Książę Kahanamoku



</doc>
<doc id="593007" url="https://pl.wikipedia.org/wiki?curid=593007" title="Ludowa Republika Bułgarii">
Ludowa Republika Bułgarii

Ludowa Republika Bułgarii (bułg. Народна република България) – oficjalna nazwa Bułgarii będącej częścią bloku wschodniego w okresie rządów Bułgarskiej Partii Komunistycznej. Nazwa ta obowiązywała od 15 września 1946 do 15 listopada 1990, kiedy zastąpiono ją nazwą "Republika Bułgarii".
Historia.
Republika ludowa powstała 15 września 1946 roku. Przemianę Carstwa Bułgarii w republikę ludową (po ówczesnej likwidacji monarchii i opozycji) przeprowadził premier Kimon Georgiew i popierająca go Bułgarska Partia Robotnicza. W nowym państwie rzeczywistą władzę objął premier i sekretarz generalny BPR Georgi Dymitrow. Od początku istnienia państwa pełnia władzy należała do ponadpartyjnej organizacji Front Ojczyźniany (bułg. "Отечествен фронт"), której sztandarowym przedstawicielem była powstała w 1948 roku Bułgarska Partia Komunistyczna. 
Dymitrow sprawował rządy polegające na wdrożeniu w Bułgarii ustroju stalinowskiego, przeprowadzając dalszą likwidację opozycji oraz prowadząc politykę niesamodzielnej współpracy z ZSRR. Znaczącą zmianę w relacjach międzynarodowych ludowej Bułgarii przyniosło zwycięstwo komunistów w Jugosławii, coraz poważniej rozważana była możliwość powołania federacji obu państw (Federacja Bałkańska). Josip Broz Tito opowiadał się przy tym za nadaniem Bułgarii statusu kolejnej republiki jugosłowiańskiej, podczas gdy Dymitrow chciał związków dwóch równorzędnych podmiotów - w efekcie w 1947 roku oba kraje podpisały jedynie umowę sojuszniczą. 
Partii nie ominęły też charakterystyczne dla tego okresu czystki we własnych szeregach - w kwietniu 1949 roku wicepremier rządu Trajczo Kostow został odwołany ze stanowiska, a następnie oskarżony o szpiegostwo i skazany na śmierć po procesie pokazowym.
Georgi Dymitrow zmarł w 1949 roku; według niektórych źródeł został zabity na rozkaz radzieckiego dyktatora Józefa Stalina, który w ostrych słowach krytykował politykę prowadzoną przez Bułgarię.
Po śmierci Dymitrowa na czele partii i państwa na krótko stanął Wasił Kołarow, zastąpiony w 1950 roku przez Wyłko Czerwenkowa. Czerwenkow sprawował rządy na wzór stalinowski i rozwinął kult swojej osoby. W okresie pełnienia przez niego urzędu premiera kontynuowano rozpoczętą w 1949 roku kolektywizację rolnictwa, która w 1952 roku objęła 60% gruntów rolnych. W 1953 roku Czerwenkow ogłosił zmianę kursu gospodarczego, zapowiadając zwiększenie inwestycji w dobra konsumpcyjne i budownictwo mieszkaniowe, przy zmniejszeniu tempa rozwoju przemysłu ciężkiego. Po śmierci Stalina, pod naciskiem nowych władz ZSRR, częściowo złagodził kurs polityki wewnętrznej, ogłaszając w lipcu 1953 roku amnestię dla więźniów politycznych. W roku następnym na V zjeździe partyjnym Todor Żiwkow zażądał, by partia - na wzór radziecki - podjęła walkę z kultem jednostki. W kwietniu 1956 roku jego działalność skrytykowało w podobnym duchu plenum KC BPK. Urząd premiera zyskał wtedy Anton Jugow. Z poparciem Nikity Chruszczowa, Todor Żiwkow stopniowo do 1962 roku pozbawił Czerwenkowa wszystkich stanowisk i doprowadził do jego usunięcia z partii.
Pod rządami Żiwkowa w BPK osądzono i odsunięto od władzy Czerwenkowa i Jugowa, wypuszczono na wolność więźniów politycznych, a także zrehabilitowano Trajcza Kostowa. Oficjalnie potępiono kult jednostki i skrytykowano błędy popełnione w minionych latach. Liberalne reformy Żiwkowa nie spodobały się ortodoksom partyjnym. Gdy Żiwkow w czasie rozłamu radziecko-chińskiego w 1965 roku poparł stronę ZSRR, nastawieni prochińsko konserwatywni działacze partii podjęli nieudaną próbę puczu, która została rozbita przez rząd.
Rządy komunistów bułgarskich wywarły znaczący wpływ na gospodarkę narodową. Na mocy specjalnej uchwały z końca 1946 roku niemal wszystkie krajowe przedsiębiorstwa zostały znacjonalizowane. W kraju rozpoczął się proces szybkiej industrializacji. Pod rządami BPK bułgarska gospodarka narodowa rozwijała się stosunkowo stabilnie do lat 80. Bezrobocie było bardzo znikome, jednak utrzymanie go na niskim poziomie wiązało się ze wzrostem biurokracji i spadkiem efektywności pracy. Utrzymanie stabilnej produkcji było możliwe dzięki współpracy z ZSRR. Związek Radziecki otworzył swój rynek dla bułgarskich wyrobów, zapewnił dostawy ważnych surowców po preferencyjnych cenach, a także udzielał Bułgarii bezzwrotnej pomocy. Ceną za te korzyści było całkowite uzależnienie polityczne i gospodarcze Ludowej Republiki Bułgarii od ZSRR, które w końcu lat 80. przyczyniło się do kryzysu gospodarczego w kraju.
Żiwkow w latach 80. BPK zainicjował tzw. proces odrodzenia, którego przejawem była m.in. przymusowa zmiana turecko brzmiących imion i nazwisk na bułgarskie. Represje ze strony komunistów dosięgnęły znaczną część Turków.
Po 1985 roku, pod wpływem reform w ZSRR zainicjowanych przez Michaiła Gorbaczowa, bułgarski rząd prowadził politykę tzw. głasnosti i pieriestrojki. W jej ramach zliberalizowano gospodarkę, wprowadzono nową ordynację wyborczą, zezwalającą na zgłaszanie większej liczby kandydatów niż jest miejsc do obsadzenia, oraz przeprowadzono rehabilitację ofiar stalinizmu. Zmiany te nie były w stanie uratować gospodarki narodowej, która od lat 80. tkwiła w stagnacji. W 1988 roku powstały pierwsze opozycyjne wobec BPK ugrupowania. 10 listopada 1989 plenum KC BPK zdecydowało o dymisji Todora Żiwkowa z funkcji sekretarza generalnego. Datę tę uważa się dziś za początek transformacji ustrojowej w Bułgarii. Żiwkow wkrótce po dymisji został aresztowany. Następca Żiwkowa, Petyr Mładenow obrał kurs ku demokratyzacji i gospodarce rynkowej. Prowadził on liberalną politykę otwartą na dialog z opozycją. 15 grudnia tego samego roku komunistyczny rząd ogłosił amnestię wobec więźniów politycznych, a 29 grudnia cofnął przepisy represjonujące mniejszość turecką. Na początku roku rozpoczął dialog z opozycją skupioną w koalicji Związku Sił Demokratycznych. 15 stycznia 1990 roku partia komunistyczna zdecydowała o zniesieniu z konstytucji zapisu o przewodniej roli partii, a w kolejnym miesiącu w ramach liberalizacji gospodarki pozwolono na prowadzenie prywatnej gospodarki rolnej. 
W kwietniu 1990 roku w miejsce partii komunistycznej utworzona została centrolewicowa Bułgarska Partia Socjalistyczna. Mładenow poprowadził socjalistów do startu w wyborach do Wielkiego Zgromadzenia Narodowego, które okazały się dla postkomunistycznego ugrupowania sukcesem. 15 listopada 1990 roku na łamach przemian ustrojowych zlikwidowano republikę ludową.

</doc>
<doc id="593011" url="https://pl.wikipedia.org/wiki?curid=593011" title="Mustjala">
Mustjala

Mustjala – wieś w Estonii, w prowincji Sarema. Ośrodek administracyjny gminy Mustjala.

</doc>
<doc id="593014" url="https://pl.wikipedia.org/wiki?curid=593014" title="Panajtios z Rodos">
Panajtios z Rodos



</doc>
<doc id="593015" url="https://pl.wikipedia.org/wiki?curid=593015" title="Orissaare">
Orissaare

Orissaare - okręg miejski w Estonii, w prowincji Sarema. Ośrodek administracyjny gminy Orissaare. 1 stycznia 2004 roku okręg zamieszkiwało 1036 mieszkańców.

</doc>
<doc id="593018" url="https://pl.wikipedia.org/wiki?curid=593018" title="Panajtios">
Panajtios

Panajtios (ur. ok. 180 - zm. ok. 110 p.n.e.) – pochodzący z Rodosu grecki filozof mediostoicki, uważany za twórcę rzymskiego stoicyzmu.
W 145 p.n.e. przybył do Rzymu, gdzie został przyjęty do koła Scypionów. W 129 p.n.e. po śmierci Antypatra z Tarsu kierował szkołą stoicką w Atenach do 110 p.n.e. Nie zachowało się żadne z jego dzieł. Jednym z nich był traktat w trzech księgach "O powinnościach", na którym wzorował się Cyceron w dziele o tym samym tytule. Jego uczniem był Pozydoniusz oraz Publiusz Rutyliusz Rufus.

</doc>
<doc id="593019" url="https://pl.wikipedia.org/wiki?curid=593019" title="Róża Gräfin von Thun und Hohenstein">
Róża Gräfin von Thun und Hohenstein



</doc>
<doc id="593021" url="https://pl.wikipedia.org/wiki?curid=593021" title="Cheung Chau">
Cheung Chau

Cheung Chau (chin. trad. 長洲, co oznacza „Długa wyspa”) – niewielka wyspa, leżąca 10 km na południowy zachód od wyspy Hongkong. Wyspa ma powierzchnię 2,45 km², a zamieszkuje ją około 30 000 osób. Administracyjnie należy do dzielnicy Islands.
Geografia.
Wyspa jest zbudowana z dwóch w większości granitowych brył, połączonych ze sobą piaszczystą formacją, pierwotnie będącą ławicą. Ma powierzchnię 2,45 km², i kształt uzasadniający nazwę "Długa Wyspa", będący zresztą dosłownym przekładem chińskiej nazwy "Cheung Chau". Południowe i północne krańce wyspy są górzyste, natomiast osadnictwo koncentruje się pośrodku wyspy.
Gospodarka.
Centralna część wyspy jest gęsto zabudowana domami i sklepami. Tutejsze uliczki są bardzo wąskie, z tego powodu jedynymi pojazdami silnikowymi na wyspie są specjalnie zaprojektowane mini-wozy strażackie. Tereny mieszkalne istnieją również wśród wzgórz, na obydwu krańcach wyspy.
Tradycyjnie, na wyspie były wioski rybackie, nadal zresztą istnieje port rybacki obsługujący miejscowe łodzie. Ostatnio jednak podstawą gospodarki wyspy staje się turystyka. Wyspa przyciąga turystów oferując piaszczyste plaże kąpielisk, lokale gastronomiczne z owocami morza, oraz tradycyjną kulturę chińską.
Transport.
Firma „First Ferry” obsługuje połączenia promowe między centrum Hongkongu a Cheung Chau. Kursują przeciętnie co pół godziny, w zależności od pory dnia, również w weekendy i święta publiczne rozkład rejsów jest inny niż w tygodniu. Pokonanie dystansu niecałych 25 km zajmuje 55 minut zwykłym promem lub 35 minut nowocześniejszym, szybszym modelem.

</doc>
<doc id="593031" url="https://pl.wikipedia.org/wiki?curid=593031" title="Pihtla">
Pihtla

Pihtla – wieś w Estonii, w prowincji Sarema. Ośrodek administracyjny gminy Pihtla.

</doc>
<doc id="593033" url="https://pl.wikipedia.org/wiki?curid=593033" title="Kilmarnock FC">
Kilmarnock FC



</doc>
<doc id="593034" url="https://pl.wikipedia.org/wiki?curid=593034" title="Livingston FC">
Livingston FC



</doc>
<doc id="593037" url="https://pl.wikipedia.org/wiki?curid=593037" title="Posejdonios z Apamei">
Posejdonios z Apamei



</doc>
<doc id="593039" url="https://pl.wikipedia.org/wiki?curid=593039" title="Salme">
Salme

Salme - okręg miejski w Estonii, w prowincji Sarema. Ośrodek administracyjny gminy Salme.
W latach 2008 i 2010 w miejscowości odnaleziono szczątki dwóch łodzi i umieszczony w nich skandynawski pochówek 41 rosłych mężczyzn, pochodzących z okolic jeziora Melar w dzisiejszej Szwecji. Polegli oni w walce około 750 roku naszej ery i zostali pogrzebani z darami grobowymi w postaci rytualnie zniszczonej broni, przedmiotów luksusowych i ofiarowanych zwierząt.

</doc>
<doc id="593040" url="https://pl.wikipedia.org/wiki?curid=593040" title="Glasgow Rangers">
Glasgow Rangers



</doc>
<doc id="593043" url="https://pl.wikipedia.org/wiki?curid=593043" title="Iide">
Iide

Iide - wieś w Estonii, w prowincji Sarema. Ośrodek administracyjny gminy Torgu.

</doc>
<doc id="593045" url="https://pl.wikipedia.org/wiki?curid=593045" title="Franciszek Pawłowski (biskup)">
Franciszek Pawłowski (biskup)

Franciszek Pawłowski (ur. 29 marca 1774, zm. 6 lipca 1852 w Warszawie) – polski duchowny rzymskokatolicki, biskup pomocniczy warszawski w latach 1827–1829, biskup koadiutor płocki w latach 1829–1836, biskup diecezjalny płocki w latach 1836–1852.
Życiorys.
W 1827 mianowany biskupem pomocniczym archidiecezji warszawskiej. W 1829 był dziekanem włocławskiej kapituły katedralnej. W 1829 został biskupem koadiutorem biskupa płockiego Adama Michała Prażmowskiego, a 7 czerwca 1836 biskupem diecezjalnym diecezji płockiej. Przebywał przeważnie w Pułtusku.
Zmarł w Warszawie, został pochowany w katedrze płockiej.

</doc>
<doc id="593047" url="https://pl.wikipedia.org/wiki?curid=593047" title="Valjala">
Valjala

Valjala - okręg miejski w Estonii, w prowincji Saare. Ośrodek administracyjny gminy Valjala.

</doc>
<doc id="593049" url="https://pl.wikipedia.org/wiki?curid=593049" title="Plebańska Góra (Beskid Makowski)">
Plebańska Góra (Beskid Makowski)

Plebańska Góra – wzniesienie (496 m) w paśmie Babicy Beskidu Makowskiego w woj. małopolskim, w powiecie myślenickim, w pobliżu miasta Myślenice.
Stanowi północno-wschodnie zakończenie pasma Sularzówki. Wierzchołek Plebańskiej Góry jest zalesiony, podobnie, jak południowo-wschodnie stoki, które dość stromo opadają do doliny Raby. Natomiast stoki północno-zachodnie są bardziej łagodne, bezleśne i opadają do doliny Bysinki. W miejscu zwanym Luteranką Raba przebijając się między Plebańską Górą a Pasmem Lubomira i Łysiny dokonała przełomu.
Myślenice pierwotnie powstały obok źródła (tzw. zimnej wody) na wschodnim zboczu Plebańskiej Góry (nad starym korytem Bysinki). W tym uroczysku, jak podaje tradycja, znajdowała się pogańska świątynia, gdzie oddawano cześć pogańskim bogom. W monograficznych opracowaniach, powołujących się na tradycję, spotykamy informacje, że na miejscu gontyny powstał pierwszy myślenicki kościół katolicki. Ostatecznie źródło ocembrowano, a następnie postawiono na nim kaplicę (ze źródłem pod posadzką). Obecna kaplica, zwana Studzienką, zbudowana została na miejscu poprzedniej w 2. połowie XVIII wieku w stylu późnobarokowym, otrzymując za patronkę Matkę Bożą Śnieżną.

</doc>
<doc id="593055" url="https://pl.wikipedia.org/wiki?curid=593055" title="Abruka">
Abruka



</doc>
<doc id="593059" url="https://pl.wikipedia.org/wiki?curid=593059" title="Sallustiusz">
Sallustiusz



</doc>
<doc id="593061" url="https://pl.wikipedia.org/wiki?curid=593061" title="Anijala">
Anijala

Anijala – wieś w Estonii, w prowincji Saare, w gminie Lääne-Saare. W 2004 roku wieś zamieszkiwały 24 osoby.

</doc>
<doc id="593062" url="https://pl.wikipedia.org/wiki?curid=593062" title="Jan II Andegaweński">
Jan II Andegaweński

Jan II Anjou, Jan z Kalabrii (1425, w Nancy – 16 grudnia 1470, w Barcelonie), książę Lotaryngii od 1453 do śmierci. Brat Małgorzaty Andegaweńskiej - królowej Anglii.
Odziedziczył Lotaryngię po swojej matce Izabeli Lotaryńskiej, jego ojciec Rene Andegaweński był księciem Andegawenii i tytularnym królem Neapolu. Jan II jako będąc tytularnym następcą tronu Neapolu, został księciem Kalabrii, ale tron Neapolu przypadł dynastii Aragońskiej. Jan spędził życie próbując odzyskać utracony tron Neapolu. W 1466 zbuntowani przeciwko królowi Aragonii Katalończycy wybrali jego ojca na antykróla Aragonii, co doprowadziło do wojny w Aragonii, wtedy Jan przyjął tytuł księcia Girony jako następca tronu. Ostatecznie Jan zmarł otruty, w Barcelonie. Jego ojciec Rene przegrał rywalizację o tron aragoński.
Jan ożenił się z Marią de Burbon (1428–1448), córką Karola I - księcia de Burbon. Mieli 4 dzieci: 
Jan miał także kilkoro dzieci ze związków pozamałżeńskich: 

</doc>
<doc id="593063" url="https://pl.wikipedia.org/wiki?curid=593063" title="Ansi">
Ansi

Ansi – wieś w Estonii, w prowincji Saare, w gminie Lääne-Saare. W 2004 roku wieś zamieszkiwały 42 osoby.

</doc>
<doc id="593064" url="https://pl.wikipedia.org/wiki?curid=593064" title="Strój rozbarski">
Strój rozbarski

Strój rozbarski (bytomski, górzański) – jeden z typów strojów ludowych z Górnego Śląska.
Śląskie stroje różnią się w zależności od regionu, a nawet poszczególnych miast i wsi, w jakich były noszone. Tereny występowania elementów wzajemnie przenikały się wraz z przemieszczaniem się ludności w XIX i XX wieku. Szczególnie kobiety – mieszkanki Śląska zaczęły także dostosowywać swoje stroje do mody miejskiej, co także zmieniało wygląd stroju.
Strój kobiecy.
Ślązaczki ubierały strój w typie bytomskim (rozbarskim) w trzech wariantach:
Modelowanie sylwetki.
W celu uzyskania "kopiastej" sylwetki, podobnej do krynoliny, Ślązaczki stosowały różne rozwiązania. Dla poszerzenia sylwetki oraz dla utrzymania ciężaru kolejnych warstw stroju, stosowano "kiełbaśnice" lub "watówki". Pod suknię wierzchnią zakładano też po kilka spódnic. Prócz płóciennych halek, używano spódnice uszyte z różnych kolorowych tkanin, a ich nazwy były związane z rodzajem użytego materiału. Niektóre z nich, w mniej uroczystych okolicznościach, były wykorzystywane jako spódnice wierzchnie.
Strój męski.
Strój mężczyzny nazywa się "ancugiem", nazwa ta kojarzona jest głównie z garniturem. Jednak niewielu ludzi pamięta, że w gwarze śląskiej słowo "ancug" oznaczało ogólnie zarówno komplet męski jak i żeński.
Męski strój rozbarski składał się z ciemnej sukiennej "kamuzeli" (marynarki), "brzuśleka" (kamizelki), koszuli, "jedbowki" (chustki wiązanej wokół szyi), spodni "jelynioków" i butów "kropów" lub spodni "bizoków" i butów "sztybletów". Efekty wieńczyło nakrycie głowy.

</doc>
<doc id="593065" url="https://pl.wikipedia.org/wiki?curid=593065" title="Aste (wieś)">
Aste (wieś)

Aste – wieś w Estonii, w prowincji Saare, w gminie Kaarma. W 2004 roku wieś zamieszkiwało 210 osób.

</doc>
<doc id="593068" url="https://pl.wikipedia.org/wiki?curid=593068" title="Asuküla">
Asuküla

Asuküla – wieś w Estonii, w prowincji Saare, w gminie Kaarma. W 2004 roku wieś zamieszkiwały 83 osoby.

</doc>
<doc id="593069" url="https://pl.wikipedia.org/wiki?curid=593069" title="Aula-Vintri">
Aula-Vintri

Aula-Vintri – wieś w Estonii, w prowincji Saare, w gminie Kaarma. W 2004 roku wieś zamieszkiwało 18 osób.

</doc>
<doc id="593070" url="https://pl.wikipedia.org/wiki?curid=593070" title="Marian Karol Leja">
Marian Karol Leja

Marian Karol Leja (ur. 1928 w Łukowicy, zm. 2002 tamże) – polski rzeźbiarz i twórca ludowy.
Zdobył liczne nagrody w Polsce: w Warszawie, Świnoujściu i Lublinie, jak również za granicą, m.in. w Holandii, Niemczech i na Słowacji.
Linki zewnętrzne.
 Marian Karol Leja- wspomnienia, Historia Limanowej

</doc>
<doc id="593071" url="https://pl.wikipedia.org/wiki?curid=593071" title="DW283">
DW283



</doc>
<doc id="593074" url="https://pl.wikipedia.org/wiki?curid=593074" title="Eikla">
Eikla

Eikla – wieś w Estonii, w prowincji Saare, w gminie Kaarma. W 2004 roku wieś zamieszkiwało 137 osób.

</doc>
<doc id="593077" url="https://pl.wikipedia.org/wiki?curid=593077" title="Endla (Lääne-Saare)">
Endla (Lääne-Saare)

Endla – wieś w Estonii, w prowincji Saare, w gminie Lääne-Saare. W 2004 roku wieś zamieszkiwało 31 osób.

</doc>
<doc id="593078" url="https://pl.wikipedia.org/wiki?curid=593078" title="Michał Antoni Sapieha">
Michał Antoni Sapieha

Michał Antoni Sapieha herbu Lis, krypt.: "M. S. P. W. X. L." (ur. 1711 w Królewcu, zm. 11 października 1760 w Słonimiu) – podkanclerzy litewski od 1752, wojewoda podlaski od 1746, łowczy wielki litewski od 1739, starosta mścisławski. Tłumacz tragedii i poeta.
Życiorys.
Był najmłodszym synem Aleksandra Pawła, marszałka wielkiego litewskiego, i margrabianki Marii Krystyny de Béthune, córki Franciszka Gastona de Béthune, siostrzenicy królowej Marii Kazimiery. Jego braćmi byli Kazimierz Leon i Józef Stanisław Sapieha. Pierwsze lata życia spędził w Królewcu, gdzie przebywała podówczas duża część rodu Sapiehów, popierająca Stanisława Leszczyńskiego i odsunięta w związku z tym od urzędów i prawa do przebywania w kraju przez Augusta II. Do Polski po raz pierwszy przyjechał w roku 1716, wracając jeszcze do Królewca na czas nauki w latach 1724–1725.
Karierę polityczną rozpoczął w roku 1730 uzyskując (z rąk ojca) tytuł starosty gulbińskiego (sprzedał je w roku 1742). Rok później (1731) otrzymał prawo do dóbr Radziwiłłowskich (Neuburskich), z wyłączeniem innych dzieci. Poseł na sejm 1732 roku z województwa smoleńskiego. W elekcji 1733 nie brał udziału, zajęty własnym ślubem (29 czerwca) z dalszą kuzynką, Katarzyną Ludwiką, córką Jana Kazimierza Sapiehy, starościanką bobrujską. Powiązania rodzinne ze stronnikami Leszczyńskiego spowodowały uwięzienie młodych małżonków i wywiezienie ich do Rygi. Uwolniono ich w sierpniu 1734 za poręczeniem Michała Serwacego Wiśniowieckiego.
W latach 1738–1740 z bratem Józefem Stanisławem zajmowali się sporami majątkowymi z rodziną Radziwiłłów co zbliżyło ich do Familii. W roku 1740 uzyskali zgodę na opiekę nad małoletnimi bratankami Aleksandrem Michałem i Michałem Ksawerym. W maju 1739 został łowczym Wielkiego Księstwa Litewskiego, a wkrótce potem objął funkcję starosty jałowskiego i ostryńskiego (w następnych latach piastował urząd starosty: rabsztyńskiego, tucholskiego, wołkowyskiego i kalwaryjskiego). W 1743 Michał Antoni został marszałkiem Trybunału Głównego Wielkiego Księstwa Litewskiego. W 1744 otrzymał Order Orła Białego.
Po unieważnieniu pierwszego małżeństwa (rozwód w roku 1745), ożenił się powtórnie w tym samym roku z Teklą z Radziwiłłów, która zmarła 2 lata później. W 1748 ożenił się z Aleksandrą Czartoryską.
W 1746 był posłem na sejm z powiatu słonimskiego. Od 1749 pracował bardzo ściśle z Familią, będąc jej przedstawicielem w Trybunale Litewskim. Dzięki staraniom teścia Michała Czartoryskiego otrzymał w 1752 podkanclerstwo litewskie, a z nią chorągiew husarską w wojsku litewskim. Wobec zaogniającej się sytuacji na Litwie, rozpoczęciu wojny siedmioletniej postanowił zerwać z Familią i rozpocząć niezależną karierę polityczną. Na początku 1757 otrzymał dzięki poparciu Rosjan starostwo mścisławskie, które latem tegoż roku oddał swojemu klientowi, Mikołajowi Łopacińskiemu. Ostatecznie uniezależnił się od Czartoryskich się pod koniec 1758. Do śmierci zachował neutralna postawę polityczną, kontynuując pracę w Trybunale litewskim.
Umarł na gruźlicę 11 października 1760 w Słonimiu.
Twórczość.
Przekłady.
Według J.I. Kraszewskiego, Sapieha miał też przekładać i ogłosić "Henriadę" Voltaire’a (inform. niepotwierdzona gdzie indziej, druk nieznany). Natomiast Estreicher XXI (1906) 281, a za nim L. Bernacki przypisali mu błędnie Kazimierza Nestora Sapiehy przekład "Bewerleya" (E. Moore’a, druk Warszawa 1778), co sprostowała J. Pawłowiczowa (za W. Bogusławskim) i G. Sinko.
Listy.
Ponadto listy do Sapiehy i dokumenty w rękopisach (m.in.): Biblioteka Jagiellońska, sygn. 5981, 6636 II; Biblioteka PAN Kraków, sygn. 361; Biblioteka Uniwersytetu Warszawskiego, sygn. 97-98.

</doc>
<doc id="593080" url="https://pl.wikipedia.org/wiki?curid=593080" title="Haamse">
Haamse

Haamse – wieś w Estonii, w prowincji Saare, w gminie Kaarma. W 2004 roku wieś zamieszkiwało 7 osób.

</doc>
<doc id="593081" url="https://pl.wikipedia.org/wiki?curid=593081" title="Aste">
Aste

Miejscowości w Estonii

</doc>
<doc id="593082" url="https://pl.wikipedia.org/wiki?curid=593082" title="Tam gdzie spadają anioły">
Tam gdzie spadają anioły

Tam gdzie spadają anioły – powieść Doroty Terakowskiej wydana przez Wydawnictwo Literackie w 1999 r., wyróżniona nagrodą polskiej sekcji IBBY. Oprócz warstwy fabularnej, sporo miejsca zajmują w niej rozważania mistyczne (biblijne, religijne, filozoficzne, ontologiczne).
Bohaterowie.
Bohaterowie obdarzeni imionami przewijającymi się w całej twórczości autorki.
Ewa – główna bohaterka
Jan – ojciec Ewy, z zawodu informatyk
Anna – matka Ewy, artystka (rzeźbiarka)
Babcia – matka Anny, ale w powieści nie pada jej imię.
Samotny Pan, Samotna Pani – mieszkańcy osiedla.
Fabuła.
Ewa w wieku pięciu lat traci swego Anioła Stróża o imieniu Ave należący do Aniołów Światła. Ave jako jeden z aniołów chciał pokazać się ludziom w pełnej okazałości i przez to zostaje pokonany w wyczerpującej i niszczącej walce z Aniołami Ciemności. Razem z nim spada jego mroczne alter ego – Vea, przybierający różne postacie: pająka, robaka, karalucha a najczęściej czarnego kruka. W wyniku walki Ave traci anielskie skrzydła i przebywając na ziemi jako pół-człowiek, pół-anioł czeka na swoją śmierć. Jest słaby, zaniedbany, bezdomny zamieszkując na opuszczonej parceli, niedaleko osiedla ludzi bogatych (klasa średnia). Jedno z piór po walce aniołów odnajduje dziewczynka Ewa, która szybko domyśla się, kim on jest. Ponieważ Anioł stracił skrzydła za karę będzie musiał umrzeć i pogrążyć się w mroku. Z chwilą gdy Ave przegrał walkę spotykają same nieszczęścia. Po wielu drobnych wypadkach, okazuje się, że choruje na wyjątkowo zjadliwą postać białaczki i lekarze nie dają jej szans. Cała rodzina postanawia jej pomóc zgłębiając informacje o aniołach. Babcia znajduje wtedy pióro Avego, zgubione kilka lat wcześniej podczas upadku na ziemię. Anioł chce ratować dziewczynkę, dlatego zdradza jej tajemnicę, jak umocnić pióro, aby on odzyskał moc i mógł jej pomóc. W tym celu konieczne jest wykonanie trzech zadań, które mają zmienić życie różnych ludzi. W końcu wszystko kończy się szczęśliwie, ale do happy endu prowadzi długa droga. Ewa odzyskuje zdrowie, jej pragmatyczny ojciec uzależniony od Internetu odzyskuje wiarę w Boga, matka – artystka cierpiąca na brak weny twórczej – robi wspaniałą Pietę. Ave sprawia, że cała rodzina zapomina o jego ingerencji. Za karę, za zdradzenie niebiańskich tajemnic, zostaje wypędzony na samotną planetę. Po wielu wiekach jednak Bóg zaludnia ją i Ave staje się jej Archaniołem.

</doc>
<doc id="593084" url="https://pl.wikipedia.org/wiki?curid=593084" title="Codariocalyx motorius">
Codariocalyx motorius

Codariocalyx motorius – gatunek rośliny wieloletniej pochodzący z tropikalnej Azji. Ma zdolność poruszania liśćmi pionowo lub zataczania nimi kół, dlatego roślina ta jest nazywana w Indiach (skąd pochodzi) „rośliną telegraf” – listki wydają się przekazywać sobie nawzajem wiadomości. Liście poruszają się pod wpływem światła, dotyku i temperatury, a także dźwięku (np. głośnego śpiewu). Młode rośliny są szczególnie wrażliwe więc jak tylko nasiona wykiełkują, zobaczyć można ruch liści. Roślina dorasta do 1-2 metrów wysokości i kwitnie na fioletowo.
Prawdopodobną przyczyną ruchów liści jest ochrona przed intensywnym światłem i utratą wody. Naukowcy tłumaczą to istnieniem gąbczastych organów na spodzie ogonków liściowych. Na skutek przepływu jonów “pociągających” za sobą cząsteczki wody, organy ruchowe cyklicznie się kurczą i pęcznieją, dzięki czemu liście poruszają się.
Taksonomia.
Synonimy:

</doc>
<doc id="593086" url="https://pl.wikipedia.org/wiki?curid=593086" title="Hakjala">
Hakjala

Hakjala – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 61 osób.

</doc>
<doc id="593087" url="https://pl.wikipedia.org/wiki?curid=593087" title="Hübja">
Hübja

Hübja – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 11 osób.

</doc>
<doc id="593088" url="https://pl.wikipedia.org/wiki?curid=593088" title="Irase">
Irase

Irase – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 50 osób

</doc>
<doc id="593089" url="https://pl.wikipedia.org/wiki?curid=593089" title="Jootme">
Jootme

Jootme – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 4 osoby.

</doc>
<doc id="593090" url="https://pl.wikipedia.org/wiki?curid=593090" title="Jõe (Lääne-Saare)">
Jõe (Lääne-Saare)

Jõe – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 58 osób.

</doc>
<doc id="593091" url="https://pl.wikipedia.org/wiki?curid=593091" title="Culiacán">
Culiacán

Culiacán, Culiacán Rosales – miasto w zachodnim Meksyku, na nizinie nadbrzeżnej, nad rzeką Culiacán. Stolica stanu Sinaloa. Miasto leży w dolinie, około 55 m n.p.m., w miejscu połączenia rzek Tamazula i Humaya, tworzącej od tego miejsca rzekę Culiacán.
Miasto położone jest środkowej części stanu w podobnej odległości jak dwie inne aglomeracje: Los Mochis na północy i Mazatlán na południu. Założone w 1531. Przemysł spożywczy, skórzany, cementowy, włókienniczy. Ośrodek handlowy regionu rolniczego. Węzeł komunikacyjny. Uzdrowisko (cieplice) i ośrodek wypoczynkowy. Uniwersytet założony w 1873. W 2005 roku miasto liczyło 605 304 mieszkańców.
Historia.
Miasto zostało założone przez hiszpańskiego konkwistadora Nuño Beltrán de Guzmána w 1531 na miejscu istniejącej od 628 roku indiańskiej osady i nazwane "San Miguel de Culiacán". Krótko później Culiacán był miejscem zakończenia wyprawy eksploracyjnej przez Álvar Núñez Cabeza de Vaca, a także miejscem rozpoczęcia wyprawy przez Francisco Vásquez de Coronado eksploratora i odkrywcy południowo-zachodnich terenów USA, przez co wielu badaczy kojarzy miasto jako centrum kolonizacji i ewangelizacji Nowej Hiszpanii. W 1793 zmieniono pierwotną nazwę na obowiązującą do dziś miasto Culiacán. W roku 1830 przez podział utworzono stany Sonora i Sinaloa, a od 1873 Culiacán jest stolicą stanu Sinaloa. W latach 50. XX wieku miasto było miejscem narodzin "czarnej ekonomii" ze względu na olbrzymie dochody z handlu narkotykami przerzucanymi do Stanów Zjednoczonych. Także budowa jednej z odnóg Autostrady Panamerykańskiej przyspieszyła rozwój miasta.
Gmina Culiacán.
Miasto oprócz bycia stolicą jest także siedzibą władz gminy Culiacán, jednej z 18 gmin w stanie Sinaloa. Gmina jest gminą graniczną ze stanem Durango, rozciąga się od Sierra Madre Occidental na wschodzie do wybrzeża Pacyfiku nad Zatoką Kalifornijską. Według spisu z 2005 roku ludność gminy liczyła 793 730 mieszkańców. Gminę utworzono w 1915 roku decyzją gubernatora stanu Sinaloa.

</doc>
<doc id="593092" url="https://pl.wikipedia.org/wiki?curid=593092" title="Kaarma">
Kaarma

Kaarma – wieś w Estonii, w prowincji Saare, w gminie Lääne-Saare. Pod koniec 2004 roku wieś zamieszkiwało 86 osób.

</doc>
<doc id="593093" url="https://pl.wikipedia.org/wiki?curid=593093" title="Kaarmise">
Kaarmise

Kaarmise – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 24 osoby. Od północy wieś graniczy z płytkim jeziorem Kaarmise järv.

</doc>
<doc id="593094" url="https://pl.wikipedia.org/wiki?curid=593094" title="Kaisvere">
Kaisvere

Kaisvere – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 37 osób.

</doc>
<doc id="593095" url="https://pl.wikipedia.org/wiki?curid=593095" title="Kasti">
Kasti

Kasti – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 24 osoby.

</doc>
<doc id="593096" url="https://pl.wikipedia.org/wiki?curid=593096" title="Kaubi">
Kaubi

Kaubi – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 70 osób.

</doc>
<doc id="593097" url="https://pl.wikipedia.org/wiki?curid=593097" title="Kellamäe">
Kellamäe

Kellamäe – wieś w Estonii, w prowincji Saare, w gminie Lääne-Saare. Pod koniec 2004 roku wieś zamieszkiwało 21 osób.

</doc>
<doc id="593098" url="https://pl.wikipedia.org/wiki?curid=593098" title="Keskranna">
Keskranna

Keskranna – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 16 osób.

</doc>
<doc id="593099" url="https://pl.wikipedia.org/wiki?curid=593099" title="Keskvere (Lääne-Saare)">
Keskvere (Lääne-Saare)

Keskvere – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 9 osób.

</doc>
<doc id="593100" url="https://pl.wikipedia.org/wiki?curid=593100" title="Kiratsi">
Kiratsi

Kiratsi – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 82 osoby.

</doc>
<doc id="593102" url="https://pl.wikipedia.org/wiki?curid=593102" title="Kaarma-Kirikuküla">
Kaarma-Kirikuküla

Kaarma-Kirikuküla – wieś w Estonii, w prowincji Saare, w gminie Lääne-Saare. Pod koniec 2004 roku wieś zamieszkiwało 36 osób.

</doc>
<doc id="593103" url="https://pl.wikipedia.org/wiki?curid=593103" title="Koidu (Lääne-Saare)">
Koidu (Lääne-Saare)

Koidu – wieś w Estonii, w prowincji Saare, w gminie Lääne-Saare. Pod koniec 2004 roku wieś zamieszkiwało 16 osób.

</doc>
<doc id="593104" url="https://pl.wikipedia.org/wiki?curid=593104" title="Artur Tudor">
Artur Tudor

Artur Tudor (ur. 20 września 1486 w Winchesterze, zm. 2 kwietnia 1502 w Ludlow) – książę Kornwalii od roku 1486, książę Walii i hrabia Chester od roku 1489. Najstarszy syn króla Anglii Henryka VII i Elżbiety York, córki Edwarda IV, pierwszy mąż Katarzyny Aragońskiej.
Tytulatura.
Królewicz Artur od urodzenia był księciem Kornwalii, a od 29 listopada 1489 księciem Walii i hrabią Chester. W wieku 5 lat został kawalerem Orderu Podwiązki.
Narodziny.
Królewicz Artur, pierworodny syn Henryka VII i jego żony Elżbiety, urodził się 8 miesięcy po ślubie rodziców, dlatego powszechnie uważa się, że był wcześniakiem.
Miejscem narodzin Artura był Winchester – dawna stolica zachodnich Anglosasów (królestwa Wessexu), gdzie dwór zjechał na początku września 1486 roku. Królowa powiła syna w klasztorze św. Swituna.
Znana jest dokładna co do godziny data narodzin Artura. Pierworodny syn królewskiej pary przyszedł na świat 20 września 1486 roku niedługo po północy. Na wieść o narodzinach następcy tronu mieszkańcy Winchesteru rozpalili ogniska na ulicach miasta, a zgromadzeni w katedrze odśpiewali „Te Deum laudamus”.
Chrzest.
Dziecko zostało uroczyście ochrzczone 24 września 1486 w katedrze winchesterskiej. Matką chrzestną królewicza była jego babka macierzysta, królowa Elżbieta Woodville, a ojcem chrzestnym John de Vere, 13. hrabia Oxford. Po ceremonii chrztu odbyła się uroczysta procesja ze śpiewami do sanktuarium św. Swituna, a następnie goście udali się, w świetle pochodni i przy dźwiękach muzyki, na ucztę. Spektakularne uroczystości miały podkreślać stabilną pozycję i splendor nowej dynastii Tudorów.
Wybór imienia.
Wybrane dla dziecka imię nie nawiązywało do imienia żadnego zaprzyjaźnionego władcy czy któregoś z angielskich książąt. Sądzono powszechnie, że królewicz został nazwany Arturem na cześć legendarnego króla Artura, po części dlatego, że jego rodzice wierzyli, że odbuduje wielkość monarchii angielskiej, a po części, żeby przypomnieć o walijskich korzeniach rodziny Tudorów. Podkreślano również fakt, że królewicz urodził się w Winchesterze, utożsamianym wówczas coraz częściej z Camelotem króla Artura. Opowiadano nawet, że to w Winchesterze przechowywany jest słynny Okrągły Stół.
Natomiast wychowawca Artura Bernard André (Bernardus Andreas) twierdził, że królewicz otrzymał nietypowe imię, gdyż w chwili jego narodzin na niebie była widoczna gwiazda Arktur. Do tej interpretacji imienia królewicza ("urodzony pod gwiazdą Arktur") nawiązano w czasie uroczystości powitalnych na cześć Katarzyny Aragońskiej.
Stan zdrowia.
Ponieważ Artur urodził się prawdopodobnie miesiąc lub dwa miesiące przed terminem, większość XIX-wiecznych i XX-wiecznych historyków uznała, że we wczesnym dzieciństwie musiał walczyć o życie i wyrósł na wątłe, chorowite i słabo rozwinięte dziecko, niższe o pół głowy od swojej niewysokiej żony. Na tym założeniu opierała się argumentacja wielu badaczy twierdzących, że Artur nie był w stanie dopełnić małżeństwa z Katarzyną Aragońską.
Źródła pisane współczesne Arturowi, jak również późniejsze przekazy, przeciwnie, świadczą o zdrowiu Artura – zarówno niemowlęcia, jak i kilkuletniego dziecka. Później odnotowywano tężyznę fizyczną nastoletniego Artura, jego wysoki wzrost i witalność. Źródła nie wspominają również o żadnych poważniejszych dolegliwościach Artura poza ostatnią, śmiertelną chorobą.
Wychowanie.
Wychowawcami następcy tronu byli John Rede oraz niewidomy poeta Bernard André, który w swojej niedokończonej biografii Henryka VIII napisał, że Artur władał dobrze łaciną i greką. Od 1500 opiekunem księcia był Thomas Linacre. Skarbnikiem Artura był sir Henry Vernon.
Związek z Katarzyną Aragońską.
Do wstępnych rokowań dotyczących małżeństwa Artura z Katarzyną, najmłodszą córką Królów Katolickich Ferdynanda II Aragońskiego i Izabeli I Kastylijskiej, doszło już w roku 1487, gdy królewicz nie miał jeszcze ukończonego roku. Rozpoczęcie rokowań poprzedziły układy sojusznicze Henryka VII z Ferdynandem II, skierowane przeciwko Francuzom próbującym podporządkować sobie Bretanię. Królowi Anglii zależało również na unieszkodliwieniu zwolenników dynastii Plantagenetów, którzy od lat zbiegali na Półwysep Iberyjski, szukając tam pomocy militarnej i materialnej.
Na mocy pokoju w Medina del Campo rozpoczęto układy małżeńskie. Wstępną wersję kontraktu ślubnego opracował w kwietniu 1488 roku da Puebla, który później uczestniczył również w zaręczynach i był obecny przy zawieraniu małżeństwa "per procura", zastępując nieobecną Katarzynę.
Zaręczyny.
W sierpniu 1497 roku w Woodstock odbyły się oficjalne zrękowiny Katarzyny i Artura, w których narzeczoną zastępował upoważniony do tego Roderigo Gonzalva da Puebla. Ceremonia miała charakter wiążący dla narzeczonych jako zaręczyny "per verba de praesenti" (z natychmiastowym skutkiem), a nie zwykłe zaręczyny "per verba de futura" (ważne na przyszłość). Gdyby związek został dopełniony, miałby moc legalnego małżeństwa. Katarzyna jeszcze przez kilka lat przebywała wraz z rodzicami w Hiszpanii, mogąc już właściwie używać tytułu księżnej Walii.
Małżeństwo.
Ślub Artura i Katarzyny odbył się w Zielone Świątki 19 maja 1499 roku w pałacu królewskim w Bewdley. Była to pierwsza z trzech ceremonii ślubnych, jakie miały miejsce w latach 1499–1501. Artur jako niepełnoletni uzyskał od papieża dyspensę konieczną do zawarcia małżeństwa. Małżeństwo zawarte "per procura" nie wymagało powtórzenia, gdyż od tej chwili było ważne i nierozerwalne. Jednak ojciec panny młodej wolał się dodatkowo zabezpieczyć kolejną ceremonią odprawioną zaraz po ukończeniu przez Artura 14 roku życia. Odbyła się ona w zamku w Ludlow blisko granicy z Walią.
W roku 1500 postanowiono, że Katarzyna wyruszy do męża zaraz po ukończeniu 16 lat. Po nieudanej próbie dotarcia do Anglii w sierpniu 1501 roku (groźny sztorm w Zatoce Biskajskiej zagnał statek księżnej Walii z powrotem na hiszpańskie wybrzeże), Katarzynie udało się w październiku dotrzeć do Plymouth. Księżna Walii wjechała do Londynu 12 listopada 1501 roku. Dwa dni później w katedrze św. Pawła miała miejsce kolejna ceremonia ślubna książęcej pary. Uczta weselna odbyła się w zamku Baynard – londyńskiej rezydencji Yorków.
Niedługo po trzeciej uroczystości ślubnej Artur został mianowany zarządcą Marchii Walijskich. 21 grudnia 1501 roku opuścił wraz z żoną dwór królewski i przeniósł się do zamku Ludlow na pograniczu walijskim. Tam małżonkowie spędzili święta Bożego Narodzenia.
Kwestia dopełnienia małżeństwa.
Nie jest pewne, czy małżeństwo Artura i Katarzyny zostało skonsumowane. Henryk, który chciał unieważnić mariaż z Katarzyną, twierdził, że ich małżeństwo było skonsumowane, sama Katarzyna twierdziła, że nie było.
Choroba i śmierć.
W Wielkanoc 27 marca 1502 roku Artur był już bardzo poważnie chory. Opisy choroby księcia Walii są tak skąpe, że postawienie na ich podstawie hipotetycznej diagnozy jest niezwykle trudne. Choroba była gwałtowna, ciężka i połączona z silnym bólem, co mogłoby wskazywać na ostry stan zapalny albo groźną chorobę zakaźną, np. zapalenie płuc albo tzw. sudor anglicus. Wiadomo, że Katarzyna rozchorowała się po śmierci męża, co jednak nie musiało być spowodowane zarażeniem się od niego. Ponadto w czasie, gdy odbywały się uroczystości pogrzebowe Artura, w okolicach Worcesteru panowała jakaś zaraza. Niektórzy autorzy piszą również o osłabieniu organizmu księcia Artura, który miał rzekomo chorować na gruźlicę.
Zagadkowy zwrot o gwałtownym i bolesnym ataku choroby, uderzającym "w szczególne członki we wnętrzu jego", interpretowano nawet jako wskazówkę do rozpoznania ostatniego stadium nowotworu jąder. Tę hipotezę zdawałaby się potwierdzać wypowiedź świadka choroby Artura, datująca początek niemocy księcia na zapusty, tj. 8 lutego, kiedy to Artur "spał z księżną Katarzyną i nigdy nie był tak krzepki w ciele i męstwie, aż do śmierci, która przyszła dlatego, że spał z księżną Katarzyną". Zaawansowany nowotwór jąder u młodego osobnika tłumaczyłby też błyskawiczne tempo choroby i szybki zgon Artura.
Możliwe również, że zarówno Artur, jak i jego dwaj zmarli w podobnym wieku bratankowie, książę Richmond Henryk FitzRoy i król Edward VI, cierpieli na bliżej niezidentyfikowane schorzenie o podłożu genetycznym.
Książę Artur zmarł w sobotę tydzień po Niedzieli Wielkanocnej 1502 roku, tj. 2 kwietnia, na zamku w Ludlow.
Pochówek.
Po trzech tygodniach zabalsamowane zwłoki Artura przeniesiono z zamku do kościoła parafialnego w Ludlow, skąd po odprawieniu ceremonii żałobnej kondukt wyruszył do Bewdley. Nadzór nad uroczystościami pogrzebowymi sprawował Thomas Howard, 1. hrabia Surrey. Ojciec księcia nakazał pochować Artura w najbliższej katedrze.
Książę Walii został pogrzebany w krypcie pod chórem katedry w Worcestrze 27 kwietnia 1502 roku. Jego tytuły odziedziczył po kilku miesiącach młodszy brat Henryk, książę Yorku, który kilka lat później poślubił również owdowiałą Katarzynę. Henryk wybudował nad pochówkiem brata kaplicę grobową, w której dekoracji architektonicznej zachowały się do dziś herby i emblematy osobiste Artura i Katarzyny.
W roku 2002 rozpoczęto poszukiwania grobu księcia Artura. Celem badań miało być również ustalenie możliwej przyczyny nagłej śmierci 15-letniego księcia, m.in. wykluczenie otrucia. Do tej pory nie dokonano jednak otwarcia ani eksploracji grobu.

</doc>
<doc id="593105" url="https://pl.wikipedia.org/wiki?curid=593105" title="Karol Wierusz-Kowalski">
Karol Wierusz-Kowalski

Karol Feliks Augustyn Wierusz-Kowalski herbu Wieruszowa (ur. 28 sierpnia lub 25 sierpnia 1869 w Warszawie, zm. 23 października 1953 w Poznaniu) – polski działacz niepodległościowy, społeczny, artysta malarz.
Życiorys.
Urodził się 28 sierpnia 1869 w Warszawie, w rodzinie Władysława i Aleksandry z Chudzyńskich. Był bratankiem Alfreda Wierusza-Kowalskiego, wujem jego matki był natomiast January Suchodolski, matka pobierała również lekcje rysunku u Ludwika Kurelli.
Naukę rysunku rozpoczął w Warszawie u Ksawerego Pillatiego, następnie uczył go Józef Ryszkiewicz. Jednocześnie od 1880 roku był także uczniem gimnazjum Hermana Benniego, gdzie uczyli go m.in. Ignacy Jasiński i Adolf Dygasiński. W 1883 roku przeniósł się do szkoły Wojciecha Górskiego, a w 1886 roku do gimnazjum w Krakowie (przeniesienie Kowalskiego do Krakowa spowodowane było koniecznością powtarzania klasy, do czego nie chciał dopuścić ojciec). W Krakowie pobierał nauki u Juliusza Kossaka i Wojciecha Kossaka, spotykał się również z Jackiem Malczewskim i Feliksem Franiczem.
W 1889 roku zdał maturę, wyjechał do Monachium w 1893 roku. Dzięki wsparciu Alfreda Wierusza-Kowalskiego uczył się w prywatnej szkole Stanisława Grocholskiego i Wacława Szymanowskiego. Następnie podjął studia na Akademii Sztuk Pięknych w Monachium, w pracowni . Był członkiem „szkoły monachijskiej” oraz Monachijskiego Towarzystwa Sztuk Pięknych.
Mieszkając w Monachium utrzymywał kontakty z wieloma przedstawicielami sztuki, m.in. z Józefem Brandtem, Władysławem Szernerem i Janem Rosenem. Z jego pobytem w Bawarii związana jest również anegdota, według której miał on w obcesowy sposób zabronić regentowi Luitpoldowi Wittelsbachowi wejść do jego pracowni, myśląc, że jest on kandydatem na modela.
W 1892 roku po raz pierwszy wystawił swój obrazy w Towarzystwie Zachęty Sztuk Pięknych, jego obrazy wystawiano następnie do 1902 roku, a po przerwie również w latach 1911–1913. W 1904 roku wystawił swoje obrazy w Towarzystwie Przyjaciół Sztuk Pięknych w Krakowie. Współpracował również z salonem Aleksandra Krywulta.
Poza tym zarządzał też majątkiem swego stryja Alfreda w Mikorzynie, gdzie m.in. założył hodowlę koni. W 1900 roku założył rodzinę i zajął się zarządzeniem rodzinnym majątkiem w Posadzie. Był również działaczem społecznym, pełnił m.in. funkcję sędziego pokoju, członka Wojskowej Komisji Poborowej, był również współzałożycielem miejscowej ochotniczej straży pożarnej.
W czasie I wojny światowej był członkiem POW, a następnie żołnierzem Wojska Polskiego. Zdemobilizowany został w 1926 roku. W okresie dwudziestolecia międzywojennego poświęcił się pracy malarskiej, organizował własne wystawy, m.in. w Łodzi, Bydgoszczy i Poznaniu. Wraz z Ksawerym Przyjemskim założył w Poznaniu salon sztuki.
Po wybuchu II wojny światowej został aresztowany przez Niemców i osadzony w więzieniu, z którego jednak uciekł i udał się do Warszawy, gdzie żył do końca okupacji. Po zakończeniu wojny powrócił do Posady, gdzie nowe władze przydzieliły mu kilka pomieszczeń i pracownię w pałacu. W 1951 roku przeniósł się do córki do Poznania. Zmarł 23 października 1953 roku w Poznaniu.
Twórczość.
Do najważniejszych obrazów jego autorstwa należą:
Jego prace znajdują się m.in. w zbiorach Zachęty Narodowej Galerii Sztuki w Warszawie oraz Muzeum Okręgowym w Koninie.

</doc>
<doc id="593106" url="https://pl.wikipedia.org/wiki?curid=593106" title="Koidula (Lääne-Saare)">
Koidula (Lääne-Saare)

Koidula – wieś w Estonii, w prowincji Saare, w gminie Lääne-Saare. Pod koniec 2004 roku wieś zamieszkiwały 82 osoby.

</doc>
<doc id="593107" url="https://pl.wikipedia.org/wiki?curid=593107" title="Kudjape">
Kudjape

Kudjape - wieś w Estonii, w prowincji Saare, w gminie Lääne-Saare. Pod koniec 2004 roku wieś zamieszkiwały 463 osoby.

</doc>
<doc id="593109" url="https://pl.wikipedia.org/wiki?curid=593109" title="Kungla (Lääne-Saare)">
Kungla (Lääne-Saare)

Kungla – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 28 osób.

</doc>
<doc id="593110" url="https://pl.wikipedia.org/wiki?curid=593110" title="Käku">
Käku

Käku – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 30 osób.

</doc>
<doc id="593111" url="https://pl.wikipedia.org/wiki?curid=593111" title="Kärdu">
Kärdu

Kärdu – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 21 osób.

</doc>
<doc id="593113" url="https://pl.wikipedia.org/wiki?curid=593113" title="Laadjala">
Laadjala

Laadjala – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 47 osób.

</doc>
<doc id="593114" url="https://pl.wikipedia.org/wiki?curid=593114" title="Laheküla (Lääne-Saare)">
Laheküla (Lääne-Saare)

Laheküla – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 123 osoby.

</doc>
<doc id="593115" url="https://pl.wikipedia.org/wiki?curid=593115" title="Skocznia">
Skocznia



</doc>
<doc id="593117" url="https://pl.wikipedia.org/wiki?curid=593117" title="Laoküla (Lääne-Saare)">
Laoküla (Lääne-Saare)

Laoküla – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 21 osób.

</doc>
<doc id="593118" url="https://pl.wikipedia.org/wiki?curid=593118" title="Lilbi (Lääne-Saare)">
Lilbi (Lääne-Saare)

Lilbi – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 26 osób.

</doc>
<doc id="593119" url="https://pl.wikipedia.org/wiki?curid=593119" title="Voodoo Rush">
Voodoo Rush

Voodoo Rush - karta graficzna firmy 3Dfx łącząca w sobie akcelerator 2D oraz akcelerator 3D Voodoo Graphics. Karta była odpowiedzią na stworzoną przez nVidie kartę Riva 128, która już posiadała w sobie funkcje akceleracji 2D i 3D.

</doc>
<doc id="593120" url="https://pl.wikipedia.org/wiki?curid=593120" title="Zbiornik Río Negro">
Zbiornik Río Negro



</doc>
<doc id="593122" url="https://pl.wikipedia.org/wiki?curid=593122" title="Maleva">
Maleva

Maleva – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 27 osób.

</doc>
<doc id="593123" url="https://pl.wikipedia.org/wiki?curid=593123" title="MP4">
MP4



</doc>
<doc id="593124" url="https://pl.wikipedia.org/wiki?curid=593124" title="Józef Stanisław Sapieha">
Józef Stanisław Sapieha

Józef Julian Stanisław Sapieha herbu Lis (ur. 16 stycznia 1708 w Gdańsku, zm. 4 grudnia 1754 w Wilnie) – biskup koadiutor wileński, duchowny referendarz wielki litewski od 1737, kanonik gnieźnieński w latach 1728–1732, kanonik warszawski w 1730, archidiakon żmudzki w 1733, biskup tytularny "Diocaesarea in Isauria" w 1737, prepozyt trocki w 1739, dyrektor wileńskiego sejmiku przedsejmowego w 1748 roku.
Życiorys.
Syn Aleksandra Pawła, i Marii Krystyny de Béthune, córki Franciszka Gastona de Béthune, siostrzenicy królowej Marii Kazimiery.
Jego braćmi byli Kazimierz Leon i Michał Antoni. Jego ojcem chrzestnym był Stanisław Leszczyński.
Do 1727 roku uczył się w Kolegium Jezuitów w Braniewie, następnie w Warszawie. W tymże roku otrzymał święcenia niższe. 18 kwietnia 1729 wyświęcono go na subdiakona a 5 marca 1730 powierzono archidiakonat żmudzki. 14 kwietnia 1732 otrzymał święcenia diakonatu, a 8 maja tegoż roku kapłańskie.
Podczas elekcji w 1733 poparł Stanisława Leszczyńskiego, przy którego boku pozostał do abdykacji w 1736, wyjeżdżając za nim do Gdańska i Królewca. Nadane mu biskupstwo kamienieckie nie zostało w związku z abdykacją uznane przez Rzym. Dzięki wsparciu kanclerza Jana Fryderyka Sapiehy został przyjęty w 1736 na dworze Augusta III, od którego otrzymał koaudiutorię biskupstwa wileńskiego.
W 1740 uzyskał, wraz z bratem Michałem Antonim, zgodę na opiekę nad małoletnimi bratankami Aleksandrem Michałem i Michałem Ksawerym, co spowodowało znacznie większe niż do tej pory zaangażowanie Józefa Stanisława w życie polityczne. W latach 1740–1742 brał czynny udział w sporach majątkowych z rodem Radziwiłłów. Sprawy te ciągnęły się z różnym natężeniem przez następnych kilka lat, praktycznie do pełnoletniości Aleksandra Michała.
W 1746 sprzeciwił się odbieraniu na siłę cerkwi prawosławnym jako reperkusji na prześladowania katolików na Smoleńszczyźnie, będącej już pod panowaniem rosyjskim. Po wielkim pożarze Wilna w 1748 sporządził (w latach w 1748–1749) nowy plan miasta, mający zapobiec na przyszłość podobnym wypadkom. Plan nie został zrealizowany ze względu na uchylanie się magistratu, zakonów i ziemstwa od ponoszenia kosztów. W 1753 ufundował teleskop dla Akademii Wileńskiej.
Został pochowany w tamtejszej katedrze.

</doc>
<doc id="593125" url="https://pl.wikipedia.org/wiki?curid=593125" title="Meedla">
Meedla

Meedla – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 30 osób.

</doc>
<doc id="593126" url="https://pl.wikipedia.org/wiki?curid=593126" title="B.J. Habibie">
B.J. Habibie



</doc>
<doc id="593127" url="https://pl.wikipedia.org/wiki?curid=593127" title="Metsaküla (Lääne-Saare)">
Metsaküla (Lääne-Saare)

Metsaküla – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 4 osoby.

</doc>
<doc id="593128" url="https://pl.wikipedia.org/wiki?curid=593128" title="Gus Dur">
Gus Dur



</doc>
<doc id="593129" url="https://pl.wikipedia.org/wiki?curid=593129" title="Mullutu">
Mullutu

Mullutu – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 33 osoby. Na południe od wsi znajduje się utworzony w 2007 roku obszaru chroniony Mullutu-Loode hoiuala, w którego skład wchodzą m.in. dwa duże jeziora Mullutu laht i Suurlaht.

</doc>
<doc id="593130" url="https://pl.wikipedia.org/wiki?curid=593130" title="Susilo Yudhoyono">
Susilo Yudhoyono



</doc>
<doc id="593131" url="https://pl.wikipedia.org/wiki?curid=593131" title="Muratsi">
Muratsi

Muratsi – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 74 osoby.

</doc>
<doc id="593132" url="https://pl.wikipedia.org/wiki?curid=593132" title="Mändjala">
Mändjala

Mändjala – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 103 osoby.

</doc>
<doc id="593133" url="https://pl.wikipedia.org/wiki?curid=593133" title="Mõisaküla (Kaarma)">
Mõisaküla (Kaarma)



</doc>
<doc id="593134" url="https://pl.wikipedia.org/wiki?curid=593134" title="XV Mistrzostwa Świata w Lataniu Precyzyjnym">
XV Mistrzostwa Świata w Lataniu Precyzyjnym

XV Mistrzostwa Świata w Lataniu Precyzyjnym – zawody lotnicze Międzynarodowej Federacji Lotniczej (FAI) w lataniu precyzyjnym, zorganizowane w dniach 7-14 lipca 2002 w Zagrzebiu w Chorwacji. Zwyciężyli indywidualnie i zespołowo Czesi, natomiast srebrne medale indywidualnie oraz zespołowo zdobyli w nich zawodnicy polscy.
Uczestnicy.
W zawodach sklasyfikowano 54 zawodników
z Czech (5), Polski (5), Chorwacji (5), RPA (5), Austrii (5), Rosji (5), Francji (4), Słowacji (4), Niemiec (3), Danii (3), Słowenii (2), Wielkiej Brytanii (2), Cypru (2), Norwegii (1), Szwajcarii (1), Szwecji (1), Turcji (1).
Najpopularniejszym typem samolotu była Cessna 150 (19 pilotów), następnie Cessna 152 (15), Cessna 172 (10), Zlin Z-43 (3), A-27M/MC (3), PZL-104M Wilga 2000 (2), PZL-104 Wilga 35 (1), Piper PA-18 (1) (liczby uczestniczących samolotów były mniejsze, gdyż część zawodników korzystała z tych samych maszyn).
W skład polskiej ekipy wchodziło 5 zawodników (typ samolotu, nr rej):
Wyniki.
Indywidualnie.
Dalsze miejsca polskich zawodników:

</doc>
<doc id="593135" url="https://pl.wikipedia.org/wiki?curid=593135" title="Nasva">
Nasva

Nasva – miasteczko w Estonii, w prowincji Saare, w gminie Lääne-Saare. Pod koniec 2004 roku wieś zamieszkiwały 363 osoby. Na północ od miejscowości znajduje się jeziora Mullutu laht i Suurlaht

</doc>
<doc id="593136" url="https://pl.wikipedia.org/wiki?curid=593136" title="Nõmme (Lääne-Saare)">
Nõmme (Lääne-Saare)

Nõmme – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 17 osób.

</doc>
<doc id="593137" url="https://pl.wikipedia.org/wiki?curid=593137" title="Paimala">
Paimala

Paimala – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 6 osób.

</doc>
<doc id="593138" url="https://pl.wikipedia.org/wiki?curid=593138" title="Georg von Kopp">
Georg von Kopp

Georg von Kopp (ur. 25 lipca 1837 w Duderstadt koło Getyngi, zm. 4 marca 1914 w Opawie) – w latach 1881–1887 biskup Fuldy oraz w 1887-1914 biskup wrocławski, od 1893 kardynał.
Życiorys.
Pochodził z ubogiej rodziny tkaczy, do gimnazjum uczęszczał w Hildesheim, w latach 1856–1858 pracował jako telegrafista w hanowerskiej służbie państwowej. W latach 1858–1861 studiował w teologiczno-filozoficznym zakładzie naukowym w Hildesheim, święcenia kapłańskie otrzymał w 1862. Później był wikariuszem szkolnym w miejscowości Henneckenrode położonej w gminie Holle oraz wikariuszem w Detfurcie. W 1865 został pomocnikiem przy wikariacie generalnym w Hildesheim. W 1872 roku mianowany wikariuszem generalnym i kanonikiem, a w 1881 roku biskupem Fuldy.
Były to czasy, w których prasa atakowała duchowieństwo posłuszne papieżowi – rozkwitał ultramontanizm. Biskup Kopp zachowywał lojalny stosunek do rządu pruskiego, który wówczas wprowadzał swoimi ustawami reformy kościelne. Kopp w swoim stanowisku był popierany przez papieża Leona XIII.
Papież mianował go w 1887, za zgodą rządu pruskiego, księciem-biskupem Wrocławia. 16 stycznia 1893 Leon XIII mianował go kardynałem z tytularnym kościołem Sant’ Agnese fuori le mura.
Dążył do zahamowania rozwoju polskiego ruchu narodowego na Górnym Śląsku i Śląsku Cieszyńskim. W czasie strajku dzieci polskich we Wrześni przeciw germanizacji trzymał stronę rządu pruskiego, a nawet torpedował skargi polskie w Watykanie. Z powodu konfliktu z Wojciechem Korfantym usiłował przeszkodzić mu w zawarciu małżeństwa kościelnego.
Zmarł w Opawie, pochowany został 4 marca 1914 r. w katedrze wrocławskiej.

</doc>
<doc id="593139" url="https://pl.wikipedia.org/wiki?curid=593139" title="Parila (Lääne-Saare)">
Parila (Lääne-Saare)

Parila – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 20 osób.

</doc>
<doc id="593140" url="https://pl.wikipedia.org/wiki?curid=593140" title="Dolina Litworowa (Tatry Zachodnie)">
Dolina Litworowa (Tatry Zachodnie)

Dolina Litworowa – jedna z dwóch siostrzanych dolinek zawieszonych stanowiących górne piętro Doliny Miętusiej w Tatrach Zachodnich (druga to Dolina Mułowa). Powstała w wyniku działalności tektonicznej i lodowcowej, a wymodelowana została przez zjawiska krasowe i erozję.
Topografia.
Od wschodniej strony ograniczona jest Czerwonym Grzbietem Małołączniaka, od zachodniej Kozim Grzbietem, Machajówką i Mułowym Grzbietem, od południa odcinkiem grani głównej Tatr między Małołączniakiem a zwornikiem Koziego Grzbietu, który znajduje się kilkadziesiąt metrów na wschód od wierzchołka Krzesanicy. Dolina opada początkowo w kierunku północnym, a poniżej Machajowej Czuby zmienia kierunek na północno-zachodni. Tutaj od północno-wschodniej strony jej ograniczenie tworzy Litworowy Grzbiet. Wreszcie pomiędzy Ratuszem Litworowym – najbardziej na zachód wysuniętą częścią tego grzbietu – a Ratuszem Mułowym opada wysokim Litworowym Progiem do kotła lodowcowego Wielkiej Świstówki.
W dolinie wyróżnić można trzy części:
Opis doliny.
Nazwa doliny pochodzi od rośliny arcydzięgiel litwor, zwanej przez górali litworem. Dawniej była wypasana, wchodziła w skład Hali Upłaz. Jej zbocza są niższe i bardziej łagodne niż sąsiedniej Doliny Mułowej. W dolinie zbudowanej ze skał wapiennych silnie rozwinięte zjawiska krasowe. To powoduje, że dolina jest sucha i występują w niej jaskinie, m.in. są to: Jaskinia Wielka Litworowa, Szczelina nad Wielką Litworową, Jaskinia Lodowa Litworowa, Litworowy Dzwon, Litworowa Studnia, Szczelina w Litworowej, Dziura w Litworowej, Dziura w Grzędzie I, Dziura w Grzędzie II, Wciągająca Szczelina, Jaskinia w Trawie, Jaskinia Kozia, Jaskinia Turoniowa, Jaskinia Barania, Jaskinia Wyżnia Litworowa, Jaskinia przy Ryglu. Z tego też względu dolina odwiedzana jest głównie przez grotołazów penetrujących nie do końca jeszcze poznane korytarze tych jaskiń.
Bogata gatunkowo flora tej doliny została szczegółowo przebadana przez botaników. M.in. stwierdzono tutaj występowanie takich rzadkich w Polsce roślin, jak: ostrołódka karpacka, ostrołódka polna, sybaldia rozesłana, traganek wytrzymały, turzyca czarna, skalnica zwisła, babka górska, sit trójłuskowy, gnidosz Hacqueta, szarota Hoppego, mietlica alpejska, potrostek alpejski, rogownica szerokolistna i ukwap karpacki. Gatunki te w Polsce występują tylko w Tatrach i to na nielicznych stanowiskach (jedynie gnidosz Hacqueta poza Tatrami występuje jeszcze na Babiej Górze).

</doc>
<doc id="593141" url="https://pl.wikipedia.org/wiki?curid=593141" title="Piila">
Piila

Piila – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 42 osoby.

</doc>
<doc id="593144" url="https://pl.wikipedia.org/wiki?curid=593144" title="KWK Gottwald">
KWK Gottwald



</doc>
<doc id="593146" url="https://pl.wikipedia.org/wiki?curid=593146" title="Praakli">
Praakli

Praakli – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 18 osób.

</doc>
<doc id="593147" url="https://pl.wikipedia.org/wiki?curid=593147" title="Shek Pik">
Shek Pik

Shek Pik (石壁) - miejsce na południowym wybrzeżu wyspy Lantau, w Hongkongu, również nazwa położonej tu wsi. Wieś została przeniesiona po ustanowieniu rezerwatu Shek Pik. Poniżej terenu rezerwatu znajduje się więzienie Shek Pik. 
Do Shen Pik można dojechać drogą z Tai O oraz Mui Wo.
Wioska.
Klan Ma Tau Wai z Koulunu przysłał swych dwóch młodych zarządców na Lantau. Założyli oni wioskę Shek Pik, uciekając przed inwazją Mongołów na południowe Song.
Płaskorzeźby naskalne.
Petroglify z epoki neolitu zostały odkryte w 1939 roku przez Chen Kung-chieka. Opowiedzieli mu o nich miejscowi wieśniacy. Te dzieła sztuki naskalnej znajdują się nieco powyżej plaży na zachód od Tung Wan.
Inna ich grupa znajduje się po drugiej stronie doliny, skała została rozbita na dwie części uderzeniem pioruna, odsłaniając dostęp do miejsca ich wykonania - tak wynika z relacji miejscowej ludności, spisanej przez autorkę przewodnika po Hongkongu, Sally Rodwell.
Wedle tej samej relacji, trzecia grupa petroglifów mieści się nieco wyżej, na urwisku. Zostało to potwierdzone w 1962 roku.
Obecnie wszystkie trzy grupy petroglifów są uznane za pomniki narodowe Hongkongu.

</doc>
<doc id="593148" url="https://pl.wikipedia.org/wiki?curid=593148" title="Pähkla">
Pähkla

Pähkla – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 172 osoby.

</doc>
<doc id="593149" url="https://pl.wikipedia.org/wiki?curid=593149" title="Pärni">
Pärni

Pärni – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 9 osób.

</doc>
<doc id="593150" url="https://pl.wikipedia.org/wiki?curid=593150" title="Põlluküla (Lääne-Saare)">
Põlluküla (Lääne-Saare)

Põlluküla – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 71 osób.

</doc>
<doc id="593151" url="https://pl.wikipedia.org/wiki?curid=593151" title="Metaplik">
Metaplik

Metaplik – rodzaj pliku, który zawiera w sobie definicje innego pliku, bądź cały inny plik. W systemach Windows pliki meta mają rozszerzenie "wmf" oraz "emf".

</doc>
<doc id="593153" url="https://pl.wikipedia.org/wiki?curid=593153" title="Randvere (Lääne-Saare)">
Randvere (Lääne-Saare)

Randvere – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 13 osób.

</doc>
<doc id="593154" url="https://pl.wikipedia.org/wiki?curid=593154" title="Saia">
Saia

Saia – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 54 osoby.

</doc>
<doc id="593155" url="https://pl.wikipedia.org/wiki?curid=593155" title="Sepa (Lääne-Saare)">
Sepa (Lääne-Saare)

Sepa – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 27 osób.

</doc>
<doc id="593156" url="https://pl.wikipedia.org/wiki?curid=593156" title="Sikassaare">
Sikassaare

Sikassaare – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 35 osób.

</doc>
<doc id="593157" url="https://pl.wikipedia.org/wiki?curid=593157" title="Tahula">
Tahula

Tahula – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 59 osób.

</doc>
<doc id="593158" url="https://pl.wikipedia.org/wiki?curid=593158" title="Tamsalu (Lääne-Saare)">
Tamsalu (Lääne-Saare)

Tamsalu – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 27 osób.

</doc>
<doc id="593159" url="https://pl.wikipedia.org/wiki?curid=593159" title="Tõlli">
Tõlli

Tõlli – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 42 osoby.

</doc>
<doc id="593160" url="https://pl.wikipedia.org/wiki?curid=593160" title="Tõrise">
Tõrise

Tõrise – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 34 osoby. Na wschód od wsi rozpoczyna bieg rzeka Lõve jõgi, która po przebyciu ponad 31 km wpada do jeziora Oessaare laht na terenie rezerwatu Laidevahe looduskaitseala. A na zachód rzeka Põduste. 

</doc>
<doc id="593161" url="https://pl.wikipedia.org/wiki?curid=593161" title="Tõru">
Tõru

Tõru – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 4 osoby.

</doc>
<doc id="593163" url="https://pl.wikipedia.org/wiki?curid=593163" title="Uduvere">
Uduvere

Uduvere – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 23 osoby.

</doc>
<doc id="593164" url="https://pl.wikipedia.org/wiki?curid=593164" title="Unimäe">
Unimäe

Unimäe – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 9 osób.

</doc>
<doc id="593165" url="https://pl.wikipedia.org/wiki?curid=593165" title="Upa (wieś)">
Upa (wieś)

Upa – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 64 osoby.

</doc>
<doc id="593166" url="https://pl.wikipedia.org/wiki?curid=593166" title="Kij bo">
Kij bo



</doc>
<doc id="593167" url="https://pl.wikipedia.org/wiki?curid=593167" title="Vaivere">
Vaivere

Vaivere – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwały 62 osoby.

</doc>
<doc id="593170" url="https://pl.wikipedia.org/wiki?curid=593170" title="Archegonium">
Archegonium



</doc>
<doc id="593171" url="https://pl.wikipedia.org/wiki?curid=593171" title="Vantri">
Vantri

Vantri – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 13 osób.

</doc>
<doc id="593172" url="https://pl.wikipedia.org/wiki?curid=593172" title="Vatsküla">
Vatsküla

Vatsküla – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 13 osób.

</doc>
<doc id="593173" url="https://pl.wikipedia.org/wiki?curid=593173" title="Vestla">
Vestla

Vestla – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 11 osób.

</doc>
<doc id="593174" url="https://pl.wikipedia.org/wiki?curid=593174" title="Agnieszka Fatyga">
Agnieszka Fatyga

Agnieszka Joanna Fatyga-Olszańska (ur. 21 lipca 1958 w Bytomiu, zm. 30 października 2020 w Warszawie) – polska aktorka teatralna i telewizyjna, piosenkarka, śpiewaczka, pianistka, często występująca na estradzie.
Życiorys.
Była najmłodszym dzieckiem lekarza Józefa Fatygi. Miała starszą siostrę i brata. Mieszkając w Świętochłowicach, uczyła się w szkole muzycznej w Bytomiu i uzyskała dyplom pianistyczny w klasie fortepianu u profesora Andrzeja Jasińskiego. Ukończyła studia na Wydziale Operowym Akademii Muzycznej w Warszawie, a w 1980 w Państwowej Wyższej Szkole Teatralnej w Warszawie (dyplom 1981). Występowała w teatrach warszawskich: Narodowym (1980–1984), Ateneum (1984–2000) i Operetce Warszawskiej (1993).
W 1983 pojawiła się epizodycznie w 8. odcinku serialu "Alternatywy 4", a w 1985 zagrała rolę w filmie "Spowiedź dziecięcia wieku". W 1996 stworzyła kreację w spektaklu "Opera Granda" w reżyserii Macieja Wojtyszki w warszawskim Teatrze Ateneum (premiera odbyła się 12 lipca), natomiast w 2001 zagrała w filmie "Przychodnia każdego przechodnia". Sporadycznie zajmowała się także dubbingiem: udzieliła głosu postaci Georgette w animacji "Oliver i spółka" i Klarabelli w filmie "".
W jej repertuarze muzycznym znajdowały się songi Bertolda Brechta, przeboje musicalowe, romanse rosyjskie, arie operowe i ich pastisze ("Carmen", "Traviata", "Tosca", "Gilda", "Czarodziejski flet").
Życie prywatne.
Była żoną Wojciecha Olszańskiego, z którym miała córkę, Michalinę. Pochowana została na cmentarzu Powązki Wojskowe (kwatera G-3a urn.-20).

</doc>
<doc id="593175" url="https://pl.wikipedia.org/wiki?curid=593175" title="Viira (Lääne-Saare)">
Viira (Lääne-Saare)

Viira – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwało 60 osób.

</doc>
<doc id="593176" url="https://pl.wikipedia.org/wiki?curid=593176" title="Õha">
Õha

Õha – wieś w Estonii, w prowincji Saare, w gminie Kaarma. Pod koniec 2004 roku wieś zamieszkiwała tylko 1 osoba.

</doc>
<doc id="593178" url="https://pl.wikipedia.org/wiki?curid=593178" title="Market Square Heroes">
Market Square Heroes

Market Square Heroes to pierwszy singel wydany przez zespół Marillion. Niedługo po nim ukazał się album Script for a Jester's Tear.

</doc>
<doc id="593179" url="https://pl.wikipedia.org/wiki?curid=593179" title="Rodnie">
Rodnie



</doc>
<doc id="593182" url="https://pl.wikipedia.org/wiki?curid=593182" title="Misandria">
Misandria



</doc>
<doc id="593191" url="https://pl.wikipedia.org/wiki?curid=593191" title="Culiacan">
Culiacan



</doc>
<doc id="593193" url="https://pl.wikipedia.org/wiki?curid=593193" title="He Knows, You Know">
He Knows, You Know

He knows, You Know - drugi singel zespołu Marillion. 

</doc>
<doc id="593194" url="https://pl.wikipedia.org/wiki?curid=593194" title="PhotoREt">
PhotoREt

PhotoREt (ang. "Photo Resolution Enhancement Technology") - technologia stosowana przez firmę Hewlett-Packard w drukarkach atramentowych, mająca za zadanie poprawić jakość kolorowego wydruku bez podnoszenia rozdzielczości. W drukarkach atramentowych jasne kolory uzyskuje się poprzez zapełnianie tylko niektórych punktów kroplami atramentu, w związku z czym jasne obszary były mozaiką kolorowych punktów o znacznie mniejszej gęstości rozłożenia niż rozdzielczość drukarki. Producenci drukarek atramentowych stosowali różne technologie w celu poprawy jakości kolorowych wydruków. Głównym założeniem technologii jest zmniejszenie objętości wyrzucanej kropli tuszu oraz możliwość umieszczania w jednym punkcie wielu kropel (nawet do 32 w PhotoREt IV) tuszu danego koloru, w odróżnieniu do wcześniej stosowanych drukarek, które umożliwiały umieszczenie do 2 kropli danego tuszu w punkcie. W niektórych odmianach tej techniki stosowano także dodatkowe jaśniejsze tusze. Technologię wspierają algorytmy rozkładu obrazu na mozaikę punktów.

</doc>
<doc id="593195" url="https://pl.wikipedia.org/wiki?curid=593195" title="Dna moczanowa">
Dna moczanowa

Dna moczanowa, inaczej artretyzm, skaza moczanowa, podagra (dawniej pedogra), gdy obejmuje duże palce u stóp – choroba charakteryzująca się zwykle nawracającymi epizodami ostrego zapalenia stawów – zaczerwienionego, tkliwego, gorącego obrzęku stawu. Najczęściej (w ok. 50% przypadków) obejmuje staw śródstopno-paliczkowy mieszczący się u podstawy dużego palca stopy. Może również występować jako guzki dnawe, kamienie nerkowe czy nefropatia moczanowa. Przyczyną dny jest podwyższony poziom kwasu moczowego we krwi. Kwas ten krystalizuje się, a jego kryształki odkładają się w stawach, ścięgnach, a także otaczającej je tkance.
Rozpoznanie kliniczne potwierdza obecność charakterystycznych kryształków w płynie stawowym. Leczenie poprzez podawanie niesteroidowych leków przeciwzapalnych (NLPZ), sterydów czy kolchicyny łagodzi objawy. Po ustąpieniu ostrych ataków poziom kwasu moczowego zwykle można obniżyć za sprawą modyfikacji stylu życia, a u osób, u których występują częste ataki dny, długoterminowe zapobieganie zapewnia stosowanie allopurynolu lub probenecydu.
W ostatnich dekadach nastąpił wzrost przypadków zapadania na dnę, która obecnie dotyka ok. 1–2% populacji Zachodu na jakimś etapie życia. Uważa się, że za przyczynę tego wzrostu odpowiada większa liczba czynników ryzyka w populacji, na przykład zespół metaboliczny, większa przewidywana długość życia oraz zmiany w sposobie odżywiania się. W przeszłości dnę nazywano „chorobą królów” lub „chorobą ludzi bogatych”.
Objawy.
Dna może mieć różne objawy, zwykle jednak są to nawracające ataki ostrego zapalenia stawów (zaczerwienienie, tkliwość, miejscowa gorączka i obrzęk w obrębie stawu). Najczęściej chorobą dotknięty jest staw śródstopno-paliczkowy u podstawy dużego palca – dzieje się tak w połowie przypadków. Często dotknięte są również inne stawy, takie jak staw skokowy, kolanowy, stawy nadgarstka i palców. Ból stawów zwykle trwa od dwóch do czterech dni i pojawia się w nocy na skutek występującego wtedy obniżenia ciepłoty ciała, najsilniejszy jest po przebudzeniu, "rozchodzony" w ciągu dnia nieco spada, ale i tak pozostaje bardzo dokuczliwy, szczególnie po zdjęciu obuwia. Innymi objawami, które sporadycznie towarzyszą bolesności stawów, są zmęczenie oraz wysoka gorączka. 
Długotrwałe podwyższenie poziomu kwasu moczowego (hiperurykemia) może wywoływać inne objawy, takie jak odkładanie się twardych, niebolesnych kryształków kwasu moczowego, czyli guzków dnawych. Duża liczba guzków prowadzić może z kolei do przewlekłego artretyzmu z powodu nadżerek kostnych. Przy podwyższonym poziomie kwasu moczowego dojść może również do wytrącenia się jego kryształków w nerkach, przez co tworzą się kamienie nerkowe, a następnie pojawia się nefropatia moczanowa.
Przyczyny.
Przyczyną dny jest zwiększone stężenie kwasu moczowego we krwi – hiperurykemia. Pojawia się ona z różnych powodów, takich jak dieta, predyspozycje genetyczne lub zmniejszone wydalanie moczanu, soli kwasu moczowego. Głównym powodem hiperurykemii jest zmniejszone wydalanie moczanu przez nerki. Dna rozwija się u ok. 10% ludzi cierpiących na hiperurykemię. Ryzyko zależy jednak od stopnia zaawansowania hiperurykemii. Przy poziomie 415-530 μmol/l (7 i 8,9 mg/dl) wynosi ono 0,5% rocznie, natomiast przy poziomie powyżej 535 μmol/l (9 mg/dL) wzrasta do 4,5% rocznie.
Styl życia.
Nieodpowiednia dieta odpowiada za ok. 12% przypadków dny, wykazując silny związek z ilością spożywanego alkoholu, napojów słodzonych fruktozą, mięsa i owoców morza. Innymi czynnikami wywołującymi dnę są urazy fizyczne i operacje chirurgiczne. Autorzy badań, których wyniki ogłoszono w marcu 2004 i w lipcu 2008 są zdania, że dieta (niegdyś uważana za powiązaną z dną) zawierająca warzywa bogate w purynę (np. fasola, groch, soczewica i szpinak) oraz białko nie przyczynia się do jej rozwoju. Czynnikami zmniejszającymi przypuszczalnie ryzyko dny jest spożywanie kawy, witaminy C oraz nabiału, a także aktywność fizyczna. Uważa się, że częściowo wynika to z ich zdolności do obniżania insulinooporności.
Czynniki genetyczne.
Występowanie dny jest częściowo uwarunkowane genetycznie. Czynniki genetyczne odpowiadają za około 60% zmienności poziomu kwasu moczowego. Odkryto, że z chorobą tą często powiązane są trzy geny: "SLC2A9", "SLC22A12" oraz "ABCG2", a ich zmienność może w przybliżeniu podwoić ryzyko. Utrata funkcji mutacji genów "SLC2A9" oraz "SLC22A12" wywołuje hiperurykemię dziedziczną poprzez obniżenie absorpcji moczanu i niekontrolowane jego wydzielanie. Dna wywołuje także komplikacje w kilku rzadko występujących zaburzeniach genetycznych, takich jak rodzinna młodzieńcza nefropatia hiperurycemiczna, rdzeniowa torbielowatość nerek, nadaktywność syntetazy fosforybozylopirofosforanu oraz niedobór fosforybozylotransferazy hipoksantynowo-guaninowej, jak ma to miejsce w zespole Lescha-Nyhana.
Choroby.
Dna często występuje w połączeniu z innymi problemami zdrowotnymi. Zespół metaboliczny, będący połączeniem otyłości brzusznej, nadciśnienia, insulinooporności oraz nieprawidłowego stężenia lipidów występuje w niemal 75% przypadków dny. Do innych chorób, przy których dna wywołuje komplikacje, należą: czerwienica, zatrucie ołowiem, niewydolność nerek, niedokrwistość hemolityczna, łuszczyca oraz przeszczep narządów. Wskaźnik masy ciała równy lub przekraczający 35 trzykrotnie zwiększa ryzyko wystąpienia dny u mężczyzn. Czynnikami ryzyka jest także przewlekła ekspozycja na ołów i spożywanie alkoholu skażonego ołowiem, ponieważ ołów upośledza funkcjonowanie nerek. Zespół Lescha-Nyhana często wiąże się z dną moczanową. Stwierdzono, że bezdech senny jest związany ze zwiększonym ryzykiem wystąpienia napadu dny moczanowej.
Leki.
Uważa się, że diuretyki wpływają na ataki dny, jednak hydrochlorotiazyd w niskich dawkach nie zdaje się podnosić ryzyka. Innymi lekami, co do których przypuszcza się, że wpływają na nasilenie choroby, są: witamina B3 (niacyna) oraz aspiryna (kwas acetylosalicylowy). Leki immunosupresyjne – cyklosporyna i takrolimus – także wpływają na ryzyko wystąpienia dny, zwłaszcza takrolimus, gdy przyjmowany jest w połączeniu z hydrochlorotiazydem.
Patofizjologia.
Dna jest zaburzeniem metabolizmu puryny i występuje, gdy końcowy metabolit puryny, kwas moczowy, krystalizuje się w postaci moczanu jednosodowego wytrącając się w stawach, w ścięgnach i tkankach otaczających. Kryształki te następnie wywołują miejscową reakcję o podłożu immunologicznym – stan zapalny, w którym jednym z kluczowych białek jest interleukina 1β. Do częstego występowania tej choroby przyczyniła się ewolucyjna utrata u ludzi i wyższych naczelnych urykazy, która rozbija kwas moczowy.
Nie wiemy dokładnie, co powoduje wytrącanie się kwasu moczowego. Choć może się krystalizować przy normalnym poziomie, to bardziej prawdopodobna jest jego krystalizacja na poziomie podwyższonym. Do innych, uznawanych za ważne, czynników wywołujących ostry napad dny należą niska temperatura, gwałtowne zmiany w poziomie kwasu moczowego, kwasica, gromadzenie się płynu w stawach oraz białka macierzy pozakomórkowej, jak proteoglikany, kolageny i siarczan chondroityny. Nasilone wytrącanie się przy niskich temperaturach może częściowo tłumaczyć, dlaczego najbardziej narażone są stawy stóp. Do gwałtownych zmian w kwasie moczowym może dojść z różnych powodów, jak wstrząs, zabieg chirurgiczny, chemioterapia, działanie diuretyków czy odstawienie lub rozpoczęcie przyjmowania allopurynolu. Uważa się, że antagonisty kanału wapniowego i losartan w mniejszym stopniu podwyższają ryzyko wystąpienia dny niż inne leki hipotensyjne.
Diagnostyka.
Dnę można diagnozować i leczyć bez dalszego badania u osób cierpiących na hiperurykemię i klasyczną podagrę, należy jednak przeprowadzać analizę mazi stawowej w przypadku wątpliwości co do diagnozy. Zdjęcia rentgenowskie, choć przydatne do rozpoznawania dny przewlekłej, mają niewielkie zastosowanie przy ostrych atakach.
Maź stawowa.
O zdiagnozowaniu dny decyduje stwierdzenie obecności kryształków moczanu jednosodowego w mazi stawowej lub obecność guzków dnawych. Na obecność tych kryształków powinny być przebadane wszystkie próbki mazi stawowej pobrane z niezdiagnozowanych stawów. Próbki oglądane pod mikroskopem korzystającym ze światła spolaryzowanego mają kształt przypominający igły oraz wykazują się silną ujemnością dwójłomności. Badanie to jest trudne w przeprowadzeniu i zwykle wymaga odpowiednio przeszkolonego obserwatora. Badanie płynu musi być przeprowadzone jak najszybciej po jego pobraniu, gdyż na rozpuszczalność wpływa zarówno temperatura jak i pH.
Badanie krwi.
Hiperurykemia to klasyczna właściwość dny; niemniej jednak nie stwierdza się jej w niemal połowie przypadków dny, a większość osób, u których występuje podniesione stężenie kwasu moczowego, nigdy nie choruje na dnę. Z tego powodu pomiar stężenia kwasu moczowego ma niewielkie zastosowanie w diagnozowaniu. Hiperurykemia występuje, gdy stężenie moczanu w osoczu przekracza 420 μmol/l (7,0 mg/dl) u mężczyzn i 360 μmol/l (6,0 mg/dl) u kobiet. Do innych często przeprowadzanych badań należy badanie liczby białych krwinek, elektrolitów, sprawdzenie czynności nerek (wskaźnika filtracji kłębuszkowej) oraz wskaźnika opadania erytrocytów (odczyn Biernackiego, OB); jednakże zarówno badanie liczby białych krwinek, jak i opadu erytrocytów mogą dać podwyższony wynik z powodu dny przy braku zakażenia. Udokumentowano przypadek, gdy liczba krwinek białych wynosiła 40,0×109/l (40,000/mm3).
Diagnostyka różnicowa.
Najważniejszym objawem wykorzystywanym w diagnostyce różnicowej w dnie jest septyczne zapalenie stawów. Należy brać je pod uwagę u pacjentów z objawami infekcji lub tych, u których leczenie nie daje poprawy. Diagnozę można wspomóc wykonaniem barwienia metodą Grama i hodowlą na próbce mazi stawowej. Inne choroby, które dają podobne objawy, to dna rzekoma (chondrokalcynoza) oraz reumatoidalne zapalenie stawów. Guzki dnawe, szczególnie gdy nie są zlokalizowane w stawie, mogą być mylnie uznane za raka podstawnokomórkowego lub inny nowotwór.
Zapobieganie.
Obniżenie poziomu kwasu moczowego może nastąpić w wyniku zarówno wprowadzenia zmian w stylu życia, jak i przyjmowania leków. W przypadku diety i stylu życia skuteczne okazuje się ograniczenie spożywania takich produktów, jak mięso i owoce morza, przyjmowanie odpowiedniej ilości witaminy C, ograniczenie alkoholu i fruktozy oraz wystrzeganie się otyłości. Dieta niskokaloryczna stosowana przez osoby otyłe zmniejsza poziom kwasu moczowego o 100 µmol/l (1,7 mg/dl). Przyjmowanie 1500 mg witaminy C dziennie obniża ryzyko zachorowania na dnę o 45%. Ze zmniejszonym prawdopodobieństwem wystąpienia tej choroby wiąże się także picie kawy – ale nie herbaty. Dna może występować wtórnie przy bezdechu sennym z powodu wydzielania puryn przez pozbawione tlenu komórki. Leczenie bezdechu może wówczas przyczynić się do zmniejszenia częstotliwości ataków.
Leczenie.
Początkowym celem leczenia jest złagodzenie objawów ostrych ataków. Nawracającym atakom można zapobiegać stosując różne leki na obniżenie poziomu kwasu moczowego w surowicy. Ból można złagodzić, przykładając woreczki z lodem na 20 do 30 minut kilkakrotnie w ciągu dnia. Możliwości leczenia ostrych ataków obejmują przyjmowanie niesteroidowych leków przeciwzapalnych (NLPZ), kolchicyny oraz steroidów; natomiast do leków przyjmowanych zapobiegawczo należą allopurynol, febuksostat i probenecyd. Obniżanie poziomu kwasu moczowego może doprowadzić do wyleczenia choroby. Ważne jest również leczenie chorób współistniejących.
NLPZ.
NLPZ (niesteroidowe leki przeciwzapalne) są zwykle pierwszymi lekami stosowanymi w celu leczenia dny; żaden konkretny lek z tej grupy nie jest bardziej skuteczny niż inne. Poprawa następuje po ok. 4 godzinach, a zalecany czas leczenia wynosi od jednego tygodnia do dwóch. Nie zaleca się jednak stosowania tych leków przy pewnych problemach zdrowotnych, jak krwawienie z przewodu pokarmowego, niewydolność nerek lub niewydolność serca. Chociaż najczęściej stosowanym NLPZ była indometacyna, lepsze mogą okazać się zamienniki, w tym ibuprofen, ze względu na mniejsze skutki uboczne, jednak przy braku wysokiej skuteczności. Osobom, u których istnieje ryzyko wystąpienia żołądkowych skutków ubocznych w wyniku przyjmowania NLPZ, można podać inhibitor pompy protonowej.
Kolchicyna.
Kolchicyna stanowi alternatywę dla osób nietolerujących NLPZ. Ograniczeniem dla jej stosowania są skutki uboczne (głównie zaburzenia żołądkowo-jelitowe). Zaburzenia te są zależne jednak od dawki, a ryzyko ich wystąpienia można zmniejszyć stosując dawki niższe, choć wciąż skuteczne. Kolchicyna może wchodzić w interakcje z innymi powszechnie stosowanymi lekami, m.in. atorwastatyną i erytromycyną.
Sterydy.
Glukokortykoid jest równie skuteczny jak NLPZ i może być stosowany w przypadkach, gdy istnieją przeciwwskazania dla NLPZ. Daje także poprawę, gdy jest wstrzykiwany dostawowo; należy jednak najpierw wykluczyć infekcyjne zapalenie stawu, ponieważ sterydy je pogarszają.
Peglotykaza.
Peglotykaza (Krystexxa) została w 2010 r. zatwierdzonym w USA lekiem stosowanym przy dnie. Jest alternatywą dla tych 3% osób, u których występuje nietolerancja innych leków. Peglotykaza jest podawana jako wlew dożylny co dwa tygodnie i skutecznie obniża stężenie kwasu moczowego.
Profilaktyka.
Istnieje wiele leków, które można stosować w celu zapobiegania kolejnym epizodom dny. Są to m.in.: inhibitory oksydazy ksantynowej (w tym allopurynol i febuksostat) oraz leki urykozuryczne (probenecyd, sulfinpirazon). Zwykle nie wprowadza się ich wcześniej niż tydzień do dwóch od chwili ustąpienia ostrego ataku z powodu możliwości jego pogorszenia; często też przez pierwsze trzy do sześciu miesięcy są stosowane w połączeniu z NLPZ albo kolchicyną. Są zalecane dla osób, u których wystąpiły przynajmniej dwa ataki dny, chyba że występują destrukcyjne zmiany w stawach, guzki bądź nefropatia moczanowa, gdyż wcześniejsze stosowanie leków uważane jest za nieopłacalne. Należy zwiększyć stosowanie środków obniżających stężenie moczanu do chwili, gdy spadnie ono poniżej 300–360 µmol/l (5,0-6,0 mg/dl), po czym kontynuować je na czas nieokreślony. Jeśli leki te są stosowane cały czas w chwili ataku, zaleca się zaprzestanie podawania. Gdy nie można sprowadzić stężenia kwasu moczowego poniżej 6,0 mg/dl i ataki nawracają, leczenie uważa się za nieskuteczne lub dany przypadek dny jest oporny na leczenie. Probenecyd jest ogólnie mniej skuteczny niż allopurynol.
Leki urykozuryczne są zwykle preferowane wtedy, gdy niedobór wydzielania kwasu moczowego, stwierdzony na podstawie moczu pobieranego przez 24 godziny, przyczynia się do stężenia kwasu na poziomie poniżej 800 mg. Nie są jednak zalecane, gdy dany pacjent miał kamienie nerkowe. Jeżeli w ciągu 24 godzin wydalane jest więcej niż 800 mg, co wskazuje na nadprodukcję, skuteczniejszy okazuje się inhibitor oksydazy ksantynowej.
Inhibitory te (allopurynol, febuksostat) blokują wytwarzanie kwasu moczowego, a długoterminowa terapia z ich wykorzystaniem jest bezpieczna, dobrze tolerowana i może być stosowana u osób z niewydolnością nerek lub u których występują kamienie kwasu moczowego. Allopurynol w niewielu przypadkach stał się przyczyną nadwrażliwości; w takim przypadku zaleca się zmianę na febuksostat.
Rokowanie.
Nieleczony ostry atak dny ustępuje zazwyczaj w przeciągu pięciu do siedmiu dni. W 60% przypadków w przeciągu roku następuje jednak drugi atak. Osoby cierpiące na dnę należą do grupy zwiększonego ryzyka wystąpienia nadciśnienia tętniczego, cukrzycy, zespołu metabolicznego oraz chorób układu krążenia i chorób nerek, znajdują się więc w grupie zwiększonego ryzyka zgonu. Może to być częściowo spowodowane związkiem z insulinoopornością i otyłością, jednak zwiększone ryzyko wydaje się w pewnym stopniu niezależne.
Nieleczone ostre ataki dny mogą prowadzić do dny przewlekłej, która powoduje uszkodzenie powierzchni stawów, deformacje stawów i powstawanie bolesnych guzków dnawych. Guzki te występują u 30% pacjentów nieleczonych przez okres pięciu lat, często na obrąbku ucha, wyrostku łokciowym lub na ścięgnie Achillesa. Agresywne leczenie może spowodować ich zanik. Do częstych komplikacji należy kamica nerkowa, która dotyka od 10 do 40% osób i spowodowana jest niskim pH moczu, co przyczynia się do wydzielania kwasu moczowego. Mogą wystąpić również inne formy przewlekłej niewydolności nerek.
Epidemiologia.
Dna dotyka ok. 1-2% zachodniej populacji na pewnym etapie życia i staje się coraz bardziej powszechna. Od 1990 do 2010 r. liczba zachorowań praktycznie się podwoiła. Istnieje przekonanie, że wzrost liczby przypadków spowodowany jest wydłużeniem średniej długości życia, zmianą diety i częstszym występowaniem schorzeń skojarzonych z dną, takich jak zespół metaboliczny i nadciśnienie tętnicze. Stwierdzono, że na występowanie dny wpływa szereg czynników, w tym wiek, pochodzenie etniczne i pora roku. Odsetek dotkniętych chorobą mężczyzn powyżej 30. roku życia i kobiet powyżej 50. roku życia wynosi 2%.
W Stanach Zjednoczonych prawdopodobieństwo wystąpienia dny u Afroamerykanów płci męskiej jest dwa razy większe niż u Amerykanów pochodzenia europejskiego. Odnotowano również wiele przypadków choroby wśród mieszkańców Wysp Australii i Oceanii i Maorysów z Nowej Zelandii, choć choroba jest rzadka u Aborygenów australijskich pomimo wysokiego średniego stężenia kwasu moczowego w surowicy krwi w tej grupie. Dna stała się powszechna w Chinach, na Polinezji i na obszarach miejskich Afryki Subsaharyjskiej. Niektóre badania wykazały, że ataki dny częściej mają miejsce wiosną. Przypisuje się to sezonowej zmianie diety, spożyciu alkoholu, aktywności fizycznej i temperaturze.
Historia.
Dna moczanowa znana jest od starożytności. W przeszłości nazywano ją „królową chorób i chorobą królów” lub „chorobą bogaczy”. Pierwsza wzmianka o tej chorobie pochodzi z Egiptu z 2600 r. p.n.e. i zawiera opis artretyzmu palucha stopy. Grecki lekarz Hipokrates napisał o chorobie ok. 400 r. p.n.e. w swoich "Aforyzmach", zauważając, że choroba nie dotyka eunuchów i kobiet w okresie przedmenopauzalnym. Aulus Cornelius Celsus (30 r. n.e.) opisał związek z alkoholem i z problemami z nerkami oraz późniejszy początek choroby u kobiet:
Gęsty mocz, którego osady mają barwę białą, oznacza, że w stawach lub we wnętrznościach pojawi się ból i choroba... Bóle stawów dłoni i stóp są bardzo częste i uporczywe, tak jak dzieje się to w przypadkach podagry i chiragry. Rzadko atakują one eunuchów lub chłopców, którzy nie obcowali jeszcze z kobietą, albo też kobiety, u których zanikł cykl miesięczny... niektórzy zapewnili sobie wolność od choroby na całe życie, powstrzymując się od wina, miodu i stosunków cielesnych.
W 1683 r. angielski lekarz Thomas Sydenham opisał nasilenie dny we wczesnych godzinach porannych i stwierdził występowanie choroby przeważnie u starszych mężczyzn:
Pacjenci cierpiący na dnę to generalnie albo starsi mężczyźni, albo mężczyźni, którzy prowadzili w młodości wyniszczający tryb życia i przedwcześnie zestarzeli się przez swe rozwiązłe zwyczaje, z których żaden nie jest powszechniejszy niż przedwczesne i nadmierne oddawanie się uciechom cielesnym albo inne podobnie wyczerpujące pasje. Ofiara choroby kładzie się spać i śpi w dobrym zdrowiu. Około drugiej nad ranem budzi ją ostry ból w dużym palcu; rzadziej w pięcie, kostce lub na podbiciu. Ból przypomina zwichnięcie, a mimo to chore miejsca sprawiają takie wrażenie, jakby polewano je zimną wodą. Po tym następują dreszcze i nieduża gorączka... Noc mija w męczarniach, bezsenności, obracaniu bolącej części ciała i nieustannych zmianach pozycji; chory miota się bez ustanku, tak samo jak bez ustanku trwa ból w męczonym stawie, wzmacniając się wraz z nadejściem ataku.
Holenderski naukowiec Antoni van Leeuwenhoek w 1679 r. opisał po raz pierwszy wygląd kryształów kwasu moczowego pod mikroskopem. W 1848 r. angielski lekarz Alfred Baring Garrod zdał sobie sprawę, że nadmiar kwasu moczowego we krwi jest przyczyną dny moczanowej.
U innych gatunków.
U większości innych gatunków dna występuje rzadko ze względu na ich zdolność produkowania enzymu oksydazy moczanowej, który rozkłada kwas moczowy. Ludzie i inne człowiekowate nie posiadają tej zdolności, dlatego też często zapadają na dnę moczanową. Uważa się jednak, że na dnę cierpiał okaz gatunku "Tyrannosaurus rex" znany jako "dinozaur Sue".
Badania.
Obecnie prowadzone są badania nad wieloma nowymi lekami na dnę moczanową, w tym anakinrą, kanakinumabem i rylonaceptem. Dostępny jest również rekombinowany enzym oksydazy moczanowej (rasburykaza); możliwości jego stosowania są jednak ograniczone, ponieważ wywołuje reakcję autoimmunologiczną. Trwają też prace nad wersjami w mniejszym stopniu opartymi na antygenach.

</doc>
<doc id="593197" url="https://pl.wikipedia.org/wiki?curid=593197" title="Aste (okręg miejski)">
Aste (okręg miejski)

Aste - okręg miejski w Estonii, w prowincji Saare, w gminie Lääne-Saare. Pod koniec 2004 roku, okręg zamieszkiwały 573 osoby.

</doc>
<doc id="593198" url="https://pl.wikipedia.org/wiki?curid=593198" title="Izba Reprezentantów Urugwaju">
Izba Reprezentantów Urugwaju

Izba Reprezentantów ("Cámara de Diputados") - izba niższa urugwajskiego parlamentu - Zgromadzenia Powszechnego ("Asamblea General"). 99 deputowanych jest wyłanianych na pięcioletnią kadencję w powszechnych wyborach.

</doc>
<doc id="593200" url="https://pl.wikipedia.org/wiki?curid=593200" title="Danzker">
Danzker



</doc>
<doc id="593202" url="https://pl.wikipedia.org/wiki?curid=593202" title="Halucynoidy">
Halucynoidy

Halucynoidy (parahalucynacje; łac. "hallucinoides") - powstające bez udziału bodźców zewnętrznych wrażenia lub spostrzeżenia, które rozpoznawane są przez doznającą ich osobę jako nierzeczywiste. Innymi słowy, są one „fałszywymi” wrażeniami lub spostrzeżeniami, wobec których doświadczająca ich osoba zachowuje krytycyzm czyli rozeznanie co do ich nierzeczywistości, nieprawdziwości czy też nieautentyczności. Towarzyszące doświadczaniu halucynoidów poczucie ich nierzeczywistości odróżnia je od halucynacji, które z kolei subiektywnie odbierane są jako część rzeczywistości. Halucynoidami mogą być „fałszywe” wrażenia lub spostrzeżenia zarówno wzrokowe, jak i słuchowe czy czuciowe. Należą one do objawów psychopatologicznych i występują w przebiegu wielu różnych stanów chorobowych i zaburzeń, m.in. w zespole Charlesa Bonneta, w przypadkach niektórych padaczek, w aurze migrenowej, jako objaw guzów mózgu czy też pod wpływem substancji psychoaktywnych np. psychodelików.

</doc>
<doc id="593203" url="https://pl.wikipedia.org/wiki?curid=593203" title="Inkoherencja">
Inkoherencja

Inkoherencja (łac. "incoherentio"), rzadziej określana też jako splątanie - zaburzenie myślenia, wyrażające się w rozrywaniu związków pomiędzy członami myślenia. Zaliczana jest do zaburzeń struktury myślenia i skutkuje utratą spójności wypowiedzi w obrębie zdań. Dla zobrazowania dezorganizacji wypowiedzi używa się również określenia "sałata słowna". Może wystąpić w przebiegu ostrych psychoz z zaburzeniami świadomości np. w zespole splątaniowym (amentywnym), w schizofrenii o ostrym przebiegu. 

</doc>
<doc id="593205" url="https://pl.wikipedia.org/wiki?curid=593205" title="Leki przeciwparkinsonowskie">
Leki przeciwparkinsonowskie

Leki przeciwparkinsonowskie, leki przeciwparkinsonowe – dwie grupy preparatów, o zróżnicowanym mechanizmie działania, do leczenia parkinsonizmu:

</doc>
<doc id="593206" url="https://pl.wikipedia.org/wiki?curid=593206" title="Mitomania">
Mitomania



</doc>
<doc id="593207" url="https://pl.wikipedia.org/wiki?curid=593207" title="Monoaminy">
Monoaminy

Monoaminy – grupa organicznych związków chemicznych należąca do amin. 
Niektóre z nich pełnią funkcję substancji przekaźnikowych (neurotransmiterów) i neuromodulatorów w obwodowym i ośrodkowym układzie nerwowym. 
Przykłady monoamin mających znaczenie biologiczne: 
W mózgu monoaminy wytwarzane są w neuronach i magazynowane w zakończeniach aksonów w pęcherzykach synaptycznych. Katabolizowane są przez enzym monoaminooksydazę (MAO) występujący głównie wewnątrz neuronu. 

</doc>
<doc id="593208" url="https://pl.wikipedia.org/wiki?curid=593208" title="Kłamstwo patologiczne">
Kłamstwo patologiczne



</doc>
<doc id="593209" url="https://pl.wikipedia.org/wiki?curid=593209" title="Monoamina">
Monoamina



</doc>
<doc id="593210" url="https://pl.wikipedia.org/wiki?curid=593210" title="Garden Party">
Garden Party

Garden Party - trzeci singel zespołu Marillion. Tekst wyśmiewa elity i ich snobizm. Utwór otrzymał podtytuł The Great Cucumber Massacre, czyli "Wielka ogórkowa masakra". Na teledysku Fish razem z zespołem wcielają się w dowcipnych studentów, którzy postanawiają zepsuć "ogrodowe przyjęcie".

</doc>
<doc id="593212" url="https://pl.wikipedia.org/wiki?curid=593212" title="Dymitr Sapieha">
Dymitr Sapieha

Dymitr Sapieha (ur. ?, zm. 7 marca 1576) – dworzanin królewski, podstarości brzeski; rewizor królewszczyzn na Podlasiu; wnuk Bohdana, syn Fiodora, brat Bohdana, gorliwy kalwinista.
W 1556 r. był dworzaninem królewskim. Był także związany z Mikołajem Radziwiłłem "Czarnym". W latach 1557-1566 prowadził pomiary ziem na Podlasiu, w okolicach Brześcia oraz w wielu innych rejonach Wielkiego Księstwa Litewskiego. W latach 1566-1571 zajmował się nadzorem lasów królewskich. Po śmierci brata Iwana w 1561 przejął obowiązki rewizora dworów hospodarskich na Podlasiu. w latach 1565-1566 pełnił czasowo urząd podstarościego sądowego w grodzie brzeskim. W latach 1566– 1571 kilkakrotnie przeprowadzał rewizje puszczy i leśnictwa białowieskiego. Rewizje te do końca XVIII w. służyły jako podstawa do rozstrzygania skomplikowanych zatargów o prawo do eksploatacji puszczy białowieskiej przez sąsiadujących posesorów. 29 września 1568 Zygmunt August przekazał mu w dożywotnie zawiadywanie spustoszone wskutek dotychczasowej eksploatacji puszcze: słonimską, łyskowską i międzyrzecką, z zadaniem rozmierzenia na włóki, prowadzenia akcji osadniczej oraz zakładania folwarków. Warunkiem tej dzierżawy był obowiązek rozliczania się w skarbie litewskim z uzyskiwanych dochodów. 30 maja 1561 otrzymał Dymitr Sapieha królewskie potwierdzenie na wsie: Kołodczyce, Kisłowicze i Antichowicze, czyli na dobra spadkowe po pierwszej żonie Petrusze Korsakównie, córce bojarzyna połockiego Wasyla. Małżeństwo było bezdzietne. Z drugą żona Aleksandrą miał trzy córki. Według dyspozycji testamentowej miał być pogrzebany w posiadanym wspólnie z bratem majątku Nedyngi.

</doc>
<doc id="593214" url="https://pl.wikipedia.org/wiki?curid=593214" title="Rybiczy">
Rybiczy

Rybiczy (niem. "Fischmeister") - brat krzyżacki zarządzający gospodarką rybną komturii oraz ściągający daniny, które należały się Zakonowi od tych, którzy łowili ryby w należących do niego wodach. 
Zdarzało się, że rybiczy zarządzał osobnym okręgiem, z którego ściągał daniny i czynsze, a nadwyżki odprowadzał do kasy komturii.

</doc>
<doc id="593215" url="https://pl.wikipedia.org/wiki?curid=593215" title="Senat Urugwaju">
Senat Urugwaju

Senat ("Cámara de Senadores") - izba wyższa urugwajskiego parlamentu - Zgromadzenia Powszechnego ("Asamblea General"). 31 senatorów wyłanianych jest na pięcioletnią kadencję w powszechnych wyborach.

</doc>
<doc id="593217" url="https://pl.wikipedia.org/wiki?curid=593217" title="Punch and Judy">
Punch and Judy

Punch And Judy - czwarty singel zespołu Marillion. 

</doc>
<doc id="593218" url="https://pl.wikipedia.org/wiki?curid=593218" title="Bohdan Fedorowicz Sapieha">
Bohdan Fedorowicz Sapieha

Bohdan Fedorowicz Sapieha (ur. ?, zm. 1603) – dworzanin królewski, sędzia ziemski trocki; wnuk Bohdana, syn Fiodora, brat Dymitra. Stryjeczny brat kasztelana kijowskiego Pawła Sapiehy.
W przeciwieństwie do brata, funkcję rewizora sprawował sporadycznie – w 1560 r. przeprowadzał pomiary ziemi w województwie nowogródzkim, w 1563 r. rewidował place w Nowogródku, w 1565 w Szawlach, w 1568 r. kontrolował prace w puszczach poniemońskich. Od Stefana Batorego otrzymał w 1576 r. tytuł sędziego ziemskiego trockiego, z którego zrezygnował ze względu na sędziwy wiek oraz złe zdrowie informując o tym wojewodę trockiego Mikołaja Krzysztofa Radziwiłła (Sierotkę) listem datowanym 13 czerwca 1599. Był wyznawcą prawosławia i członkiem bractwa Świętej Trójcy w Wilnie.
Był wyznawcą prawosławia.
Zmarł przed 1 września 1603.

</doc>
<doc id="593221" url="https://pl.wikipedia.org/wiki?curid=593221" title="Abaja (Kihelkonna)">
Abaja (Kihelkonna)

Abaja – wieś w Estonii, w prowincji Sarema, w gminie Kihelkonna.

</doc>
<doc id="593223" url="https://pl.wikipedia.org/wiki?curid=593223" title="Semeni">
Semeni



</doc>
<doc id="593225" url="https://pl.wikipedia.org/wiki?curid=593225" title="Tritanomalia">
Tritanomalia

Tritanomalia – zaburzenie rozpoznawania barw. Jest to bardzo rzadkie schorzenie. Różni się od tritanopii obniżoną percepcją barwy niebieskiej. Tritanomalia to zaburzenie dotyczące w równym stopniu mężczyzn jak i kobiet, ze względu na to, że jej występowanie determinuje chromosom 7 (a nie jak w przypadku innych zaburzeń 23, chromosom X).

</doc>
<doc id="593226" url="https://pl.wikipedia.org/wiki?curid=593226" title="Mksvir">
Mksvir



</doc>
<doc id="593228" url="https://pl.wikipedia.org/wiki?curid=593228" title="Natalja Wodianowa">
Natalja Wodianowa

Natalja Michajłowna Wodianowa, (ur. 28 lutego 1982 w Gorkim) – rosyjska modelka i aktorka.
Kariera.
Natalia Wodianowa urodziła się w rosyjskim mieście Gorki (ob. Niżny Nowogród), żyła w niezbyt dobrych warunkach z matką oraz siostrą. W wieku 11 lat dziewczynka zaczęła pomagać matce w sprzedaży owoców i warzyw na straganie, często opuszczając zajęcia w szkole. Dzięki temu mogły zapewnić opiekę młodszej siostrze Wodianowej, chorej na porażenie mózgowe.
Natalja zapisała się do nowo powstałej szkoły modelek, gdzie uczyła się etykiety. Na castingu zwróciła uwagę agenta z Paryża, który oferował jej pomoc w karierze. Warunkiem miała być nauka języka angielskiego w 3 miesiące. Wkrótce, jako 17-latka wyjechała do Paryża, gdzie Natalją zainteresowała się agencja Viva.
Gucci zatrudnił Wodianową do reklamowania perfum, a zaraz po tym Calvin Klein zaproponował jej udział w prezentacji kolekcji wiosennej. Jest także znaną twarzą w L’Oréal. Kolejne kontrakty podpisała z agencjami w Mediolanie i Nowym Jorku. Oprócz kampanii reklamowych dla: Gucciego, Calvina Kleina i L’Oréal, wzięła udział również w kampaniach takich jak: Chanel, Giorgio Armani, Versace, Roccobarocco, Versus, Louis Vuitton, Marc Jacob, Miss Sixty, Moschino, Nina Ricci. Na wybiegu prezentowała kolekcje takich projektantów mody jak: Sonia Rykiel, Vivienne Westwood, Aa Milano, Atil Kotuglu, Blumarine, Christian Dior, Custo, Loewe, Paco Rabanne, Pierre Balmain, Yōji Yamamoto, Stella McCartney, Valentino, Viktor &amp; Rolf, Yves Saint Laurent, Christian Lacroix, Emanuel Ungaro, Givenchy, Calvin Klein oraz Karl Lagerfeld. Ozdabiała okładki międzynarodowych wydań: "Elle", "Vogue" i "Harper’s Bazaar". Jej twarz stała się znana i nawet pojawiła się ona w filmie Romana Coppoli „CQ”. Obecnie Natalia jest jedną z najbardziej znanych supermodelek, a media kochają ją za prawdziwy wizerunek a także jej inspirującą historię.
W 2009 roku wraz z prezenterem telewizyjnym Andriejem Małachowem prowadziła półfinały 54. Konkursu Piosenki Eurowizji, który odbył się w Moskwie.
Życie prywatne.
W 2002 poślubiła w Petersburgu brytyjskiego magnata nieruchomości Justina Portmana (ur. 1969). Ze związku pochodzi troje dzieci: syn Lucas Alexander (ur. 2001), córka Neva (ur. 2006) i syn Victor (ur. 2007). Związek z Portmanem zakończył się separacją w 2011. Obecnie modelka związana jest z Antoinem Arnaultem – synem założyciela koncernu LVMH. W maju 2014 roku przyszedł na świat syn pary, który otrzymał imię Maxim. W 2016 roku modelka urodziła drugie dziecko Arnaulta, chłopca o imieniu Roman.

</doc>
<doc id="593229" url="https://pl.wikipedia.org/wiki?curid=593229" title="Czołpon-Ata">
Czołpon-Ata

Czołpon-Ata (; ) – miasto w Kirgistanie, w obwodzie issykkulskim, na północnym brzegu jeziora Issyk-kul, na wysokości 1610-1640 m n.p.m., siedziba administracyjna rejonu Ysyk-Köl. W 2009 roku liczyło ok. 10,5 tys. mieszkańców.
Klimatyczne i balneologiczne uzdrowisko; jezioro nie zamarza. Zimy są łagodne (średnia temp. w styczniu 3 °C), lato ciepłe (średnia temperatura w lipcu 17 °C), roczne opady ok. 250 mm. Są tu także wody termalne (45-52 °C), azotowe.
W mieście znajdują się liczne mniejsze i większe sanatoria, hotele oraz kwatery prywatne, gotowe na przyjęcie turystów, odwiedzających te okolice głównie latem.
W końcu XIX wieku na miejscu Czołpon-Aty istniała stacja pocztowa, w roku 1975 uzyskała prawa miejskie. W czasach ZSRR było często odwiedzane przez zorganizowane grupy letników ze wszystkich republik Związku Radzieckiego. Obecnie jest miejscem wypoczynku indywidualnego, lub niewielkich grup, głównie z Kirgistanu, Kazachstanu i Uzbekistanu. Przestarzałą bazę turystyczną rekompensują liczne atrakcje turystyczne. Imponujący jest zwłaszcza widok wysokich pasm Tienszanu po przeciwległej stronie jeziora.
W Czołpon-Acie znajduje się także kombinat mleczarski, węzeł drogowy, muzeum historyczno-krajoznawcze, dom muzeum pisarza kazaskiego Muchtara Auezowa. Znajduje się tu także stacja ichtiologiczna Akademii Nauk Kirgistanu i stadnina koni. 
Na zachód od Czołpon-Aty znalezione zostały prehistoryczne rysunki naskalne, petroglify (I tysiąclecie p.n.e. - V. w. n.e.) oraz szczątki dinozaurów.

</doc>
<doc id="593230" url="https://pl.wikipedia.org/wiki?curid=593230" title="PiP">
PiP



</doc>
<doc id="593233" url="https://pl.wikipedia.org/wiki?curid=593233" title="Kayleigh">
Kayleigh

Kayleigh – ballada soft rockowa brytyjskiego zespołu Marillion, wydana jako szósty singel tej formacji. Ta piosenka z 1985 roku okazała się międzynarodowym przebojem. We Francji i Wielkiej Brytanii utwór zajął 2. miejsce w zestawieniach. Teledysk został nakręcony w Berlinie.
Popularność.
W Polsce w sierpniu 1985 roku dotarł na pierwsze miejsce listy przebojów programu III Polskiego Radia, prowadzonej przez dziennikarza muzycznego Marka Niedźwieckiego (z racji okresu wakacyjnego notowanie, w którym miało to miejsce prowadził Roman Rogowiecki).
Po latach utwór „Kayleigh” jest w Polsce nadal popularny. W 26. notowaniu Topu Wszech Czasów Programu Trzeciego Polskiego Radia zajął 10. miejsce.

</doc>
<doc id="593235" url="https://pl.wikipedia.org/wiki?curid=593235" title="Kallaste (Kihelkonna)">
Kallaste (Kihelkonna)

Kallaste – wieś w Estonii, na wyspie Sarema, w prowincji Sarema, w gminie Kihelkonna.

</doc>
<doc id="593236" url="https://pl.wikipedia.org/wiki?curid=593236" title="Kalmu">
Kalmu

Kalmu - wieś w Estonii, w prowincji Sarema, w gminie Kihelkonna.

</doc>
<doc id="593237" url="https://pl.wikipedia.org/wiki?curid=593237" title="Karujärve">
Karujärve

Karujärve - wieś w Estonii, w prowincji Sarema, w gminie Kihelkonna.

</doc>
<doc id="593238" url="https://pl.wikipedia.org/wiki?curid=593238" title="Kehila">
Kehila

Kehila - wieś w Estonii, w prowincji Sarema, w gminie Kihelkonna.

</doc>
<doc id="593239" url="https://pl.wikipedia.org/wiki?curid=593239" title="Kiirassaare">
Kiirassaare

Kiirassaare – wieś w Estonii, w prowincji Sarema, w gminie Kihelkonna.

</doc>
<doc id="593240" url="https://pl.wikipedia.org/wiki?curid=593240" title="Live at Wembley ’86">
Live at Wembley ’86

Live At Wembley ’86 – podwójny album koncertowy brytyjskiego zespołu Queen, który trafił do sprzedaży 18 maja 1992. Zawiera cały zapis koncertu zespołu na Wembley z 12 lipca 1986. Występ należy do najbardziej znanych koncertów brytyjskiej grupy.
Nagrania w Polsce uzyskały status platynowej płyty.
Lista utworów.
Źródło: 
Wersja Hollywood Records.
Wytwórnia Hollywood Records wydała w 2003 roku zremasterowaną wersję albumu pod nieco zmienionym tytułem „Live at Wembley Stadium”. Zawierała ona dodatkowo utwory: 

</doc>
<doc id="593241" url="https://pl.wikipedia.org/wiki?curid=593241" title="Lavender">
Lavender

Lavender - siódmy singel zespołu Marillion.

</doc>
<doc id="593242" url="https://pl.wikipedia.org/wiki?curid=593242" title="Bohdan Pawłowicz Sapieha">
Bohdan Pawłowicz Sapieha

Bohdan Pawłowicz Sapieha (zm. 1593) – wojewoda miński od 1588, kasztelan brzeski, podkomorzy bielski, starosta homelski.
Życiorys.
Był synem Pawła, bratem Mikołaja i bratem przyrodnim Andrzeja. Był ojcem Mikołaja i Pawła Stefana.
W latach 1565 i 1567 uczestniczył w wyprawach wojennych, wystawiając każdorazowo własnym sumptem kilkunastu żołnierzy. W 1566 roku mianowany podkomorzym bielskim, a w 1572 – starostą homelskim. Ze względu na położenie Homla na granicy moskiewskiej, był zobowiązany do utrzymywania stałego oddziału obronnego w zamian za zwolnienie z obciążeń na rzecz skarbu państwowego.
W 1579 odziedziczył Boćki, w których w 1580 roku przyjął króla Stefana Batorego. W latach 1581–1582 przeprowadzał rewizję puszcz litewskich. 20 kwietnia 1585 otrzymał stanowisko kasztelana smoleńskiego. W tymże roku wstawiał się u króla, aby nie przymuszać wyznawców prawosławia, do których sam należał, do przyjęcia reformy kalendarza wprowadzonej przez Grzegorza XIII.
Podczas bezkrólewia we wrześniu 1586 był jednym z senatorów, którzy wystosowali list do bojarów moskiewskich w sprawie rozpoczęcia rokowań na temat Unii Rzeczypospolitej i Moskwy. W 1587 roku poparł kandydaturę Zygmunta Wazy i w 21 maja 1588 otrzymał od króla województwo mińskie. Na sejmie warszawskim z przełomu 1590 i 1591 wyznaczony został na jednego z deputatów do rewizji w skarbie litewskim wpływów i wydatków podatkowych za okres 1576–1589.
Pierwsza żona – Maryna, córka kniazia Andrzeja Kapusty, starosty owruckiego, kasztelana bracławskiego (zm. 1572). Córka Zofia (po zmianie wyznania na rzymskokatolickie przyjęła imię Agata; zm. po 1628), wyszła za mąż za koniuszego grodzieńskiego Adamem Hajko, syna Jana. Druga z córek Raina (zm. po 1640) była żoną marszałka słonimskiego Hrehorego Tryzny, syna Hrehorego Tryzny trzecia córka Barbara, wyszła za mąż za Romana Wołłowicza, a owdowiawszy ok. r. 1613 wstąpiła do zakonu bazylianek, przyjmując imię Wasylisy i była przełożoną monasteru Św. Trójcy w Wilnie. Z drugiego małżeństwa Bohdan dzieci nie miał.
Zmarł przed 22 czerwca 1593. Został pochowany obok ojca w cerkwi Św. Trójcy w Wilnie.

</doc>
<doc id="593243" url="https://pl.wikipedia.org/wiki?curid=593243" title="Kotsma">
Kotsma

Kotsma - wieś w Estonii, w prowincji Sarema, w gminie Kihelkonna.

</doc>
<doc id="593245" url="https://pl.wikipedia.org/wiki?curid=593245" title="Kuralase">
Kuralase

Kuralase - wieś w Estonii, w prowincji Sarema, w gminie Kihelkonna.

</doc>
<doc id="593246" url="https://pl.wikipedia.org/wiki?curid=593246" title="Kuremetsa">
Kuremetsa

Kuremetsa - wieś w Estonii, w prowincji Sarema, w gminie Kihelkonna.

</doc>
<doc id="593247" url="https://pl.wikipedia.org/wiki?curid=593247" title="Kurevere (Kihelkonna)">
Kurevere (Kihelkonna)

Kurevere - wieś w Estonii, w prowincji Sarema, w gminie Kihelkonna.

</doc>
<doc id="593248" url="https://pl.wikipedia.org/wiki?curid=593248" title="Kuumi">
Kuumi

Kuumi – wieś w Estonii, w prowincji Sarema, w gminie Kihelkonna.

</doc>
<doc id="593249" url="https://pl.wikipedia.org/wiki?curid=593249" title="Kuusiku (Kihelkonna)">
Kuusiku (Kihelkonna)

Kuusiku - wieś w Estonii, w prowincji Sarema, w gminie Kihelkonna.

</doc>
<doc id="593250" url="https://pl.wikipedia.org/wiki?curid=593250" title="Kõruse">
Kõruse

Kõruse - wieś w Estonii, w prowincji Sarema, w gminie Kihelkonna.

</doc>
<doc id="593251" url="https://pl.wikipedia.org/wiki?curid=593251" title="Kõõru">
Kõõru

Kõõru - wieś w Estonii, w prowincji Sarema, w gminie Kihelkonna.

</doc>
<doc id="593252" url="https://pl.wikipedia.org/wiki?curid=593252" title="Loona (wieś)">
Loona (wieś)

Loona – wieś w Estonii, w prowincji Sarema, w gminie Kihelkonna.

</doc>
<doc id="593253" url="https://pl.wikipedia.org/wiki?curid=593253" title="Lätiniidi">
Lätiniidi

Lätiniidi - wieś w Estonii, w prowincji Sarema, w gminie Kihelkonna.

</doc>
<doc id="593254" url="https://pl.wikipedia.org/wiki?curid=593254" title="Ślepota barw">
Ślepota barw

Ślepota barw – zwana też zaburzeniem rozpoznawania barw (często ogólnie nazywana daltonizmem), u ludzi jest niezdolnością do spostrzegania różnic pomiędzy niektórymi lub wszystkimi barwami, które normalnie są dostrzegane przez inne osoby. Ślepota barw jest zazwyczaj wadą wrodzoną, uwarunkowaną genetycznie, dziedziczoną recesywnie w sprzężeniu z chromosomem X. Z tego też powodu znacznie częściej dotyczy mężczyzn (ok. 8%) niż kobiet (ok. 0,5%). Ponieważ mężczyźni nie przekazują swojego chromosomu X męskim potomkom, zatem mężczyzna ze ślepotą barw nie przekaże jej swojemu synowi. Kobieta, mając dwa chromosomy X może być nosicielką genu ślepoty barw nawet o tym nie wiedząc. Jeżeli po stronie rodziny matki jest mężczyzna, który ma ślepotę barw, to jest duża szansa, że jej dziecko odziedziczy jego gen. Przyczyni się to do ślepoty barw zazwyczaj w przypadku, gdy dziecko będzie płci męskiej. W bardzo rzadkich przypadkach matka sama będzie miała tę wadę. Oznaczać to będzie, że posiada dwa „ślepe na barwy” chromosomy X. Fakt, że gen ślepoty barw jest w chromosomie X, jest przyczyną, że prawdopodobieństwo wystąpienia tej choroby u mężczyzn jest od 10 do 20 razy większe niż u kobiet.
Zaburzenie rozpoznawania barw może być także wynikiem uszkodzenia dróg wzrokowych począwszy od siatkówki po korę mózgu. Może być również efektem ubocznego działania leków lub związków chemicznych. Ślepota barw zwana jest też potocznie daltonizmem (który tak naprawdę jest wadą polegająca na nierozpoznawaniu barwy czerwonej i zielonej) – nazwa ta pochodzi od angielskiego chemika Johna Daltona, który w 1794 roku na własnym przypadku opublikował jej opis.
Różne rodzaje zaburzeń rozpoznawania barw wynikają z wadliwego lub całkowitego braku funkcjonowania czopków. Wynikiem wadliwego działania jednego rodzaju czopków jest dichromatyzm. Najczęstsza forma ludzkiej ślepoty barw wynika z problemów z czułością czopków na barwy o średniej lub długiej długości fali (np. zielona, pomarańczowa, żółta) i pociąga za sobą problemy w odróżnianiu barw czerwonych, żółtych i zielonych od innych barw. Łącznie problemy te określa się jako „ślepotę czerwono-zieloną” (tzw. daltonizm), chociaż jest to nazwa uproszczona i nieco mylna. Występują też rzadsze formy zaburzeń związanych z rozpoznawaniem barw takie jak nierozróżnianie niebieskiego od żółtego, a także najrzadsze z zaburzeń polegające na całkowitej ślepocie barw lub monochromacji, które polega na nierozróżnianiu jakichkolwiek barw (osoba taka widzi jak w czarno-białym filmie).
Praktycznie wszystkie substancje psychoaktywne mają wpływ na percepcję barw, a w szczególności środki psychodeliczne z grupy fenyloetyloamin. Na przykład pod wpływem MDMA następuje drastyczne przesunięcie spektrum w stronę zieleni, zaś po 2C-B, dimetylotryptaminie i psylocybinie świat postrzegany jest w ciepłych odcieniach żółci i pomarańczowego. Podobnie działa tujon – alkaloid zawarty w absyncie – jego duże dawki wywołują przesunięcie widma w kierunku koloru żółtego.
Rodzaje zaburzeń.
Zaburzenia rozpoznawania barw dzielą się na zaburzenia nabyte i wrodzone.
Zaburzenia wrodzone sklasyfikowane są zgodnie z rodzajem uszkodzonych czopków oka i stopnia ich uszkodzenia:

</doc>
<doc id="593255" url="https://pl.wikipedia.org/wiki?curid=593255" title="Läägi">
Läägi

Läägi - wieś w Estonii, w prowincji Sarema, w gminie Kihelkonna.

</doc>
<doc id="593257" url="https://pl.wikipedia.org/wiki?curid=593257" title="Metsaküla (Kihelkonna)">
Metsaküla (Kihelkonna)

Metsaküla - wieś w Estonii, w prowincji Sarema, w gminie Kihelkonna.

</doc>
<doc id="593258" url="https://pl.wikipedia.org/wiki?curid=593258" title="Mäebe (Kihelkonna)">
Mäebe (Kihelkonna)

Mäebe - wieś w Estonii, w prowincji Sarema, w gminie Kihelkonna.

</doc>
<doc id="593259" url="https://pl.wikipedia.org/wiki?curid=593259" title="Neeme (Kihelkonna)">
Neeme (Kihelkonna)

Neeme - wieś w Estonii, w prowincji Sarema, w gminie Kihelkonna.

</doc>
<doc id="593260" url="https://pl.wikipedia.org/wiki?curid=593260" title="Odalätsi">
Odalätsi

Odalätsi - wieś w Estonii, w prowincji Sarema, w gminie Kihelkonna.

</doc>
<doc id="593261" url="https://pl.wikipedia.org/wiki?curid=593261" title="Oju">
Oju

Oju - wieś w Estonii, w prowincji Sarema, w gminie Kihelkonna.

</doc>
<doc id="593262" url="https://pl.wikipedia.org/wiki?curid=593262" title="Pajumõisa">
Pajumõisa

Pajumõisa - wieś w Estonii, w prowincji Sarema, w gminie Kihelkonna.

</doc>
<doc id="593263" url="https://pl.wikipedia.org/wiki?curid=593263" title="Pidula">
Pidula

Pidula - wieś w Estonii, w prowincji Sarema, w gminie Kihelkonna.

</doc>
<doc id="593264" url="https://pl.wikipedia.org/wiki?curid=593264" title="Rannaküla (Kihelkonna)">
Rannaküla (Kihelkonna)

Rannaküla - wieś w Estonii, w prowincji Sarema, w gminie Kihelkonna.

</doc>
<doc id="593265" url="https://pl.wikipedia.org/wiki?curid=593265" title="Rootsiküla (Kihelkonna)">
Rootsiküla (Kihelkonna)

Rootsiküla - wieś w Estonii, w prowincji Sarema, w gminie Kihelkonna.

</doc>
<doc id="593266" url="https://pl.wikipedia.org/wiki?curid=593266" title="Sepise">
Sepise

Sepise - wieś w Estonii, w prowincji Sarema, w gminie Kihelkonna.

</doc>
<doc id="593268" url="https://pl.wikipedia.org/wiki?curid=593268" title="Tagamõisa (Kihelkonna)">
Tagamõisa (Kihelkonna)

Tagamõisa - wieś w Estonii, w prowincji Sarema, w gminie Kihelkonna.

</doc>
<doc id="593269" url="https://pl.wikipedia.org/wiki?curid=593269" title="Medjugorje">
Medjugorje



</doc>
<doc id="593270" url="https://pl.wikipedia.org/wiki?curid=593270" title="Tammese">
Tammese

Tammese – wieś w Estonii, w prowincji Sarema, w gminie Kihelkonna.

</doc>
<doc id="593271" url="https://pl.wikipedia.org/wiki?curid=593271" title="Tohku">
Tohku

Tohku – wieś w Estonii, w prowincji Sarema, w gminie Kihelkonna.

</doc>
<doc id="593272" url="https://pl.wikipedia.org/wiki?curid=593272" title="Undva">
Undva

Undva – wieś w Estonii, w prowincji Sarema, w gminie Kihelkonna.

</doc>
<doc id="593273" url="https://pl.wikipedia.org/wiki?curid=593273" title="Vaigu">
Vaigu

Vaigu – wieś w Estonii, w prowincji Sarema, w gminie Kihelkonna.

</doc>
<doc id="593274" url="https://pl.wikipedia.org/wiki?curid=593274" title="José Leandro Andrade">
José Leandro Andrade

José Leandro Andrade (ur. 20 listopada 1901 w Montevideo, zm. 5 października 1957) - urugwajski piłkarz, pomocnik. Mistrz świata z roku 1930.
Andrade był pierwszym czarnoskórym piłkarzem, który zyskał światową sławę. Nazywano go "La Maravilla Negra" (Czarny Cud). Europa "odkryła" go podczas igrzysk olimpijskich w Paryżu 1924, kiedy to rewelacyjna drużyna Urugwaju w porywającym stylu zdobyła mistrzostwo olimpijskie, a Andrade powszechnie uznawano za najlepszego gracza imprezy. Miał na swoim koncie także złote medale igrzysk olimpijskich w Amsterdamie 1928, Copa América 1923 oraz 1926 i premierowych mistrzostw świata. W kadrze w latach 1923–1930 rozegrał 34 spotkania i zdobył 1 gola (w meczu towarzyskim z reprezentacją Peru).
Większą część kariery spędził w klubach Bella Vista, Nacional oraz Peñarol Montevideo.

</doc>
<doc id="593275" url="https://pl.wikipedia.org/wiki?curid=593275" title="Varkja">
Varkja

Varkja – wieś w Estonii, w prowincji Sarema, w gminie Kihelkonna.

</doc>
<doc id="593276" url="https://pl.wikipedia.org/wiki?curid=593276" title="Vedruka">
Vedruka

Vedruka – wieś w Estonii, w prowincji Sarema, w gminie Kihelkonna.

</doc>
<doc id="593277" url="https://pl.wikipedia.org/wiki?curid=593277" title="Veere (Kihelkonna)">
Veere (Kihelkonna)

Veere - wieś w Estonii, w prowincji Sarema, w gminie Kihelkonna.

</doc>
<doc id="593278" url="https://pl.wikipedia.org/wiki?curid=593278" title="Viki">
Viki

Viki – wieś w Estonii, w prowincji Sarema, w gminie Kihelkonna.

</doc>
<doc id="593279" url="https://pl.wikipedia.org/wiki?curid=593279" title="Jose Leandro Andrade">
Jose Leandro Andrade



</doc>
<doc id="593280" url="https://pl.wikipedia.org/wiki?curid=593280" title="Virita">
Virita

Virita - wieś w Estonii, w prowincji Sarema, w gminie Kihelkonna.

</doc>
<doc id="593281" url="https://pl.wikipedia.org/wiki?curid=593281" title="Üru">
Üru

Üru - wieś w Estonii, w prowincji Sarema, w gminie Kihelkonna.

</doc>
<doc id="593283" url="https://pl.wikipedia.org/wiki?curid=593283" title="Andrzej Pawłowicz Sapieha">
Andrzej Pawłowicz Sapieha

Andrzej Pawłowicz Sapieha herbu Lis (ur. 1539, zm. przed 11 października 1621) – smoleński w 1621 roku, wojewoda połocki w latach 1597-1613, kasztelan miński w 1592 roku, podczaszy litewski w 1588 roku, stolnik litewski w 1588 roku, wójt połocki w latach 1597-1613, starosta rumborski od ok. 1572 roku do 1580 roku, rotmistrz Jego Królewskiej Mości.
Był synem Pawła, przyrodnim bratem Mikołaja i Bohdana.
W latach 1575-1578 brał udział w obronie Inflant przed Rosją. Jako zastępca Mikołaja Radziwiłła „Rudego” pod Kiesią rozbił z 5-6 tys. żołnierzy trzykrotnie silniejsze wojska moskiewskie.
Po objęciu tronu przez Zygmunta III dzięki wsparciu kanclerza Lwa Sapiehy uzyskał w 1588 urząd podczaszego litewskiego. 29 maja 1592 został mianowany kasztelanem mińskim. Ze względu na niesprzyjającą aurę polityczną i wzrastające w Połocku sympatie promoskiewskie próbował od roku 1600 odsprzedać województwo połockie, co udało mu się dopiero w 1613.
Kilkakrotnie przebywał za granicą, głównie we Włoszech: w 1579, 1592 i 1608.
Stary i schorowany został mianowany wojewodą smoleńskim. Prawdopodobnie tego urzędu nie zdążył objąć.

</doc>
<doc id="593284" url="https://pl.wikipedia.org/wiki?curid=593284" title="Vilsandi (wieś)">
Vilsandi (wieś)

Vilsandi - wieś w Estonii, w prowincji Sarema, w gminie Kihelkonna.

</doc>
<doc id="593288" url="https://pl.wikipedia.org/wiki?curid=593288" title="Pyszczak wydłużony">
Pyszczak wydłużony

 ("Pseudotropheus elongatus") – gatunek słodkowodnej ryby z rodziny pielęgnicowatych. Bywa hodowana w akwariach.
Występowanie.
Gatunek endemiczny Jeziora Malawi, przebywa w pobliżu skalistych brzegów.
Charakterystyka.
Żwawa, często niezgodna, wyznaczająca rewiry. Osiąga 10 – 12 cm długości. W akwarium można je trzymać w stadzie haremowym (jeden samiec i kilka samic). Mogą przebywać z innymi silnymi pielęgnicami, które potrafią się obronić. Należy do gębaczy. Po odbyciu tarła ikrą i potomstwem opiekuje się wyłącznie samica. Występuje wiele odmian kolorystycznych (na zdjęciu przedstawiona odmiana z okolic Mphanga Rock).

</doc>
<doc id="593290" url="https://pl.wikipedia.org/wiki?curid=593290" title="Adrian Sikora">
Adrian Sikora

Adrian Sebastian Sikora (ur. 19 marca 1980 w Cieszynie) – polski piłkarz. Starszy brat Mieczysława Sikory.
Kariera klubowa.
W polskiej Ekstraklasie rozegrał 157 spotkań, strzelając 57 bramek (dane na 8 grudnia 2012). Jego debiut w Ekstraklasie miał miejsce 19 marca 2003 roku w zremisowanym 0:0 meczu pomiędzy Górnikiem Zabrze i Ruchem Chorzów. Do klubu z Grodziska Wielkopolskiego trafił w styczniu 2004 roku. Dla drużyny wystąpił w 109 spotkaniach, zdobywając 46 bramek. Po czterech latach wyjechał do Hiszpanii, zostając zawodnikiem Realu Murcia. W zespole spędził sezon 2008/2009. Następnie wyjechał do cypryjskiego APOEL-u Nikozja, gdzie przez 3 lata rozegrał zaledwie trzy spotkania.
28 czerwca 2011 podpisał kontrakt z Podbeskidziem Bielsko-Biała. 1 sierpnia 2012 został zawodnikiem Piasta Gliwice.
Kariera reprezentacyjna.
W reprezentacji Polski rozegrał dwa mecze i strzelił jedną bramkę (przeciwko Malcie).
Osiągnięcia.
Dyskobolia Grodzisk Wlkp.:
APOEL FC:

</doc>
<doc id="593291" url="https://pl.wikipedia.org/wiki?curid=593291" title="Mason &amp; Dixon">
Mason &amp; Dixon

Mason &amp; Dixon – powieść Thomasa Pynchona o losach astronoma Charlesa Masona i geodety Jeremiah Dixona. Akcja ma miejsce podczas prac poprzedzających wyznaczanie linii demarkacyjnej, nazwanej później Linią Masona-Dixona. Powieść osadzona jest głównie w realiach osiemnastowiecznych kolonii amerykańskich. Opowiedziana ustami narratora z epoki (wielebnego Wicksa Cherrycoke), w całości utrzymana jest w języku tamtych czasów. Nazywana postmodernistycznym pomnikiem, pełna jest erudycyjnych żartów, satyry na Oświecenie i bocznych wątków. Charakterystyczne dla powieści Pynchona jest stawianie przez autora wysokich wymagań wobec czytelnika - bez szczątkowej choć wiedzy na tematy poruszane w powieści dzieło jest trudne w odbiorze. Erudycyjne wymagania równoważy niebagatelna dawka humoru, z reguły w niepowtarzalnym Pynchonowskim stylu. Prozie jak zwykle u tego pisarza towarzyszą (nierzadko sprośne) piosenki.
Powieścią inspirował się Mark Knopfler pisząc piosenkę "Sailing to Philadelphia" z płyty o tym samym tytule, w której głównymi postaciami są Mason i Dixon. 
13 października 2005 dzięki wydawnictwu Prószyński i S-ka ukazało się polskie wydanie książki w przekładzie Joanny Urban pt. "Mason i Dixon".

</doc>
<doc id="593292" url="https://pl.wikipedia.org/wiki?curid=593292" title="Puerylizm">
Puerylizm

Puerylizm – forma reakcji histerycznej, opisana w 1911 przez Sträusslera, u żołnierzy podsądnych i rekrutów badanych pod względem zdolności do służby wojskowej. 
Powstaje przez tendencje i mechanizmy ucieczki od trudnej sytuacji w przeżycia własnego dzieciństwa i przejawiania się w postaci dziecięcego zachowywania się: mówienia w sposób zdrobniały, bawienia się, radowania, smucenia w sposób dziecięcy, demonstrowania przy badaniu intelektu braku wiadomości i orientacji. W praktyce sądowo-psychiatrycznej reakcje puerylne spotyka się w przebiegu innych reakcji sytuacyjnych, głównie w pseudodemonstracji, jako utrzymującą się lub przejściową jej domieszkę.
Do reakcji puerylnych skłonni są osobnicy upośledzeni umysłowo i infantylni. 
Termin puerylizm stosowany bywa również dla nazwania zachowania dziecięcego w psychozach starczych, w hebefrenii, u osób upośledzonych umysłowo.

</doc>
<doc id="593293" url="https://pl.wikipedia.org/wiki?curid=593293" title="Zespół Otella">
Zespół Otella

Zespół Otella (obłęd alkoholowy, obłęd zazdrości; ) – psychoza należąca do grupy uporczywych psychoz urojeniowych. W typowej formie występuje u alkoholików lub w stanie upojenia alkoholowego. Objawia się urojeniami niewierności małżeńskiej (partnerskiej), które mogą być podobne do osądów i podejrzeń występujących w zwykłej zazdrości, ale o większym „zasięgu”, tzn. krąg osób uznanych za „kochanków” jest przeważnie bardzo duży, zaś „dowody” – co najmniej niewystarczające lub wręcz absurdalne (kwit z pralni, awizo z poczty – znalezione w kieszeni partnerki albo partnera).
W charakteropatii alkoholowej w korelacji z ciągami pijaczymi zespół paranoiczny może się pojawiać, nasilać i ulegać spontanicznej remisji. Nawet w rozwiniętych postaciach istnieje możliwość długotrwałej dyssymulacji. Początek psychozy jest na ogół powolny, postępuje ona również powoli. Dochodzi do nieustannych scysji z powodu zadręczających pytań o wierność seksualną, żądań wyjaśnień, śledzenia każdego kroku partnera, sprawdzania bielizny osobistej i pościelowej, szukania „znaczących” śladów na ciele. Zmieniony wyraz twarzy odczytywany jest jako bardzo „znamienny”, dowodami zaś w przekonaniu chorego stają się najbardziej przypadkowe i niewinne sytuacje, zdarzenia, gesty, wypowiedzi partnera i innych osób.
Dość charakterystyczne bywa brutalne wymuszanie przyznania się do winy zdrady. W pełnym rozwoju obłędu dochodzi do zawężenia wszelkich zainteresowań, do opanowania całej osobowości chorego myślą o niewierności miłosnej partnera. Ponadto chory przejawia wzmożoną aktywność, polegającą na śledzeniu podejrzewanej o niewierność osoby, jest gotów zaniedbać własne obowiązki zawodowe i narazić się na niewygody (długotrwałe oczekiwanie pod jakimś budynkiem, wchodzenie na drzewa celem zrobienia zdjęcia przez okno itp.) dla potwierdzenia swoich "urojeń". Pośród charakterystycznego w ogóle dla obłędu zalegania i napięcia afektu narasta przekonanie o istnieniu zmowy i zagrożenia przez partnera. Urojenia niewierności mogą nabierać charakteru urojeń prześladowczych, często niedorzecznych w treści. Partner, domniemany kochanek (lub kochanka) mogą stać się ofiarami zabójstwa czy ciężkiego uszkodzenia ciała na skutek napaści na nich chorego w wyniku urojonych motywów konieczności obrony (prześladowany staje się prześladowcą). 
Może się zdarzyć, że partner osoby chorującej na "zespół Otella" faktycznie nie jest wierny, rozpoznanie tej jednostki opiera się wówczas na samej aktywności osoby chorującej, a przede wszystkim na podawanych badającemu przez chorego „dowodach” – odnieść się tu należy do sytuacji, czy informacje znane badanemu, podawane badającemu jako „dowód”, wystarczają do wyciągnięcia wniosku o niewierności. Przykładem może tu być typowy "romans z listonoszem", gdy „dowodem niewierności” jest sam fakt odebrania jakiejkolwiek przesyłki, zaś informacje którymi dysponują inne osoby, potwierdzające rzeczywisty fakt niewierności nie są choremu znane.
Osoby cierpiące na paranoję alkoholową uporczywie żądają „przyznania się” do niewierności przez partnera, zwykle idzie za tym obietnica, że po „przyznaniu się” niewierność zostanie wybaczona i dalsze życie małżeńskie/partnerskie będzie przebiegać „normalnie”. Skutki „przyznania się” jednakże są zwykle zupełnie inne: następuje eskalacja podejrzeń, oraz żądania „przyznania się” do zdrady z coraz to innymi kochankami.
Etiologia "zespołu Otella" jest zawarta w sposobie klasyfikacji wg ICD-10: uporczywe nadużywanie alkoholu (etanolu). Dlaczego jednak tylko część nadużywających alkoholu zapada na "zespół Otella" nie zostało na dzień dzisiejszy wyjaśnione. Przyjmuje się, że predysponująca do powstania zespołu Otella jest istniejąca przed zachorowaniem osobowość paranoiczna osoby chorej.
"Zespół Otella" należy do przewlekłych psychoz alkoholowych – nie ustępuje łatwo, nieleczony (choć nie istnieją całkowicie skuteczne metody leczenia) trwać może do końca życia.
Leczniczo stosuje się leki przeciwpsychotyczne, jednakże ich skuteczność w większości przypadków jest niezadowalająca.

</doc>
<doc id="593295" url="https://pl.wikipedia.org/wiki?curid=593295" title="Teresa Benedykta od Krzyża">
Teresa Benedykta od Krzyża



</doc>
<doc id="593297" url="https://pl.wikipedia.org/wiki?curid=593297" title="Anepesa">
Anepesa

Anepesa − wieś w Estonii, w prowincji Sarema, w gminie Lääne-Saare.

</doc>
<doc id="593298" url="https://pl.wikipedia.org/wiki?curid=593298" title="Jaya Bhaduri">
Jaya Bhaduri

Jaya Bhaduri (Jaya Bachchan) (ur. 9 kwietnia 1948 w Jabalpur/Kalkuta), jedna z najpopularniejszych aktorek współczesnego Bollywood, również polityk.
Kariera filmowa.
Córka pisarza, dziennikarza i artysty estradowego, Taroona Kumara Bhaduriego, karierę filmową rozpoczęła już w wieku 15 lat, dzięki małej rólce w filmie "Mahanagar". Po kilku latach występów w rodzinnym Bengalu Zachodnim aktorka przeniosła się do Bombaju, gdzie jej kariera nabrała rozpędu. Niespodziewanie dla fanów Jaya Bhaduri zrezygnowała w 1979 roku z kariery filmowej, jako oficjalną przyczynę podając chęć poświęcenia się wychowaniu syna, Abhisheka.
Jaya Bhaduri powróciła do Bollywood po 18 latach przerwy, w roku 1998, rolą w filmie "Hazaar Chaurasi Ki Maa". Od tego czasu wystąpiła w kilku filmach, (m.in przeboju "Kabhi Khushi Kabhie Gham"), wcielając się z dużym powodzeniem w role matek bohaterów.
Nagrody filmowe.
W swojej karierze Jaya Bhaduri zdobyła wiele statuetek Filmfare Awards za role w filmach "Kal Ho Naa Ho", "Kabhi Khushi Kabhie Gham", "Fiza", "Nauker" oraz "Abhimaan". W 1998 odznaczona nagrodą za całokształt kariery.
Kariera polityczna.
Podobnie jak wielu innych indyjskich aktorów, Jaya Bhaduri zaangażowała się również w politykę. Przez pewien czas zasiadała nawet, reprezentując Samajwadi party, w indyjskim parlamencie, szybko jednak, pod zarzutem przyjmowania nielegalnych korzyści majątkowych, została pozbawiona mandatu.
Życie prywatne.
3 czerwca 1973 poślubiła aktora Amitabha Bachchana. Mają dwoje dzieci: córkę Shwetę Bachchan-Nanda i syna Abhisheka Bachchana, który również jest aktorem.

</doc>
<doc id="593299" url="https://pl.wikipedia.org/wiki?curid=593299" title="Arandi">
Arandi

Arandi − wieś w Estonii, w prowincji Sarema, w gminie Lääne-Saare.

</doc>
<doc id="593300" url="https://pl.wikipedia.org/wiki?curid=593300" title="Hirmuste">
Hirmuste

Hirmuste − wieś w Estonii, w prowincji Sarema, w gminie Kärla. Według danych na 1 stycznia 2020 wieś zamieszkiwało 15 osób, a gęstość zaludnienia wyniosła 1,12 os./km2.

</doc>
<doc id="593301" url="https://pl.wikipedia.org/wiki?curid=593301" title="Script for a Jester’s Tear">
Script for a Jester’s Tear

Script for a Jester's Tear – pierwszy album zespołu Marillion. W roku 1997 została wydana wersja 2CD remaster.
Lista utworów.
CD1:
CD2:

</doc>
<doc id="593302" url="https://pl.wikipedia.org/wiki?curid=593302" title="Jõempa">
Jõempa

Jõempa − wieś w Estonii, w prowincji Sarema, w gminie Kärla.

</doc>
<doc id="593303" url="https://pl.wikipedia.org/wiki?curid=593303" title="Kandla">
Kandla

Kandla − wieś w Estonii, w prowincji Sarema, w gminie Kärla.

</doc>
<doc id="593304" url="https://pl.wikipedia.org/wiki?curid=593304" title="Karida">
Karida

Karida − wieś w Estonii, w prowincji Sarema, w gminie Kärla.

</doc>
<doc id="593305" url="https://pl.wikipedia.org/wiki?curid=593305" title="Szymon Zacjusz">
Szymon Zacjusz

Szymon Zacjusz, właściwie: "Szymon Żak", inna formy nazwiska: "Zacius", (ur. około 1507 w Proszowicach, zm. około 1591 w Bochni) – pastor kalwiński, propagator reformacji na Litwie i w Małopolsce, pisarz teologiczny, poeta, jeden z autorów przekładu Biblii brzeskiej.
Życiorys.
Syn mieszczanina Marcina Żaka. Dzieciństwo spędził w Proszowicach (Małopolska). W latach 1523–1526 studiował w Akademii Krakowskiej, 3 lata później uzyskał stopień bakałarza, a w roku 1531 magistra. Był księdzem. Po zakończeniu studiów kierował szkołą zamkową na Wawelu i sprawował urząd kantora krakowskiej szkoły katedralnej. Należał do najwybitniejszych ówczesnych humanistów, znał biegle łacinę, grecki i hebrajski. Jesienią roku 1535 ujawnił się jako zwolennik kalwinizmu. Spotkały go za to ostre represje – musiał wyjechać na Litwę na dwór Mikołaja Radziwiłła Czarnego, gdzie został jednocześnie przełożonym kalwińskich zborów w jego majątkach. W półroczu letnim 1538 był notowany w "Liber diligentarium" jako "extraneus".
W latach 1540–1548 był naczelnym pastorem w Krzyżanowicach koło Bochni. Około roku 1549 przyjął wyznanie helweckie i tamteż ożenił się z Katarzyną Przeklotówną (Przekłotką), która urodziła mu 2 córki. Ekskomunikowany zaocznie, schronił się w roku 1551 (przez okres 2 lat) na dworze biskupa kujawskiego Jana Drohojowskiego. W Brześciu pełnił urząd ministra, wkrótce potem otrzymał jako pierwszy godność superintendenta zborów litewskich i podlaskich w Wilnie. Na synodzie pińczowskim w roku 1560 przeprowadził unię kościołów litewskich z małopolskimi. W latach 1561–1570 był ministrem i seniorem w Krakowie. Po roku 1570 ponownie osiadł w Bochni. Dorobił się znacznego majątku (domy, majątki ziemskie i kram solny w rynku), część dochodów przeznaczał na propagowanie kalwinizmu, głównie wśród górników z żup bocheńskich.
Mimo że był postacią kontrowersyjną (miał opinię niszczyciela kościołów katolickich na Litwie), to cieszył się pod koniec życia powszechnym szacunkiem i popularnością. Na starość cierpiał na chorobę nóg, która uniemożliwiła mu chodzenie (był wożony w specjalnej kolasie). Jako kalwinista nie mógł być pochowany na miejscowym cmentarzu katolickim i pochowano go (około roku 1591) w ogrodzie jego domu w Bochni przy ulicy Białej.
W roku 1956 podczas budowy nowego domu odkryto szczątki Zacjusza oraz jego żony i córki.
Twórczość.
Ważniejsze utwory.
Ponadto pisał (tłumaczył) pieśni przedrukowane w kancjonałach: Jana Seklucjana, Bartłomieja Groickiego, Piotra Artomiusza i Jana Zaremby. W pozostałych fragmentach ostatniego kancjonału, wyd. w roku 1558, znajdują się nast. tytuły pieśni S. Zacjusza: "Piosnka zaranna, gdy zorze wschodzą; Druga piosnka na rane powstanie, gdy się rozdniewa; Hymnus inszym kształtem przełożony na polskie...; Pożegnanie krześciańskie na każdy dzień". Utwór "Piosnka zaranna" według Zaremby i przedruku u Seklucjana – przedr. Z. M. Szweykowski: Wstęp do: C. Bazylik: "Pieśni na 4-głosowy chór mieszany a cappella". Wyd. Z. M. Szweykowski i S. Wiechowicz, Kraków 1958, "Wydawnictwa Dawnej Muzyki Polskiej", zeszyt 24, s. 12 – Utwór: "Pożegnanie krześciańskie" – przedr.: W. Budka "Szymon Zacius", "Reformacja w Polsce" 1922; Z. M. Szweykowski: Wstęp do: C. Bazylik: "Pieśni na 4-głosowy chór mieszany a cappella".

</doc>
<doc id="593307" url="https://pl.wikipedia.org/wiki?curid=593307" title="Kärla-Kirikuküla">
Kärla-Kirikuküla

Kärla-Kirikuküla − wieś w Estonii, w prowincji Sarema, w gminie Lääne-Saare.

</doc>
<doc id="593308" url="https://pl.wikipedia.org/wiki?curid=593308" title="Kõrkküla (Lääne-Saare)">
Kõrkküla (Lääne-Saare)

Kõrkküla − wieś w Estonii, w prowincji Sarema, w gminie Kärla. Według danych na rok 2007 wieś zamieszkiwały 102 osoby.

</doc>
<doc id="593309" url="https://pl.wikipedia.org/wiki?curid=593309" title="Skalnica zwodnicza">
Skalnica zwodnicza

Skalnica zwodnicza ("Saxifraga sponhemica") – gatunek roślin należący do rodziny skalnicowatych ("Saxifragaceae" Juss.).
Rozmieszczenie geograficzne.
Występuje w środkowej Europie, na Wyspach Brytyjskich, Wyspach Owczych i Islandii. W Polsce znana z dwóch stanowisk, położonych w Sudetach Środkowych. Jedno z nich - historyczne - znajdowało się w Górach Bardzkich, między Bardem a Ostrą Górą. Współcześnie istniejące stanowisko znajduje się w Górach Stołowych, na Rogowej Kopie.
Biologia i ekologia.
Bylina. Rośnie na ścianach skalnych, na podłożu zasadowym. Kwitnie w maju i czerwcu. Gatunek charakterystyczny klasy "Asplenietea rupestria".
Zagrożenia.
Roślina bardzo rzadka. Informacje o stopniu zagrożenia na podstawie:

</doc>
<doc id="593310" url="https://pl.wikipedia.org/wiki?curid=593310" title="Mõnnuste">
Mõnnuste

Mõnnuste − wieś w Estonii, w prowincji Sarema, w gminie Kärla. Według danych na rok 2011 wieś zamieszkiwało 65 osób.

</doc>
<doc id="593312" url="https://pl.wikipedia.org/wiki?curid=593312" title="AC Parma">
AC Parma



</doc>
<doc id="593313" url="https://pl.wikipedia.org/wiki?curid=593313" title="Paevere">
Paevere

Paevere − wieś w Estonii, w prowincji Sarema, w gminie Kärla.

</doc>
<doc id="593314" url="https://pl.wikipedia.org/wiki?curid=593314" title="Fremeni">
Fremeni

Fremeni (Wolanie) – w powieści Franka Herberta pt. "Diuna" wolna ludność zamieszkująca planetę Arrakis (tytułową Diunę), potomkowie Zensunnitów, którzy przybyli na nią 10 tys. lat wcześniej (w czasie trwania tzw. Dżihadu Butleriańskiego) podczas ucieczki z planety Poritrin, na której byli niewolnikami. Termin ukuty przez ich ówczesnego przywódcę, Izmaela.
Jako mieszkańcy niezwykle suchej pustyni, wykształcili charakterystyczną tylko dla siebie kulturę i technikę. Uchodzili za niezwykle sprawnych wojowników.
Fremeni mieli niebiesko zabarwione białka oczne i źrenice (tzw. "spojrzenie ibada"), związane bezpośrednio ze spożywanym przez nich melanżem.
Kultura i technika.
Kultura Fremenów ukształtowana była w dużej mierze przez niegościnne środowisko, w którym żyli. Wielkie znaczenie miała dla nich woda, którą odzyskiwali z wydalin ciała, powietrza, a nawet zmarłych. Korzystali w tym celu odpowiedniego z filtrfraków, filtrnamiotów i zgonsuszni, w których, po specjalnym rytuale, woda zmarłego wracała do plemienia.
Podstawową jednostką organizacji społecznej była sicz (w pierwotnym znaczeniu - jaskinia używana jako schronienie w czasie niebezpieczeństwa). Dowódcą siczy był naib - mężczyzna, który uzyskał władzę zabijając w rytualnym pojedynku poprzedniego naiba. Władza naiba była absolutna.
Mimo iż Fremeni nie znali ani nie używali wielu, powszechnych gdzie indziej, zdobyczy techniki, tworzyli rzeczy niespotykane w innych miejscach wszechświata. Były one bezpośrednio związane z przeżyciem na pustyni: służyły do zdobywania i kontroli wydatkowania wody i walki. Należały do nich filtrfraki, filtrnamioty czy krysnoże. Używali także oddzielaczy wiatru do skraplania wilgoci zawartej w powietrzu.
Krysnoże, osobista broń Fremenów, produkowane były z zębów wielkich czerwi pustyni. Miały mlecznobiałą barwę i ok. 20 cm długości. Część krysnoży była produkowana tak, że rozpadały się z czasem, jeśli nie były trzymane blisko ciała.
Wojownicy.
Wojownikami Fremenów byli Fedajkini – komandosi śmierci, najlepsi wojownicy Uniwersum Diuny. Fedajkini walczyli pod dowództwem Muad'Diba podczas pierwszej bitwy przeciwko Harkonnenom i Corrinom. Stanowili też elitarną część sił Dżihadu Muad'Diba.

</doc>
<doc id="593316" url="https://pl.wikipedia.org/wiki?curid=593316" title="Fugazi (album)">
Fugazi (album)

Fugazi – drugi album zespołu Marillion. W roku 1998 została wydana wersja 2CD remaster. 
W tym albumie po raz pierwszy pojawia się Ian Mosley, perkusista. Utwór "Fugazi" w 2020 roku w 26. notowaniu Topu Wszech Czasów Programu Trzeciego Polskiego Radia zajął 85. miejsce.
Od tytułu albumu i utworu zaczerpnięto nazwę warszawskiego klubu Fugazi.

</doc>
<doc id="593318" url="https://pl.wikipedia.org/wiki?curid=593318" title="Rypienica">
Rypienica

Rypienica – rzeka, lewoboczny dopływ Drwęcy o długości 35,76 km i powierzchni zlewni 337,55 km².
Źródła rzeki znajdują się w okolicach wsi Wólka w powiecie rypińskim. Przepływa m.in. przez Rypin i Łapinóż, gdzie na rzece jest zlokalizowany stalowy most kolei wąskotorowej, wpisany na listę zabytków. 
Rypienica zasilana jest szeregiem małych dopływów, ale w dużej mierze wodami podziemnymi.

</doc>
<doc id="593319" url="https://pl.wikipedia.org/wiki?curid=593319" title="Pielęgniczka Ramireza">
Pielęgniczka Ramireza

Pielęgniczka Ramireza, pielęgniczka motylowa, motylek Ramireza, ("Mikrogeophagus ramirezi") – endemiczny gatunek słodkowodnej ryby okoniokształtnej z rodziny pielęgnicowatych (Cichlidae). Bywa hodowany w akwariach domowych.
Występowanie.
Występuje na terenach pokrytych sawanną, zwanych llanos, w rzekach Wenezueli i Kolumbii. Swym zasięgiem obejmuje dorzecze rzeki Orinoko, szczególnie małych strumieniach w dorzeczu rzek Apure, Meta i Vichada. Spotkać ją można w gęstej roślinności w strefie wody przydennej i środkowej w miejscach o spokojnym nurcie i mulistym lub piaszczystym podłożu. Woda w naturze 25–290, miękka i kwaśna o pH ok. 5–5,5.
Systematyka.
Wiosną 1947 roku Amerykanin Herman Blass i wenezuelski hodowca Manuel Vicente Ramirez, (na którego cześć później nazwano gatunek jego imieniem) odłowili w dorzeczu rzeki Apure kilkadziesiąt osobników ryb nowego dla nauki gatunku, które zostały przetransportowane na Florydę w USA, gdzie w Miami Herman Blass rozmnożył je w warunkach sztucznych. 
W roku 1948 gatunek został opisany przez George Myersa i Roberta Harry’ego jako "Apistogramma ramirezi" na cześć wenezuelskiego odkrywcy. Początkowo gatunek został zakwalifikowany do rodzaju "Apistogramma". W tym samym roku gatunek trafił do Europy.
W roku 1957 niemiecki akwarysta Hans Frey użył w książce akwarystycznej błędnie zapisanej nazwy „Microgeophagus ramirezi” (przez "c", zamiast "k"). Błąd ten powielił Herbert R. Axelrod w 1971 roku w swojej książce o rozmnażaniu ryb, co spowodowało upowszechnienie błędnej nazwy w literaturze akwarystycznej. Nazwa rodzajowa „Microgeophagus” nie jest poprawną nazwą w nomenklaturze zoologicznej i nie powinna być stosowana (tzw. "nomen nudum").
W 1977 roku szwedzki ichtiolog Sven Kullander w wyniku badań systematycznych sklasyfikował ten gatunek w rodzaju "Papiliochromis". W latach 80. XX wieku rozpoczęła się kolejna debata nad nazwą zakwestionowaną przez systematyków ryb. Gatunek został ostatecznie przypisany do rodzaju "Mikrogeophagus", a nazwa rodzajowa "Papiliochromis" została uznana za synonim "Mikrogeophagus".
Charakterystyka.
Dzikie formy tej ryby mają kolor tułowia zielonkawobrązowy z łuskami fioletowoniebieskimi. Barwa tułowia jest zmienna. W zależności od stanu emocjonalnego pielęgniczka Ramireza może przybierać rozmaite ubarwienie. Jest ono uzależnione od rodzaju i natężenia światła i warunków w jakich przebywa. Kolor różowy, różowozłoty do ciemnej czerwieni, miejscami przechodzący w kolor purpury z błyszczącymi niebieskimi punkcikami.
Ciało bocznie spłaszczone o lekko jajowatym kształcie. Przez głowę i ciemnoczerwone oko przechodzi pionowa czarna pręga. W dolnej partii tułowia, w okolicy głowy barwa jest ciemnożółta, tył niebieskawy. Skrzela są błyszcząco turkusowe. Płetwy w kolorze czerwonawym z niebieskimi plamkami. Obwódki wszystkich płetw są ciemne. Płetwa grzbietowa ma 14 do 15 promieni twardych i 9 promieni miękkich. Z boku pod płetwą grzbietową występuje ciemna plama. Płetwa piersiowa bezbarwna z 11–12 promieniami miękkimi, płetwa odbytowa ma 3 promienie twarde i 8 promieni miękkich. Linia naboczna niewidoczna, liczba łusek wynosi od 26 do 29.
W hodowli akwarystycznej spotykane są formy o pigmentacji łusek w kolorze żółtym i pomarańczowym.
Dymorfizm płciowy.
Samiec większy i intensywniej ubarwiony. W naturze dorasta do 6–7 cm długości, w akwarium nieco mniej. Przednie promienie płetwy grzbietowej u samca są czarne. Trzeci i czwarty są silnie wydłużone. Płetwa grzbietowa i odbytowa ostrzej zakończone. Samiczka mniejsza, mniej intensywnie ubarwiona, w części brzusznej bardziej zaokrąglona, z błyszczącymi plamami czerwonego koloru.
Wymagania hodowlane.
Jest rybą bardzo wrażliwą na jakość wody, jej czystość i zanieczyszczenia chemiczne. Wskazany jest lekki ruch wody w dolnej części zbiornika imitujący ruch strumienia.
Pokojowo i towarzysko usposobiona ryba, która może być trzymana w akwarium wielogatunkowym razem z innymi spokojnymi rybami. Za swoje terytorium lubi obejmować miejsca złożone z korzeni lub kamiennych grot. Potrzebuje kryjówek wśród gęstej roślinności. W czasie godów i późniejszego tarła wytrwale broni tego rewiru. Dożywa do dwóch, rzadko trzech lat.
Roślinność.
Najchętniej przebywają wśród roślin o grubych liściach, w których mogą się ukryć w razie niebezpieczeństwa:
Należą do nich rośliny z rodzajów: "Echinodorus", "Cryptocoryne", "Hygrophila", "Microsorium" ("Microsorium pteropus"), "Ceratopteris", "Nuphar", "Nymphaea" i "Vallisneria".
Pokarm.
Na menu ryby składa się głównie pokarm żywy, m.in.: widłonogi, doniczkowce, larwy komarów, dafnia (inaczej zwana rozwielitką), tubifeks (rurecznik). Rurecznik może być źródłem zarazków, podawanie go bez należytego odkażenia naraża ryby na infekcję. Z braku żywego pokarmu przyjmuje suchy pokarm.
Rozmnażanie.
Jako tarlaki najlepiej jest wykorzystać dorosłą parę. Młode i niedoświadczone ryby „nie przykładają się” do pielęgnacji, co skutkuje wówczas najczęściej zjadaniem ikry lub w późniejszym okresie larw przez samicę.
Woda do tarła powinna być odstała, tzw. „stara”, poziom wody niski, w granicach 100–200 mm. Temperaturę do tarła należy podnieść do 28–30 °C dokarmiając w tym czasie pokarmem zawierającym białka i witaminy.
Na krótko przed tarłem pojawia się u obojga ryb w miejscu odbytu brodawka płciowa, która u samca jest zaostrzona, u samicy ma kształt tępy.
Rozmnażają się w miejscu widocznym, wolnym od roślin, na kamieniu lub dużym liściu. W pobliżu składania ikry szykowany jest w tym czasie również dodatkowy dołek w piaszczystym podłożu. Po złożeniu przez samicę żółtawoszarych jaj (w liczbie 200–400 sztuk) następuje zapłodnienie ich przez samca. Opiekę nad ikrą o wielkości ok. 1 mm przejmują oboje rodzice (w większości samica). Wachlują ikrę płetwami dla zapewnienia napływu świeżej wody bogatej w tlen.
Narybek wylęga się po 70–100 godzinach. W tym czasie rodzice pomagają młodym larwom oswobodzić się z osłon jajowych. Po tym zabiegu przenoszą poszczególne larwy do wcześniej przygotowanego dołka, gdzie przebywają następne kilka dni, aż do chwili zużycia zawartości pęcherzyka żółtkowego. Po zużyciu zapasów pokarmowych narybek zaczyna oddalać się w poszukiwaniu pokarmu. Od tego momentu należy młode rybki dokarmiać jak najdrobniejszym planktonem: larwy słonaczka (solowca), grindala ("Enchytraeus buchholzi"), widłonogi. Zbyt duży pokarm rodzice rozdrabniają w swoim pysku. Po 4–6 tygodniach narybek wybarwia się. 
Możliwa jest sztuczna inkubacja złożonej ikry, bez obecności tarlaków. 
Choroby.
Gatunek jest bardzo wrażliwy na zmianę wody. Jest podatny na choroby, m.in. łatwo zaraża się pierwotniakami (Protozoa), np. kulorzęskiem.

</doc>
<doc id="593320" url="https://pl.wikipedia.org/wiki?curid=593320" title="Kwiat rurkowy">
Kwiat rurkowy



</doc>
<doc id="593321" url="https://pl.wikipedia.org/wiki?curid=593321" title="Ignacy Sapieha">
Ignacy Sapieha

Ignacy Piotr Sapieha herbu Lis (ur. przed 1721, zm. 1758) – podskarbi nadworny litewski, wojewoda mścisławski; syn Władysława, brat Karola Józefa, ojciec Józefa, Franciszka Ksawerego i Kajetana Michała.
W 1727 r. przebywał w Dreźnie. W 1732 r. posłował na sejm. Wraz z bratem Karolem popierał Stanisława Leszczyńskiego aż do jego abdykacji w 1736. Jako poseł na sejm konwokacyjny 1733 roku z powiatu krzemienieckiego był członkiem konfederacji generalnej zawiązanej 27 kwietnia 1733 roku na tym sejmie. W 1733 roku podpisał jego elekcję.
Dzięki Janowi Fryderykowi Sapieże otrzymał w 1740 r. cześnikostwo litewskie. Posłował na sejm w 1744 r. W 1746 r. dzięki Familii otrzymał chorągiew pancerną w wojsku koronnym, co jednak nie przekonało Jana Fryderyka do obozu Czartoryskich. W 1748 r. otrzymał Order Orła Białego. W 1750 r. otrzymał województwo mścisławskie. W latach 1752-1753 bezowocnie usiłował uzyskać podkanclerstwo litewskie.
Zmarł nagle 15 kwietnia 1758 w Różanej.

</doc>
<doc id="593324" url="https://pl.wikipedia.org/wiki?curid=593324" title="Spessartyn">
Spessartyn

Spessartyn – minerał z gromady krzemianów, zaliczany do grupy granatów. Należy do grupy minerałów rzadkich. 
Nazwa pochodzi od miasta Spessart w Bawarii w Niemczech, gdzie minerał ten odkryto po raz pierwszy. 
Właściwości.
Tworzy kryształy izometryczne (dwudziestoczterościany deltoidowe i dwunastościany rombowe). Jest kruchy, przezroczysty, czasami tworzy kryształy mieszane z piropem ( -umbalit). 
Występowanie.
Zazwyczaj w skałach magmowych: (pegmatytach, i granitach), rzadziej w metamorficznych i aluwiach.
Miejsca występowania: Madagaskar, Sri Lanka, USA, Brazylia, Australia, Tanzania, Pakistan, Rosja, Niemcy, Finlandia.
W Polsce – został stwierdzony w rejonie Sobótki (na Przedgórzu Sudeckim) i w okolicach Karpacza (Karkonosze) – w granitoidach i pegmatytach.
Zobacz też.
granat, andradyt, pirop, grossular, uwarowit, almandyn, spessartyt.

</doc>
<doc id="593325" url="https://pl.wikipedia.org/wiki?curid=593325" title="Forum Związków Zawodowych">
Forum Związków Zawodowych

Forum Związków Zawodowych (FZZ) – ogólnopolska struktura (centrala) związkowa, niezależna, tzn. niezwiązana z żadnym ugrupowaniem politycznym. Forum zostało zarejestrowane w dniu 31 stycznia 2002 w sądzie rejestrowym w Bydgoszczy, w XIII Wydziale Gospodarczym Krajowego Rejestru Sądowego, postanowieniem z dnia 8 czerwca 2002.
Przez kilka lat FZZ było członkiem Europejskiej Konfederacji Niezależnych Związków Zawodowych CESI ("Confédération Européenne des Syndicats Indépendants"), z której zostało usunięte za niepłacenie składek i absencję na spotkaniach. Przedstawiciele FZZ (Dorota Gardias, Tomasz Jasiński, Wiesław Siewierski) uczestniczą w pracach Europejskiego Komitetu Ekonomiczno-Społecznego ("The European Economic and Social Committee" – EESC lub EcoSoc), organu doradczego i opiniodawczego Unii Europejskiej. Od 2012 FZZ jest członkiem Europejskiej Konfederacji Związków Zawodowych ("European Trade Union Confederation" – ETUC), wszystkie organizacje z siedzibą w Brukseli.
Przewodnicząca Forum Dorota Gardias reprezentuje Ogólnopolski Związek Zawodowy Pielęgniarek i Położnych.
Forum Związków Zawodowych zrzesza ponad 300 tys. członków i obejmuje swoim działaniem ponad połowę działów gospodarki według PKD. Jest więc organizacją reprezentatywną w rozumieniu zapisów Ustawy o Trójstronnej Komisji do Spraw Społeczno-Gospodarczych i Wojewódzkich Komisjach Dialogu Społecznego. Pod względem liczby członków zajmuje wśród central związkowych III miejsce, po OPZZ i NSZZ „Solidarność”.
Przedstawiciele FZZ prowadzą dialog ze stroną rządową w ramach Komisji Trójstronnej ds. Społeczno-Gospodarczych. Jego uczestnikami są również ze strony pracowników: przedstawiciele NSZZ „Solidarność”, Ogólnopolskie Porozumienie Związków Zawodowych; ze strony pracodawców: Konfederacja Pracodawców Polskich, Konfederacja Lewiatan, Związek Rzemiosła Polskiego oraz Business Centre Club.
We wszystkich województwach utworzono struktury terenowe. Reprezentanci FZZ uczestniczą:
Przed wyborami parlamentarnymi w 2005 Forum Związków Zawodowych zawarło porozumienie wyborcze z Samoobroną RP.
Forum poparło zorganizowany przez Związek Nauczycielstwa Polskiego i rozpoczęty 8 kwietnia 2019 ogólnopolski strajk nauczycieli.
Organizacje związkowe – sygnatariusze Forum.
Aktualnie sygnatariuszami Forum Związków Zawodowych jest 87 organizacji związkowych. Aktualna ich lista znajduje się na stronie internetowej FZZ. Największe z nich to: Ogólnopolski Związek Zawodowy Pielęgniarek i Położnych, Federacja Związków Zawodowych Pracowników PKP, Niezależny Samorządny Związek Zawodowy Policjantów, Związek Zawodowy Inżynierów i Techników, Ogólnopolski Związek Zawodowy Lekarzy.
Siedziba.
Pierwsza siedziba mieściła się w Bydgoszczy przy ul. Fordońskiej 55 (2002-2006), kolejna w budynku b. domu towarowego z 1911 (proj. Fritz Weidner) przy pl. Teatralnym 4 (2006-2016), następnie w Warszawie w budynku Związku Nauczycielstwa Polskiego z 1932 (proj. Teodor Bursche) przy ul. Juliana Smulikowskiego 6/8 (2016-2020), obecnie przy ul. Jana III Sobieskiego 102a, lokal nr. U7 (2020-).

</doc>
<doc id="593328" url="https://pl.wikipedia.org/wiki?curid=593328" title="Karol Józef Sapieha">
Karol Józef Sapieha

Karol Józef Sapieha herbu Lis (ur. przed 1718, zm. 20 marca 1768 roku w Wisznicach) – wojewoda brzeskolitewski, pisarz polny litewski, pułkownik husarii wojsk litewskich w 1735 roku.
Syn Władysława, brat Ignacego.
W 1718 r. marszałkował sejmikowi gospodarczemu brzeskolitewskiemu. W 1730 r. został pisarzem polnym litewskim. Poseł brzeskolitewski na sejm konwokacyjny 1733 roku. Był członkiem konfederacji generalnej zawiązanej 27 kwietnia 1733 roku na tym sejmie. W 1733 roku podpisał z województwem brzeskolitewskim elekcję Stanisława Leszczyńskiego, lecz wkrótce, jako nieliczny z Sapiehów przeszedł na stronę Augusta III. W 1735 roku podpisał uchwałę Rady Generalnej konfederacji warszawskiej. Poseł brzeskolitewski na sejm zwyczajny pacyfikacyjny 1735 roku. W 1735 r. otrzymał chorągiew husarską królewskiego znaku. Poseł na sejm nadzwyczajny pacyfikacyjny 1736 roku. Podpisał dyplom elekcyjny Augusta III Sasa. Poseł inflancki na sejm 1744 roku. W 1748 r. mianowany wojewodą brzeskim. W czasie elekcji 1764 r. poparł Stanisława Augusta Poniatowskiego.
W 1759 Antoni Michał Potocki wydzierżawił mu Husiatyn.
Po śmierci brata zajął się osieroconymi bratankami, rozpoczynając szereg procesów o należne im dobra. Zmarł w Wisznicach 20 marca 1768.
Przypisy.
 

</doc>
<doc id="593330" url="https://pl.wikipedia.org/wiki?curid=593330" title="Monochromatyzm (okulistyka)">
Monochromatyzm (okulistyka)

Monochromatyzm, także: monochromacja () – całkowita niezdolność do rozpoznawania barw - całkowitym zniesieniem widzenia barw.
Monochromatyzm występuje w trzech formach: 

</doc>
<doc id="593333" url="https://pl.wikipedia.org/wiki?curid=593333" title="Liopleurodon">
Liopleurodon

Liopleurodon – rodzaj pliozaurów, wielkich morskich gadów drapieżnych żyjących na przełomie środkowej i późnej jury (od ok. 165 milionów do 155 milionów lat temu). Pliozaury zajęły wtedy miejsce wielkich ichtiozaurów jak "Temnodontosaurus" i pozostawały największymi drapieżcami mórz do połowy kredy, kiedy z kolei zostały zastąpione przez morskie jaszczurki mozazaury. W przeciwieństwie do lepiej poznanych długoszyjnych plezjozaurów z rodzaju "Elasmosaurus", miały wielkie głowy, krótkie szyje i raczej dłuższe ciała oraz rozszerzony tył czaszki, gdzie znajdowały się potężne mięśnie szczęk pełnych wielkich zębów.
Cztery silne płetwiaste kończyny i smukłe ciało sugerują, że . Prawdopodobnie polowały z zasadzki jak dzisiejszy rekin żarłacz biały. Ich zdobyczą mogły być wielkie głowonogi, ichtiozaury, plezjozaury, rekiny i inne duże zwierzęta, które udało im się upolować.
"Liopleurodon" całe życie musiał spędzać w wodzie i z tego powodu był najprawdopodobniej żyworodny, ponieważ nie mógł wychodzić na ląd, aby złożyć jaja jak dzisiejsze żółwie morskie. Jego płetwiaste kończyny miały zbyt słabe połączenie z kręgosłupem, aby mogły utrzymać tak potężne ciało na lądzie. Prawdopodobnie gdyby został wyrzucony przez sztorm na brzeg, udusiłby się pod własnym ciężarem, tak jak dzisiejsze walenie, kiedy osiądą na mieliźnie.
Największym i najbardziej znanym gatunkiem rodzaju "Liopleurodon" jest niewątpliwie "Liopleurodon ferox", po raz pierwszy opisany w 1873. Jego skamieniałe szczątki sprzed około 160 milionów lat znaleziono we wschodniej Anglii i północnej Francji. Największa czaszka mierzy 1,5 m, co wskazuje, że długość całego zwierzęcia można szacować na 10 m (choć przeciętne rozmiary wynosiły raczej 5-7 m) i 5 ton masy.
Chociaż nie da się wykluczyć, że Liopleurodony osiągały nawet kilkanaście metrów długości – jak inne, większe pliozaury – serial BBC "Wędrówki z dinozaurami" z 1999 przyczynił się do wylansowania przekonania, jakoby "Liopleurodon" dorastał do 25 metrów długości i 75-150 ton masy (na podstawie porównania z płetwalem błękitnym), co czyniłoby z niego największego drapieżnika w dziejach życia na Ziemi. Rozmiary te są jednak mocno przesadzone. Kłopot z określeniem wiarygodnej długości polega na braku kompletnego szkieletu dostatecznie dużego osobnika. Takie rekordowe rozmiary zostały oszacowane na podstawie znalezionych pojedynczych kręgów czy niekompletnej szczęki dolnej, ale nie ma pewności, że należały na pewno do niego. Na podstawie wielkości żuchwy długość czaszki oszacowano na trzy metry i według niej długość całego ciała wyliczono na nie mniej niż 18 metrów. Jest to jednak przypuszczalnie skamieniałość nowego rodzaju pliozaura, nie liopleurodona. Natomiast 25-metrowe rozmiary liopleurodona z serialu BBC oparte były na pojedynczym kręgu przechowywanym w muzeum w Peterborough (w Anglii), który okazał się należeć do zauropoda.

</doc>
<doc id="593334" url="https://pl.wikipedia.org/wiki?curid=593334" title="Misplaced Childhood">
Misplaced Childhood

Misplaced Childhood – trzeci album zespołu Marillion, wydany pierwotnie w 1985 roku. W roku 1998 została wydana dwupłytowa (2 CD), zremasterowana wersja tego albumu. Ten concept album opowiada o dzieciństwie i jego wpływach na dorosłego człowieka. Utwór "Kayleigh" stał się międzynarodowym przebojem. Nazwa wzięła się od poprzedniej dziewczyny Fisha, Kay Lee i o niej jest ta piosenka.
Album na początku miał mieć tylko dwa utwory, umieszczone na stronach A i B, później zrezygnowano z tego pomysłu.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="593336" url="https://pl.wikipedia.org/wiki?curid=593336" title="Boulengerochromis microlepis">
Boulengerochromis microlepis

Boulengerochromis microlepis – gatunek słodkowodnej ryby z rodziny pielęgnicowatych (Cichlidae). Jedyny przedstawiciel rodzaju "Boulengerochromis" i plemienia Boulengerochromini. Bywa eksponowana w dużych akwariach. 
Taksonomia.
Został opisany w 1899 przez Boulengera pod nazwą "Tilapia microlepis". Jacques Pellegrin przeniósł ten gatunek do odrębnego rodzaju, nadając mu nazwę na cześć Boulengera. 
Występowanie.
Strefa profundalu Jeziora Tanganika, na głębokościach poniżej 50 m oraz w strefie litoralu. Gatunek endemiczny.
Opis.
Ciało wydłużone, bladożółte, u samic 4–5 ciemnych plam po bokach. 
Należy do jednych z największych pielęgnic. Dorasta do 65 cm długości (według innych źródeł do 80 cm), osiąga do 4,5 kg masy ciała. Samce są większe od samic. "Boulengerochromis microlepis" żywią się rybami i krewetkami. Jest pyszczakiem. Ikrą i narybkiem opiekują się oboje rodzice.
Warunki w akwarium.
Ze względu na osiągane rozmiary wymaga bardzo dużego zbiornika.
Znaczenie gospodarcze.
Poławiana gospodarczo i przez wędkarzy.

</doc>
<doc id="593339" url="https://pl.wikipedia.org/wiki?curid=593339" title="Boulengerochromis">
Boulengerochromis



</doc>
<doc id="593344" url="https://pl.wikipedia.org/wiki?curid=593344" title="Bagaż (Świat Dysku)">
Bagaż (Świat Dysku)



</doc>
<doc id="593345" url="https://pl.wikipedia.org/wiki?curid=593345" title="Andrzej Sapieha (zm. 1611)">
Andrzej Sapieha (zm. 1611)

Andrzej Iwanowicz Sapieha (ur. ?, zm. 1611) – starosta orszański, kasztelan witebski, wojewoda mścisławski, dworzanin Stefana Batorego.
Życiorys.
Był wnukiem Iwana, synem Iwana, bratem kanclerza Lwa.
Nad jego karierą cały czas czuwał brat Lew Sapieha. W 1585 był dworzaninem Stefana Batorego. W 1588 został starostą oszmiańskim. W 1596 wziął na czele szlachty województwa witebskiego i mścisławskiego udział pod komendą Krzysztofa Radziwiłła "Pioruna" w tłumieniu buntu Nalewajki. W latach 1597-1600 czuwał nad granicą moskiewską, przesyłając zdobyte za pomocą płatnych szpiegów informacje bratu Lwu i Krzysztofowi Radziwiłłowi. W 1600 otrzymał nominację na kasztelana witebskiego. W 1605 otrzymał województwo mścisławskie.
Wobec Dymitriad zachował daleko posuniętą ostrożność, nie wpuszczając do Polski posła nowo wybranego Wasyla Szujskiego. Po przybyciu do Orszy króla w 1609 prawdopodobnie przyłączył się do niego i brał udział w oblężeniu Smoleńska.
Zmarł w 1611 r.
Był jednym z pierwszych Sapiehów, który porzucił prawosławie dla katolicyzmu.

</doc>
<doc id="593346" url="https://pl.wikipedia.org/wiki?curid=593346" title="Nagroda Jerozolimska">
Nagroda Jerozolimska

Nagroda Jerozolimska (w pełnym brzmieniu Jerusalem Prize for the Freedom of the Individual in Society) jest nagrodą literacką przyznawaną co dwa lata pisarzowi, którego dzieła dotykają problemów ludzkiej wolności, społeczeństwa, polityki czy problemów sprawowania władzy. Przyznawana jest w czasie targów książki Jerusalem International Book Fair, przy odbiorze nagrody laureat zwyczajowo wygłasza przemówienie.
Lista dotychczasowych laureatów:

</doc>
<doc id="593347" url="https://pl.wikipedia.org/wiki?curid=593347" title="Page &amp; Plant">
Page &amp; Plant

Page &amp; Plant – projekt muzyczny Jimmy’ego Page’a oraz Roberta Planta, dwóch byłych członków zespołu Led Zeppelin.
Historia.
Po rozpadzie Led Zeppelin w 1980 Jimmy i Robert spotykali się kilkakrotnie na scenie, z różnych okazji (m.in. Live Aid w 1985, czterdziestolecie wytwórni Atlantic). Każdy wspólny koncert wzbudzał burzę plotek na temat reaktywacji grupy, jednak za każdym razem sami zainteresowani dementowali te plotki. W 1994 nagrali specjalny koncert dla MTV, na którym zagrali stare piosenki Led Zeppelin w nowych, orientalnych aranżacjach z tradycyjnymi arabskimi instrumentalistami i angielskimi muzykami klasycznymi. Page i Plant zrealizowali swoje marzenia jeszcze z czasów zespołu, kiedy bardzo pragnęli nagrać płytę z muzykami orientalnymi. Materiał został wydany na płycie "", jednak nie pod szyldem "Led Zeppelin", lecz jako "Page &amp; Plant". Drugą i ostatnią płytą duetu jest "Walking into Clarksdale" wydaną w 1998. Na płycie umieszczono tylko premierowe utwory. Z czasem więzi się rozluźniały i w końcu projekt przestał istnieć. W 2004 z okazji 10-lecia wydania "No Quarter" wydano ten album na DVD z bonusami.

</doc>
<doc id="593348" url="https://pl.wikipedia.org/wiki?curid=593348" title="Duke Kahanamoku">
Duke Kahanamoku

Duke Paoa Kahinu Mokoe Hulikohola Kahanamoku (albo Duke) (ur. 24 sierpnia 1890 w Honolulu, zm. 22 stycznia 1968 tamże) – hawajski pływak, wielokrotny medalista igrzysk olimpijskich, uważany za wynalazcę nowoczesnego surfingu.
Życiorys.
Przydomek Duke (ang. Książę) nie jest tytułem, ale nadanym Kahanamoku imieniem. Jego ojciec został nazwany Duke na cześć Alfreda ks. Edynburga, który odwiedzał Hawaje w czasie jego narodzin. Młodszy Duke odziedziczył po nim to imię jako najstarszy syn.
W młodości Kahanamoku preferował starą szkołę „surfowania”, którą nazywano "papa nu". Pływano wtedy na deskach z drzewa "koa", długich na 4,8 m i ważących ok. 52 kg, przy czym nie miały one płetwy dennej, która została wprowadzona później. W czasie swojej późniejszej kariery przesiadł się na mniejsze deski przy czym zawsze używał tych wyrabianych z drewna.
11 sierpnia 1911 r. w czasie zawodów amatorskich w pływaniu Kahanamoku osiągnął czas 55 sekund na 91 metrów w stylu dowolnym. Pobił wtedy rekord świata na słonych wodach zatoki Honolulu o 4,6 sekundy. Pobił także rekord na 201 metrów i wyrównał go na 46 metrów. Amatorski Związek Atletyczny nie uwierzył jednak w te wyniki i uznał je dopiero wiele lat później.
Następnie Kahanamoku z łatwością zakwalifikował się do amerykańskiej drużyny pływackiej na igrzyska olimpijskie. Na igrzyskach w Sztokholmie w 1912 roku zdobył złoty medal na dystansie 100 m stylem dowolnym i srebrny w sztafecie kraulowej 4 × 200 m. Na igrzyskach w Antwerpii w 1920 r. zdobył dwa złote medale w stylu dowolnym na 100 m (pokonał wtedy Hawajczyka Puę Kealohę) i w sztafecie 4 × 200 m, brał także udział w turnieju piłki wodnej. Cztery lata później, podczas igrzysk olimpijskich w Paryżu w konkurencji 100 m kraulem wywalczył srebro. Wygrał wtedy Johnny Weissmuller, a brąz zdobył brat Duke’a Samuel Kahanamoku.
Pomiędzy poszczególnymi zawodami Kahanamoku podróżował po świecie, szczególnie do Australii i Stanów Zjednoczonych, dając tam pokazy pływackie. W tym okresie popularyzował nowy sport – pływanie na desce, który wcześniej był znany tylko na Hawajach. Jego pokazy surfowania na plaży Freshwater Beach w Sydney w 1914 r. są uważane za najbardziej znaczący dzień w historii rozwoju tego sportu w Australii. Deska, którą wtedy Kahanamoku używał jest do dziś przechowywana w klubie sportowym „Freshwater Surf Club”. Wystawiono mu także pomnik na cyplu Freshwater. Duke był wtedy znany jako „Ojciec surfingu”.
W okresie pobytu w Kalifornii Duke wystąpił w paru filmach w Hollywood. Nawiązał wtedy cenne kontakty ze znanymi ludźmi, którzy mogli być pomocni w propagowaniu pływania na desce. Kahanamoku należał także do Klubu Atletycznego Los Angeles, gdzie pracował jako ratownik oraz brał udział w zawodach pływackich i w piłce wodnej.
Mieszkając w Newport Beach w Kalifornii 14 czerwca 1925 r. Kahanamoku, uratował 8 ludzi z kutra rybackiego, który przewrócił się na wysokiej fali podczas próby wejścia do przystani morskiej. 29 rybaków znalazło się w wodzie, z czego 17 utonęło. Używając swojej deski surfingowej Duke mógł szybko przemieszczać się na ląd i z powrotem do wody zwiększając tym samym liczbę ocalonych. Dwóch innych surferów uratowało jeszcze czterech rybaków. Szef policji z Newport nazwał tę akcję „najbardziej nadludzką i heroiczną jaką kiedykolwiek widział świat”. Tak też narodziła się tradycja posiadania w pogotowiu przez ratowników wodnych desek surfingowych.
Duke Kahanamoku jako pierwszy został członkiem International Swimming Hall of Fame i Surfing Hall of Fame. Na jego cześć urządzane są zawody Duke Kahanamoku Invitational Surfing Championships. W latach 1931–1961 pełnił służbę szeryfa na Hawajach.
W 1940 poślubił Nadine Alexander. Para nie miała dzieci.

</doc>
<doc id="593349" url="https://pl.wikipedia.org/wiki?curid=593349" title="Page and Plant">
Page and Plant



</doc>
<doc id="593351" url="https://pl.wikipedia.org/wiki?curid=593351" title="Santa Fe (prowincja)">
Santa Fe (prowincja)

Santa Fe – jedna z prowincji Argentyny. Leży na północy kraju. Sąsiednie prowincje to: Chaco, Corrientes, Entre Ríos, Buenos Aires, Córdoba i Santiago del Estero.
Ważniejsze miasta prowincji to: Rosario (908 000 mieszkańców), Santa Fe (369 000), Rafaela (83 000), Villa Gobernador Gálvez (74 000), Venado Tuerto (69 000), Reconquista (66 000) i Santo Tomé (58 000). Analfabetyzm wynosi 3,7%.
Historia.
Przed przybyciem konkwistadorów ziemie te zamieszkiwane były przez plemiona: Tobas, Timbúes, Mocovíes, Pilagás, Guaycurúes i Guaraníes. Wiodły one koczowniczy tryb życia, żyły z polowania, rybołówstwa i zbioru owoców.
Pierwsze europejskie osadnictwo miało miejsce w 1527 roku, u zbiegu rzek Paraná i Carcarañá, kiedy Sebastián Gaboto podążając na północ, ufundował fort nazwany Sancti Spiritus. Fort ten jednak został 2 lata później zniszczony przez tubylców.
W 1573 Juan de Garay założył miasto Santa Fe w pobliżu obecnego miasta Cayastá, przeniesione w 1651, a następnie w 1660 roku do swojej obecnej lokalizacji.
W 1812 prawnik Manuel Belgrano stworzył i wywiesił flagę Argentyny, w pobliżu Rosario, 160 km na południe od Santa Fe.
Po organizacji państwa, prowincja weszła w erę pokoju i dobrobytu; od 1872 założono linie kolejowe, linie telegraficzne, a w 1889 został założony uniwersytet – Universidad de Santa Fe.
Polityczna hegemonia konserwatystów została przełamana przez nowe idee przywiezione przez europejskich imigrantów. Powołano partie: Unión Cívica Radical (UCR) i Partido Demócrata Progresista (PDP), oraz utworzono Federación Agraria Argentina („Argentyńską Federację Agrarną”).
Po wyborach z 1912 roku Roque Sáenz Peńa stał się członkiem rządu, aż do 1930. W 1919 został założony Universidad Nacional del Litoral.
Znaczenie prowincji wzrosło, jako ważnego producenta rolniczego, a Rosario stało się jednym z najważniejszych portów Argentyny.
Geografia.
Większa część prowincji składa się z zielonej równiny, część z wilgotnej Pampy, graniczącej na północy z Gran Chaco. Na zachodzie znajdują się niskie sierry. Na północy panują wyższe temperatury ze średnią roczną ok. 21°C, opady atmosferyczne do 1100 mm na wschodzie, zmniejszając na zachód, gdzie jest charakterystyczna pora sucha podczas zimy. Na południu temperatury są niższe, a opady nieco mniejsze.
Główna rzeka to Parana wpadająca do Zatoki La Plata. W 2003 na północy i w centrum miała miejsce katastrofalna powódź, powodując poważne straty w gospodarce prowincji.
Gospodarka.
Santa Fe jest jedną z najważniejszych prowincji w kraju. Dwadzieścia jeden procent ziem uprawnych Argentyny leży w Santa Fe. Uprawia się tu soję (główny krajowy producent), słonecznik, kukurydzę, pszenicę i ryż. W mniejszej skali truskawki, miód (300 tys. uli) i bawełnę. Pozyskuje się też drewno.
Podział administracyjny.
Prowincja jest podzielona na 19 departamentów (hiszp. departamentos), które z kolei dzielą się na okręgi, miejskie lub wiejskie (te pierwsze liczą powyżej 10 000 mieszkańców).
Department (Stolica)

</doc>
<doc id="593352" url="https://pl.wikipedia.org/wiki?curid=593352" title="Głębokie (powiat drawski)">
Głębokie (powiat drawski)

Głębokie – (), wieś w Polsce, położona w województwie zachodniopomorskim, w powiecie drawskim, w gminie Kalisz Pomorski. W latach 1975–1998 miejscowość administracyjnie należała do województwa koszalińskiego.
W 2007 r. wieś liczyła 47 mieszkańców. Miejscowość wchodzi w skład sołectwa Prostynia. Najbardziej na zachód położona miejscowość zarówno gminy jak i powiatu.
Geografia.
Wieś leży około 12 km na zachód od Prostyni, nad jeziorem Głębokim.

</doc>
<doc id="593354" url="https://pl.wikipedia.org/wiki?curid=593354" title="Kawęczyn-Wygoda">
Kawęczyn-Wygoda

Kawęczyn-Wygoda – osiedle i obszar MSI w dzielnicy Rembertów w Warszawie. 
Charakterystyka.
Kawęczyn leży między Ząbkami na północy, Antoninowem i Kozią Górką na zachodzie, Olszynką Grochowską na południowym zachodzie, Wygodą i Czaplowizną na południu, Rembertowem i Karolówką na wschodzie. Osiedle przecina linia kolejowa nr 2 (Warszawa Centralna – Terespol).
Dominuje tu zabudowa gospodarcza i handlowa.
W 1932 między Kawęczynem i Ząbkami odkryto 2 cmentarzyska wielokulturowe z 19 grobami oraz cmentarzysko grobów kloszowych.
W 1998 na obszarze między ulicami Marsa, Żołnierską i torami kolejowymi (Warszawa – Mińsk Mazowiecki) z uwagi na unikatową roślinność utworzono rezerwat przyrody Kawęczyn.
Historia.
Wieś Kawęczyn od XII wieku wchodziła w skład dóbr Kamion, należących z nadania książęcego do biskupów płockich. W XVI w. liczył 6 łanów (ok. 100 ha) włościańskich i 1 łan (17 ha) wójtowski.
Wieś duchowna Kawieczyno w 1580 znajdowała się w powiecie warszawskim ziemi warszawskiej województwa mazowieckiego.
Na przełomie XVI i XVII w. Kawęczyn wszedł w skład tzw. klucza skaryszewskiego, a po rozbiorem wraz z całym kluczem stał się własnością rządową i został włączony do Ekonomii Warszawskiej. W 1811 istniało tu 16 gospodarstw, cegielnia i karczma. W późniejszych latach cegielnię połączono z fabryką wyrobów z terakoty. Z cegły kawęczyńskiej wybudowano m.in. istniejące do dzisiaj Komorę Wodną na Pradze, Rogatki Grochowskie oraz Teatr Wielki. W 1866 cegielnię przekształcono w Kawęczyńskie Zakłady Cegielniane Kazimierza Granzowa. W 1905 we wsi było 51 gospodarstw, kuźnia, 5 sklepów i 1437 mieszkańców.
Wieś, należąca do gminy Wawer, w 1916 została włączona do Warszawy.
Od Kawęczyna pochodzi nazwa ulicy Kawęczyńskiej na Szmulowiźnie.
Obszar MSI Kawęczyn-Wygoda.
Duża część osiedla Kawęczyn wraz z leżącą na południe Wygodą, ale bez rezerwatu przyrody Kawęczyn, tworzy wyodrębniony w 2003 obszar Miejskiego Systemu Informacji Kawęczyn-Wygoda. Obejmuje on teren opisany granicami: ul. Żołnierską od granicy m. st. Warszawy do ul. Marsa, od ulicy Marsa przedłużeniem ul. Żołnierskiej do granic dzielnic Rembertów/Wawer, wzdłuż granicy dzielnic Rembertów/Wawer do granicy dzielnic Rembertów/Praga Południe, wzdłuż granicy Rembertów/Praga-Południe, następnie Rembertów/Targówek w kierunku północnym do granic m. st. Warszawy, następnie wzdłuż granicy do ul. Żołnierskiej.

</doc>
<doc id="593355" url="https://pl.wikipedia.org/wiki?curid=593355" title="Angono">
Angono

Angono – nazwa skupiska petroglifów, znajdującego się w prowincji Rizal na filipińskiej wyspie Luzon.
Jest to najstarsze znane dzieło sztuki naskalnej na Filipinach. 127 postaci ludzkich i zwierzęcych wyryto na ścianie skalnej około 3000 roku p.n.e. Większość inskrypcji można dokładnie zidentyfikować jako stylizowane postacie ludzi oraz żab i jaszczurek, niektóre jednak zostały zniszczone przez erozję, co spowodowało iż są trudne do identyfikacji.
Choć miejsce to znajduje się w pobliżu granic miejscowości Angono, Binangonan i Antipolo w prowincji Rizal, ten zespół zabytków został odkryty dopiero w 1965 roku przez niedawnego zdobywcę nagrody dla Narodowych Artystów Filipin, Carlos V. Francisco. Od tego czasu część petroglifów uległa zniszczeniu na skutek niedbalstwa i wandalizmu. W 1996 roku, dekretem numer 260 prezydenta Filipin Angono zostało ogłoszone filipińskim skarbem narodowym. Zespół pod kierownictwem Muzeum Narodowego Filipin założył stanowisko archeologiczne i podjął prace przy konserwacji petroglifów. Zostało założone mini-muzeum, wytyczono ścieżki dla zwiedzających i założono inną infrastrukturę. Dokonano też badań geologicznych i zbadano zapisy sejsmografów dla kilkukilometrowej strefy wokół petroglifów.
Konserwacja i udostępnianie zwiedzającym petroglifów z Angono jest wspólnym zadaniem Muzeum Narodowego Filipin, Departamentu Turystyki, funduszu World Monuments Fund, American Express i miejscowej firmy z branży obrotu nieruchomościami.

</doc>
<doc id="593356" url="https://pl.wikipedia.org/wiki?curid=593356" title="Sylwia Korzeniowska">
Sylwia Korzeniowska

Sylwia Chirat-Korzeniowska (ur. 25 kwietnia 1980 w Tarnobrzegu) – lekkoatletka specjalizująca się w chodzie sportowym, która do 2010 roku reprezentowała Polskę. 
Kariera.
W 2001 roku zajęła 11. miejsce w chodzie na 10 kilometrów podczas uniwersjady oraz uplasowała się na piątej pozycji w chodzie na 20 kilometrów na młodzieżowych mistrzostwach Europy. Wystąpiła na igrzyskach olimpijskich w Atenach w roku 2004, gdzie w konkurencji chodu na dystansie 20 km zajęła 21. miejsce. W roku 2006 reprezentowała Polskę na mistrzostwach Europy w Göteborgu, zajmując 7. miejsce ustanawiając nowy rekord Polski w chodzie na 20 kilometrów wynikiem 1:30:31 (wynik ten poprawiła w 2012 Paulina Buziak). Startowała na igrzyskach olimpijskich w Pekinie zajmując 21. miejsce. W 2010 roku zmieniła obywatelstwo z polskiego na francuskie i od czerwca 2011 roku może reprezentować Francję w zawodach międzynarodowych.
Wielokrotna mistrzyni Francji i Polski
Jest młodszą siostrą Roberta Korzeniowskiego, czterokrotnego mistrza olimpijskiego, który jest jej trenerem. Na co dzień mieszka we Francji, reprezentuje klub Tourcoing.

</doc>
<doc id="593359" url="https://pl.wikipedia.org/wiki?curid=593359" title="Clutching at Straws">
Clutching at Straws

Clutching at Straws – czwarty album zespołu Marillion. W roku 1999 została wydana wersja 2CD remaster. Podobnie jak poprzedni jest concept albumem. Opowiada o pisarzu Torchu, który powoli staje się alkoholikiem i rozlicza się ze swoim życiem. Ostatnim utworem na płycie jest "Happy Ending". Trwa on 0 sekund, ponieważ historia Torcha nie ma dobrego zakończenia.
Większość muzyki z piosenek zawartych na CD2 została nagrana z innymi tekstami na płycie Seasons End, a także przez Fisha, który po nagraniu albumu odszedł z zespołu.
Linki zewnętrzne.
Recenzja albumu na przemuza.pl

</doc>
<doc id="593360" url="https://pl.wikipedia.org/wiki?curid=593360" title="Obdulio Varela">
Obdulio Varela

Obdulio Jacinto Muiño Varela (ur. 20 września 1917 w Montevideo, zm. 2 sierpnia 1996 tamże), urugwajski piłkarz, pomocnik lub obrońca. Kapitan mistrzów świata z roku 1950.
Ligową karierę zaczynał w 1937 w Wanderers. W 1943 przeszedł do CA Peñarol, z którym sześciokrotnie zostawał mistrzem Urugwaju. W reprezentacji debiutował w 1939, w 1942 wygrał z nią turniej Copa América.
Varela, nazywany "El Negro Jefe", przez wiele lat był niekwestionowanym przywódcą drużyny narodowej. Poprowadził swój zespół do sensacyjnego zwycięstwa nad Brazylią w meczu decydującym o tytule mistrzowskim w 1950, kiedy to Urugwaj pokonał na Maracanie – ku rozpaczy ("Maracanaço") 200 tys. ludzi na trybunach – gospodarzy turnieju 2:1.
Cztery lata później, mimo zaawansowanego jak na piłkarza wieku, nadal był liderem zespołu. Z powodu kontuzji nie mógł zagrać w meczu półfinałowym z Węgrami, co prawdopodobnie zadecydowało o porażce Urugwaju 2:4 (po dogrywce).

</doc>
<doc id="593361" url="https://pl.wikipedia.org/wiki?curid=593361" title="Andrew Howe">
Andrew Howe

Andrew Howe (ur. 12 maja 1985 w Los Angeles) – włoski lekkoatleta, skoczek w dal i sprinter.
Howe pierwszy udany start na międzynarodowej imprezie zanotował w 2001, kiedy to zdobył brązowy medal w skoku w dal na Mistrzostwach Świata Juniorów Młodszych w Lekkoatletyce rozegranych w węgierskim Debreczynie. We włoskim Grosseto (2004) zdobył dwa tytuły mistrzostw świata juniorów w biegu na 200 m i w skoku w dal. W gronie seniorów największe osiągnięcia odnosi w skoku w dal. W 2007 w Osace został wicemistrzem świata. Podczas halowych mistrzostw świata w 2006 zdobył brązowy medal w tej konkurencji, a na mistrzostwach Europy tego samego roku zdobył złoty medal. Zwyciężył w Halowych Mistrzostwach Europy w 2007 w Birmingham. W 2006 wygrał Superligę Pucharu Europy oraz zajął 2. miejsce w pucharze świata w lekkoatletyce. W 2007 wygrał Światowy Finał IAAF w Stuttgarcie. W tym samym roku został wybrany Wschodzącą Gwiazdą Europejskiej Lekkoatletyki w plebiscycie organizowanym przez European Athletic Association. Kontuzja uniemożliwiła mu występ na mistrzostwach świata w koreańskim Taegu.

</doc>
<doc id="593366" url="https://pl.wikipedia.org/wiki?curid=593366" title="Naskalnik Dickfelda">
Naskalnik Dickfelda

Naskalnik Dickfelda ("Julidochromis dickfeldi") – gatunek słodkowodnej ryby z rodziny pielęgnicowatych. Hodowana w akwariach.
Występowanie.
Gatunek endemiczny jeziora Tanganika. Spotykany w strefie żwirowatego i skalnego litoralu w południowo-zachodniej części jeziora.
Opis.
Wydłużony, walcowaty kształt ciała z wysoką płetwą grzbietową i grubymi, miękkimi wargami. Na żółto-brązowym tle wzdłuż całego ciała ciągną się trzy czarne pasy. Wszystkie płetwy szare, niebiesko obrzeżone. Dymorfizm płciowy słabo widoczny. Osiąga przeciętnie 11 cm długości.
Zaliczany jest do grupy szczelinowców. Potrzebują skalistego wystroju akwarium, z wieloma szczelinami dającymi im schronienie. Źle znoszą zmiany wystroju zbiornika. Stosunkowo spokojna ryba wykazująca zwiększoną agresję w okresie tarła. Gatunek monogamiczny. Opieką nad potomstwem zajmują się oboje rodzice. Samica opiekuje się potomstwem bezpośrednio, samiec natomiast chroni obrane terytorium przed intruzami. W jednym rewirze mogą przebywać rodziny wielopokoleniowe.

</doc>
<doc id="593371" url="https://pl.wikipedia.org/wiki?curid=593371" title="Bitwa pod Niemirowem (1672)">
Bitwa pod Niemirowem (1672)

Bitwa pod Niemirowem – bitwa stoczona 7–8 października 1672 podczas wyprawy Sobieskiego na czambuły tatarskie w ramach wojny polsko-tureckiej (1672–1676).
Po kilkugodzinnym odpoczynku pod Narolem jazda hetmana wielkiego koronnego Jana Sobieskiego ruszyła 7 października w kierunku Cieszanowa i Lubaczowa, kierując się łunami płonących miejscowości.
Straż przednia złożona z jednej chorągwi (60 żołnierzy) dowodzona przez porucznika Linkowicza rozbiła w drodze jeden torhak (niewielka drużyna wojsk tatarskich). Pojmani jeńcy zeznali, że główne siły tatarskie pod wodzą Dżiambet-Girej-Sołtana znajdują się na północ od Niemirowa. Sobieski postanowił zaskoczyć i rozbić Tatarów. W stronę Lubaczowa wysłano dwie chorągwie jazdy (łącznie około 110 żołnierzy). Miały przejść łukiem przez Lubaczów, rozbić wszystkie napotkane oddziały tatarskie i dotrzeć do Niemirowa. Główne siły ruszyły komunikiem na Niemirów. Pod osłoną lasów porucznik Linkiewicz (około 300 żołnierzy) wyprzedził Tatarów i uderzył na nich od strony Niemirowa. Natomiast na tatarskich tyłach Łastowiecki dowodzący oddziałem kilkuset wolentarzy prowadził działania pozorowane. Następnie uderzyły na zaskoczonych Tatarów główne siły Sobieskiego. Starcie było krótkie i zamieniło się w pogoń za uciekającymi Tatarami. W bitwie i pogoni wzięły udział również podjazdy wysłane poprzednio na Lubaczów. W czasie pościgu, który przeciągnął się do następnego dnia, dochodziło do pomniejszych bitew z wracającymi do koszar niczego niespodziewającymi się czambułami.
Wojska polskie odniosły zwycięstwo nad liczniejszymi Tatarami. Odbito kilkanaście tysięcy jasyru. Wódz Dżiambet-Girej-Sołtan uszedł z siłami liczącymi zaledwie kilkudziesięciu jeźdźców.

</doc>
<doc id="593372" url="https://pl.wikipedia.org/wiki?curid=593372" title="Tucumán (prowincja)">
Tucumán (prowincja)

Tucumán – jedna z prowincji Argentyny. Leży na północnym zachodzie kraju. Stolicą jest San Miguel de Tucumán, nazwa miasta jest często skracana do Tucumán. Sąsiednie prowincje to Salta, Santiago del Estero i Catamarca.
Historia.
Tucumán przed kolonizacją hiszpańską zamieszkiwały plemiona Diaguitas i Calchaquíes, trudniące się rolnictwem.
Rdzenna ludność stawiała silny opór Hiszpanom, którzy zdecydowali się później przesiedlić pokonane plemiona dalej, w kierunku Buenos Aires.
Tucumán był ważnym ośrodkiem dla transportów złota i srebra z Peru.
Gospodarka.
W prowincji uprawia się bawełnę, trzcinę cukrową, ryż, kukurydzę, orzeszki ziemne, tytoń, winorośl, drzewa owocowe, warzywa oraz hoduje się bydło. 
W regionie rozwinął się przemysł spożywczy, włókienniczy oraz skórzany.
Geografia.
Ciepłe podzwrotnikowe temperatury obejmują prawie całą prowincję, w górach opady wynoszą 1500 mm na rok, natomiast 600 mm w rejonie Wielkich Równin.
Aconquija i Salí głównymi rzekami prowincji. Wykorzystuje się je do nawadniania pól oraz pozyskiwania energii z elektrowni wodnych.
W zachodniej części prowincji znajduje się Park Narodowy Aconquija.
Podział polityczny.
Prowincja jest podzielona w 17 departamentów (w nawiasie podano stolicę departamentu):

</doc>
<doc id="593375" url="https://pl.wikipedia.org/wiki?curid=593375" title="Kogula (Lääne-Saare)">
Kogula (Lääne-Saare)

Kogula − wieś w Estonii, w prowincji Sarema, w gminie Lääne-Saare.

</doc>
<doc id="593379" url="https://pl.wikipedia.org/wiki?curid=593379" title="Kärla-Kulli">
Kärla-Kulli

Kärla-Kulli − wieś w Estonii, w prowincji Sarema, w gminie Lääne-Saare.

</doc>
<doc id="593380" url="https://pl.wikipedia.org/wiki?curid=593380" title="Kuuse">
Kuuse

Kuuse − wieś w Estonii, w prowincji Sarema, w gminie Kärla.

</doc>
<doc id="593381" url="https://pl.wikipedia.org/wiki?curid=593381" title="Käesla">
Käesla

Käesla − wieś w Estonii, w prowincji Sarema, w gminie Kärla. Według danych na rok 2020 wieś zamieszkiwało 51 osób.

</doc>
<doc id="593382" url="https://pl.wikipedia.org/wiki?curid=593382" title="Polskie Towarzystwo Meteorytowe">
Polskie Towarzystwo Meteorytowe

Polskie Towarzystwo Meteorytowe ("PTMet") – założone w kwietniu 2002 roku stowarzyszenie stawiające sobie za cel propagowanie wiedzy astronomicznej oraz integrowanie środowisk kolekcjonerów, miłośników i badaczy meteorytów. Towarzystwo organizuje regularne Konferencje i Pikniki Meteorytowe, współpracuje z kolekcjonerami przy organizowaniu wystaw meteorytów oraz bierze udział w redagowaniu kwartalnika „Meteoryt”, wydaje także naukowy rocznik zatytułowany „Acta Societatis Metheoriticae Polonorum”.
Polskie Towarzystwo Meteorytowe zajmuje się również organizowaniem sympozjów i konferencji naukowych, wystaw meteorytów oraz towarzyszących im wykładów związanych z meteorytami, a także ustanawia stypendia oraz nagrody dla młodych poszukiwaczy oraz badaczy meteorytów.
Prezesem zarządu PTMet jest prof. Tadeusz Przylibski.

</doc>
<doc id="593383" url="https://pl.wikipedia.org/wiki?curid=593383" title="Mätasselja">
Mätasselja

Mätasselja – wieś w Estonii, w prowincji Sarema, w gminie Kärla. Według danych na rok 2020 wieś zamieszkiwało 38 osób.

</doc>
<doc id="593384" url="https://pl.wikipedia.org/wiki?curid=593384" title="Recital of the Script">
Recital of the Script

Recital of the Script – koncert zespołu Marillion utrwalony na wideo. W roku 2003 został wydany jako DVD. Dodatki na DVD zostały nagrane w klubie Marquee w Londynie, w grudniu roku 1982. DVD przytacza nam obraz wyglądu scenicznego grupy z jej wczesnego okresu (Fish "pożera" ludzi podczas piosenki "Grendel", makijaże itp.).
Lista utworów.
Dodatki DVD:

</doc>
<doc id="593385" url="https://pl.wikipedia.org/wiki?curid=593385" title="Nõmpa">
Nõmpa

Nõmpa − wieś w Estonii, w prowincji Sarema, w gminie Kärla.

</doc>
<doc id="593386" url="https://pl.wikipedia.org/wiki?curid=593386" title="Ptm">
Ptm



</doc>
<doc id="593387" url="https://pl.wikipedia.org/wiki?curid=593387" title="Paiküla">
Paiküla

Paiküla − wieś w Estonii, w prowincji Sarema, w gminie Kärla.

</doc>
<doc id="593388" url="https://pl.wikipedia.org/wiki?curid=593388" title="Sauvere">
Sauvere

Sauvere − wieś w Estonii, w prowincji Sarema, w gminie Kärla.

</doc>
<doc id="593390" url="https://pl.wikipedia.org/wiki?curid=593390" title="Grotnik">
Grotnik

Grotnicy – grupa książęcej ludności służebnej okresu wczesnopiastowskiego, która wyrabiała żelazne groty do strzał i zapewne do włóczni. Wyodrębniła się ona z grupy kowali.
Określenie to zachowało się w nazwie miejscowej "Grotniki", którą nosi w Polsce kilka osad, leżących w sąsiedztwie starych i ważnych grodów.

</doc>
<doc id="593391" url="https://pl.wikipedia.org/wiki?curid=593391" title="Naskalnik Marliera">
Naskalnik Marliera

Naskalnik Marliera ("Julidochromis marlieri") – gatunek słodkowodnej ryby z rodziny pielęgnicowatych. Bywa hodowana w akwariach.
Występowanie.
Gatunek endemiczny Jeziora Tanganika. Spotykany w strefie żwirowatego i skalnego litoralu w północno-zachodniej części jeziora.
Opis.
Wydłużony, walcowaty kształt ciała, grube, miękkie wargi. Na jasnożółtym tle wzdłuż całego ciała przebiegają trzy pasy złożone z ciemnych plam. Dymorfizm płciowy słabo widoczny. Starsze samce mają na głowie garb tłuszczowy. Osiągają do 15 cm długości.
Zaliczany jest do grupy szczelinowców. Potrzebują skalistego wystroju akwarium, z wieloma szczelinami dającymi im schronienie. Źle znoszą zmiany wystroju zbiornika. Ryba dość agresywna (agresja wewnątrzgatunkowa, zalecane trzymanie w zbiorniku tylko jednej pary), terytorialna, wykazująca zwiększoną agresję w okresie tarła. Gatunek monogamiczny. Samica składa w szczelinie skalnej do 150 sztuk ziaren ikry. Opiekę nad potomstwem sprawują równomiernie oboje rodzice (pielęgnacja ikry, obrona narybku i ochrona rewiru).

</doc>
<doc id="593395" url="https://pl.wikipedia.org/wiki?curid=593395" title="Juanes">
Juanes

Juanes, właściwie Juan Esteban Aristizábal Vásquez (ur. 9 sierpnia 1972 w Carolina del Príncipe) – kolumbijski piosenkarz, gitarzysta i autor piosenek. W latach 80. i 90. członek heavymetalowego zespołu Ekhymosis. Od 1998 artysta solowy.
W 2000 wydał pierwszy solowy album studyjny, zatytułowany "Fíjate Bien", który odniósł sukces komercyjny i zapewnił mu trzy nagrody Latin Grammy. Następnie wydał kolejne płyty: "Un Día Normal" (2002), "Mi Sangre" (2004), "La Vida... Es Un Ratico" (2007) i "P.A.R.C.E." (2010).
Życiorys.
Dzieciństwo.
Urodził się w Carolina del Príncipe, w departamencie Antioquia. Jego pełne imię i nazwisko brzmi Juan Esteban Aristizabal Vásquez, a przydomek Juanes zawdzięcza ojcu, który tak na niego mówił. Kiedy miał siedem lat, jego ojciec i bracia zaczęli go uczyć gry na gitarze. Jego pasja do tego instrumentu doprowadziła go do odkrycia prostych gatunków muzyki, takich jak tango czy rosyjska muzyka ludowa.
Wychowywał się w Medellín w okresie panowania narkotykowego króla Pabla Escobara, kiedy miasto miało najwyższy na świecie wskaźnik zabójstw. W dzieciństwie Juanes był świadkiem wojny domowej, w której zginęły setki osób. Jako nastolatek przeżył ciężkie chwile związane z zabójstwem kuzyna przez porywaczy, postrzeleniem jego przyjaciela oraz wczesną śmiercią ojca na raka.
Kariera.
W wieku 16 lat Juanes będąc pod wielkim wpływem takich zespołów jak The Beatles i Metallica, w 1988 założył rockowo-thrash metalową grupę Ekhymosis i wydał swój debiutancki album "Niño Gigante". Zespół zyskał dużą popularność w Kolumbii, dzielił scenę z takimi wykonawcami jak Alejandro Sanz czy Ricky Martin i wydał w ciągu 10 lat pięć albumów. W 1998 grupa została rozwiązana, a Juanes zdecydował się rozpocząć karierę solową.
Juanes wyjechał do Los Angeles, gdzie spotkał wielokrotnie nagradzanego producenta Gustavo Santaolallę. W wyniku ich współpracy w 2000 ukazała się pierwsza płyta zatytułowana "Fíjate Bien".
Druga płyta Juanesa "Un Día Normal" wydana została zimą 2002. Ustanowił nie pobity do dziś rekord - najdłużej utrzymujący się album latynoski w zestawieniach 10 najlepiej sprzedających się albumów (92 tygodnie). Piosenka otwierająca album, nosząca tytuł „A Dios le pido” była typowym przykładem latynoskiego folkloru i królowała na światowych listach przebojów.
Wydany w 2004 album pt. "Mi Sangre" zawierał wiele utworów, które okazały się hitami: „Rosario Tijeras”, „Volverte A Ver”, „Qué Pasa”, „Sueños” i przede wszystkim singel „La Camisa Negra”, który zdobył wielką popularność na całym świecie. Płyta była najlepiej sprzedającym się zagranicznym albumem w Finlandii.
W 2005 singiel „La Camisa Negra” został wykorzystany przez włoskich neofaszystów jako ich symbol.
We 2007 wydał czwarty solowy album pt. "La Vida... Es Un Ratico". Tytuł ten został zainspirowany przez matkę artysty, która, gdy Juan dowiedział się o śmierci swojej ciotki, powiedziała do niego: "„Tranquilo, mi hijo, que la vida es un ratico”" ("„Spokojnie, synku, życie jest tylko chwilą”"). W 2008 otrzymał pięć statuetek Latin Grammy, co w sumie daje liczbę 17 nagród.
W ciągu swej kariery Juanes współpracował m.in. z Nelly Furtado, z którą nagrał trzy duety: „Fotografía”, „Powerless” i „Te Busqué”. Przyczynił się też do stworzenia płyty Tony'ego Bennetta, nagrywając z nim utwór „The Shadow Of Your Smile”. Był to pierwszy raz, gdy Juanes zgodził się śpiewać w języku angielskim. Juanes jest również autorem kompozycji piosenki „No Te Cambio” z albumu Pauliny Rubio.
8 lutego 2009 dostał swoją pierwszą amerykańską statuetkę Grammy za płytę pop.
Działalność charytatywna.
Prowadzi działalność charytatywną. Jego fundacja "Mi sangre" pomaga dzieciom poszkodowanym przez miny przeciwpiechotne, które wciąż stanowią w Kolumbii jeden z poważniejszych problemów. Jako działacz społeczny i filantrop otrzymał liczne nagrody i wyróżnienia, m.in. w 2005 z rąk sir Paula McCartneya. 2006 artysta wystąpił w Los Angeles podczas koncertu "Colombia sin minas" ("Kolumbia bez min") a także zagrał koncert w Parlamencie Europejskim.
Życie prywatne.
6 sierpnia 2004 ożenił się z aktorką i modelką Karen Martínez. Para poznała się cztery lata wcześniej na planie teledysku „Podemos hacernos daño”. W maju 2007 ogłosił separację, jednak po czterech miesiącach małżonkowie wrócili do siebie.

</doc>
<doc id="593397" url="https://pl.wikipedia.org/wiki?curid=593397" title="1982–86 The Videos">
1982–86 The Videos

"'1982-86 The Videos" – zbiór teledysków zespołu Marillion z lat 1982-1986. Wydane na VHS i Betamax.

</doc>
<doc id="593399" url="https://pl.wikipedia.org/wiki?curid=593399" title="Natalia Vodianova">
Natalia Vodianova



</doc>
<doc id="593400" url="https://pl.wikipedia.org/wiki?curid=593400" title="Warren Beatty">
Warren Beatty

Warren Beatty, właśc. Henry Warren Beaty (ur. 30 marca 1937 w Richmond) – amerykański aktor, producent, scenarzysta i reżyser filmowy, którego kariera trwa ponad sześć dekad. Był nominowany do 15 Oscarów, w tym czterech dla najlepszego aktora, czterech dla najlepszego filmu, dwóch dla najlepszego reżysera, trzech za scenariusz oryginalny i jednego za scenariusz adaptowany – wygrywając nagrodę dla najlepszego reżysera filmu "Czerwoni" (1981). 
Życiorys.
Wczesne lata.
Urodził się w Richmond, w stanie Wirginia. Pochodzi z purytańskiego domu Iry Owensa Beaty'ego (1903-1987), dyrektora szkoły w Richmond, w stanie Wirginia. Jego matka Kathlyn Corinne Beaty (z domu MacLean; 1903-1993) była nauczycielką dramatu z Nowej Szkocji. Wychowywał się wraz ze sławną, starszą o trzy lata siostrą, aktorką, scenarzystką i reżyserką, Shirley MacLaine (ur. 24 kwietnia 1934). Ukończył Washington-Lee High School w Arlington w stanie Wirginia, gdzie odnosił sukcesy jako piłkarz. Po roku rzucił studia uniwersyteckie na Northwestern University, żeby zostać aktorem opłacał kursy gry pod kierunkiem Stelli Adler w Nowym Jorku pracując jako pianista w nocnym lokalu i robotnik budowlany.
Kariera.
Trafił na szklany ekran jako nieznośny Milton Armitage w sitcomie MGM "Dobie Gillis" ("The Many Loves of Dobie Gillis", 1959-60). W zespole letniego teatru objazdowego dostrzegł go dramaturg William Inge i ściągnął na Broadway do swej sztuki "A Loss of Roses", a za swój debiutancki występ w 1960 był nominowany do Tony Award. Elia Kazan dał mu główną rolę w filmie "Wiosenna bujność traw" ("Splendor in the Grass", 1961) z Natalie Wood. Jego debiut okazał się olśniewający, na ekranie pojawił się wrażliwy i delikatny, romantyczny bohater jakiego dotychczas nie było. Miał w sobie jakąś wewnętrzną czystość, która wyróżniała go wśród wszelkiego rodzaju młodzieżowych buntowników kina. Nie mieścił się w schemacie bohatera bez reszty uwarunkowanego socjologicznie i kulturowo.
Młodzieńczy idealizm, jakby niezależny od roli, nadaje szczególny rys jego kreacjom w "Całe opadanie na dół" ("All Fall Down", 1962) i "Jeden Mickey" ("Mickey One", 1965). Nie wystarczyło jednak tego, aby tchnąć życie w te ambitne, w gruncie rzeczy jednak spóźnione filmy, które kontynuowały tylko temat alienacji, odkryty w kinie końca lat 50. Najciekawsze pozostaje z tego okresu dzieło "Lilith" (1964), opis psychicznej dezintegracji, której ulega młody terapeuta zafascynowany schizofreniczną pacjentką. Film w owym czasie niedoceniony, jest świadectwem niezależności, jaką Beatty już wtedy kierował się w swoich wyborach.
Postawił na instynkt i we własne ręce wziął sprawy produkcji filmu o gangu Barrowa terroryzującym południe Ameryki w latach 30. W ten sposób powstał gangsterski film "Bonnie i Clyde" ("Bonnie and Clyde", 1967), dziś już legenda hollywoodzkiego kina. Dzięki roli Clyde’a Barrowa zdobył pierwszą w karierze nominację do nagrody Oscara i stał się idolem pokolenia. Kolejne nominacje do Oscara zebrał za próbę wykorzystania własnej legendy wiecznego podrywacza w brawurowej komedii romantycznej Hala Ashby’ego "Szampon" ("Shampoo", 1975), w której zagrał modnego i rozrywanego przez kobiety fryzjera hollywoodzkiego. Stał się dobrym przyjacielem Jacka Nicholsona, Dustina Hoffmana i Garry’ego Shandlinga, z którymi współpracował w filmach. W 1978 znalazł się na liście Największych Gwiazd Top 10.
Miał zagrać w filmach "Butch Cassidy i Sundance Kid" ("Butch Cassidy and the Sundance Kid", 1969), "Ojciec chrzestny" ("The Godfather", 1972), "Tacy byliśmy" ("The Way We Were", 1973) i "Wielki Gatsby" ("The Great Gatsby", 1974). Potem za debiut reżyserski, scenariusz, zdjęcia i rolę Joego Pendletona, który otrzymuje w zaświatach szansę powrotu do ziemskiego życia w komedii "Niebiosa mogą poczekać" ("Heaven Can Wait", 1978), tytułową rolę gangstera "Bugsy" (1991) i za najlepszy scenariusz komediowego melodramatu "Senator Bulworth" ("Bulworth", 1998). Epicki obraz i rola Johna ‘Jacka’ Reeda, naocznego świadka rewolucji październikowej w biograficznym filmie "Czerwoni" ("Reds", 1980) przyniósł mu długo oczekiwanego Oscara oraz inne nagrody, m.in. Złoty Glob, nie jako aktorowi, ale reżyserowi w 1981. W 2000 otrzymał nagrodę im. Irvinga G. Thalberga.
Był na okładkach magazynów takich jak „Bravo”, „Esquire”, „Film”, „Harper’s Bazaar”, „The Hollywood Reporter”, „InStyle”, „Newsweek”, „People”, „Rolling Stone”, „Time” i „Vanity Fair”.
Życie prywatne.
Przez dłuższy czas miał opinię łamacza niewieścich serc i playboya, którą to opinię zmieniło w 1992 małżeństwo z Annette Bening.
Romansował z tak sławnymi kobietami jak Diane Ladd (od grudnia 1957 do 1958), Elizabeth Hubbard (lipiec 1958), Joey Heatherton (1959), Greta Chi (1959), Diane Baker (1959), Joan Collins (od sierpnia 1959 do lipca 1961), Stella Stevens (październik 1959) Vivien Leigh (1961), Inger Stevens (kwiecień 1961), Susan Strasberg (kwiecień 1961), Cher (1962), Natalie Wood (1962-65; po rozwodzie z Robertem Wagnerem), Samantha Eggar (1963), Diane McBain (kwiecień 1963), Claudia Cardinale (sierpień 1963), Jean Seberg (1964), Leslie Caron (od lutego 1964 do kwietnia 1966), Bernadette Peters (1965), Morgan Fairchild (1966), Juliet Prowse (1966), Susannah York (1966), Maja Plisiecka (1966-67), Linda McCartney (1966-68), Mary Johnson (1967), Julie Christie (1967-74), Barbara Harris (1967), Brigitte Bardot (1968), Księżna Jugosławii Elżbieta Karadziordziewić (1968), Faye Dunaway (1968), Maria Callas (1968), Barbra Streisand (1969), Britt Ekland (1970), Liv Ullmann (1971), Carole Mallory (1971), Goldie Hawn (1971), Joni Mitchell (1971), Carly Simon (1972-73), Michelle Phillips (1973–76), Colleen Brennan (1974), Lee Grant (1974), Lana Wood (1975), Cynthia Sikes (1976), Barbara Hershey (1976), Serena (1977), Kate Jackson (1977), Constance Money (1977), Iman (1977), Diane Keaton (1978-80), Barbara Minty (1978), Bitten Knudsen (1979-81), Janice Dickinson (1980), Mary Tyler Moore (1980), Christina Onassis (1980), Jessica Savitch (1982), Charlotte Lewis (1984), Isabelle Adjani (od stycznia 1986 do stycznia 1987), Daryl Hannah (1987), Joyce Hyser (1988), Madonna (od stycznia 1989 do sierpnia 1990), Carol Alt (1990) i Stephanie Seymour (styczeń 1991), a także księżniczka Małgorzata, Jane Fonda, Margaux Hemingway, Charlene Gehm, Diane Sawyer, Raquel Welch, Sharon Mitchell, Alexandra Stewart, Diane von Fürstenberg, Robin Menken, Vanessa Redgrave, Candice Bergen, Mamie Van Doren, Elle Macpherson, Stacey Nelkin, Veruschka von Lehndorff, Jennifer Lee, Judy Carne, Christa Helm, Connie Chung, Bebe Buell, Suze Randall, Melanie Griffith, Dayle Haddon, Tracey Adams, Pat Cleveland, Marina Cicogna, Dewi Sukarno, Annette Strøyberg, Germaine Greer, Bianca Jagger, Jeanne Rainer, Diana Ross, Kathleen Halton, Christine Keeler, Lillian Hellman i Barbara Allen.
I dopiero 12 marca 1992, w wieku 55 lat, ożenił się z Annette Bening, z którą wystąpił w gangsterskim filmie "Bugsy" (1991). Mają czworo dzieci: Stephena Irę (ur. 8 stycznia 1992 w Los Angeles jako Kathlyn Elizabeth, w 2012 zmienił płeć), Benjamina (ur. 1994), Isabel (ur. 1997) i Ellę Corinne (ur. 8 kwietnia 2000). Brat aktorki Shirley MacLaine.

</doc>
<doc id="593403" url="https://pl.wikipedia.org/wiki?curid=593403" title="Su-9 (1946)">
Su-9 (1946)

Su-9 (ros. Су-9) (pierwszy samolot o tym oznaczeniu) – radziecki odrzutowy samolot myśliwski, skonstruowany w II połowie lat 40. w biurze konstrukcyjnym Suchoja jako jeden z pierwszych radzieckich odrzutowych myśliwców. Pozostał na etapie prototypu. Oznaczenie Su-9 zostało później nadane seryjnie produkowanemu myśliwcowi przechwytującemu z lat 60. (zob. Su-9).
Historia.
Pierwsze prace nad konstrukcją myśliwca odrzutowego prowadzono w biurze Suchoja już od 1944, na przeszkodzie im jednak stał brak w ZSRR odpowiednich silników odrzutowych. Prace nad samolotami odrzutowymi w ZSRR mogły ruszyć z miejsca dopiero dzięki zdobyciu pod koniec wojny niemieckich silników Junkers Jumo 004 i BMW-003, które skopiowano i uruchomiono ich produkcję (jako RD-10 i RD-20). Radzieccy konstruktorzy skorzystali także z wyników niemieckich doświadczeń na tym polu. 
Z powodu obciążenia nielicznego zespołu Suchoja innymi zadaniami, projektowanie myśliwca odrzutowego Su-9, oznaczonego też: "samolot K", rozpoczęto dopiero pod koniec 1945. Samolot był wzorowany w zakresie układu konstrukcyjnego na niemieckim Messerschmitt Me 262, mając dwa silniki umieszczone w gondolach pod skrzydłami. Wbrew informacjom w niektórych publikacjach, nie był jednak kopią Me 262, ale całkiem nową, odmienną konstrukcją. Głównymi różnicami był układ konstrukcyjny średniopłata, a nie dolnopłata, kadłub eliptyczny w przekroju, a nie trójkątny i proste, a nie skośne skrzydła i usterzenie o innym obrysie. Oprócz ogólnego układu, tożsamy z Me 262 był jedynie napęd – dwa silniki Klimow RD-10, czyli skopiowane Jumo 004. 
Projektowanie samolotu zakończono na początku 1946, po czym w połowie roku zbudowano prototyp do badań statycznych i drugi do badań w locie. Z powodu opóźnień w dostawie silników, został on oblatany dopiero 13 listopada 1946. Samolot oceniono jako prosty i poprawny w pilotażu i dostępny dla pilotów o średnich kwalifikacjach. Mógł on awaryjnie lecieć na jednym silniku, a także lądować z wyłączonymi silnikami. W odróżnieniu od konkurentów, Su-9 od początku mógł przenosić bomby. Na skutek prób w locie powiększono usterzenie pionowe. 3 sierpnia 1947 Su-9 został zaprezentowany na paradzie w Tuszynie pod Moskwą (m.in. wraz z Su-11 i samolotami Ławoczkina: Ła-150, Ła-156 i Ła-160).
Od 18 sierpnia 1947 prowadzono badania państwowe samolotu. Ogólnie badania prototypu Su-9 zakończono 25 maja 1948. Nie zdecydowano kierować go do produkcji, gdyż w tym czasie konstrukcja samolotu była już nieperspektywiczna i dysponował on słabszymi osiągami niż już produkowane myśliwce MiG-9 oraz nowo projektowane myśliwce Mikojana i Ławoczkina. 
Budowany drugi latający prototyp Su-9 przebudowano na Su-11, z zastosowaniem silników Liulki TR-1. Planowano także wersję Su-13.
Konstrukcja.
Dwusilnikowy średniopłat o konstrukcji całkowicie metalowej i prostych skrzydłach, w układzie klasycznym. Skrzydła jednodźwigarowe o profilu laminarnym, wyposażone w klapy szczelinowe oraz hamulce aerodynamiczne, między gondolami silników a lotkami. Wychylanie steru wysokości, lotek i klap było wspomagane hydraulicznie. Silniki podwieszone w gondolach pod skrzydłami. Usterzenie klasyczne, proste. Kadłub o konstrukcji półskorupowej. Kabina pilota w środkowej części kadłuba, zakryta oszkloną osłoną, składającą się ze stałego trzyczęściowego wiatrochronu z płaską szybą pancerną grubości 90 mm, otwieranej na bok wypukłej osłony nad pilotem i stałej owiewki tylnej. Kabina wyposażona w fotel wyrzucany, częściowo chroniona z przodu płytą pancerną 15 mm, a z tyłu 12 mm. Podwozie samolotu trójpodporowe, z pojedynczymi kołami, chowane. Golenie główne chowane do skrzydeł i kadłuba. W celu zmniejszenia długości startu i lądowania, samolot był wyposażony w spadochron hamujący (w luku w dolnej części tyłu kadłuba) i testowano zastosowanie rakietowych przyspieszaczy startowych (RATO) (dwa o ciągu 1150 kg każdy). Samolot był wyposażony w radiostację RSI-6, radiopółkompas RPKO-10, radiowysokościomierz RB-2 i miał możliwość instalacji aparatu fotograficznego AFA-NM.
Napęd: dwa silniki turboodrzutowe ze sprężarką osiową RD-10 o ciągu po 900 kg (8,83 kN). Paliwo w 2 miękkich zbiornikach w kadłubie o objętości 2293 l.
Uzbrojenie: 1 działko 37 mm N-37 z zapasem 40 nabojów i 2 działka 23 mm NS-23 z zapasem po 100 nabojów, w przedniej części kadłuba. Możliwe było podwieszenie dwóch bomb po 250 kg lub jednej 500 kg po zdemontowaniu działka 37 mm. Optyczny celownik strzelecko-bombardierski PBP-1B.
Zobacz też.
Pokrewne konstrukcje:
Porównywalne samoloty:
Ciąg oznaczeń::

</doc>
<doc id="593405" url="https://pl.wikipedia.org/wiki?curid=593405" title="Super tux">
Super tux



</doc>
<doc id="593406" url="https://pl.wikipedia.org/wiki?curid=593406" title="Olentzaro">
Olentzaro

Olentzero (wym. "olenczero"; również Olentzaro lub Olantzaro) to związana z baskijską tradycją bożonarodzeniową postać, wywodząca się z kultury hiszpańskiej prowincji Navarra.
Najpopularniejsza hipoteza pochodzenia Olentzero mówi, że istniał on już w czasach przedchrześcijańskich i związany był z obchodami przesilenia zimowego. Wraz z nastaniem chrześcijaństwa na ziemiach Baskonii, Olentzero został zaadaptowany do nowych wierzeń jako postać zwiastująca narodzenie Chrystusa.
Olentzero przedstawiany jest jako mężczyzna gruby, w obszarpanym ubraniu, z twarzą i rękami ubrudzonymi węglem. Jest człowiekiem prostym, poczciwym, nieco rubasznym, nie stroni od alkoholu i smacznego jedzenia. Na co dzień zamieszkuje samotnie baskijskie góry, gdzie zajmuje się wypalaniem węgla drzewnego. W wigilię Bożego Narodzenia schodzi w doliny i przynosi prezenty dzieciom zamieszkującym Baskonię.

</doc>
<doc id="593407" url="https://pl.wikipedia.org/wiki?curid=593407" title="Bełasica Petricz">
Bełasica Petricz

Bełasica Petricz – bułgarski klub piłkarski założony w 1920 roku. 
Po raz pierwszy do I ligi zespół awansował w sezonie 1979–1980. Spędził w niej cztery lata. Po czternastoletniej nieobecności ponownie zawitał do ekstraklasy w rozgrywkach 1998–1999, ale tym razem przygoda trwała tylko jeden rok, ponownie jak dwa lata później, kiedy drugoligowa wówczas Bełasica połączyła się z Hebyrem Pazardżik i dzięki temu po raz kolejny mogła zaprezentować się na boiskach pierwszoligowych. 
Drużyna w najwyższej klasie rozgrywkowej Bułgarii występuje nieprzerwanie od sezonu 2003–2004. Największym osiągnięciem jest szóste miejsce w rozgrywkach 2005–2006. We wszystkich poprzednich grach w ekstraklasie (łącznie w ośmiu sezonach) Bełasica ani razu nie zajęła lokaty wyższej niż jedenasta.
Stadion.
Stadion cara Samuiła w Petriczu może pomieścić 12 tysięcy widzów. Patronem obiektu jest władca Bułgarii, żyjący na przełomie IX i X wieku.

</doc>
<doc id="593409" url="https://pl.wikipedia.org/wiki?curid=593409" title="Live from Loreley">
Live from Loreley

Live from Loreley – koncert zespołu Marillion we "Freilichtbuhne Loreley" koło Sankt Goarshausen, gdzie zebrał wielki tłum ludzi. W 2004 roku został wznowiony na DVD, bez żadnych dodatków.

</doc>
<doc id="593410" url="https://pl.wikipedia.org/wiki?curid=593410" title="Prefekt (starożytność)">
Prefekt (starożytność)

Prefekt (łac. "praefectus") – rzymski urzędnik, który reprezentował władcę, a także wykonywał niektóre czynności w jego zastępstwie.

</doc>
<doc id="593411" url="https://pl.wikipedia.org/wiki?curid=593411" title="Hajdamaczyzna">
Hajdamaczyzna

Hajdamaczyzna (z tur. "hajdamak" = ścigać, z ukr. "hajdamaka") – pojęcie używane dla określenia XVIII-wiecznych hajdamackich (kozackich) rebelii na Ukrainie Prawobrzeżnej wchodzącej w skład I Rzeczypospolitej; wyrażenie odnoszące się w szczególności do czasów koliszczyzny.

</doc>
<doc id="593414" url="https://pl.wikipedia.org/wiki?curid=593414" title="3 X Klan">
3 X Klan



</doc>
<doc id="593419" url="https://pl.wikipedia.org/wiki?curid=593419" title="Citroen C1">
Citroen C1



</doc>
<doc id="593420" url="https://pl.wikipedia.org/wiki?curid=593420" title="Gulfija Chanafiejewa">
Gulfija Chanafiejewa

Gulfija Chanafiejewa (Гульфия́ Раи́фовна Ханафе́ева; ur. 12 czerwca 1982) – rosyjska lekkoatletka, specjalizująca się w rzucie młotem, była rekordzistka świata.
Chanafiejewa pojawiła się w czołówce list światowych w 2004, kiedy zaczęła rzucać powyżej 70 m. 12 czerwca 2006 pobiła rekord świata swojej rodaczki Tatiany Łysenko wynikiem 77,26 m. Rekord ten utrzymała zaledwie 12 dni, dopóki nie odebrała jej go ponownie Łysenko rzucając na odległość 77,41 m.
Na mistrzostwach Europy w Göteborgu w 2006 zdobyła srebrny medal za Łysenko.
Tydzień przed rozpoczęciem igrzysk olimpijskich w Pekinie (2008) Międzynarodowe Stowarzyszenie Federacji Lekkoatletycznych (IAAF) wykluczyło ze startu Gulfiję Chanafiejewę i sześć innych reprezentantek Rosji (biegaczki - Tatiana Tomaszowa, Julija Fomienko, Swietłana Czerkasowa, Jelena Sobolewa i Olga Jegorowa oraz mistrzynie Europy w rzucie dyskiem Darię Piszczalnikową) za manipulacje z próbkami przeznaczonymi do badań dopingowych. Wszystkie zawodniczki zostały zawieszone i nie mogły wystartować w pekińskich zawodach.
22 lipca 2009 ogłoszono anulowanie wszystkich rezultatów Chanafiejewej uzyskanych od 9 maja 2007 oraz dyskwalifikacje zawodniczki do 30 kwietnia 2011.

</doc>
<doc id="593421" url="https://pl.wikipedia.org/wiki?curid=593421" title="Maris Verpakovskis">
Maris Verpakovskis



</doc>
<doc id="593422" url="https://pl.wikipedia.org/wiki?curid=593422" title="Ruziec">
Ruziec

Ruziec – rzeka, lewoboczny dopływ Drwęcy o długości 44,46 km i powierzchni dorzecza 292,6 km².
Rzeka uchodzi do Drwęcy w miejscowości Ruziec.

</doc>
<doc id="593426" url="https://pl.wikipedia.org/wiki?curid=593426" title="Real to Reel">
Real to Reel

Real to Reel – płyta koncertowa zespołu Marillion wydana w 1984 r. Gdy wznowiono produkcję w roku 1997, jako bonusowe CD pojawiło się Brief Encounter, wcześniej wydane w USA w roku 1986, po trasie Marillionu z zespołem Rush. Wydany ponownie na CD w roku 2005. 
Lista utworów.
Bonus – Brief Encounter:

</doc>
<doc id="593427" url="https://pl.wikipedia.org/wiki?curid=593427" title="Sõmera">
Sõmera

Sõmera − wieś w Estonii, w prowincji Sarema, w gminie Kärla.

</doc>
<doc id="593428" url="https://pl.wikipedia.org/wiki?curid=593428" title="Ulje">
Ulje

Ulje − wieś w Estonii, w prowincji Sarema, w gminie Kärla.

</doc>
<doc id="593429" url="https://pl.wikipedia.org/wiki?curid=593429" title="Vendise">
Vendise

Vendise − wieś w Estonii, w prowincji Sarema, w gminie Kärla.

</doc>
<doc id="593430" url="https://pl.wikipedia.org/wiki?curid=593430" title="Vennati">
Vennati

Vennati − wieś w Estonii, w prowincji Sarema, w gminie Kärla.

</doc>
<doc id="593431" url="https://pl.wikipedia.org/wiki?curid=593431" title="Naskalnik kędzierzawy">
Naskalnik kędzierzawy

Naskalnik kędzierzawy ("Julidochromis ornatus") – gatunek słodkowodnej ryby z rodziny pielęgnicowatych. Hodowana w akwariach.
Występowanie.
Gatunek endemiczny Jeziora Tanganika. Spotykany w strefie skalnego litoral w południowej i północnej części jeziora.
Opis.
Wydłużony, walcowaty kształt ciała z wysoką płetwą grzbietową i grubymi, miękkimi wargami. Na złoto-żółtym (u rasy północnej) lub złoto-zielonkawym (u rasy południowej) tle wzdłuż całego ciała ciągną się trzy brunatno-czarne pasy. Dolny pas kończy się ciemną plamą na nasadzie ogona. Płetwy brzuszne niebiesko obrzeżone, Krawędzie płetw nieparzystych prawie czarne. Osiągają 8 cm długości. U osobnika stojącego najwyżej w hierarchii barwy jaskrawe stają się ciemniejsze.
Dymorfizm płciowy: u samców występuje mały guz tłuszczowy.
Gatunek zaliczany do grupy szczelinowców. Potrzebują skalistego wystroju akwarium, z wieloma szczelinami dającymi im schronienie. Każdy osobnik musi mieć możliwość obrania własnej kryjówki. W przeciwnym wypadku dochodzi do częstych walk. Źle znoszą zmiany wystroju zbiornika. Ryba terytorialna, agresywna (agresja wewnątrz- i zewnątrzgatunkowa), wykazująca zwiększoną agresję w okresie tarła. Samica składa ikrę na sklepieniu groty. Zachowania rozrodcze podobne jak u naskalnika Dickfelda.

</doc>
<doc id="593433" url="https://pl.wikipedia.org/wiki?curid=593433" title="Julidochromis dickfeldi">
Julidochromis dickfeldi



</doc>
<doc id="593434" url="https://pl.wikipedia.org/wiki?curid=593434" title="Toyota Aygo">
Toyota Aygo

Toyota Aygo – samochód osobowy klasy najmniejszej produkowany w latach 2005 – 2022.
Pierwsza generacja.
Toyota Aygo I została zaprezentowana podczas Międzynarodowej Wystawy Samochodowej w Genewie w 2005 roku. 
W 2008 roku auto przeszło pierwszy face lifting. Zmieniono przedni zderzak oraz klosze tylnych lamp. W 2012 roku pojazd przeszedł drugą modernizację, podczas której zmieniono m.in. przód i tył, dodano światła do jazdy dziennej wykonane w technologii LED.
Druga generacja.
Toyota Aygo II została zaprezentowana w marcu 2014 roku podczas targów motoryzacyjnych w Genewie. 
Pojazd otrzymał zaprojektowane od podstaw nadwozie w języku stylistycznym "J-Playful", inspirowanym "japońską kultura młodzieżową". Jego charakterystyczną cechą jest stylizowany na wzór litery X pas przedni, po którego obu stronach umieszczono dłużne reflektory. Z tyłu pojazdu umieszczono podłużne lampy.
We wnętrzu pojazdu umieszczono 7-calowy ekran dotykowy nazwany X-Touch w którym umieszczono modne kafelki znane z Windowsa 8 oraz wykorzystujący technologię MirrorLink, dzięki czemu wyświetlany może być na ekranie obraz ze smartfona; a także elektroniczny obrotomierz wyglądający jak miernik mocy sygnału starych wież audio.
W 2016 roku sprzedano w Polsce 2551 egzemplarzy Toyoty Ago, dzięki czemu zajęła 47 lokatę wśród najchętniej wybieranych samochodach w kraju, natomiast w 2018 roku sprzedano 4308 egzemplarzy, dzięki czemu auto awansowało na 30 lokatę.
Wersja wyposażeniowe.
2014.
Standardowe wyposażenie pojazdu obejmuje m.in. ABS z EBD, kurtynowe poduszki powietrzne, ISOFIX, halogenowe światła typu PES dające dłuższe i szersze oświetlenie drogi, światła do jazdy dziennej wykonane w technologii LED, system stabilizacji toru jazdy VSC, asystenta podjazdu na wzniesieniu HAC, system kontroli ciśnienia w oponach.
Opcjonalnie pojazd wyposażyć można m.in. w obite ekoskórą, klimatyzację automatyczną, system multimedialny z dotykowym ekranem z wejściami AUX i USB, system ostrzegania o awaryjnym hamowaniu, kamerę cofania, nawigację satelitarną i podgrzewane przednie fotele.
2017.
Toyota wprowadziła do wersji X-play 4 kompozycje kolorystyczne Toyota Selection:
Facelifting 2018.
W 2018 roku Toyota przeprowadziła facelifting modelu Aygo. Samochód zachował charakterystyczny przód, w który wpisano znak X, jednak teraz jest on bardziej wyrazisty. Auto ma przeprojektowane przednie i tylne reflektory(teraz w technologii LED), zmiany można również zauważyć w jego sylwetce. Przy okazji faceliftingu zmodernizowano również silnik 1.0 VVT-i, który teraz wytwarza moc 72 KM. Ulepszeniom poddano również układ kierowniczy i zawieszenie, poprawiono również wyciszenie wnętrza.
Toyota Aygo X.
Toyota Aygo X to samochód z segmentu A z nadwoziem crossover, następca Toyoty Aygo 2. generacji. Zbudowany na skróconej platformie GA-B z serii TNGA. Na tej samej platformie powstały także Yaris czwartej generacji i Yaris Cross. 
Wersja koncepcyjna.
AYGO X prologue to koncept crossovera segmentu A, z dwukolorowym nadwoziem z lakierem Sparkling Chilli Red. Koncept został zaprojektowany przez europejskie studio projektowe Toyoty ED2.
Aygo X - wersja produkcyjna.
Toyota potwierdziła jego wprowadzenie na rynek 5 października 2021 roku. Samochód został pokazany w 5 listopada 2021 roku. Przyjmowanie rezerwacji w Polsce ruszyło w grudniu 2021 roku. Jest produkowany w fabryce Toyota Motor Manufacturing Czech Republic w Kolinie. Produkcja rozpoczęła się w kwietniu 2022 roku.
"X" w nazwie jest czytany jako "Cross" i oznacza crossovera, tak jak w przypadku Yarisa Cross i Corolli Cross. Jednocześnie nawiązuje do Aygo poprzedniej generacji, który miał znak "X" wpisany w stylistykę przodu. 
Aygo X otrzymał benzynowy silnik 1,0 l "1KR-B52" o mocy 72 KM, znany z Aygo 2. generacji. Po raz pierwszy auto Toyoty z segmentu A otrzymało automatyczną skrzynię biegów CVT (opcjonalną). W standardzie jest 5-stopniowa skrzynia manualna.
W wyposażeniu Aygo X 2022 znalazły się nowe generacje elektronicznych systemów Toyoty: System multimedialny Toyota Smart Connect® z ekranem dotykowym 9 cali (w wyższych konfiguracjach), usługi łączności Toyota Connected Car (standard), Toyota Safety Sense generacji 2,5 (standard).
Wersje wyposażenia 2022: Active, Comfort, Style, Executive i ograniczona w czasie wersja Aygo X Limited
Wersje wyposażenia 2023: Active, Comfort, Style, Executive, Selection
Do opcjonalnego wyposażenia należy Elektrycznie otwierany miękki dach.

</doc>
<doc id="593435" url="https://pl.wikipedia.org/wiki?curid=593435" title="Julidochromis marlieri">
Julidochromis marlieri



</doc>
<doc id="593436" url="https://pl.wikipedia.org/wiki?curid=593436" title="Aleksander Naumow">
Aleksander Naumow

Aleksander Naumow (ur. 6 lipca 1949 w Ornecie) – slawista literaturoznawca, paleoslawista i cerkiewista, mediewista, historyk kultury. Profesor Uniwersytetu Jagiellońskiego i Universita' Ca' Foscari w Wenecji, obecnie związany z Akademią Supraską. Prowadzi badania nad piśmiennictwem cerkiewnosłowiańskim i kulturą prawosławia. Jest redaktorem serii „Krakowsko-Wileńskie Studia Slawistyczne” (Kraków) i „Biblioteki Duchowości Europejskiej” (Gniezno, obecnie Kraków).
W 2020 roku został laureatem nagrody artystycznej marszałka woj. podlaskiego za „działalność na rzecz upowszechniania kultury Podlasia w kraju i za granicą".

</doc>
<doc id="593437" url="https://pl.wikipedia.org/wiki?curid=593437" title="Julidochromis ornatus">
Julidochromis ornatus



</doc>
<doc id="593438" url="https://pl.wikipedia.org/wiki?curid=593438" title="Kaplisze (stacja kolejowa)">
Kaplisze (stacja kolejowa)

Kaplisze – nieczynna stacja kolejowa w pobliżu Horyńca, w województwie podkarpackim, w Polsce.

</doc>
<doc id="593439" url="https://pl.wikipedia.org/wiki?curid=593439" title="Grotnicy">
Grotnicy



</doc>
<doc id="593442" url="https://pl.wikipedia.org/wiki?curid=593442" title="Prawo SAC">
Prawo SAC



</doc>
<doc id="593445" url="https://pl.wikipedia.org/wiki?curid=593445" title="Firefly Studios">
Firefly Studios

Firefly Studios – producent komputerowych gier strategicznych. Firma powstała w 1999 roku. Jej założycielami są Simon Bradbury i Eric Ouellette. Pierwszy oddział firmy powstał w Londynie w 1999 roku. W lutym 2004 roku Firefly Studios otworzyło swój oddział w USA w mieście Canton, w stanie Connecticut, a w listopadzie tego samego roku w Szkockim Aberdeen.
Najbardziej znane produkty firmy to seria gier "Twierdza".
Historia.
Pierwszy tytuł Firefly, "Twierdza" okazał się wielkim sukcesem, a jego kontynuacja "" powtórzył sukces oryginału.
Kolejne części serii "Twierdza" nie cieszyły się już tak dużą popularnością; "Twierdza 2" i " zostały słabo ocenione przez Metacritic - 63% i 57%. Kolejną częścią była Twierdza 3, która została oceniona bardzo negatywnie przez fanów, głównie przez liczne błędy w grze.
Współpracując z Firaxis Games stworzono ", gra ta również została słabo oceniona i była ostatnim tytułem Firefly Studios, który został wydany przez Take-Two Interactive.
Kolejny tytuł, ", jest pierwszą grą MMO stworzoną przez Firefly Studios. Otwarta Beta została uruchomiona w listopadzie 2010 roku. Natomiast 17 października 2012 roku to dzień, w którym gra stała się pełną wersją.
Przyszłość.
" jest najnowszym tytułem serii "Twierdza" została wydana 23 września 2014 roku. Jest to kontynuacja gry o tytule "Twierdza: Krzyżowiec" z 2002 roku. Jak mówi Simon Bradbury, jest to ulubiona gra zarówno zespołu Firefly, jak i fanów serii "Twierdza".

</doc>
<doc id="593446" url="https://pl.wikipedia.org/wiki?curid=593446" title="Su-11 (1947)">
Su-11 (1947)

Su-11 (ros.: " Су-11") to radziecki odrzutowy samolot myśliwski, skonstruowany w II połowie lat 40. w biurze konstrukcyjnym Suchoja jako jeden z pierwszych radzieckich odrzutowych myśliwców. Pozostał na etapie prototypu. Oznaczenie Su-11 został później nadane seryjnie produkowanemu myśliwcowi przechwytującemu z lat 60. (zob. Su-11).
Historia.
Pierwszym odrzutowym myśliwcem konstrukcji Suchoja był Su-9, zaprojektowany na początku 1946. Był on wzorowany w zakresie układu konstrukcyjnego na niemieckim Me 262, lecz stanowił oryginalną i odmienną od niego konstrukcję, z wyjątkiem przejętego od Me 262 napędu, który stanowiły niemieckie silniki Jumo 004 o ciągu 900 kG, skopiowane w ZSRR jako Klimow RD-10.
Su-9 zbudowano tylko w jednym latającym egzemplarzu. Drugi prototyp Su-9 przeznaczony do prób w locie, został natomiast zmodyfikowany i ukończony z silnikami radzieckiej konstrukcji Liulka TR-1, po czym otrzymał nowe oznaczenie Su-11 (inaczej: "samolot ŁK" lub "KŁ"). Został on oblatany 28 maja 1947 przez Gieorgija Szijanowa, a 3 sierpnia 1947 zaprezentowany na paradzie w Tuszynie pod Moskwą (m.in. wraz z Su-9 i samolotami Ławoczkina: Ła-150, Ła-156 i Ła-160). Podobnie jak Su-9, samolot oceniono jako prosty w pilotażu. Na skutek prób w locie, m.in. przedłużono na nim gondole silników. Jednakże, silniki TR-1 osiągały jedynie ciąg 1300 kg zamiast zakładanych 1500 kg, a mocniejsza wersja TR-1A ostatecznie nie osiągnęła etapu produkcji. Ponadto, samolot miał niezadowalającą stateczność podłużną przy dużych prędkościach. Dlatego też samolotu nie skierowano na badania państwowe i przerwano jego rozwój, a prototyp skasowano w 1948. Su-11 był pierwszym radzieckim samolotem odrzutowym z silnikami radzieckiej konstrukcji.
Prowadzono prace projektowe nad rozwinięciem Su-11 o oznaczeniu Su-13 ("samolot TK"), z nowymi mocniejszymi silnikami RD-500 (kopia brytyjskich RR Derwent V) i skrzydłami o cieńszym profilu i nieco większej powierzchni oraz skośnym usterzeniu. Zakładano także budowę na jego bazie jednomiejscowego myśliwca przechwytującego z radiolokatorem i dwoma działkami 37 mm. Jednakże, prace te przerwano, ponieważ przewidywane osiągi samolotu (prędkość 970 km/h) były zbyt niskie w porównaniu z nowo projektowanymi samolotami o skośnych skrzydłach, a jego konstrukcja była nieperspektywiczna.
Opis konstrukcji.
Konstrukcja samolotu była zbliżona do Su-9. Dwusilnikowy średniopłat o konstrukcji całkowicie metalowej i prostych skrzydłach, w układzie klasycznym. Skrzydła jednodźwigarowe o profilu laminarnym grubości względnej 12%, wyposażone w klapy (w odróżnieniu od Su-9 nie miał hamulców aerodynamicznych). Wychylanie steru wysokości, lotek i klap było wspomagane hydraulicznie. Silniki podwieszone w gondolach pod skrzydłami, częściowo w obrysie skrzydła. Usterzenie klasyczne, proste. Kadłub o konstrukcji półskorupowej. Kabina pilota w środkowej części kadłuba, zakryta oszkloną osłoną, składającą się ze stałego trzyczęściowego wiatrochronu z płaską szybą pancerną, otwieranej na bok wypukłej osłony nad pilotem i stałej owiewki tylnej. Kabina wyposażona w fotel wyrzucany, częściowo chroniona z przodu i tyłu płytą pancerną. Podwozie samolotu trójpodporowe, z pojedynczymi kołami, chowane. Golenie główne chowane do skrzydeł i kadłuba.
W celu zmniejszenia długości startu i lądowania, samolot był wyposażony w spadochron hamujący (w luku w dolnej części tyłu kadłuba) i testowano zastosowanie rakietowych przyspieszaczy startowych (RATO) (dwa U-5 o ciągu 1150 kg każdy).
Napęd: dwa silniki turboodrzutowe ze sprężarką osiową Liulka TR-1 o ciągu po 1300 kg. Zbiorniki paliwa w kadłubie o pojemności 2335 l.
Uzbrojenie: 1 działko 37 mm N-37 z zapasem 40 nabojów i 2 działka 23 mm NS-23 z zapasem po 100 nabojów, w przedniej części kadłuba. Możliwe było podwieszenie dwóch bomb po 250 kg lub jednej 500 kg po zdemontowaniu działka 37 mm. Optyczny celownik strzelecko-bombardierski PBP-1B.
Zobacz też.
Pokrewne konstrukcje:
Porównywalne samoloty:

</doc>
<doc id="593447" url="https://pl.wikipedia.org/wiki?curid=593447" title="Gustavo Arcos">
Gustavo Arcos

Gustavo Arcos (ur. 19 grudnia 1926 w Caibarién, zm. 8 sierpnia 2006), kubański dysydent, twórca i przewodniczący Kubańskiego Komitetu Obrony Praw Człowieka – CCPDH ("Comité Cubano Pro Derechos Humanos").
Należał do 165-osobowego oddziału pod dowództwem Fidela Castro, który 26 lipca 1953 zaatakował koszary Moncada. Atak zakończył się niepowodzeniem, w jego wyniku większość zamachowców straciła życie, a sam Arcos został ciężko raniony (w wyniku postrzału będzie kuleć do końca życia) i aresztowany. Po zwolnieniu z więzienia udał się na emigrację.
W latach 50. działał w wielu krajach Ameryki (w tym w USA), organizując pomoc finansową dla kubańskiego ruchu oporu. W 1959, gdy zwycięstwo rewolucji stało się faktem, Arcos zaczął współpracować z nową władzą. W latach 1960–1964 był ambasadorem Kuby w Brukseli. 
Po odwołaniu z funkcji i powrocie z Europy Arcos zaczął otwarcie krytykować politykę Castro i umacnianie związków z ZSRR. W latach 1966–1969 przebywał w więzieniu, skazany za zdradę. W następnej dekadzie (1978) założył Kubański Komitet Praw Człowieka. Kolejny wyrok (za próbę nielegalnego opuszczenia wyspy) odbywał w latach 1982–1988.
Zmarł w wieku 79 lat, w wyniku powikłań po zapaleniu płuc, w okresie gdy tymczasowo władzę na Kubie – w zastępstwie przebywającego w szpitalu brata – sprawował Raúl Castro.
Jego dokonania i postawa zostały opisane przez G. Carbrerę Infante w zbiorze esejów pt. "Mea Kuba" w rozdziale zatytułowanym „Żywoty bohatera”.

</doc>
<doc id="593448" url="https://pl.wikipedia.org/wiki?curid=593448" title="Caristia">
Caristia

Caristia – rzymskie święto obchodzone 22 lutego, po święcie Feraliów. 
Było uroczystością zamykającą Parentalia obchodzone ku czci zmarłych przodków, kiedy ich rodziny spotykały się na wspólnej uczcie.

</doc>
<doc id="593449" url="https://pl.wikipedia.org/wiki?curid=593449" title="Anorexia Nervosa">
Anorexia Nervosa

Anorexia Nervosa - francuska grupa muzyczna wykonująca symfoniczny black metal. Zespół założyli w 1995 roku wokalista Stéphane Gerbaud, gitarzyści Stefan Bayle i Marc Zabe, basista Pierre Couquet oraz perkusista Nilcas Vant. W tym składzie zespół zarejestrował pierwsze demo pt. "Nihil Negativum", które ukazało się w październiku 1995 roku.
W dwa lata później wydany został pierwszy studyjny album pt. "Exile". W 1998 roku grupę opuścił Stéphane Gerbaud, którego zastąpił RMS Hreidmarr, ponadto do grupy dołączył keyboardzista Neb Xort.
W nowym składzie 1999 roku grupa zrealizowała EP pt. "Sodomizing the Archedangel" oraz niedługo potem album pt. "Drudenhaus" (wydany w 2000 roku), dzięki promocji podczas koncertów wraz z grupą Cradle of Filth zespół zyskał liczne grono fanów. Pod koniec 2001 roku miała miejsce premiera kolejnego albumu grupy pt. "New Obscurantis Order". Był to zarazem ostatni album, który ukazał się nakładem wytwórni Osmose Productions. 
Po podpisaniu kontraktu z francuską oficynę Listenable Records w 2004 roku ukazał się czwarty album zespołu pt. "Redemption Process". 
We wrześniu 2005 roku ukazał się drugi minialbum formacji zatytułowany "The September EP". Na płycie znalazły się m.in. interpretacje utworów z repertuaru Darkthrone i Forbidden Site. Także we wrześniu zespół dał szereg koncertów w Polsce w ramach trasy koncertowej Blitzkrieg 3 poprzedzając występy grupy Vader. W tym samym roku z grupy odszedł wieloletni wokalista RMS Hreidmarr, w wyniku czego członkowie Anorexia Nerwosa zawiesili działalność.

</doc>
<doc id="593450" url="https://pl.wikipedia.org/wiki?curid=593450" title="Kaplisze">
Kaplisze



</doc>
<doc id="593453" url="https://pl.wikipedia.org/wiki?curid=593453" title="Czerwinki">
Czerwinki



</doc>
<doc id="593456" url="https://pl.wikipedia.org/wiki?curid=593456" title="The Thieving Magpie (La Gazza Ladra)">
The Thieving Magpie (La Gazza Ladra)

The Thieving Magpie – album koncertowy zespołu Marillion. CD2 to koncertowa wersja albumu Misplaced Childhood.
Lista utworów.
CD1:
CD2:

</doc>
<doc id="593457" url="https://pl.wikipedia.org/wiki?curid=593457" title="Naskalnik wężogłowy">
Naskalnik wężogłowy

Naskalnik wężogłowy ("Julidochromis transcriptus") – słodkowodna ryba z rodziny pielęgnicowatych. Hodowana w akwariach.
Występowanie: gatunek endemiczny Jeziora Tanganika. Spotykany w strefie skalnego litoralu w północno-zachodniej części jeziora.
Opis.
Wydłużony, walcowaty kształt ciała z grubymi, miękkimi wargami. Ubarwienie biało-szare do żółto-brązowego. Wzdłuż ciała przebiegają trzy rzędy ciemnych plam tworzących pionowe pasy. Płetwy piersiowe żółte, a nieparzyste - ciemne, niebiesko obrzeżone. Dymorfizm płciowy słabo widoczny. Najmniejszy z naskalników, osiąga do 7 cm długości.
Zaliczany jest do grupy szczelinowców. Potrzebują skalistego wystroju akwarium, z wieloma szczelinami dającymi im schronienie. Źle znoszą zmiany wystroju zbiornika. Ryba terytorialna, wykazująca zwiększoną agresję w okresie tarła, nie toleruje innych osobników tego samego gatunku w pobliżu swojego rewiru (agresja wewnątrzgatunkowa). Gatunek monogamiczny. Opieką nad potomstwem zajmują się oboje rodzice. 

</doc>
<doc id="593460" url="https://pl.wikipedia.org/wiki?curid=593460" title="Ludvig Holberg">
Ludvig Holberg

Ludvig Holberg (ur. 3 grudnia 1684 w Bergen, zm. 28 stycznia 1754) – pisarz duński, twórca duńskiego języka literackiego i dramatu narracyjnego, nazywany ojcem teatru duńskiego. Pracował też jako myśliciel polityczny i historyk. Od jego nazwiska pochodzi nazwa Nagrody Holberga.
Życie i twórczość.
Z pochodzenia Norweg. Najmłodszy z sześciu braci, wcześnie osierocony. Jego ojciec Christian Nielsen Holberg zmarł, gdy Ludvig miał rok. Ludvig Holberg wykształcenie zdobył własnym wysiłkiem. Wiele podróżował: po Niemczech, Francji i Włoszech, gdzie przyswoił wiele haseł oświecenia, które następnie rozpowszechniał w Danii.
Był profesorem na Uniwersytecie Kopenhaskim, gdzie zajmował się historiografią.
Rozgłos przyniósł mu poemat heroikomiczny "Peder Paars". Jednak największe sukcesy odnosił w dramacie. Napisał 17 komedii czerpiąc motywy z Terencjusza, Plauta czy Moliera. Tworzył repertuar do otwartego w 1722 małego Teatru Narracyjnego w Kopenhadze przy ulicy Grønegade. Po jego upadku napisał w języku łacińskim utopijną powieść "Podróż do krajów podziemnych Nielsa Klima" ("Niels Klims underjordiske rejse"). Wzorem dlań był tu Jonathan Swift i "Podróże Guliwera". Powieść została pierwotnie napisana po łacinie jako "Nicolai Klimii iter subterraneum" (1741). W roku następnym Hans Hagerup przetłumaczył ja na duński.
Napisał też „myśli o moralności” ("Moralske tanker").
Według jego konedii "Maskarada" operę pod tym samym tytułem napisał Carl Nielsen. Jego postać przywołał Edvard Grieg w tytule swojej "Suity z czasów Holberga".

</doc>
<doc id="593461" url="https://pl.wikipedia.org/wiki?curid=593461" title="Julidochromis transcriptus">
Julidochromis transcriptus



</doc>
<doc id="593462" url="https://pl.wikipedia.org/wiki?curid=593462" title="Anna Perenna">
Anna Perenna

Anna Perenna – staroitalska bogini Nowego Roku czczona w starożytnym Rzymie. Jej imię pochodzi od łacińskiego "annus" – rok i "perennis" – wieczny.
Przedstawiano ją pod postacią starej kobiety.
Święto Anny Perenny obchodzono w idy marcowe (15 marca) w dzień Nowego Roku. Po wprowadzeniu w 46 p.n.e. kalendarza juliańskiego i przesunięciu początku roku na 1 stycznia, święto to zatraciło swój pierwotny charakter.
Pochodzenie kultu.
Starożytni Rzymianie podawali dwie wersje legendy mającej wyjaśnić pochodzenie kultu Anny Perenny.
Według pierwszej z nich miała być kobietą, która podczas pierwszej secesji plebejuszy (494 p.n.e.) wypiekała ciastka, którymi karmiła głodujących na Górze Świętej. W podzięce plebejusze mieli ustanowić jej kult.
Druga wersja opowieści o Annie Perennie pochodzi od Owidiusza. Miała być ona siostrą Dydony, po śmierci której opuściła Kartaginę i udała się do Lacjum, gdzie zaopiekował się nią Eneasz. Ściągnęła na siebie wówczas nienawiść zazdrosnej Lawinii. Uciekając przed jej gniewem, rzuciła się w nurt rzeki Numicius (Numicus), stając się nimfą.
Owidiusz przytacza również opowieść, w której zakochany w Minerwie Mars zwrócił się do starej Anny o pomoc. Przebrana w strój panny młodej, udawała ona boginię, swą tożsamość ujawniając w komnacie weselnej i ośmieszając w ten sposób Marsa. Mit ten miał wyjaśnić pochodzenie obscenicznych piosenek śpiewanych w święto Anny.

</doc>
<doc id="593463" url="https://pl.wikipedia.org/wiki?curid=593463" title="Drugie przyjście Chrystusa">
Drugie przyjście Chrystusa



</doc>
<doc id="593464" url="https://pl.wikipedia.org/wiki?curid=593464" title="Elefterios Wenizelos">
Elefterios Wenizelos

Elefterios Wenizelos (; ur. w Murnies, zm. 18 marca 1936 w Paryżu) – grecki polityk, prawnik, ośmiokrotny premier.
Urodził się w Murnies koło miasta Chania na Krecie. Zaistniał na scenie politycznej podczas kreteńskiego powstania przeciwko Imperium Osmańskiemu w 1897, opowiadając się za enosis, czyli za utworzeniem unii z Grecją. W 1905 był przywódcą kolejnego powstania na Krecie, które wybuchło w jego rodzinnej wiosce Theriso. Powstanie doprowadziło do odwołania namiestnika tureckiego z wyspy. Po uzyskaniu przez Kretę autonomii Wenizelos współtworzył jej konstytucję.
Premier Grecji.
Pierwsza kadencja (6 października 1910 – 25 lutego 1915).
28 sierpnia 1909, zaproszony w tym celu z Krety przez grupę młodych, patriotycznych oficerów, stanął na czele wojskowego puczu, po którym po raz pierwszy objął urząd premiera. Natychmiast rozpoczął postulowany przez młodych oficerów program reform ustrojowych, m.in. wzmacniających publiczną, powszechną, podstawową oświatę. Stymulował szybką budowę i modernizację przemysłu zbrojeniowego. Dzięki argumentowi silnej i właśnie dodatkowo modernizowanej jeszcze greckiej floty, w polityce zagranicznej, nie bez przeszkód udało mu się dołączyć do sojuszu z Serbią, Bułgarią i Czarnogórą, przygotowującego wielonarodową wojnę wyzwoleńczą, przeciw imperium tureckiemu. Czego sojusznicy nie docenili należycie, to dokonujący się jednocześnie ogromny wzrost zarówno możliwości technicznych, jak i wyszkolenia kadr oraz morale, także greckiej armii lądowej. W ich efekcie, to Grecja okazała się głównym beneficjentem nadchodzących dwóch wojen bałkańskich, w tym także w zainicjowanym przez Bułgarów, szczególnie gwałtownym i okrutnym starciu, o wymieszaną etnicznie Macedonię. Jednym z decydujących elementów zwycięstw Greków była dobra, pomimo różnicy poglądów strategicznych, współpraca pomiędzy nominalnie głównodowodzącym armią, wybitnym politykiem, Wenizelosem, a dowódcą polowym – skłonnym do zdecydowanie nadmiernego ryzyka, jednak także zdyscyplinowanym jako dowódca, zawodowym strategiem wojskowym, księciem Konstantynem. Po wybuchu I wojny światowej Wenizelos dążył do sojuszu z państwami Ententy, przez co popadł w konflikt z panującym w Grecji od 1913 roku Konstantynem. Z tego powodu 6 marca 1915 Wenizelos złożył dymisję. Nadmierna skłonność młodego króla do podejmowania ryzyka miała się okazać dla Grecji tragiczna już wkrótce, w tzw. katastrofie małoazjatyckiej 1922 roku.
Druga kadencja (10 sierpnia 1915 – 7 października 1915).
W czerwcu rozpisano ponowne wybory, które doprowadziły do ogromnej przewagi jego partii. Po tym sukcesie Wenizelos zdecydował się w sierpniu po raz drugi objąć urząd premiera Grecji. Jednak drastyczna rozbieżność stanowisk z królem, zwłaszcza jeśli chodziło o sojusze wojskowe, zmusiła go 7 października 1915 do rezygnacji ze stanowiska szefa rządu.
Trzecia kadencja (9 października 1916 – 14 czerwca 1917).
W tym okresie Wenizelos swój urząd sprawował tylko w północnej części kraju.
W sierpniu 1916 roku w Salonikach wykorzystując obecność wojsk ententy zwolennicy Wenizelosa dokonali przewrotu wojskowego, w wyniku którego odłączono północną część Grecji od południowej rządzonej przez zwolenników króla (schizma narodowa). We wrześniu, tuż po przybyciu do Salonik, wezwał naród do obalenia króla oraz zbrojnego wystąpienia przeciwko Państwom centralnym. 9 października 1916 r. utworzył nowy rząd i stanął na jego czele a 23 listopada 1916 r. wypowiedział wojnę Niemcom i Bułgarii.
Czwarta kadencja (14 czerwca 1917 – 4 listopada 1920).
Ententa nie uznała pierwotnie nowego rządu obawiając się wybuchu wojny domowej – zrobiła to dopiero w grudniu. Grecja podzieliła się na dwa obozy – wenizelistów i rojalistów. Rojaliści, którzy wciąż rządzili w Grecji południowej ugięli się dopiero w czerwcu 1917 roku po blokadzie morskiej kraju oraz po oskarżeniach króla o złamanie przysięgi. Wenizelos triumfalnie powrócił do Aten jako premier całego już kraju. Po I wojnie światowej Wenizelos niezadowolony z rozstrzygnięć terytorialnych zachęcał Greków do osiedlania się w Smyrnie, co miało dać przewagę liczebną w ewentualnym plebiscycie w Azji Mniejszej. Podczas wyborów w Grecji, które odbyły się podczas trwającej wojny grecko-tureckiej nieoczekiwanie wygrali rojaliści, obiecujący narodowi zakończenie wojny i posługujący się hasłem o Grecji małej, ale honorowej. Wenizelos jako zwolennik Grecji dwóch kontynentów i pięciu mórz ustąpił z fotela premiera 4 listopada 1920 roku.
Elefterios Wenizelos po dziesięciu latach urzędowania opuścił Grecję i przeprowadził się do Paryża, a do Grecji powrócił Konstantyn.
Piąta kadencja (11 stycznia 1924 – 6 lutego 1924).
W kolejnych wyborach, które zostały zbojkotowane przez rojalistów wygrali zwolennicy Wenizelosa co pozwoliło mu ponownie zostać zwierzchnikiem rządu.
Szósta kadencja (4 czerwca 1928 – 26 maja 1932).
Kiedy w 1928 roku Wenizelos ponownie został premierem zmienił ordynację wyborczą i zarządził nowe wybory, w których dzięki nowemu systemowi Partia Liberalna uzyskując 47% głosów otrzymała 71% miejsc w parlamencie. W czasie tej kadencji Wenizelos pojednał się z Turcją – odwiecznym wrogiem Grecji oraz walnie przyczynił się do zawarcia paktu bałkańskiego między Grecją, Jugosławią, Rumunią i Turcją. Zrealizowano poważne inwestycje w infrastrukturę zaopatrzenia w wodę. M.in. rozpoczęto sztuczne nawadnianie pól w greckiej Macedonii, kładąc podstawy pod wzrost poziomu życia dopiero co powiększonej o pół miliona liczby jej mieszkańców. Przeżywające gwałtowny rozwój Ateny, zaczęły korzystać z nowo wybudowanego maratońskiego zbiornika wodnego, co radykalnie poprawiło sytuację sanitarną miasta. Nastąpił zasadniczy w skali półwiecza rozwój szkolnictwa, dzięki modernizacji szkół podstawowych, przestrzeganiu ich obowiązkowego charakteru i dzięki ponad trzykrotnemu zwiększeniu liczby uczniów szkół średnich, do których wprowadzono – obok sztucznego języka "katharewusa" – także nieoficjalny, ale powszechnie używany, ludowy język nowogrecki "dimotikę". Duży nacisk położono na integrację uciekinierów z Azji Mniejszej. Ten rząd przetrwał całą czteroletnią kadencję – co już było sukcesem na skalę kraju.
Siódma kadencja (5 czerwca 1932 – 4 listopada 1932).
Kolejna kadencja nie była już tak stabilna jak poprzednia a Wenizelos z minimalną przewagą w parlamencie nie zdołał długo utrzymać gabinetu. Rozpisano nowe wybory a Partia Liberalna systematycznie traciła poparcie wyborców. Rozpisano nowe wybory.
Ósma kadencja (16 stycznia 1933 – 6 marca 1933).
W styczniu 1933 roku Wenizelos sformował swój ostatni gabinet, który przetrwał niespełna trzy miesiące, gdyż w kolejnych – marcowych wyborach zdecydowanie zwyciężyli monarchiści. Wynikiem tej wyborczej porażki był przewrót wojskowy, który miał przyczynić się do zachowania resztki władzy liberałów przynajmniej w armii. Bunt jednak szybko stłumiono, a Wenizelosowi przypisywano udział w organizowaniu owego przewrotu. Przeciwnicy polityczni ośmiokrotnego premiera obawiając się jego charyzmy i wciąż silnej osobowości przeprowadzili kolejny – nieudany – zamach na jego życie. Po tych wydarzeniach Wenizelos wycofał się z polityki.
W 1935 roku Wenizelos podjął jeszcze jedną próbę zamachu stanu, tym razem nieskuteczną. Wraz z 60 innymi uczestnikami puczu skazany został na karę śmierci. Po tych wydarzeniach wyemigrował do Francji, gdzie rok później zmarł. Grób Elefteriosa Wenizelosa i jego syna Sofoklisa znajduje się na górze Profitis Ilias, położonej 8 km na północny wschód od miasta Chania.
Odznaczenia.
W 1931 odznaczony Orderem Orła Białego.

</doc>
<doc id="593465" url="https://pl.wikipedia.org/wiki?curid=593465" title="Santa Fé (miasto w Argentynie)">
Santa Fé (miasto w Argentynie)



</doc>
<doc id="593466" url="https://pl.wikipedia.org/wiki?curid=593466" title="Santa Fe (miasto)">
Santa Fe (miasto)



</doc>
<doc id="593468" url="https://pl.wikipedia.org/wiki?curid=593468" title="Medycyna tropikalna">
Medycyna tropikalna

Medycyna tropikalna – dział medycyny zajmujący się rozpoznawaniem i leczeniem chorób występujących w strefach zwrotnikowych i podzwrotnikowych. Twórcą dziedziny medycyny tropikalnej był Patrick Manson, założyciel Londyńskiej Szkoły Higieny i Medycyny Tropikalnej. W Polsce wchodzi w zakres specjalizacji lekarskiej medycyna morska i tropikalna, której konsultantem krajowym od 18 sierpnia 2020 jest dr n. med. Wacław L. Nahorski. Pionierem medycyny morskiej i tropikalnej w Polsce był Józef Jakóbkiewicz. Krajowym Ośrodkiem Medycyny Tropikalnej jest Katedra Medycyny Tropikalnej i Parazytologii, Instytutu Medycyny Morskiej i Tropikalnej, Gdańskiego Uniwersytetu Medycznego.

</doc>
<doc id="593469" url="https://pl.wikipedia.org/wiki?curid=593469" title="Rojalista">
Rojalista



</doc>
<doc id="593472" url="https://pl.wikipedia.org/wiki?curid=593472" title="Chabad-Lubawicz">
Chabad-Lubawicz

Chabad-Lubawicz (hebr. חסידות חב"ד) – grupa chasydów powstała pod koniec XVIII wieku w rosyjskiej miejscowości Lubawicze (ros. Любавичи, "Lubawiczi" na terenie obecnego rejonu rudniańskiego obwodu smoleńskiego), założona przez rabiego Szneura Zalmana. W swej historii Chabad-Lubawicz miało siedmiu rebe wywodzących się z jednej dynastii. Ostatni i uważany dość powszechnie za najwybitniejszego Menachem Mendel Schneerson zaniechał wyboru następcy i od jego śmierci w 1994 grupa nie posiada swego rebe. Obecnie jest najszybciej rozwijającą się grupą chasydzką – liczącą ok. 200 tysięcy wyznawców na całym świecie. Znana jest z licznych akcji misyjnych wśród Żydów. Zajmuje się studiowaniem Tory, filozofią religii i edukacją. Chabad-Lubawicz był początkowo wrogo nastawiony do Państwa Izrael, później zaakceptował jego istnienie, a część dostrzega nawet w jego istnieniu sens mesjański. Chabad-Lubawicz zachęca osoby o żydowskich korzeniach, ale nieposiadające żydowskiej matki, do konwersji na judaizm.
Geneza nazwy.
Nazwa Chabad hebr. חב"ד (Ch-B-D) jest akronimem trzech hebrajskich słów zwanych sefirami, wchodzących w skład kabalistycznego Drzewa Życia:

</doc>
<doc id="593473" url="https://pl.wikipedia.org/wiki?curid=593473" title="B Sides Themselves">
B Sides Themselves

B Sides Themselves to zbiór najlepszych utworów zespołu Marillion nieopublikowanych na płytach, a jedynie na stronach B singli.

</doc>
<doc id="593476" url="https://pl.wikipedia.org/wiki?curid=593476" title="Rzymskie święta">
Rzymskie święta

Rzymskie święta – święta w starożytnym Rzymie związane przede wszystkim z uroczystościami religijnymi podczas których odbywały się uczty, zawody, przedstawienia. Najważniejsze z nich to Saturnalia, Consualia oraz Luperkalia.

</doc>
<doc id="593477" url="https://pl.wikipedia.org/wiki?curid=593477" title="Jezioro Długie (powiat rypiński)">
Jezioro Długie (powiat rypiński)

Jezioro Długie – jezioro w woj. kujawsko-pomorskim, w powiecie rypińskim, w gminie Rypin, leżące na terenie Pojezierza Dobrzyńskiego. Jezioro polodowcowe, rynnowe z urozmaiconą linią brzegową.
Dane morfometryczne.
Powierzchnia zwierciadła wody według różnych źródeł wynosi od 108,6 ha przez 112,5 ha .
Zwierciadło wody położone jest na wysokości 101,4 m n.p.m. lub 104,6 m n.p.m. Średnia głębokość jeziora wynosi 6,4 m, natomiast głębokość maksymalna 18,0 m.
W oparciu o badania przeprowadzone w 1997 roku wody jeziora zaliczono do III klasy czystości i III kategorii podatności na degradację.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Długie". W różnych publikacjach i na mapach topograficznych jezioro to występuje pod nazwą "Dłuskie".

</doc>
<doc id="593478" url="https://pl.wikipedia.org/wiki?curid=593478" title="Batalion „Bończa”">
Batalion „Bończa”

Batalion „Bończa” – oddział bojowy Armii Krajowej, istniejący od 1940 r., stanowiący Zgrupowanie I w Rejonie I Obwodu Śródmieście AK. Nazwa batalionu została przyjęta od pseudonimu dowódcy – rtm. Edwarda Sobeskiego. Oddział brał udział w walkach w powstaniu warszawskim. Walczył na Starym Mieście w Zgrupowaniu „Róg”, w ramach Grupy AK „Północ”, od 3 do 6 września znajdował się w składzie Grupy „Powiśle” broniącej Powiśla, zaś od 6 września do 3 października w Grupie „Róg”, w ramach obrony Śródmieścia-Północ. Od 20 września 1944 r. oddział przekształcił się w 1 kompanię I batalionu strzelców 36 Pułku Piechoty Legii Akademickiej AK.
Historia.
Zalążki oddziału powstały pod koniec 1939 r. Kadra oddziału w ramach Związku Walki Zbrojnej, wywodziła się z oddziału 7 Pułku Strzelców Konnych Wielkopolskich organizowanego w konspiracji w ramach „Korpusu Zachodniego”, formacji tworzonej od 1941 r. przez ZWZ z przesiedlonych mieszkańców Wielkopolski i Pomorza. Oddział został później przekształcony w jednostkę wojskową Armii Krajowej. Skład oddziału stanowili robotnicy i rzemieślnicy oraz młodzież gimnazjalna ze Starego Miasta, Woli i Powiśla.
Pierwszym dowódcą oddziału był NN „Paragraf”. Pierwsza grupa na bazie zalążkowych kompanii 100 dowodzonej przez pchor. Ludwika Studniarza „Mazur” i kompanii 101 pchor. „Hynka”, utworzył na przełomie 1940 i 1941 r. wspólną kompanię 101. Dowódcą kompanii został pchor. „Mazur”. Po jego aresztowaniu pod koniec 1942 r. dowódcą został chor. Czesław Zaleski „Lubicz”.
Kompania 102 powstała w okresie od 1 stycznia do 30 kwietnia 1940 r. jako oddział kadrowy Związku Odrodzenia Rzeczypospolitej dowodzony przez plut. Władysława Piecha „Piechur”. Oddział w liczbie 96 żołnierzy został przekazany por. pil. Jerzemu Marcinkowskiemu „Jur”. W 1943 r. „Jur” przeszedł z grupą 30 żołnierzy do Bazy Lotniczej „Łużyce”, jego funkcję objął st. wachm. Zdzisław Mayzner „Mierosławski”. W 1943 r. do kompanii włączono pluton Gwardii Ludowej WRN, ok. 70 żołnierzy pod dowództwem plut. Stanisława Kwiatkowskiego „Lopek”.
W 1942 r. oddział został włączony do struktur Armii Krajowej w Rejonie I Obwodu Śródmieście AK jako I Zgrupowanie. Dowódcą został wówczas rtm. Romuald Radziwiłłowicz „Zaremba”. Na jesieni 1942 r. został on odwołany, a jego miejsce miał objąć rtm. Czesław Grudziński „Ruczaj”, który jednak nie objął funkcji. Funkcję dowódcy pełnił pro. NN „Kaszub”, a po jego śmierci rtm. Edward Sobeski „Bończa”.
Ordre de bataille 31 lipca 1944.
Przed powstaniem 101 kompania liczyła 62 żołnierzy, posiadając uzbrojenie – 1 pistolet maszynowy, 2 karabiny, 7 pistoletów, 28 granatów, według innej wersji stan kompanii w 1944 r. liczył 120–130 żołnierzy, zaś na godzinę „W” zgłosiło się 62 żołnierzy, w tym 2 oficerów, 24 podoficerów, 20 szeregowców, 7 łączników i 9 sanitariuszek. Punkt wyjściowy kompanii mieścił się przy ul. Jezuickiej 4.
102 kompania liczyła 26 żołnierzy, posiadając 5 pistoletów, 10 granatów, butelki zapalające. Według innej wersji kompania w godzinie „W” liczyła ok. 70 żołnierzy, w tym 1 chorąży, 8 podoficerów, 56 szeregowych i 8 sanitariuszek.
Natomiast 103 kompania w godzinie „W” liczyła 48 żołnierzy, posiadając 2 pistolety VIS, 1 typu „piątka” i 40 granatów. Według innej wersji kompania w 1943 r. liczyła ok. 95 żołnierzy, natomiast w godzinie „W” dotarło ok. 45 żołnierzy, lub 47 żołnierzy, zaś według Wielkiej Ilustrowanej Encyklopedii Powstania Warszawskiego było to dwóch dowódców (ppor. „Wilk”, plut. „Młodzik”), 46 żołnierzy i sanitariuszka Stefania Mizutowicz „Brzózka”.
Szlak bojowy.
Batalion otrzymał zadanie opanowania przyczółka mostu Kierbedzia, i jako cel pośredni zdobycie baterii artylerii na podzamczu. Natarcie załamało się na niemieckiej obronie w rejonie Podzamcza. W czasie ataku na umocniony dom Schichta niemal całkowicie wybita została 103 kompania (poległo 42 żołnierzy). Ocalało tylko 4 żołnierzy. Kompania 101 i 102 zajęły północną cześć Zamku, a następnie brały udział, nocą z 1 na 2 sierpnia, w budowie sześciu umocnionych punktów oporu – barykad.
2 sierpnia, w wyniku rekrutacji, stan batalionu wzrósł do ok. 300 żołnierzy. Zadaniem batalionu była obrona odcinka od ul. Piwnej przez plac Zamkowy, Dziekanię, Kanonię, ul. Brzozową do Kamiennych Schodków.
Od 6 sierpnia rejon broniony przez batalion znalazł się w ogniu niemieckiego ostrzału artyleryjskiego z Pragi i bombardowań lotniczych, a od 7 sierpnia w bezpośredniej styczności bojowej z oddziałami gen. Reinefartha wspieranej wozami pancernymi. 7 sierpnia na Placu Zamkowym, żołnierze II plutonu, 101 kompanii zdobyli niemiecki półgąsienicowy transporter opancerzony typu Sd.Kfz 251/1 Ausf. D, nazwany później „Starówka”. Niestety, ze względu na specyficzne warunki panujące na Starym Mieście (gęsta zabudowa, wąskie uliczki i duża ilość barykad) pojazd nie został użyty bojowo. Stałym miejscem postoju był przejazd pod dzwonnicą katedry św. Jana.
25 sierpnia załamała się obrona reduty w budynkach PKO na ul. Brzozowej. 28 sierpnia w ręce nieprzyjaciela przeszła katedra św. Jana. 29 sierpnia 102 kompania opuściła barykadę na ul. Piwnej i podjęła walkę na ul. Jezuickiej. 27 sierpnia został ranny dowódca batalionu, zaś dowództwo przejął kpt. Jerzy Czarski „Czahar”.
30 sierpnia podjęto nieudaną próbę przebicia się do Śródmieścia. 1 września otrzymano rozkaz wycofania się do kanału przy ul. Długiej.
Po opuszczeniu kanałów, 2 września, pozostałości batalionu, w sile jednej kompanii, zostały skierowane na kwatery do kina „Casino” i hotelu „Savoy”, a później do Konserwatorium w Zamku Ostrogskich. Po przejściu do Śródmieścia, 4 września kompania została włączona do Grupy „Powiśle”, do walki na Powiślu na odcinku ulic Elektryczna, Zajęcza, Topiel, Tamka.
6 września poniosła ciężkie straty w zbombardowanym Konserwatorium, osłaniała oddziały zgrupowania „Krybar” i organizowała ostatni punkt oporu na Powiślu na linii ul. Kopernika róg Foksal. Tego dnia zginął rtm. „Bończa”.
Ostatnią placówką pozostałości batalionu Bończa była Poczta Główna na placu Napoleona (dziś Powstańców Warszawy), której broniono do końca powstania. W toku walk straty batalionu sięgnęły 60% stanów osobowych. Pozostałości batalionu, jako kompania dowodzona przez Zbigniewa Blichewicza „Szczerbę” zostały po 20 września włączone jako 1 kompania strzelców I batalionu 36 Pułku Piechoty Legii Akademickiej AK.
Odznaczeni.
Wykaz jednoznacznie zidentyfikowanych żołnierzy batalionu:

</doc>
<doc id="593483" url="https://pl.wikipedia.org/wiki?curid=593483" title="Cumbe Mayo">
Cumbe Mayo

Cumbe Mayo – stanowisko archeologiczne położone około 19 km na południowy zachód od peruwiańskiego miasta Cajamarca, na wysokości 3300 m n.p.m. Miejsce to słynie głównie z ruin prekolumbijskiego akweduktu, mającego około 8 km długości.
Akwedukt zbierał wodę ze zlewiska Oceanu Atlantyckiego i kierował ją ku Oceanowi Spokojnemu. Jego funkcja wydaje się być bardziej estetyczna czy religijna – intencją budowniczych było zapewne również wzbudzenie większego zachwytu przybyszów nie tylko górskim krajobrazem, ale i samym faktem iż poradzono sobie z pokonaniem gór i przeprowadzeniem akweduktu przez Andy – niż rzeczywiste potrzeby irygacyjne.
Akwedukt został zbudowany przypuszczalnie około roku 1500 p.n.e., przez co jest współczesny takim miejscom jak Kuntur Wasi i Chavin de Huantar, głównym ośrodkom ówczesnej kultury w Ameryce Południowej. Nazwa pochodzi z języka keczua, od "kunpi mayu" oznacza "dobrze zrobiony kanał wodny", lub od "hunpi mayo" – "cienka rzeka". Na akwedukcie i okolicznych skałach znajdują się też petroglify.
Ten odległy rejon górski znany jest też jako "kamienny las", utworzony z naturalnych skał wulkanicznych wyrzeźbionych przez erozję. Formacje owe noszą nazwę "Los Frailones" – "Kamienni Mnisi".

</doc>
<doc id="593484" url="https://pl.wikipedia.org/wiki?curid=593484" title="Spalatum">
Spalatum



</doc>
<doc id="593488" url="https://pl.wikipedia.org/wiki?curid=593488" title="Muzeum Poczty i Telekomunikacji we Wrocławiu">
Muzeum Poczty i Telekomunikacji we Wrocławiu

Muzeum Poczty i Telekomunikacji we Wrocławiu – jedyne w Polsce muzeum obok Muzeum Poczty Polskiej w Gdańsku gromadzące eksponaty dokumentujące historię poczty, telekomunikacji i telegrafii na ziemiach polskich. Mieści się we Wrocławiu, w zabytkowym budynku Poczty Głównej przy ul. Zygmunta Krasińskiego 1. Od 1988 r. jest członkiem ICOM (International Council of Museums) oraz IATM (International Associacion of Transport Museums).
Historia.
Muzeum utworzone 25 stycznia 1921 r. w Warszawie, mieściło się w stolicy do 1951 r. W 1956 r. przeniesione zostało do Wrocławia, gdzie znajduje się do dzisiaj. W latach 1979–2003 Muzeum posiadało oddział w Gdańsku (Muzeum Poczty Polskiej w Gdańsku). W latach 1921–1998 Muzeum Poczty i Telekomunikacji było placówką resortową podległą ministerstwu, zaś w wyniku reformy państwa oraz wprowadzenia 24 lipca 1998 r. „Ustawy o zmianie niektórych ustaw określających kompetencje organów administracji publicznej w związku z reformą ustrojową państwa” Muzeum zostało z dniem 1 stycznia 1999 r. podporządkowane Samorządowi Województwa Dolnośląskiego.
Kierujący muzeum (w latach 1921–1931 kierownik, w latach 1932–1951 kustosz, od 1956 dyrektor):
Zbiory.
Muzeum gromadzi interdyscyplinarne zbiory związane z przeszłością polskiej poczty. W kolekcjach muzealnych znajdują się dokumenty historyczne, znaczki pocztowe od pierwszej do ostatniej emisji, obrazy, portrety, sztychy, fotografie, medale, mapy pocztowe, transportowe, przemysłowe i ogólne, skrzynki pocztowe, szyldy stacji i urzędów pocztowych, utensylia pocztowe, mundury, sztandary, pieczęcie, telefony, telegrafy, sprzęt radiowy i pierwsze egzemplarze telewizyjne. W zbiorach znajdują się również dyliżanse pocztowe, a także bogata biblioteka fachowa. Dział poczty gromadzi eksponaty zarówno o charakterze użytkowym jak i artystycznym. Dwa pozostałe działy to: filatelistyczny (przedstawiający historię i rozwój edycji polskich i zagranicznych znaków) oraz telekomunikacyjny.
W muzeum utworzono pięć stałych wystaw:

</doc>
<doc id="593489" url="https://pl.wikipedia.org/wiki?curid=593489" title="Święty Jan Bosko">
Święty Jan Bosko



</doc>
<doc id="593493" url="https://pl.wikipedia.org/wiki?curid=593493" title="Copa Libertadores 1989">
Copa Libertadores 1989

W trzydziestej edycji Copa Libertadores udział wzięło 21 klubów reprezentujących wszystkie kraje zrzeszone w CONMEBOL. Każde z 10 państw wystawiło po 2 kluby, nie licząc broniącego tytułu urugwajskiego klubu Club Nacional de Football, który awansował do 1/8 finału bez gry.
Nacional nie tylko nie zdołał obronić tytułu, ale odpadł już w 1/8 finału, przegrywając dwumecz z krajowym rywalem Danubio FC. W finale nie zagrał żaden z klubów reprezentujących kraje należące do wielkiej trójki południowoamerykańskiego futbolu (Argentyna, Brazylia i Urugwaj). Po raz czwarty do finału dotarła drużyna z Kolumbii – po trzech finałowych występach klubu América Cali na najwyższym szczeblu zagrał Atlético Nacional. Przeciwnikiem był paragwajski klub Club Olimpia, który poznał już smak triumfu w Pucharze Wyzwolicieli. Ponieważ oba kluby wygrały na własnym boisku różnicą 2 bramek, triumfatora turnieju wyłonił konkurs rzutów karnych. Olimpia uchodziła tu za mistrza, gdyż po drodze do finału dwukrotnie eliminowała rywali z pomocą rzutów karnych – w 1/8 finału był to argentyński klub Boca Juniors, a w półfinale brazylijski zespół Internacional Porto Alegre. W finale jednak lepiej rzuty karne egzekwowali piłkarze klubu Atlético Nacional i w ten sposób pierwszy raz w dziejach Copa Libertadores wygrała drużyna z Kolumbii.
W pierwszym etapie 20 klubów podzielono na 5 grup po 4 drużyny. Z każdej grupy do następnej rundy awansowały trzy najlepsze zespoły. Jako szesnasty klub do półfinału awansował broniący tytułu Nacional.
W 1/8 finału wylosowano osiem par, które wyłoniły ośmiu ćwierćfinalistów. W ćwierćfinale wylosowano cztery pary, które wyłoniły czterech półfinalistów. W półfinale dwie pary wyłoniły dwóch finalistów.
Żaden z klubów argentyńskich nie zdołał dotrzeć nawet do ćwierćfinału. W półfinale znalazł się brazylijski Internacional oraz urugwajski klub Danubio, który po bezbramkowym remisie u siebie został rozbity przez Atlético Nacional, przegrywając z kolumbijską drużyną w Medellín aż 0:6.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="593494" url="https://pl.wikipedia.org/wiki?curid=593494" title="Grzegorz Gajewski (szachista)">
Grzegorz Gajewski (szachista)

Grzegorz Gajewski (ur. 19 lipca 1985 w Skierniewicach) – polski szachista, arcymistrz od 2006 roku.
Kariera szachowa.
W szachy gra od siódmego roku życia. Wychowanek klubu Piątka Skierniewice i trenera Bogusława Bodera. Wielokrotnie startował w finałach mistrzostw Polski juniorów w różnych kategoriach wiekowych. W 1995 r. zdobył brązowy medal w kategorii do 10 lat. Dwa lata później sięgnął po srebrny medal w grupie do 12 lat. Pierwszy złoty medal zdobył w 2003 r., zostając w Krynicy mistrzem Polski do 18 lat. Trzykrotnie startował w finałach do 20 lat, najlepszy wynik notując w 2002 r. w Trzebini, gdzie zajął IV miejsce. Jest również trzykrotnym mistrzem kraju juniorów w szachach szybkich oraz dwukrotnym - w błyskawicznych. 
Na przełomie 2000 i 2001 r. wygrał międzynarodowy turniej juniorów w Hallsbergu. W miejscowości tej wystartował również dwa lata później, dzieląc II-IV miejsce. W 2001 r. zadebiutował w Warszawie w finale indywidualnych mistrzostw Polski seniorów. W memoriale Akiby Rubinsteina w 2005 r. podzielił I-III m. (wspólnie z Pawłem Czarnotą i Marcinem Dziubą). Wyjątkowo udany był dla niego rok 2006. Najpierw zajął II m. w otwartym turnieju w Litomyšlu oraz po raz drugi wystąpił w finale mistrzostw Polski seniorów, zajmując w Krakowie IX miejsce. Następnie zdobył dwie normy arcymistrzowskie w turniejach otwartych w Rhône (III m.) oraz w Pardubicach, gdzie osiągnął życiowy sukces zajmując IV m. w bardzo silnej stawce zawodników. Wywalczył również brązowy medal na rozegranych w Warszawie mistrzostwach Europy w szachach szybkich. W 2007 r. podzielił I m. (wspólnie z m.in. Iliją Balinowem, Radosławem Jedynakiem i Imre Herą) w turnieju w Oberwart. W 2008 r. zwyciężył w rozegranym w Krakowie turnieju "Cracovia" (edycja 2008/09). W 2009 r. podzielił I m. (wspólnie ze Zdenko Kožulem) w Rijece, natomiast w 2010 r. zwyciężył (wspólnie z m.in. Davidem Berczesem) w Sautron. W 2011 r. odniósł samodzielne zwycięstwa w Cappelle-la-Grande oraz w Zagrzebiu. W 2012 r. podzielił I m. (wspólnie z m.in. Emilio Cordovą i Kevinem Spraggettem) w Barcelonie. W 2013 r. w Chorzowie zdobył pierwszy w karierze – srebrny – medal indywidualnych mistrzostw Polski, sukces ten powtarzając w 2014 r. w Warszawie. Również w 2014 r. zdobył, we Wrocławiu, brązowy medal mistrzostw Europy w szachach szybkich. W 2015 r. w Poznaniu zdobył pierwszy w karierze tytuł indywidualnego mistrza Polski.
Wielokrotnie reprezentował Polskę w rozgrywkach drużynowych, m.in.:
Jest sześciokrotnym medalistą drużynowych mistrzostw Polski: dwukrotnie złotym (2011, 2012), dwukrotnie srebrnym (2006, 2008) oraz dwukrotnie brązowym (2003, 2007).
Najwyższy ranking w dotychczasowej karierze osiągnął 1 lipca 2014 r., z wynikiem 2659 punktów zajmował wówczas 86. miejsce na światowej liście FIDE, jednocześnie zajmując 2. miejsce (za Radosławem Wojtaszkiem) wśród polskich szachistów.
W lipcu 2007 r. podczas turnieju w Pardubicach, Grzegorz Gajewski zastosował gambitową nowość 10... d5!? w partii hiszpańskiej, która pozwoliła mu odnieść efektowne zwycięstwo nad Wiktorem Kuzniecowem, a następnie została określona przez magazyn ChessBase „nowinką 2007 roku”. Wariant, nazwany gambitem Gajewskiego, szybko stał się popularny i w tym samym roku zastosowali go m.in. Magnus Carlsen, Laurent Fressinet, Radosław Wojtaszek czy Kamil Mitoń.
W 2008 r. był jednym z założycieli szachowego czasopisma „Mat”. W 2014 r. znalazł się w zespole Viswanathana Ananda podczas rozegranego w Soczi meczu o mistrzostwo świata z Magnusem Carlsenem.

</doc>
<doc id="593495" url="https://pl.wikipedia.org/wiki?curid=593495" title="Krzemian">
Krzemian



</doc>
<doc id="593498" url="https://pl.wikipedia.org/wiki?curid=593498" title="Elektreny">
Elektreny

Elektreny (lit. "Elektrėnai") – miasto położone w południowej części Litwy, będące administracyjnie częścią rejonu elektreńskiego, na zachodnim krańcu okręgu wileńskiego. Zamieszkuje je 13 809 osób, według danych z roku 2008, co sprawia, że jest to dwudzieste piąte pod względem liczby ludności miasto na Litwie.
Miejscowość ta znajduje się na trasie pomiędzy dwoma największymi miejscowościami na Litwie – Wilnem i Kownem, w odległości 48 km od pierwszego i 54 km od drugiego z nich. Nazwa miejscowości wzięła się od pobliskiej elektrowni, której moc wynosi łącznie 1800 MW.
W mieście Elektreny nie ma żadnych zabytków ani typowego układu miejskiego. W zabudowie dominują bloki wielkopłytowe. Nieopodal miasta znajduje się Zbiornik Elektreński, którego woda z powodu działalności elektrowni jest cieplejsza.
Przez miasto przepływa rzeka Strawa.
Historia.
Choć początki osadnictwa w regionie Elektren sięgają znacznie odleglejszych czasów, współczesne miasto zostało założone w 1961 roku. Jego początki zaczęto tworzyć w roku 1960, kiedy rozpoczęto budowę dzisiejszej elektrowni Elektreny. Elektrownię założono celowo pomiędzy dwoma największymi miastami Litwy – Wilnem i Kownem, by mogła służyć im obu. W tym samym roku, w którym założono miejscowość wylała pobliska rzeka Strawa, co zalało okoliczne wyspy, między innymi słynną Wyspę Bocianów, gdzie znajdowała się jedna z największych kolonii tego gatunku w Europie. Osada uzyskała prawa miejskie w rok po założeniu, w 1962 roku. Nazwę nadano jej w 19 kwietnia, a jego architektami byli B. Kasparavičienė oraz K. Bučas.
W roku 2000 miasto Elektreny zostało administracyjną stolicą gminy o tej samej nazwie. Prezydent Litwy Valdas Adamkus przekazał ówczesnemu burmistrzowi miasta uprawnienia, by ten mógł stać na czele gminy, a także nowy jej herb. Trzy krzywe pasy w kolorze żółtym symbolizują energię elektryczną, gwiazda w dolnym prawym rogu symbolizuje zatopione w czasie powodzi osady, natomiast druga, w lewym, górnym rogu, symbolizuje współczesne miejscowości i ich światła. Flaga miasta i gminy jest żółta i wykorzystuje te samą heraldykę. Projektantem obu symboli jest Rolandas Rimkūnas. Rada gminy składa się z dwudziestu pięciu osób.
Sport.
Elektreny słynie z drużyny hokejowej Energija Elektreny, która uchodzi za najmocniejszą na Litwie. Dwaj wychowankowie tej drużyny występowali w lidze NHL – Darius Kasparaitis i Dainius Zubrus.

</doc>
<doc id="593500" url="https://pl.wikipedia.org/wiki?curid=593500" title="Władimir Stiekłow">
Władimir Stiekłow

Władimir Arseniewicz Stiekłow, (ur. 9 stycznia 1864 w Niżnym Nowogrodzie - zm. 30 maja 1926, wieś Haspra na Krymie) – rosyjski matematyk, uczeń Aleksandra Lapunowa.
Życiorys.
Studiował w Moskwie i Charkowie. Od 1896 profesor uniwersytetu w Charkowie, od 1906 w Petersburgu. Od 1910 członek Petersburskiej Akademii Nauk (1919–1926 wiceprezes). Zajmował się fizyką matematyczną, w szczególności teorią potencjału, teorią sprężystości i hydrodynamiką, a także równaniami różniczkowymi. Po rewolucji październikowej 1917 organizował życie naukowe w Rosji sowieckiej, następnie ZSRR, m.in. tworzył instytut fizyczno-matematyczny przy Akademii Nauk ZSRR. Powstały po podziale tego instytutu Instytut Matematyczny nosi obecnie imię Władimira Stiekłowa.

</doc>
<doc id="593503" url="https://pl.wikipedia.org/wiki?curid=593503" title="Marie Pierre Kœnig">
Marie Pierre Kœnig

Marie Pierre Kœnig (ur. 10 października 1898 w Caen, zm. 2 września 1970 w Neuilly-sur-Seine) – francuski generał, uczestnik obu wojen światowych, dowódca obrony twierdzy Bir Hakeim w 1942 r. Po zakończeniu II wojny światowej rozpoczął karierę polityczną. Został pośmiertnie awansowany na marszałka Francji w 1984 r.
Wczesne lata.
Marie-Pierre Kœnig urodził się 10 października 1898 r. w mieście Caen w departamencie Calvados w północnej Francji. Jego rodzice pochodzili z Alzacji.
Kariera wojskowa.
I wojna światowa.
Kœnig służył z wyróżnieniem w armii francuskiej podczas I wojny światowej i służył. Zaciągnął się w 1917 r. po uzyskaniu matury i otrzymał przydział w 36 Pułku Piechoty. Został awansowany na aspiranta w lutym 1918 roku i dołączył do swojej jednostki na froncie. Odznaczony Medalem Wojskowym został awansowany do stopnia porucznika 3 września 1918 r.
Dwudziestolecie międzywojenne.
Po wojnie służył z siłami francuskimi w Maroku i Kamerunie. Oddelegowany na Górny Śląsk, pełnił służbę w oddziałach pokojowych nadzorujących przebieg plebiscytu, później jako adiutant kpt. Adriena Henry'ego w Alpach francuskich, w Niemczech podczas okupacji Nadrenii, a następnie ponownie w Maroku, w sztabie dywizji w Marrakeszu.
II wojna światowa.
W przededniu wybuchu kolejnej wojny Kœnig był kapitanem i adiutantem ppłk. Raoula Magrina-Vernereya w 13 Brygadzie Legii Francuskiej Legii Cudzoziemskiej.
Kiedy wybuchła II wojna światowa, Kœnig wrócił do Francji. W 1940 r. został mianowany oficerem wojsk francuskich w Norwegii, za co później odznaczono go norweskim Krzyżem Wojennym z Mieczami. Po upadku Francji uciekł z Bretanii do Wielkiej Brytanii.
W Londynie Kœnig dołączył do gen. Charlesa de Gaulle'a i został awansowany na pułkownika. Został szefem sztabu w pierwszych dywizjach Wolnych Francuzów. W 1941 r. brał udział w kampaniach w Syrii i Libanie i Gabonie. Później awansował na generała i objął dowództwo Pierwszej Brygady Francuskiej w Egipcie. Jego jednostka złożona z 3700 ludzi utrzymywała się przeciwko pięciu dywizjom sił Osi (ok. 37 tys. żołnierzy) przez 16 dni w bitwie pod Bir Hakeim, dopóki nie nakazano im wycofać się 11 czerwca 1942 r. Gen. de Gaulle powiedział wtedy do Kœniga: „Słuchaj i powiedz swoim żołnierzom, że cała Francja cię obserwuje, jesteś naszą dumą”.
Później Kœnig służył jako delegat Wolnych Francuzów w zjednoczonym dowództwie alianckim pod kierownictwem gen. Dwighta D. Eisenhowera. W 1944 r. otrzymał dowództwo wszystkich sił Wolnych Francuzów, które uczestniczyły w inwazji na Normandię. Kœnig był także doradcą wojskowym de Gaulle'a. W czerwcu 1944 r. otrzymał dowództwo Francuskich Sił Wewnętrznych (FFI) w celu zjednoczenia różnych francuskich grup oporu pod kontrolą de Gaulle'a. Pod jego dowództwem FFI prowadziła walkę w stylu Maquis, preferując sabotaż prowadzony w celu wsparcia wojsk inwazyjnych. Rola FFI stała się decydująca w bitwie o Normandię i podczas lądowania w Prowansji amerykańskiej 7 Armii i francuskiej Armii B. 21 sierpnia 1944 r. de Gaulle mianował Kœniga gubernatorem wojskowym Paryża w celu przywrócenia rządów prawa i porządku. W 1945 r. Kœnig został wysłany w celu aresztowania marsz. Philippe Pétaina, przywódcy francuskich kolaborantów, który chciał schronić się w Niemczech, ale poddał się na granicy ze Szwajcarią.
Zimna wojna.
Po wojnie Kœnig był dowódcą sił francuskich we francuskiej strefie okupacyjnej w Niemczech w latach 1945–1949. W 1946 został odznaczony przez polski rząd komunistyczny Krzyżem Komandorskim Orderu Virtuti Militari „w uznaniu zasług położonych w walce ze wspólnym wrogiem”. W 1949 r. został generalnym inspektorem w Afryce Północnej, a w 1950 r. Wiceprzewodniczącym Najwyższej Rady Wojennej.
Kariera polityczna.
W 1951 r., po odejściu z wojska, Kœnig został wybrany na przedstawiciela gaullistów we francuskim Zgromadzeniu Narodowym i krótko pełnił funkcję Ministra Obrony pod rządami Pierre'a Mendèsa-France'a (1954) oraz Edgara Faure'a (1955).
Mocno poparł powstanie nowego państwa Izrael jako przewodniczący Komitetu Francusko-Izraelskiego (fr. "Comité franco-israélien"), mniej więcej w tym samym czasie, gdy był ministrem obrony Francji. Jak wynika z jego informacji przekazanych przez jego izraelskiego odpowiednika Szimona Peresa, Francja była wtedy gotowa sprzedać Izraelowi każdą broń, którą chciał od niej kupić, od broni ręcznej po czołgi (takie jak czołg lekki AMX-13). Postawa Kœniga mogła wynikać z tego, że był on świadkiem heroizmu batalionu palestyńskich żydowskich saperów podczas bitwy pod Bir Hakeim, którym następnie pozwolił używać własnej flagi z Gwiazdą Dawida, wbrew brytyjskim przepisom wojskowym.
Śmierć i upamiętnienie.
Marie-Pierre Kœnig zmarł 2 września 1970 r. W Neuilly-sur-Seine i został pochowany na cmentarzu Montmartre w Paryżu. Ulice nazwane jego imieniem znajdują się w Jerozolimie, Netanji i Hajfie. W 1984 r. prezydent François Mitterrand nadał mu pośmiertnie tytuł Marszałka Francji.

</doc>
<doc id="593504" url="https://pl.wikipedia.org/wiki?curid=593504" title="Tomislav Rukavina">
Tomislav Rukavina

Tomislav Rukavina (ur. 14 października 1974 w Osijeku) – chorwacki trener piłkarski i piłkarz grający na pozycji prawego obrońcy.
Rukavina pochodzi z Osijeku i zaczynał karierę w tamtejszym NK. W lidze zadebiutował w 1992 roku i już w wieku 18 lat stał się podstawowym graczem klubu z Osijeku. W sezonie 1992/1993 rozegrał 22 mecze ligowe i strzelił swojego premierowego gola w pierwszej lidze. W kolejnym sezonie w Osijeku zagrał 7 meczów w rundzie jesiennej i zrobił dobre wrażenie na działaczach NK Zagreb i zimą 1993 był już zawodnikiem stołecznego klubu. W NK od razu trafił do pierwszego składu i przez 2 lata był praktycznie niezastąpiony w obronie drużyny z Zagrzebia. Grał na tyle dobrze, że w zimowym oknie transferowym w 1995 podpisał kontrakt z lokalnym rywalem NK Zagrzeb, Dinamem Zagrzeb. Już w pierwszym sezonie gry Rukavina mógł czuć się mistrzem Chorwacji, jak i zdobywcą tamtejszego pucharu. Oba te sukcesy Rukavina powtórzył w barwach Dinama także w kolejnych dwóch sezonach – 1996/1997 i 1997/1998. Latem 1998 Rukavina skorzystał z propozycji włoskiej AC Venezii. W Serie A Rukavina rozegrał 23 mecze i pomógł klubowi z Wenecji w utrzymaniu w lidze. Venezia zajęła wówczas 11. miejsce. Na rundę jesienną Rukavina nieoczekiwanie wrócił do Dinama, które wiosną zostało mistrzem kraju, ale właśnie w rundzie wiosennej Rukavina ponownie był graczem Venezii, ale jego 3 rozegrane w Serie A mecze nie pomogły drużynie w utrzymaniu w lidze. Venezia zajęła 16. miejsce i spadła do Serie B. Jednak w sezonie 2000/2001 Venezia powróciła w szeregi ekstraklasy, przy pewnym wkładzie Rukaviny, który zdobył 2 bramki w 17 meczach na drugim froncie. Sezon 2001/2002 to w zasadzie kolejny nieudany w karierze Rukaviny w Venezii, która była najsłabszą drużyną Serie A i spadła znów do Serie B. W sezonie 2002/2003 Rukavina praktycznie w ogóle na włoskich boiskach nie zaistniał – rozegrał tylko 1 mecz, a po sezonie wrócił do ojczyzny. Tym razem został graczem Hajduka Split, w barwach którego zagrał przez 2 sezony w 38 meczach ligowych i dwukrotnie zdobywał mistrzostwo Chorwacji. Od lipca 2005, gdy skończył mu się kontrakt, jest wolnym zawodnikiem.
W reprezentacji Chorwacji Rukavina zadebiutował 28 lutego 1996 roku w wygranym 2:1 meczu w Rijece z reprezentacją Polski. W reprezentacji Rukavina grał tylko przez krótki okres i rozegrał w niej tylko 5 meczów nie zdobywając gola.

</doc>
<doc id="593506" url="https://pl.wikipedia.org/wiki?curid=593506" title="X (zespół muzyczny)">
X (zespół muzyczny)

X – amerykański zespół punkrockowy z Los Angeles. Został utworzony w 1977 roku przez: wokalistkę Exene Cervenkę, gitarzystę Billy'ego Zooma, wokalistę/ basistę Johna Doe i perkusistę D.J. Bonebrake'a. Ich pierwsza płyta z 1980 roku zatytułowana "Los Angeles", której producentem był muzyk The Doors Ray Manzarek została dobrze przyjęta zarówno przez podziemną prasę jak i oficjalne media. Wczesny materiał X miał zawierał w sobie elementy rockabilly. Większość piosenek zespołu napisali Doe i Cervenka. Ich liryczne teksty były porównywane do twórczości Charlesa Bukowskiego i Raymonda Chandlera, natomiast sama muzyka była bardzo melodyjna z partiami wokalnymi pełnymi harmonii. Te cechy bardzo wyróżniały zespół na tle innych grup punkrockowych (ale i nie tylko) z Los Angeles. Ich następna płyta "Wild Gift" z 1981 została uznana "płytą roku" przez: "Rolling Stone", "The Los Angeles Times", "The New York Times" i "Voice Village". "Los Angeles" i "Wild Gift" ukazały się nakładem wytwórni Slash Records. W 1982 roku X podpisał kontrakt z firmą Elektra Records aby wydać płytę "Under the Big Black Sun", na której trochę odszedł od wypracowanego przez siebie oryginalnego stylu. Rok później ukazał się album "More Fun in the New World".
W 1985 roku członkowie X utworzyli zespół pod nazwą The Knitters. W tym projekcie nie wziął udziału Zoom, w miejsce którego pojawił się gitarzysta Dave Alvin (z The Blasters) i Johnny Ray Bartel (Red Devils) na kontrabasie. Zaprezentowali muzykę country.
Zoom opuścił X w 1986 roku, kiedy ukazał się film dokumentalny o zespole X: Unheard Music. Został na krótko zastąpiony przez Alvin'a, którego z kolei zastąpił Tony Gilkyson. W tym składzie nagrali płytę studyjną "See How We Are" (1987) i koncertową "Live at the Whisky a Go-Go" (1988). Na tym albumie zespół muzycznie jeszcze bardziej oddalił się od tego co prezentował na początku swojej kariery, choć ładunek energii pozostał niezmieniony. Po wydaniu tej płyty muzycy przestali grać. Doe i Cervenka zajęli się w tym czasie swoimi solowymi projektami.
Na początku lat 90. X wznowił działalność. W 1993 nagrano płytę "Hey Zeus!", natomiast dwa lata później koncertową "Unclogged". Film X: Unheard Music został ponownie wydany na DVD w 2005 roku. W lecie 2006 X zjeździł północną Amerykę w ramach "As World Burns Tour 2006" razem z Rollins Band i Riverboat Gamblers.
W 2003 roku piosenka "Los Angeles" została wykorzystana w grze video "Tony Hawk's Underground 2".
Dyskografia.
Single:
Albumy:
Składanki:

</doc>
<doc id="593510" url="https://pl.wikipedia.org/wiki?curid=593510" title="Flaga Arizony">
Flaga Arizony



</doc>
<doc id="593511" url="https://pl.wikipedia.org/wiki?curid=593511" title="Bok (broń)">
Bok (broń)

Bok "(inaczej nadlufka)" – typ broni myśliwskiej posiadającej dwie lufy w układzie pionowym.
Nazwa powstała od nazwiska konstruktora niemieckiego.
Zalety względem dubeltówki:

</doc>
<doc id="593512" url="https://pl.wikipedia.org/wiki?curid=593512" title="KSK Beveren">
KSK Beveren

Koninklijke Sportkring Beveren to belgijski klub piłkarski umiejscowiony w Beveren, miasteczku położonym we Wschodniej Flandrii. Jest znany głównie z wspaniałej szkółki bramkarskiej, która wyszkoliła takich graczy jak Jean-Marie Pfaff, Filip De Wilde, Geert de Vlieger, Erwin Lemmens czy też Tristan Peersman. Wilfried Van Moer, pomocnik, który także reprezentował Belgię, także rozpoczynał swoją karierę w Beverem.
Historia.
Klub nazwany Standaard Beveren powstał w 1921, jednak zmienił później nazwę na FC Amical (w swobodnym tłumaczeniu Towarzyski Klub Piłkarski), ale klub upadł w 1931. Trzy lata później piłkarze Standaardu postanowili założyć nową drużynę, SK Beveren-Waes. Dołączyli oni do belgijskiej federacji piłkarskiej w 1935. Dziesięć sezonów później klub zmienił jedną literkę w nazwie i występował jako SK Beveren-Waas. Po czternastu sezonach w ligach regionalnych, Beveren awansowało do czwartej ligi w 1948, a w 1951 wywalczyło promocję do trzeciej ligi. Pod wodzą legendarnego później trenera, Guy Thysa, w 1966 wystąpili na zapleczu Eerste Klasse, niespodziewanie ją zwyciężając. Po tym wydarzeniu byli trzy razy degradowani z ekstraklasy (w 1972, 1990 oraz 1996), ale za każdym razem po sezonie do niej wracali. W 1978 klub zmienił nazwę na KSK Beveren i pod tą właśnie nazwą odnosili największe sukcesy, będąc mistrzami Belgii w 1979 i 1984. W 1979 roku pokonali Inter Mediolan w PZP, jednakże w półfinałach Belgów wyeliminowała FC Barcelona. W 2006 klub utracił licencję i został zdegradowany do trzeciej ligi, jednak po złożeniu odwołania przez klub decyzja ta została uchylona.
Latem 2010 roku klub z powodów finansowych ponownie został zdegradowany do trzeciej ligi. Ostatecznie przed sezonem 2010/11 połączył się z drugoligowym K.V. Red Star Waasland - w wyniku tej fuzji powstał K.V. Red Star Waasland - SK Beveren, który rozgrywa swoje mecze na stadionie Freethiel.
Piłkarze z Wybrzeża Kości Słoniowej.
W składzie Beveren liderują gracze pochodzący z WKS – jest to rzecz, za którą w Belgii nieustannie krytykuje się KSK. Menedżer zespołu, Jean-Marc Guillou, założył akademię młodzieżową w ASEC Mimosas, dlatego większość spośród utalentowanych Afrykanów z tejże akademii trafia do Beveren.
Kontrowersje z udziałem Arsenalu.
W 2001 klub podpisał umowę z londyńskim Arsenalem. Kilku piłkarzy zostało wypożyczonych między drużynami, rozegrano kilka meczów sparingowych. Umowa wygasła 1 lipca 2006.
Jednakże nie było do końca różowo – w 2001 belgijska policja wykazała, iż Arsenal przekazał tajemniczej firmie "Goal" 1,5 miliona €, co pomogło belgijskiej drużynie utrzymać zachwianą równowagę finansową. Angielska telewizja BBC zakomunikowała, iż takie wyczyny łamią prawa FIFA dotyczące posiadania klubów. Arsenal wywiązuje się od konsekwencji tłumacząc się, iż była to zwykła pożyczka. Angielska federacja piłkarska i FIFA zakończyły sprawę nie karząc nikogo.
Kilku piłkarzy było jedynie wypożyczonych między dwoma klubami – wyjątkiem jest tylko Emmanuel Eboué, który w styczniu 2005 odszedł na stałe do Londynu.

</doc>
<doc id="593514" url="https://pl.wikipedia.org/wiki?curid=593514" title="Ekspres (broń)">
Ekspres (broń)

Ekspres – rodzaj myśliwskiej broni palnej, sztucer podwójny o poziomym lub pionowym (bok) układzie luf gwintowanych.
Jest bronią o konstrukcji łamanej, wyposażoną najczęściej w wyrzutnik łusek. Względem popularnych karabinów powtarzalnych niewątpliwą zaletą ekspresu jest możliwość natychmiastowego oddania dwóch strzałów, co jest istotne podczas polowań na niebezpieczną grubą zwierzynę. . Ekspres cechuje się jednak mniejszym skupieniem punktów trafienia przy strzelaniu z obu luf, oraz osiąga zazwyczaj znacznie wyższe ceny niż inne typy broni myśliwskiej. 
Do znanych producentów ekspresów należą między innymi firmy: 

</doc>
<doc id="593520" url="https://pl.wikipedia.org/wiki?curid=593520" title="Zespół Kannera">
Zespół Kannera



</doc>
<doc id="593521" url="https://pl.wikipedia.org/wiki?curid=593521" title="Lont artyleryjski">
Lont artyleryjski



</doc>
<doc id="593524" url="https://pl.wikipedia.org/wiki?curid=593524" title="Droga wojewódzka nr 374">
Droga wojewódzka nr 374

Droga wojewódzka nr 374 (DW374) – droga wojewódzka w województwie dolnośląskim o długości 33 kilometrów łącząca Jawor ze Świebodzicami. Droga biegnie przez powiaty jaworski i świdnicki.
Historia numeracji.
Na przestrzeni lat trasa posiadała różne oznaczenia i klasyfikacje:

</doc>
<doc id="593525" url="https://pl.wikipedia.org/wiki?curid=593525" title="Marie Pierre Koenig">
Marie Pierre Koenig



</doc>
<doc id="593535" url="https://pl.wikipedia.org/wiki?curid=593535" title="Historia Kościoła">
Historia Kościoła



</doc>
<doc id="593540" url="https://pl.wikipedia.org/wiki?curid=593540" title="Abraham Ortelius">
Abraham Ortelius

Abraham Ortelius (ur. 14 kwietnia 1527 w Antwerpii, zm. 28 czerwca 1598) – flamandzki geograf, kartograf, historyk i wydawca map. 
Życiorys.
Abraham Ortelius pochodził z Niderlandów. W 1570 roku w Antwerpii wydał pierwszy usystematyzowany zbiór map świata "Theatrum orbis terrarum". Atlas ten zawierał oryginalne mapy różnych krajów (w tym również mapę Polski Wacława Grodeckiego), które Ortelius zebrał dzięki swym rozgałęzionym stosunkom z uczonymi europejskimi. Do 1612 roku wydano około 45 edycji tego dzieła. W kolejnych wydaniach mapy w atlasie były aktualizowane i poprawiane. Wydawnictwo to ukazało się w kilku językach na świecie.
Ortelius, wykształcony na grawera, około 1554 r. założył swój biznes książkowy i antykwaryczny. Około 1560 roku, pod wpływem Gerarda Mercatora, Ortelius zainteresował się robieniem map. W ciągu dekady opracował mapy świata na rzucie serca (1564), Egiptu (1565) i Azji (1567), a także pierwsze wydanie "Theatrum", które zawierało 70 map wygrawerowanych w jednolitym stylu. "Theatrum" było rozbudowywane i aktualizowane w kolejnych edycjach do końca 1612 roku. Ortelius został mianowany geografem Filipa II Habsburga (1575).

</doc>
<doc id="593542" url="https://pl.wikipedia.org/wiki?curid=593542" title="Aaviku (Laimjala)">
Aaviku (Laimjala)

Aaviku – wieś w Estonii, w prowincji Sarema, w gminie Laimjala.

</doc>
<doc id="593547" url="https://pl.wikipedia.org/wiki?curid=593547" title="Audla">
Audla

Audla – wieś w Estonii, w prowincji Sarema, w gminie Laimjala.

</doc>
<doc id="593548" url="https://pl.wikipedia.org/wiki?curid=593548" title="Jõe (Laimjala)">
Jõe (Laimjala)

Jõe – wieś w Estonii, w prowincji Sarema, w gminie Laimjala.

</doc>
<doc id="593549" url="https://pl.wikipedia.org/wiki?curid=593549" title="Kahtla">
Kahtla

Kahtla – wieś w Estonii, w prowincji Sarema, w gminie Laimjala. Kilka kilometrów na południowy wschód od wsi znajduje się Latarnia morska Laidunina, 7 marca 2005 roku wpisana na listę narodowych zabytków Estonii pod numerem 27283.

</doc>
<doc id="593550" url="https://pl.wikipedia.org/wiki?curid=593550" title="Kapra">
Kapra

Kapra – wieś w Estonii, w prowincji Sarema, w gminie Laimjala.

</doc>
<doc id="593551" url="https://pl.wikipedia.org/wiki?curid=593551" title="Kingli">
Kingli

Kingli – wieś w Estonii, w prowincji Sarema, w gminie Laimjala.

</doc>
<doc id="593552" url="https://pl.wikipedia.org/wiki?curid=593552" title="Käo (Laimjala)">
Käo (Laimjala)

Käo – wieś w Estonii, w prowincji Sarema, w gminie Laimjala.

</doc>
<doc id="593554" url="https://pl.wikipedia.org/wiki?curid=593554" title="Kõiguste">
Kõiguste

Kõiguste – wieś w Estonii, w prowincji Sarema, w gminie Laimjala.

</doc>
<doc id="593555" url="https://pl.wikipedia.org/wiki?curid=593555" title="Laheküla (Laimjala)">
Laheküla (Laimjala)

Laheküla – wieś w Estonii, w prowincji Sarema, w gminie Laimjala.

</doc>
<doc id="593556" url="https://pl.wikipedia.org/wiki?curid=593556" title="Mustla (Laimjala)">
Mustla (Laimjala)

Mustla – wieś w Estonii, w prowincji Sarema, w gminie Laimjala.

</doc>
<doc id="593557" url="https://pl.wikipedia.org/wiki?curid=593557" title="Mägi-Kurdla">
Mägi-Kurdla

Mägi-Kurdla – wieś w Estonii, w prowincji Sarema, w gminie Laimjala.

</doc>
<doc id="593558" url="https://pl.wikipedia.org/wiki?curid=593558" title="Nõmme (Laimjala)">
Nõmme (Laimjala)

Nõmme – wieś w Estonii, w prowincji Sarema, w gminie Laimjala.

</doc>
<doc id="593559" url="https://pl.wikipedia.org/wiki?curid=593559" title="Pahavalla">
Pahavalla

Pahavalla – wieś w Estonii, w prowincji Sarema, w gminie Laimjala.

</doc>
<doc id="593560" url="https://pl.wikipedia.org/wiki?curid=593560" title="Paju-Kurdla">
Paju-Kurdla

Paju-Kurdla – wieś w Estonii, w prowincji Sarema, w gminie Laimjala.

</doc>
<doc id="593561" url="https://pl.wikipedia.org/wiki?curid=593561" title="Randvere (Laimjala)">
Randvere (Laimjala)

Randvere – wieś w Estonii, w prowincji Sarema, w gminie Laimjala.

</doc>
<doc id="593562" url="https://pl.wikipedia.org/wiki?curid=593562" title="Rannaküla (Laimjala)">
Rannaküla (Laimjala)

Rannaküla – wieś w Estonii, w prowincji Sarema, w gminie Laimjala.

</doc>
<doc id="593563" url="https://pl.wikipedia.org/wiki?curid=593563" title="Ridala (Laimjala)">
Ridala (Laimjala)

Ridala – wieś w Estonii, w prowincji Sarema, w gminie Laimjala.

</doc>
<doc id="593565" url="https://pl.wikipedia.org/wiki?curid=593565" title="Saareküla (Laimjala)">
Saareküla (Laimjala)

Saareküla – wieś w Estonii, w prowincji Sarema, w gminie Laimjala.

</doc>
<doc id="593566" url="https://pl.wikipedia.org/wiki?curid=593566" title="Saaremetsa (Laimjala)">
Saaremetsa (Laimjala)

Saaremetsa – wieś w Estonii, w prowincji Sarema, w gminie Laimjala.

</doc>
<doc id="593568" url="https://pl.wikipedia.org/wiki?curid=593568" title="Viltina">
Viltina

Viltina – wieś w Estonii, w prowincji Sarema, w gminie Laimjala.

</doc>
<doc id="593569" url="https://pl.wikipedia.org/wiki?curid=593569" title="Üüvere">
Üüvere

Üüvere – wieś w Estonii, w prowincji Sarema, w gminie Laimjala.

</doc>
<doc id="593570" url="https://pl.wikipedia.org/wiki?curid=593570" title="Jelcz Miłoszyce">
Jelcz Miłoszyce

Jelcz Miłoszyce – stacja kolejowa w Miłoszycach, gmina Jelcz-Laskowice w województwie dolnośląskim, w powiecie oławskim.
W roku 2017 stacja obsługiwała 150–199 pasażerów na dobę.

</doc>
<doc id="593571" url="https://pl.wikipedia.org/wiki?curid=593571" title="Flaga Arkansas">
Flaga Arkansas



</doc>
<doc id="593572" url="https://pl.wikipedia.org/wiki?curid=593572" title="Krzysztof Varga">
Krzysztof Varga

Krzysztof Varga (ur. 21 marca 1968 w Warszawie) – polski pisarz, krytyk literacki, dziennikarz.
Życiorys.
Syn Polki i Węgra. Absolwent Liceum Ogólnokształcącego pw. św. Augustyna w Warszawie. Ukończył studia na Wydziale Polonistyki Uniwersytetu Warszawskiego. W latach 1991–2020 związany z „Gazetą Wyborczą” jako redaktor działu kultury. W 2020 został felietonistą „Newsweeka”.
Jako pisarz zadebiutował zbiorem opowiadań "Pijany anioł na skrzyżowaniu ulic". Wspólnie z Pawłem Duninem-Wąsowiczem opracował słownik literatury najnowszej "Parnas bis. Literatura polska urodzona po 1960 r." (1995), razem z Pawłem Duninem-Wąsowiczem oraz Jarosławem Klejnockim opublikował antologię wierszy "Macie swoich poetów" (1996). Autor tekstów większości piosenek na płytach "Młodzi" i "Pogo" zespołu Dr Misio.
Za tom prozy "45 pomysłów na powieść. Strony B singli" otrzymał Nagrodę Fundacji Kultury. Trzykrotny finalista Nagrody Literackiej Nike: za "Tequilę" w 2002, "Nagrobek z lastryko" w 2008 i "Gulasz z turula" w 2009. Ostatnia z tych publikacji w tym konkursie została wyróżniona przez czytelników.
Deklaruje się jako ateista.
Odznaczenia.
W 2014 został odznaczony przez prezydenta RP Bronisława Komorowskiego Krzyżem Kawalerskim Orderu Odrodzenia Polski.

</doc>
<doc id="593575" url="https://pl.wikipedia.org/wiki?curid=593575" title="Ortelius">
Ortelius



</doc>
<doc id="593578" url="https://pl.wikipedia.org/wiki?curid=593578" title="Bulwar Nadmorski im. Feliksa Nowowiejskiego">
Bulwar Nadmorski im. Feliksa Nowowiejskiego

Bulwar Nadmorski im. Feliksa Nowowiejskiego – znajduje się w centrum Gdyni, swój początek ma przy plaży w Śródmieściu i rozciąga się na długości ponad 1,5 km pomiędzy linią brzegową Zatoki Puckiej a wzgórzem Kamiennej Góry i Kępą Redłowską, mając swój koniec przy plaży w Redłowie. Oprócz funkcji rekreacyjnych bulwar pełni także rolę falochronu zabezpieczającego stromy brzeg przed działaniem sztormów.
Historia.
Pierwsza promenada dla spacerujących w miejscu dzisiejszego bulwaru powstała w latach 20. XX wieku jako piaszczysta ścieżka na niewielkim nasypie, przy której stał budynek łazienek. Na początku lat 30. XX wieku w ramach robót publicznych, przy których zatrudniano bezrobotnych masowo przybywających do nowo budowanej Gdyni, umocniono stok Kamiennej Góry, gdzie posadzono drzewa oraz zbudowano schody. Umocnienie drogi nastąpiło w połowie lat 30. XX wieku: powstała wówczas betonowa opaska, przypominająca tę dzisiejszą, jednak jej wysokość wynosiła zaledwie 80 cm. Natomiast między nią a zboczem Kamiennej Góry na szerokości kilku metrów ciągnęła się żwirowa droga. W takim stanie bulwar przetrwał II wojnę światową aż do 1949, kiedy został zniszczony przez sztorm.
W 1958 w Gdyni powstał „Społeczny Komitet Budowy Bulwaru Nadmorskiego”, którego działalność zaowocowała oddaniem w 1969, w czasie obchodów Dni Morza, nowego Bulwaru Nadmorskiego. W takiej postaci istnieje on do dziś.
Na przylegającej do Bulwaru Polance Redłowskiej do początku lat 90. XX w. funkcjonował ogólnodostępny pełnowymiarowy basen ze skocznią oraz brodzik dla dzieci.
Na początku XXI w. przeprowadzono refulację plaży centralnej w Gdyni, którą powiększono w kierunku zarówno wschodnim, jak i południowym, osłaniając bulwar. Wcześniej bulwar na całej swojej długości graniczył bezpośrednio z morzem, zabezpieczony jedynie głazami minimalizującymi działanie fal. Po powiększeniu plaży zamontowano schody pozwalające przejść bezpośrednio z bulwaru na plażę.
W 2005 w ramach modernizacji bulwaru powstał tu budynek restauracji „Barracuda” według projektu architektów z Politechniki Gdańskiej.
Pomniki.
W ciągu bulwaru znajduje się kilka charakterystycznych pomników, takich jak:

</doc>
<doc id="593581" url="https://pl.wikipedia.org/wiki?curid=593581" title="Cristina Branco">
Cristina Branco

Cristina Branco (wym. []; ur. 1972 w Almeirim, Ribatejo) – portugalska pieśniarka fado. 
Życiorys.
W latach dojrzewania Branco zainteresowana była muzycznie gatunkami takimi jak jazz, blues czy bossa nova. Z początkiem lat dziewięćdziesiątych XX wieku rozpoczęła karierę jako wykonawczyni fado, którym się zajęła poprzez fascynację twórczością najsłynniejszej w historii pieśniarki fado, Amálii Rodrigues. Od wielu lat współpracuje z Custódio Castelo, który komponuje dla niej muzykę i akompaniuje jej podczas występów. Od lat koncertuje na całym świecie. Jej wykonania są postrzegane przez krytyków i koneserów tematu jako klasyczne fado, poniekąd przeplatane z wykonaniami z domieszką muzyki ludowej. Zawsze wybiera klasyczne teksty z kanonu poezji Portugalii.

</doc>
<doc id="593583" url="https://pl.wikipedia.org/wiki?curid=593583" title="Mielec (stacja kolejowa)">
Mielec (stacja kolejowa)

Mielec – stacja kolejowa przy ul. Głowackiego 8 w Mielcu, w województwie podkarpackim, w Polsce.
Historia.
Jednopiętrowy, murowany dworzec kolejowy został wybudowany i oddany do użytku razem z linią kolejową 30 października 1887. Pierwsza modernizacja miała miejsce w okresie międzywojennym, kiedy postawiono parterowe dobudówki. 23 grudnia 1937 roku podjęto decyzję o budowie bocznicy kolejowej prowadzącej do powstających wtedy zakładów lotniczych w Mielcu, która została wybudowana w sierpniu 1938 roku. Z kolei w latach 60. powiększono poczekalnię, wyposażono ją w duże, szklane okna, wzniesiono świetlicę dla młodzieży i zburzono część piętra, budynek ponownie oddano do użytku 2 września 1967.
W latach 90. liczba pasażerów zaczęła systematycznie maleć. W 1992 roku zlikwidowano na tej linii kolejowej istniejący od 1918 roku pociąg relacji Lublin – Kraków, a w 1993 roku pociąg relacji Zagórz – Warszawa, następnie w 2000 roku znacznie zredukowano liczbę pociągów osobowych (m.in. zlikwidowano wtedy pociąg relacji Hrubieszów/Bełżec – Zamość – Wrocław). W 2009 zlikwidowano ostatnie połączenia pasażerskie przez tę stację. Najpierw 19 sierpnia 2009 spółka Przewozy Regionalne usunęła z rozkładu ostatnią parę autobusów szynowych kursującą na trasie Dębica – Stalowa Wola-Rozwadów, następnie 1 września PKP Intercity wycofała pociąg pasażerski „Hetman”. Zbędne elementy logistyki kolejowej zlikwidowano, a budynek dworca został zamknięty.
W wyniku starań posłów z okolic Mielca spółka PKP Intercity została zobowiązana przez Ministerstwo Infrastruktury żeby najpóźniej 1 marca 2011 roku przywrócić zlikwidowany pociąg „Hetman” jako TLK. W wyniku zmiany trasy pociąg pojechał przez Kolbuszową i tym samym ominął Mielec. W latach 2009–2021 przez stację przejeżdżały tylko pociągi towarowe państwowego PKP Cargo i prywatnych spółek kolejowych.
Od 2011 budynek nie pełnił funkcji dworcowych, jego część jest wynajmowana przez ośrodek szkolenia kierowców oraz sklep meblarski.
20 września 2017 roku spółka PKP Polskie Linie Kolejowe S.A. ogłosiła przetarg na zaprojektowanie i wykonanie robót budowlanych na linii kolejowej na odcinku Mielec – Dębica w ramach projektu pod nazwą „Rewitalizacja linii kolejowej nr 25 na odcinku Padew – Mielec – Dębica”. Zakres robót objęty przetargiem obejmował także stację kolejową w Mielcu. Przetarg na zaprojektowanie prac budowanych na odcinku Mielec – Padew Narodowa oraz zaprojektowanie i wykonanie robót budowlanych na linii kolejowej na odcinku Mielec – Dębica wygrało Przedsiębiorstwo Napraw i Utrzymania Infrastruktury Kolejowej w Krakowie Sp. z o.o. Umowa została zawarta 17 października 2018, a prace remontowe rozpoczęto 1 marca 2019 roku. W kwietniu 2019 roku zarząd województwa podkarpackiego podjął decyzję o przeznaczeniu dodatkowych ponad 13 mln zł m.in. na budowę drugiego przejścia podziemnego w miejscu przejścia przez tory łączącego ulicę Drzewieckiego i Jagiellończyka oraz przeniesie na stację kolejową w Rzochowie obsługi przeładunkowej ze stacji kolejowej w Mielcu co związane było z likwidacją rampy przeładunkowej i toru nr 9 na stacji. Połączenia z Mielca do Dębicy miały ruszyć w grudniu 2020 roku, jednak 30 lipca 2020 prezes PKP PLK poinformował o planach udostępnienia linii kolejowej dla ruchu towarowego na odcinku pomiędzy stacjami Mielec i Kochanówka we wrześniu 2020 oraz przywróceniu połączeń pasażerskich na odcinku Mielec – Dębica wiosną 2021 roku (w styczniu 2021 przesunięte na 1 września 2021 roku), a na odcinku Mielec – Padew w drugiej połowie 2022. Linia kolejowa na odcinku Mielec – Padew jest remontowana z funduszy Regionalnego Programu Operacyjnego Województwa Podkarpackiego.
Ruch pociągów towarowych na odcinku Mielec – Kochanówka Pustków uruchomiono 3 września 2020 roku. 4 czerwca 2021 roku spółka PKP Polskie Linie Kolejowe S.A. poinformowała o wznowieniu ruchu kolejowego towarowego od 13 czerwca 2021 roku na odcinku Kochanówka-Pustków – Dębica oraz ogłosiła przetarg na wykonanie robót budowlanych na linii kolejowej na odcinku Mielec – Padew i przetarg na budowę drugiego przejścia podziemnego w Mielcu. 1 września 2021 roku, po 12-letniej przerwie, został wznowiony ruch pociągów pasażerskich do stacji kolejowej w Mielcu na linii kolejowej na odcinku Mielec – Dębica. 8 listopada 2021 roku spółka PKP Polskie Linie Kolejowe SA ogłosiła, że ogłoszony 4 czerwca tego samego roku przetarg na wykonanie robót budowlanych na linii kolejowej na odcinku Mielec – Padew wygrała firma Swietelsky Rail Polska Sp. z o.o., z którą 29 grudnia 2021 roku spółka PKP Polskie Linie Kolejowe SA podpisała umowę. Rozpoczęcie robót budowlanych na tym odcinku zostało zaplanowane na I kwartał 2022 roku co nastąpiło w marcu 2022 roku. Zakończenie prac budowlanych i uruchomienie ruchu pociągów po remoncie na odcinku Mielec - Padew zaplanowano na koniec 2022 roku, co doprowadziło do uruchomienia na tym odcinku ruchu pociągów towarowych w dniu 28 września 2022 roku i ruchu pociągów pasażerskich w dniu 6 listopada 2022 roku. 14 kwietnia 2022 roku spółka PKP Polskie Linie Kolejowe S.A. podpisała umowę z firmą INTOP Tarnobrzeg Sp. z o.o. na budowę drugiego przejścia podziemnego w Mielcu w ciągu ulic Drzewieckiego i Piotra Skargi, które zastąpi znajdujące się w tym miejscu poprzednie przejście przez tory kategorii E. Zakończenie prac przy budowie drugiego przejścia podziemnego zaplanowano na koniec 2022 roku.

</doc>
<doc id="593586" url="https://pl.wikipedia.org/wiki?curid=593586" title="Aruste">
Aruste

Aruste – wieś w Estonii, w prowincji Sarema, w gminie Leisi.

</doc>
<doc id="593587" url="https://pl.wikipedia.org/wiki?curid=593587" title="Hiievälja">
Hiievälja

Hiievälja – wieś w Estonii, w prowincji Sarema, w gminie Leisi.

</doc>
<doc id="593589" url="https://pl.wikipedia.org/wiki?curid=593589" title="Koiduvälja">
Koiduvälja

Koiduvälja – wieś w Estonii, w prowincji Sarema, w gminie Leisi.

</doc>
<doc id="593590" url="https://pl.wikipedia.org/wiki?curid=593590" title="Kopli (Leisi)">
Kopli (Leisi)

Kopli – wieś w Estonii, w prowincji Sarema, w gminie Leisi.

</doc>
<doc id="593591" url="https://pl.wikipedia.org/wiki?curid=593591" title="Laugu">
Laugu

Laugu – wieś w Estonii, w prowincji Sarema, w gminie Leisi.

</doc>
<doc id="593592" url="https://pl.wikipedia.org/wiki?curid=593592" title="Linnaka">
Linnaka

Linnaka – wieś w Estonii, w prowincji Sarema, w gminie Leisi.
voLinnaka

</doc>
<doc id="593593" url="https://pl.wikipedia.org/wiki?curid=593593" title="Luulupe">
Luulupe

Luulupe – wieś w Estonii, w prowincji Sarema, w gminie Leisi.

</doc>
<doc id="593594" url="https://pl.wikipedia.org/wiki?curid=593594" title="Meiuste">
Meiuste

Meiuste – wieś w Estonii, w prowincji Sarema, w gminie Leisi.

</doc>
<doc id="593595" url="https://pl.wikipedia.org/wiki?curid=593595" title="Metsküla (Leisi)">
Metsküla (Leisi)

Metsküla – wieś w Estonii, w prowincji Sarema, w gminie Leisi.

</doc>
<doc id="593596" url="https://pl.wikipedia.org/wiki?curid=593596" title="Mujaste">
Mujaste

Mujaste – wieś w Estonii, w prowincji Sarema, w gminie Leisi.

</doc>
<doc id="593597" url="https://pl.wikipedia.org/wiki?curid=593597" title="Mätja">
Mätja

Mätja – wieś w Estonii, w prowincji Sarema, w gminie Leisi.

</doc>
<doc id="593598" url="https://pl.wikipedia.org/wiki?curid=593598" title="Nihatu">
Nihatu

Nihatu – wieś w Estonii, w prowincji Sarema, w gminie Leisi.

</doc>
<doc id="593599" url="https://pl.wikipedia.org/wiki?curid=593599" title="Nõmme (Leisi)">
Nõmme (Leisi)

Nõmme – wieś w Estonii, w prowincji Sarema, w gminie Leisi.

</doc>
<doc id="593600" url="https://pl.wikipedia.org/wiki?curid=593600" title="Paaste">
Paaste

Paaste – wieś w Estonii, w prowincji Sarema, w gminie Leisi.

</doc>
<doc id="593601" url="https://pl.wikipedia.org/wiki?curid=593601" title="Pammana">
Pammana

Pammana – wieś w Estonii, w prowincji Sarema, w gminie Leisi.

</doc>
<doc id="593602" url="https://pl.wikipedia.org/wiki?curid=593602" title="Peederga">
Peederga

Peederga – wieś w Estonii, w prowincji Sarema, w gminie Leisi.

</doc>
<doc id="593604" url="https://pl.wikipedia.org/wiki?curid=593604" title="Purtsa">
Purtsa

Purtsa – wieś w Estonii, w prowincji Sarema, w gminie Leisi.

</doc>
<doc id="593605" url="https://pl.wikipedia.org/wiki?curid=593605" title="Microsoft PowerShell">
Microsoft PowerShell



</doc>
<doc id="593606" url="https://pl.wikipedia.org/wiki?curid=593606" title="Ridbok górski">
Ridbok górski

Ridbok górski ("Redunca fulvorufula") – ssak z rodziny wołowatych.
Występowanie.
Pagórkowate tereny środkowej i południowej Afryki.
Tryb życia.
Zwierzę stadne. Dzienny tryb życia. Roślinożerca.

</doc>
<doc id="593607" url="https://pl.wikipedia.org/wiki?curid=593607" title="Pöitse">
Pöitse

Pöitse – wieś w Estonii, w prowincji Sarema, w gminie Leisi.

</doc>
<doc id="593608" url="https://pl.wikipedia.org/wiki?curid=593608" title="Roobaka">
Roobaka

Roobaka – wieś w Estonii, w prowincji Sarema, w gminie Leisi.

</doc>
<doc id="593609" url="https://pl.wikipedia.org/wiki?curid=593609" title="Selja (Leisi)">
Selja (Leisi)

Selja – wieś w Estonii, w prowincji Sarema, w gminie Leisi.

</doc>
<doc id="593610" url="https://pl.wikipedia.org/wiki?curid=593610" title="Tareste">
Tareste

Tareste – wieś w Estonii, w prowincji Sarema, w gminie Leisi.

</doc>
<doc id="593612" url="https://pl.wikipedia.org/wiki?curid=593612" title="Triigi (Sarema)">
Triigi (Sarema)

Triigi – wieś w Estonii, w prowincji Sarema, w gminie Leisi.

</doc>
<doc id="593613" url="https://pl.wikipedia.org/wiki?curid=593613" title="Täätsi">
Täätsi

Täätsi – wieś w Estonii, w prowincji Sarema, w gminie Leisi.

</doc>
<doc id="593614" url="https://pl.wikipedia.org/wiki?curid=593614" title="Veske">
Veske

Veske – wieś w Estonii, w prowincji Sarema, w gminie Leisi.

</doc>
<doc id="593615" url="https://pl.wikipedia.org/wiki?curid=593615" title="Õeste">
Õeste

Õeste – wieś w Estonii, w prowincji Sarema, w gminie Leisi.

</doc>
<doc id="593617" url="https://pl.wikipedia.org/wiki?curid=593617" title="Bitwa pod Cropredy Bridge">
Bitwa pod Cropredy Bridge

Bitwa pod Cropredy Bridge – starcie zbrojne, które miało miejsce 29 czerwca 1644 podczas angielskiej wojny domowej (1642–1651). Bitwa ta była ostatnim zwycięstwem na angielskiej ziemi przez armię będącą pod wodzą króla Anglii Karola I. Przeciwnikiem armii królewskiej była armia Parlamentu dowodzona przez Wallera.
Wstęp.
W tym momencie długiego konfliktu zdawało się, że decydujące zwycięstwo Parlamentu jest blisko. Połączone armie Parlamentu Wallera i hrabiego Essexa zmusiły króla do opuszczenia Oksfordu, jego wojennej stolicy, i marszu na zachód w poszukiwaniu bezpiecznego schronienia. Następnie 7 czerwca Essex i Waller postanowili, że Essex pójdzie a zachód by uwolnić od oblężenia Lyme Regis, a Waller w tym czasie będzie szedł za królem.
To pozwoliło królowi wrócić do Oksfordu i zebrać posiłki. Waller, nie mogąc przechwycić wojsk królewskich, ruszył do Gloucester po zaopatrzenie. Dnia 24 czerwca maszerował z Gloucester do Stow on the Wold, gdzie dostał wiadomość o armii królewskiej maszerującej na wschód, a wkrótce dostał rozkazy by ruszyć za królem w pościg. Dnia 27 czerwca Waller dotarł do Hanwell Castle, położonego na wyżynnym terenie na zachód od rzeki Cherwell, 5 mil od pozycji armii królewskiej znajdującej się w Edgecote. Z zapadnięciem nocy król postanowił stoczyć bitwę, wydając rozkazy marszu w kierunku armii Parlamentu Wallera.
Bitwa.
W niedzielę 29 czerwca wojska Wallera kontynuowały śledzenie ruchów armii królewskiej po drugiej stronie rzeki Cherwell. Obie armie stanęły twarzą w twarz po obu stronach Cherwell. Żadna z nich nie przejawiała ochoty na przeprawę pod ogniem dział nieprzyjaciela. Obie armie maszerowały wzdłuż rzeki, oddalone o milę od siebie.
Król otrzymał alarmującą wieść, że 300 dodatkowych jeźdźców zbliża się od północy do armii Wallera. W odpowiedzi na to wydzielił oddział dragonii pod wodzą lorda Brentforda, by obstawił most w Cropredy i nie dopuścił do wzmocnienia sił Parlamentu.
Około mili na południe znajdował się bród zwany Slat Mill Ford. Waller, dostrzegając okazję, wysłał generała lejtnanta ("Lieutenant General") Johna Middletona by przeszedł most z dwoma pułkami jazdy i dziewięcioma kompaniami piechoty. Waller sam z 1000 żołnierzy przeszedł bród mając zamiar uderzyć na tyły Rojalistów frontalnie i ze skrzydła.
Cropredy Bridge broniony był przez dragonów królewskich, jednak wkrótce stanęli wobec przeważających sił Middletona, przed którym z kolei nagle pojawiła się cała armia królewska. Było to spowodowane tym, że król zaalarmowany możliwością zagrożenia swoich tyłów, wykonał zwrot i ruszył w kierunku Cropredy Bridge.
Wallera inicjatywa spotkała się z udanym przeciwdziałaniem młodego hrabiego Northampton, który zmusił wojska Parlamentu do cofnięcia się z powrotem przez bród. Jednak dragoni broniący mostu musieli ustąpić i oddali most siłom Parlamentu.
Karol miał szczęście posiadać bardzo zdolnych dowódców na tyłach swej armii. Koło Slat Mill młody hrabia Northampton, niemający jeszcze 20 lat, zareagował błyskawiczną szarżą, wypierając siły Wallera z powrotem za rzekę.
Most jednak został utrzymany przez dwa regimenty piechoty wojsk Parlamentu – pułkownika Ralpha Weldona oraz Towera Hamletsa.
Artyleria Wallera prowadziła ciągły ogień ze swojej korzystnej pozycji na wzgórzu Bourton, zmuszając Rojalistów do wycofania się dalej od rzeki.
Pomimo tego gwardia królewska pod wodzą lorda Bernarda wyparła siły Parlamentu po raz drugi za rzekę i przejęła kontrolę nad Cropredy Bridge, po czym była jeszcze zdolna dopaść i przejąć baterię 11 dział. Pobity Waller wycofał się.
Po bitwie.
Następnego wieczora obie armie nadal stały naprzeciw siebie oddzielone rzeką Cherwell. Karol wykorzystał przerwę w walkach by wysłać swego sekretarza wojny ("Secretary of War"), Edwarda Walkera, w celu nawiązania pertraktacji. Jednak ze strony wojsk Parlamentu nadeszła odpowiedź, że nie mają upoważnienia do prowadzenia jakichkolwiek pertraktacji z Rojalistami.
Z powodu otrzymanych wieści o dodatkowych siłach Parlamentu znajdujących się w pobliżu oraz z powodu braków w zaopatrzeniu wojska Rojalistów odeszły, zabierając zdobytą artylerię Wallera ze sobą.
Chociaż William Waller stracił inicjatywę w bitwie, Król nie chciał ryzykować przeprawy w poprzek rzeki i walka zakończyła się czymś w rodzaju sytuacji patowej.

</doc>
<doc id="593623" url="https://pl.wikipedia.org/wiki?curid=593623" title="Final Fantasy III">
Final Fantasy III

 – gra komputerowa z gatunku jRPG wydana przez Square Co., Ltd. w 1990 roku na Nintendo Entertainment System. W 2006 roku wydany został całkowity remake gry na konsolę Nintendo DS, jako część kolekcji "Finest Fantasy For Advance".
"Final Fantasy III" w wersji na NES nie została wydana w Europie i Ameryce Północnej, dopiero jej remake na Nintendo DS został wydany na całym świecie.
Gra opowiada o czterech dzieciach z wioski Ur, wybranych przez Kryształ Światła do walki z siłami zła.
Wersja na Nintendo DS.
Nowa wersja ma odświeżoną grafikę trójwymiarową, dodano wsparcie dla ekranu dotykowego i poprawiono kilka błędów z poprzedniego wydania. Wersja na Nintendo DS jest pierwszą wersją "Final Fantasy III", która została wydana poza Japonią. "Final Fantasy III DS" dodaje także wsparcie dla Nintendo Wi-Fi Connection, tworząc tzw. Mognet. Za pomocą Mognetu gracze mogą wysyłać sobie pocztę. Jest to konieczne do odblokowania kilku questów. Zmienione zostały klasy postaci – wszyscy zaczynają jako "freelancerzy", dotychczasowa domyślna klasa, Onion Knight jest teraz klasą sekretną. Gracz może zmieniać klasy postaci w dowolnym momencie, jednak po zmianie klasy nie może ona korzystać z jej unikatowych zdolności przez najbliższe 2–10 walk. Pierwszymi dostępnymi profesjami są: Warrior (wojownik), Black Mage (czarny mag), White Mage (biały mag), Red Mage (czerwony mag), Monk (mnich) i Thief (złodziej). Wersja na NDS proponuje także domyślne imiona bohaterów: głównym bohaterem jest Luneth, pozostali to Arc, Refia i Ingus.

</doc>
<doc id="593624" url="https://pl.wikipedia.org/wiki?curid=593624" title="Kotlina Kaszgarska">
Kotlina Kaszgarska

Kotlina Kaszgarska, Kotlina Tarymska (; "Tarim Oymanliqi") – kraina geograficzna w Azji Centralnej, w zachodniej części Chin. Powierzchnia ok. 1 mln km².
Geografia.
Kotlina Kaszgarska jest wielkim bezodpływowym obszarem w centralnej części Azji, otoczonym wysokimi łańcuchami górskimi: od północy Tienszan, od zachodu Ałaj i Pamir, od południa Altun Shan i Kunlun. Tylko w kierunku wschodnim jest otwarta na wyżynne tereny pustyni Gobi.
Większą część Kotliny Kaszgarskiej zajmuje pustynia Takla Makan. Należy do najsuchszych obszarów na Ziemi. Na całym jej obszarze roczne opady nie przekraczają 50 mm, a w niektórych rejonach nawet 5 mm. W płn.-wsch. części pustyni występują pola wysokich wydm o względnej wysokości 150–300 m. Wiosną i wczesnym latem ponad pustynią wieją bardzo silne wiatry, powodujące burze piaskowe, podczas których chmury pyłu transportowane są na odległość setek kilometrów. Znikome opady, brak zasilania przez rzeki i zasypywanie przez lotne piaski sprawiają, że wnętrze pustyni jest całkowicie pozbawione roślinności. Obrzeża kotliny kontrastują z jałową pustynią. Chociaż opady są tam niewiele większe (do ok. 100 mm), tereny te zajmują urodzajne trawiaste równiny. Zbudowane są z materiału skalnego naniesionego z okolicznych gór przez liczne rzeki. Rzeki te, chociaż początkowo niosą dużo wody, nikną w piaskach pustyni. Tylko największe z nich, jak Tarym o długości ok. 2000 km i Czerczen-daria (527 km), uchodzą do bezodpływowych jezior na obszarze kotliny (Lob-nor). Są wykorzystywane do nawadniania pól uprawnych.
Klimat krainy oscyluje pomiędzy umiarkowanym ciepłym kontynentalnym a suchym bądź skrajnie suchym.
Szatę roślinną reprezentują formacje stepowa i półpustynna, niemniej jednak na wielkich połaciach pustyni Takla Makan brak jakiejkolwiek roślinności.
Historia.
Jedwabny szlak, jeden z najważniejszych traktów handlowych starożytnej Azji, przebiegał wzdłuż północnego krańca Kotliny Kaszgarskiej, doliną rzeki Tarym. Z Chin przewożono nim jedwab, żelazo i papier, a w drugą stronę podążały karawany obładowane złotem, bliskowschodnimi pachnidłami i roślinami uprawnymi. Szlak wiódł z Chin na Bliski Wschód oraz do Indii. Wzdłuż traktu w oazach powstawały bakczysaraje. Ów szlak stracił na znaczeniu wraz z opanowaniem tych terenów przez wojownicze ludy Azji Środkowej.
Mieszkańcy.
Chińczycy Han, inaczej niż na większości terytorium Chin, stanowią mniejszość. Najliczniejszą grupą etniczną są Ujgurzy. Ponadto mieszkają tam przedstawiciele ludu Hui, potomkowie koczowników przybyłych ze stepów Azji Środkowej, a na granicy zachodniej – Kirgizi i Tadżycy. Powszechnie wyznawaną religią jest islam, chociaż przez stulecia docierały tam także wpływy lamaizmu, konfucjanizmu i szamanizmu.
Gospodarka.
Głównym ośrodkiem gospodarczym jest Kaszgar, założony jeszcze w starożytności. Niegdyś była to ważna oaza na jedwabnym szlaku – głównej trasie karawanowej łączącej Chiny z Europą. Karawany podążające na wschód uzupełniały zapasy wody przed wkroczeniem na obszar pustyni Takla Makan, a zmierzające na zachód kupowały żywność i ciepłą odzież na przeprawę przez wysokie przełęcze Pamiru. Funkcje handlowe współcześnie mają bardziej lokalny charakter. Handluje się przede wszystkim żywnością, zwierzętami domowymi i wyrobami miejscowego rzemiosła. Duży targ, na który zjeżdżają rolnicy z całego regionu, odbywa się co sobotę na nadrzecznych łąkach. Tradycyjnym zajęciem mieszkańców Kaszgaru jest również rzemiosło. Na tyłach wielu sklepów ulokowanych przy wąskich ulicach wokół rynku działają warsztaty, w których wytwarza się m.in. odzież, meble, instrumenty muzyczne, dywany i ceramikę. Słabo rozwinięty przemysł nastawiony jest na obsługę okolicznego rolnictwa. Są to oczyszczalnie bawełny, fabryki przemysłu spożywczego, skórzanego i produkujące sprzęt rolniczy.
Na przedpolu gór i wokół oaz rozwija się rolnictwo. Do jego najważniejszych działów należy hodowla. Duże stada owiec, bydła i koni dostarczają surowców dla przemysłu skórzanego i spożywczego. Ze zbóż uprawia się głównie pszenicę. Do innych ważnych upraw należą: bawełna (na sztucznie nawadnianych plantacjach) oraz drzewa owocowe: jabłonie, morela zwyczajna, granatowiec właściwy i inne. W niektórych oazach prowadzi się z powodzeniem hodowlę jedwabników.

</doc>
<doc id="593625" url="https://pl.wikipedia.org/wiki?curid=593625" title="Aru (Leisi)">
Aru (Leisi)

Aru – wieś w Estonii, w prowincji Sarema, w gminie Leisi.

</doc>
<doc id="593627" url="https://pl.wikipedia.org/wiki?curid=593627" title="Jõiste">
Jõiste

Jõiste – wieś w Estonii, w prowincji Sarema, w gminie Leisi.

</doc>
<doc id="593628" url="https://pl.wikipedia.org/wiki?curid=593628" title="Karja">
Karja

Karja – wieś w Estonii, w prowincji Sarema, w gminie Leisi.

</doc>
<doc id="593629" url="https://pl.wikipedia.org/wiki?curid=593629" title="Koikla (Leisi)">
Koikla (Leisi)

Koikla – wieś w Estonii, w prowincji Sarema, w gminie Leisi.

</doc>
<doc id="593630" url="https://pl.wikipedia.org/wiki?curid=593630" title="Glediczja trójcierniowa">
Glediczja trójcierniowa

Glediczja trójcierniowa, iglicznia trójcierniowa ("Gleditsia triacanthos" L.) – gatunek drzewa z rodziny bobowatych ("Fabaceae" Lindl.). Pochodzi z Ameryki Północnej, rozprzestrzenił się w Australii, jest też uprawiany w wielu krajach świata. 
Na niektórych obszarach rozprzestrzenia się jako roślina inwazyjna. 
Pomniki przyrody.
Okazałe lub inaczej wyróżniające się drzewa chronione bywają jako pomniki przyrody. W Polsce ochronie takiej podlegają 42 drzewa lub grupy drzew tego gatunku. Należą do nich np. dwie glediczje rosnące w Cieszynie w pobliżu Teatru Miejskiego.

</doc>
<doc id="593631" url="https://pl.wikipedia.org/wiki?curid=593631" title="Yoshihiro Yasuda">
Yoshihiro Yasuda

 – japoński adwokat, czołowy działacz japońskiego ruchu na rzecz delegalizacji kary śmierci.
Yasuda zgodził się bronić lidera sekty Aum Shinrikyō, Shōkō Asaharę, oskarżonego m.in. o zorganizowanie ataku terrorystycznego w tokijskim metrze. W 1998 roku Yasuda oskarżony został o blokowanie procesu i aresztowany, w wyniku czego Asahara, w opinii organizacji chroniących prawa człowieka z całego świata (m.in. Amnesty International), pozbawiony został możliwości skutecznej obrony. Podejrzenie to wydaje się potwierdzać fakt, iż w 2004 roku, krótko po zakończeniu procesu lidera Aum Shinrikyō, oczyszczony został ze wszystkich zarzutów.

</doc>
<doc id="593632" url="https://pl.wikipedia.org/wiki?curid=593632" title="Vicente Rodriguez">
Vicente Rodriguez



</doc>
<doc id="593633" url="https://pl.wikipedia.org/wiki?curid=593633" title="Külma">
Külma

Külma – wieś w Estonii, w prowincji Sarema, w gminie Leisi.

</doc>
<doc id="593635" url="https://pl.wikipedia.org/wiki?curid=593635" title="Liiva (Leisi)">
Liiva (Leisi)

Liiva – wieś w Estonii, w prowincji Sarema, w gminie Leisi.

</doc>
<doc id="593636" url="https://pl.wikipedia.org/wiki?curid=593636" title="Linnuse (Leisi)">
Linnuse (Leisi)

Linnuse – wieś w Estonii, w prowincji Sarema, w gminie Leisi.

</doc>
<doc id="593637" url="https://pl.wikipedia.org/wiki?curid=593637" title="Lõpi">
Lõpi

Lõpi – wieś w Estonii, w prowincji Sarema, w gminie Leisi.

</doc>
<doc id="593638" url="https://pl.wikipedia.org/wiki?curid=593638" title="Metsaääre (Leisi)">
Metsaääre (Leisi)

Metsaääre – wieś w Estonii, w prowincji Sarema, w gminie Leisi.

</doc>
<doc id="593639" url="https://pl.wikipedia.org/wiki?curid=593639" title="Moosi">
Moosi

Moosi – wieś w Estonii, w prowincji Sarema, w gminie Leisi.

</doc>
<doc id="593640" url="https://pl.wikipedia.org/wiki?curid=593640" title="Murika">
Murika

Murika – wieś w Estonii, w prowincji Sarema, w gminie Leisi.

</doc>
<doc id="593641" url="https://pl.wikipedia.org/wiki?curid=593641" title="Nava">
Nava

Nava – wieś w Estonii, w prowincji Sarema, w gminie Leisi.

</doc>
<doc id="593642" url="https://pl.wikipedia.org/wiki?curid=593642" title="Nurme (Leisi)">
Nurme (Leisi)

Nurme – wieś w Estonii, w prowincji Sarema, w gminie Leisi.

</doc>
<doc id="593643" url="https://pl.wikipedia.org/wiki?curid=593643" title="Oitme (Leisi)">
Oitme (Leisi)

Oitme – wieś w Estonii, w prowincji Sarema, w gminie Leisi.

</doc>
<doc id="593644" url="https://pl.wikipedia.org/wiki?curid=593644" title="Pamma">
Pamma

Pamma – wieś w Estonii, w prowincji Sarema, w gminie Leisi.

</doc>
<doc id="593645" url="https://pl.wikipedia.org/wiki?curid=593645" title="Joseph Jean Pierre Laurent">
Joseph Jean Pierre Laurent

Joseph Jean Pierre Laurent (lub J. J. P. Laurent) – francuski astronom amator, który 22 stycznia 1858 roku odkrył planetoidę (51) Nemausa.
Życiorys.
Nie dokonał żadnych innych odkryć i praktycznie nic nie wiadomo o jego życiu, oprócz tego, że był asystentem astronoma Benjamina Valza w Nîmes. Édouard Stephan opisał go jako „bardzo zdolnego młodego człowieka” ("un jeune homme très habile"). Laurent prowadził obserwacje w prywatnym obserwatorium znajdującym się na dachu domu należącego do Benjamina Valza. Gdy Valz przeniósł się do Marsylii, gdzie objął kierownictwo nad tamtejszym obserwatorium, przekazał opiekę nad domem Laurentowi, który w późniejszym czasie odkrył tu planetoidę. Na ścianie domu znajdującego się przy 32 rue Nationale w Nîmes umieszczono pamiątkową tablicę upamiętniającą to odkrycie.
Na cześć Laurenta jedną z planetoid nazwano (162) Laurentia.

</doc>
<doc id="593646" url="https://pl.wikipedia.org/wiki?curid=593646" title="Final Fantasy II">
Final Fantasy II

 – gra jRPG wyprodukowana i wydana przez Square Co., Ltd. w 1988 roku. Oryginalnie wydana na Nintendo Entertainment System w Japonii, ukazała się ponownie w ramach kompilacji "Final Fantasy I &amp; II: Dawn of Souls" na konsolę Game Boy Advance.
Fabuła.
Historia zaczyna się, gdy imperator Palamecii postanowił zawładnąć światem i najechał pokojowo nastawione królestwo Fynn. Kraina została zdobyta, a czwórka bohaterów (Firion, Maria, Guy i Leon) zaatakowana przez Czarnych Rycerzy imperium oraz pozostawiona na pewną śmierć. Zostają uratowani przez Hildę, księżniczkę Fynn. Bohaterowie zostają zabrani do miasta Altair, dokąd uciekli rebelianci z Fynn, zwani „Wild Rose”. Postanawiają pomóc rebelii, aby w końcu odzyskać Fynn i pokonać imperatora.

</doc>
<doc id="593647" url="https://pl.wikipedia.org/wiki?curid=593647" title="Parasmetsa">
Parasmetsa

Parasmetsa – wieś w Estonii, w prowincji Sarema, w gminie Leisi.

</doc>
<doc id="593649" url="https://pl.wikipedia.org/wiki?curid=593649" title="Pärsama">
Pärsama

Pärsama – wieś w Estonii, w prowincji Sarema, w gminie Leisi.

</doc>
<doc id="593650" url="https://pl.wikipedia.org/wiki?curid=593650" title="Ratla">
Ratla

Ratla – wieś w Estonii, w prowincji Sarema, w gminie Leisi.

</doc>
<doc id="593651" url="https://pl.wikipedia.org/wiki?curid=593651" title="Räägi">
Räägi

Räägi – wieś w Estonii, w prowincji Sarema, w gminie Leisi.

</doc>
<doc id="593653" url="https://pl.wikipedia.org/wiki?curid=593653" title="Soela">
Soela

Soela – wieś w Estonii, w prowincji Sarema, w gminie Leisi.

</doc>
<doc id="593654" url="https://pl.wikipedia.org/wiki?curid=593654" title="Tiitsuotsa">
Tiitsuotsa

Tiitsuotsa – wieś w Estonii, w prowincji Sarema, w gminie Leisi.

</doc>
<doc id="593655" url="https://pl.wikipedia.org/wiki?curid=593655" title="Tutku">
Tutku

Tutku – wieś w Estonii, w prowincji Sarema, w gminie Leisi.

</doc>
<doc id="593656" url="https://pl.wikipedia.org/wiki?curid=593656" title="Tõre">
Tõre

Tõre – wieś w Estonii, w prowincji Sarema, w gminie Leisi.

</doc>
<doc id="593657" url="https://pl.wikipedia.org/wiki?curid=593657" title="Viira (Leisi)">
Viira (Leisi)

Viira – wieś w Estonii, w prowincji Sarema, w gminie Leisi.

</doc>
<doc id="593664" url="https://pl.wikipedia.org/wiki?curid=593664" title="Pavle Vujisić">
Pavle Vujisić

Pavle Vujisić (cyr. Павле Вујисић, ur. 10 lipca 1926 w Belgradzie, zm. 1 października 1988 w Belgradzie) – serbski aktor teatralny i filmowy.
Studiował prawo i do wczesnych lat 50. zamierzał zajmować się dziennikarstwem (Radio Beograd). Aktorską przygodę rozpoczął, występując niepełny sezon w teatrze w Pančevie, statystując jednocześnie w filmie Voje Nanovicia „Czarodziejski miecz” 1950 (rycerz). Bezskutecznie usiłował też zostać studentem Akademii Sztuki Teatralnej. Pierwszą, epizodyczną rolę zagrał w 1955 r. w wojennym filmie Voje Nanovicia „Šolaja”, a w następnym filmie tego reżysera „Tri koraka u prazno” (1958) zagrał główną rolę (żeglarz Obrad), za którą otrzymał złotą Arenę na Festiwalu Filmowym w Puli.
Stworzył i wykreował charakterystyczne role w filmach m.in.: Żeljko Pavlovicia („Przebudzenie szczurów” 1967, "Zaseda" 1969), Bogdana Draškovicia ("Horoskop" 1969, "Piękne jest życie" 1985), Grigorje Paskaljevicia („Pies, który lubił pociągi” 1977, „Kuracja specjalna” 1980), Emira Kusturicy („Czy pamiętasz Dolly Bell?” 1981, „Ojciec w podróży służbowej” 1985). Od 1991 jest patronem nagrody przyznawanej podczas Festiwalu Sztuki Aktorskiej w Niszu.

</doc>
<doc id="593665" url="https://pl.wikipedia.org/wiki?curid=593665" title="Saul Hudson">
Saul Hudson



</doc>
<doc id="593671" url="https://pl.wikipedia.org/wiki?curid=593671" title="Stjepan Bobek">
Stjepan Bobek

Stjepan Bobek (ur. 3 grudnia 1923 w Zagrzebiu, zm. 22 sierpnia 2010 w Belgradzie) – jugosłowiański piłkarz narodowości chorwackiej występujący na pozycji pomocnika lub napastnika, reprezentant Jugosławii w latach 1946–1956, dwukrotny medalista olimpijski, trener piłkarski.
Kariera klubowa.
Bobek urodził się w Zagrzebiu. W piłkę nożną zaczął grać w wieku 13 lat w tamtejszej Viktoriji, małym klubie z ligi regionalnej. Ze względu na młody wiek był zarejestrowany na licencji swojego brata. W 1944 roku został środkowym napastnikiem klubu HŠK Građanski.
W 1945 roku trafił do FK Partizan, gdzie grał do 1958 roku. W Partizanie zagrał 468 razy, strzelając 403, co jest dotychczas niepobitym rekordem klubowym. Z Partizanem dwa razy zdobył mistrzostwo Jugosławii i cztery razy puchar kraju. Bobek był dwukrotnie królem strzelców jugosłowiańskiej ekstraklasy w latach 1945 (8 goli) i 1954 (21 goli). Za pierwszym razem jako reprezentant Armii Jugosłowiańskiej, a za drugim jako gracz Partizana. Jest także rekordzistą w Jugosławii pod względem zdobytych bramek w jednym meczu. 8 czerwca 1947 strzelił 9 goli w wygranym przez Partizan 10:1 spotkaniu przeciwko 14. Oktobar. Mecz ten odbył się w miejscowości Nisz. W 1995 roku został wybrany najlepszym i najbardziej popularnym piłkarzem FK Partizan w historii.
Kariera reprezentacyjna.
W reprezentacji Jugosławii Bobek zadebiutował 9 maja 1946 w wygranym 2:0 meczu z Czechosłowacją. Pierwszą bramkę w drużynie narodowej zdobył w swoim drugim meczu – 29 września 1946 w wygranym 4:2 spotkaniu przeciwko Czechosłowacji. Zagrał na dwóch mundialach: na Mistrzostwach Świata 1950 w Brazylii (strzelił gola w wygranym 4:1 meczu z Meksykiem) oraz Mistrzostwach Świata 1954 w Szwajcarii. Wystąpił także na dwóch olimpiadach: w 1948 w Londynie (strzelił 4 bramki, a Jugosławia zdobyła srebrny medal) i w 1952 w Helsinkach (Jugosłowianie ponownie zdobyli srebro, a Bobek strzelił 3 gole). Jest najskuteczniejszym zawodnikiem w historii reprezentacji Jugosławii, dla której zdobył 38 goli w 63 meczach.
Kariera trenerska.
Po skończeniu kariery zawodniczej, Bobek został szkoleniowcem. W 1959 roku pracował przez jeden sezon w Legii Warszawa. Później wrócił do Jugosławii, gdzie został trenerem Partizana Belgrad. Trzy razy z rzędu zdobył mistrzostwo Jugosławii, po czym został zastąpiony przez Kirila Simonovskiego w 1963 roku. W 1964 ponownie ściągnięto go do Warszawy do Legii, skąd przeniósł się do Grecji, aby prowadzić Panathinaikos AO. W sezonach 1967/1968 i 1968/1969 ponownie pracował z Partizanem Belgrad. W 1970 roku prowadził Olympiakos SFP, a w 1972 Dinamo Zagrzeb. Ostatnim jego klubem w karierze trenerskiej był Wardar Skopje, z którym wygrał drugą ligę w Macedonii.

</doc>
<doc id="593672" url="https://pl.wikipedia.org/wiki?curid=593672" title="Podgórski łęg jesionowy">
Podgórski łęg jesionowy

 Podgórski łęg jesionowy "Carici remotae-Fraxinetum" (Koch, 1926 ex Faber, 1936) – zespół leśny należący do lasów wilgotnych. 
Są to lasy związane z ciekami wodnymi, z kompleksami źródliskowymi oraz z miejscami wypływu wód podziemnych. Rośnie na wyżynach i w górach, także na pogórzach, głównie w dolinach mniejszych rzek.
Podgórski łęg jesionowy, tak jak wszystkie łęgi należy do bogatych gatunkowo. W naturalnych fitocenozach dominującym gatunkiem drzewostanu jest jesion wyniosły, z domieszką olszy czarnej i szarej oraz jawora. Sporadycznie mogą występować też buk zwyczajny, klon pospolity i polny oraz wiąz górski. Luźną warstwę krzewów, w podgórskim łęgu tworzą m.in.: leszczyna, trzmielina, wiciokrzew czarny.
Główną grupę gatunków runa stanowią rośliny występujące również w innych łęgach i podmokłych lasach: niecierpek pospolity, czyściec leśny, podagrycznik pospolity, śledziennica skrętolistna, gwiazdnica gajowa, kostrzewa olbrzymia, gajowiec żółty i inne. Do gatunków odróżniających ten łęg od innych należą turzyca odległokłosa, szczaw gajowy, skrzyp olbrzymi i czartawa pośrednia, które występują również w innych zbiorowiskach, ale w tym wykazują wyjątkowo duże przywiązanie i żywotność oraz znaczną liczebność. W podgórskim łęgu można spotkać dwie bardzo rzadkie, ale wyróżniające ten typ zbiorowisk rośliny: śledziennicę naprzeciwlistną i turzycę zwisłą. 

</doc>
<doc id="593675" url="https://pl.wikipedia.org/wiki?curid=593675" title="Zwód Prażmowskiego">
Zwód Prażmowskiego

Zwód Prażmowskiego ("I statut mazowiecki") – pierwszy projekt kodyfikacji prawa mazowieckiego.
Po inkorporacji Mazowsza do Korony w 1529 r. szlachta tego regionu dla zachowania odrębności postanowiła skodyfikować prawo lokalne. Pierwszy projekt, z roku 1530 nazwany został Zwodem Prażmowskiego (od nazwiska wicesgerensa – namiestnika królewskiego w Księstwie Mazowieckim, który przewodniczył obradom sejmu mazowieckiego). Opracowany projekt zawierał 25 statutów książąt mazowieckich z lat 1377–1482, oraz liczący 248 artykułów zwód prawa zwyczajowego. Później dodano do niego przywilej o wcieleniu Mazowsza do Korony, nowelę o prawie dziedziczenia kobiet i trzy dalsze dekrety królewskie. Prażmowski przedstawił projekt królowi do aprobaty jednak jej nie uzyskał (z powodu sprzeczności wewnętrznych, przestarzałych przepisów i braków w regulacjach). Choć projekt nigdy nie został zatwierdzony (nie otrzymał mocy urzędowej) był on jednak używany w praktyce do czasu zatwierdzenia Zwodu Goryńskiego (przy którego opracowaniu wspierano się I statutem mazowieckim).

</doc>
<doc id="593676" url="https://pl.wikipedia.org/wiki?curid=593676" title="Ruhnu">
Ruhnu



</doc>
<doc id="593677" url="https://pl.wikipedia.org/wiki?curid=593677" title="Befsztyk tatarski">
Befsztyk tatarski

Befsztyk tatarski lub tatar – potrawa (zazwyczaj podawana jako przystawka) przyrządzana ze skrobanego, mielonego lub drobno siekanego mięsa wołowego, oleju, soli i pieprzu oraz opcjonalnie żółtek jaj, cebuli, Maggi lub sosu Worcestershire. Nieobowiązkowymi dodatkami są także grzyby marynowane, ogórki (kiszone lub konserwowe) lub sardynki w oleju. Mięso przeznaczone na befsztyk tatarski powinno być chude, miękkie i świeże – najlepiej nadaje się do tego udziec, szynka, polędwica lub ligawa. Tatar spożywa się zazwyczaj na surowo, bez obróbki termicznej.
Mniej popularną wersją tatara serwowaną w restauracjach we Francji jest „tartare aller-retour” w postaci surowego wołowego mięsa mielonego z przyprawami, które jest lekko smażone po obu stronach. 
W Holandii i Belgii popularna jest wersja w postaci surowego drobno zmielonego mięsa wołowego z wieloma przyprawami w postaci pasty kanapkowej znanej pod nazwą filet americain.
We Francji w XIX wieku befsztyk tatarski przyrządzano z mięsa końskiego ("tartare de cheval"), które zwano w owym czasie wołowiną dla ubogich.
Ze względu na znikomą ilość węglowodanów tatar jest odpowiedni dla diet niskowęglowodanowych.
Ryzyko chorób.
Mięso kupowane w sklepie (Polska i kraje zachodnie) jest co najmniej wyrywkowo badane po uboju, podobnie jak jaja, oraz dodatkowo sprawdzane w przypadku epidemii na danym obszarze. Wprowadzono także leki przeciwpasożytnicze.

</doc>
<doc id="593681" url="https://pl.wikipedia.org/wiki?curid=593681" title="Rysunki naskalne w Tanum">
Rysunki naskalne w Tanum

Sztuka naskalna z Tanum – zespół petroglifów datowanych na epokę brązu, położony w gminie Tanum w zachodniej Szwecji w prowincji historycznej ("landskap") Bohuslän.
Obszar występowania petroglifów, rozciągający się w rejonie miejscowości Tanumshede, został w 1994 r. wpisany na Listę Światowego Dziedzictwa UNESCO.
Największa w Skandynawii płaska skała z petroglifami z nordyckiej epoki brązu, "Vitlyckehäll", położona jest na południe od Tanumshede. Została odkryta w 1972 r. przez Age Nilsena, który pierwotnie zamierzał rozsadzić ją przy użyciu materiałów wybuchowych podczas prac konstrukcyjnych.
Znanych jest w sumie około 3000 petroglifów z Tanum, rozmieszczonych w stu grupach. Koncentrują się one w pięciu wyraźnych skupiskach rozrzuconych na długości 25 km, w miejscu gdzie w epoce brązu przebiegała linia brzegowa fiordu. W sumie obszar występowania petroglifów ma powierzchnię 51 hektarów.
Ludzie z nordyckiej epoki brązu oraz z epoki żelaza byli wprawni w obróbce drewna, byli też niezłymi żeglarzami. (Datowanie epok zależy od regionu, w Skandynawii epoka brązu przypada na okres 1800 - 600 p.n.e.) Niektóre ryty skalne ukazują długie łodzie zwane "hjortspring", zdolne do transportu tuzina pasażerów. Wyryto również wozy czy też furmanki.
Jeden z rytów przedstawia myśliwego z łukiem, na innych również znajdują się sceny polowań. Niektóre przedstawione sceny dotyczą zajęć rolniczych. Jest przedstawiony człowiek przy pługu ciągniętym przez dwa woły, trzymający coś co może być konarem z wieloma gałęziami.
Ryty skalne mogą być zagrożone erozją z powodu zanieczyszczenia środowiska. Wbrew protestom części archeologów, zostały pomalowane na czerwono, by uczynić je lepiej widocznymi dla turystów.

</doc>
<doc id="593687" url="https://pl.wikipedia.org/wiki?curid=593687" title="Pieprz ziołowy">
Pieprz ziołowy

Pieprz ziołowy – namiastka pieprzu naturalnego, mieszanka przyprawowa przyrządzana z różnych ziół. W jej skład wchodzą zwykle: chrzan, gorczyca biała, kminek, pieprz turecki, kolendra i majeranek. Zależnie od proporcji składników, rozróżnia się "pieprz ziołowy" i "pieprz ziołowy ekstra". Pieprzem ziołowym przyprawia się zwykle dania mięsne, rybne, potrawy z grzybów, jaj na twardo, ale także zupy (zwłaszcza z kapusty lub warzyw strączkowych), sosy ziołowe, surówki, sałatki etc.

</doc>
<doc id="593690" url="https://pl.wikipedia.org/wiki?curid=593690" title="Britt Ekland">
Britt Ekland

Britt Ekland, właściwie Britt-Marie Eklund (ur. 6 października 1942 w Sztokholmie) – szwedzka aktorka, scenarzystka i reżyserka filmowa, która dłuższy czas przebywała w Wielkiej Brytanii.
Życiorys.
Wczesne lata.
Urodziła się w Sztokholmie, w Szwecji jako córka sekretarki Mai Britt i Svena Axela Eklunda, który prowadził ekskluzywny sklep odzieżowy w Sztokholmie i był kapitanem szwedzkiej reprezentacji curlingowej. Jej matka zmarła na chorobę Alzheimera w 1980 roku, co miało na nią ogromny wpływ.
Dorastała z trzema młodszymi braćmi. Jako nastolatka opuściła szkołę, aby podróżować z teatrem i została zauważona w kawiarni we Włoszech przez agenta talentów, który wysłał ją do Londynu na przesłuchanie do filmu.
Kariera.
Debiutowała na dużym ekranie rolą przyjaciółki Edvardy w szwedzkim filmie "Krótkie jest lato" ("Kort är sommaren", 1962) z Liv Ullmann. W roku 1966 po raz pierwszy otrzymała rolę w filmie amerykańskim u boku Petera Falka w dramacie kryminalnym "Zbyt wiele kradzieży" ("Too Many Thieves"). Rok później zdobyła nominację do nagrody Złotego Lauru jako Nowa Twarz Kobieca 1967.
Stała się znana ze swojego małżeństwa z brytyjskim aktorem i komediantem Peterem Sellersem, z którym zagrała w dwóch komediach: "Polowanie na lisa" ("Caccia alla volpe/After the Fox", 1966) i "Bobo" (1967). Emanowała nieskrępowanym erotyzmem jako ponętna barmanka Willow w horrorze "Kult" ("The Wicker Man", 1973), a scena gdy tańczy nago śpiewając pogańską piosenkę i próbując tym samym uwieść podglądającego ją policjanta należy do najbardziej erotycznych w historii kina grozy. Pozycję gwiazdy kina zapewniła jej rola Mary Goodnight, niezbyt rozgarniętej agentki brytyjskiego wywiadu, która razem z agentem 007 Jamesem Bondem (Roger Moore) po wielu perypetiach niweczy plany Scaramangi (Christopher Lee) na Dalekim Wschodzie w filmie "Człowiek ze złotym pistoletem" ("The Man with the Golden Gun", 1974). Debiutowała jako reżyserka serialu TV "Bara med Britt", 1992). Była gospodarzem programu TV-BBC "Kocham lata 70." ("I Love The 70s", 2000).
Na ekranie sportretowała ją Charlize Theron w biograficznym dramacie "Życie i śmierć Petera Sellersa" ("The Life and Death of Peter Sellers", 2004).
Była na okładkach magazynów takich jak „Hola!” (w lutym 1967), „Vogue” (w lipcu 1967), „Ciné Télé Revue” (we wrześniu 1968), „Fotogramas” (w październiku 1968), „Film” (w listopadzie 1970) czy „People” (w marcu 1980).
Życie prywatne.
19 lutego 1964 poślubiła Petera Sellersa, z którym ma córkę Victorię (ur. 20 stycznia 1965). 18 grudnia 1968 para rozwiodła się.
Ze związku z producentem muzycznym i menadżerem Lou Adlerem (1972–1974) ma syna Nikolaja Adlera (ur. 1973). 
20 marca 1984 wyszła za mąż za perkusistę popularnego w latach 80. zespołu rockowego Stray Cats – Slima Jima Phantoma, z którym ma syna T.J. McDonnella (ur. 1988). W 1992 doszło do rozwodu.

</doc>
<doc id="593693" url="https://pl.wikipedia.org/wiki?curid=593693" title="Flaga Paragwaju">
Flaga Paragwaju

Flaga Paragwaju () – oficjalna flaga południowoamerykańskiej republiki Paragwaju. Jest unikatowa wśród innych flag narodowych, gdyż jako jedyna posiada różne emblematy na awersie i rewersie.
Obecna flaga Paragwaju została zatwierdzona w 2013 jako uproszczona wersja starej flagi.
Na fladze znajdują się trzy poziome pasy: czerwony, biały i niebieski, z emblematem na środku białego pasa. Emblemat na awersie to godło paragwajskie: pięcioramienna gwiazda otoczona przez zielony wieniec i białą obręcz na której widnieją słowa "Republica del Paraguay" (Republika Paragwaju), wszystko w okręgu. Emblemat na rewersie to pieczęć Ministerstwa Finansów (siedzący żółty lew na tle czapki frygiskiej na tyczce, otoczony białą obręczą, na której widnieją słowa "Paz y Justicia" (Pokój i Sprawiedliwość)), także w okręgu.
Kolor czerwony reprezentuje patriotyzm, odwagę, heroizm, sprawiedliwość i równość. Kolor biały symbolizuje czystość, stabilność, jedność i pokój. Kolor niebieski reprezentuje wiedzę, spokój, prawdę i wolność.
W Paragwaju święto flagi obchodzone jest 14 maja.

</doc>
<doc id="593703" url="https://pl.wikipedia.org/wiki?curid=593703" title="Tatar (Polska)">
Tatar (Polska)

Tatar – wieś sołecka w Polsce położona w województwie łódzkim, w powiecie bełchatowskim, w gminie Szczerców.
Parafia św. Michała w Chabielicach. W skład sołectwa Tatar wchodzi także miejscowość Puszcza.
Historia.
W latach 40. XIX wieku z dóbr Osiny wydzielono i rozparcelowano dużą część gruntów rolnych. Działki te wydzierżawiono bądź sprzedano okolicznym chłopom. W krótkim czasie powstała sporej wielkości kolonia. Miejscowość nosiła nazwę "Huby Osińskie".
Zagrody budowane były wzdłuż dwóch dróg rozdzielonych pasem pól i pastwisk o szerokości około 1 km. W latach 50. XIX wieku są to już dwa oddzielne organizmy wiejskie, dwie kolonie, położony bliżej Chabielic Tatar i Janówka.
W latach 70. XIX wieku we wsi było 307 mieszkańców, 31 zagród i wieś zajmowała 394 morgi obszaru. Tatar należał do parafii i gminy Chabielice w powiecie piotrkowskim, w guberni piotrkowskiej.
Po I wojnie światowej, w II Rzeczypospolitej terytorialnie wieś należała do gminy Chabielice w powiecie piotrkowskim, w województwie łódzkim. Podlegała pod sąd pokoju w Bełchatowie i sąd okręgowy w Piotrkowie Trybunalskim.
W PRL wieś o charakterze rolniczym z "3-oddziałową" szkołą podstawową, w gminie Chabielice, w powiecie piotrkowskim, w województwie łódzkim. Od 1954 w powiecie bełchatowskim. W latach 1975–1998 miejscowość należała administracyjnie do gminy Szczerców w województwie piotrkowskim.

</doc>
<doc id="593705" url="https://pl.wikipedia.org/wiki?curid=593705" title="Karcer">
Karcer

Karcer (łac. "carcer") – cela więzienna o znacznie surowszych warunkach, małej powierzchni, często pozbawiona otworów okiennych i jakiegokolwiek cywilizowanego miejsca do snu. Umieszczenie więźnia w karcerze stanowi dodatkową karę za przewinienia.
W tej chwili w Polsce nie jest to stosowany środek dodatkowego karania, zastąpiła go kara celi izolacyjnej. Mylony jest niekiedy ze środkiem przymusu bezpośredniego – celą zabezpieczającą.
Karcery znajdowały się już w romańskich opactwach cysterskich do karania zakonników łamiących regułę zakonu, zachowany karcer pod schodami do dormitorium z oknem na cmentarz przyklasztorny można do dziś oglądać w klasztorze w Wąchocku.

</doc>
<doc id="593718" url="https://pl.wikipedia.org/wiki?curid=593718" title="Grímsvötn">
Grímsvötn

Grimsvötn (1725 m n.p.m.) – czynny wulkan na Islandii znajdujący się pod lodowcem Vatnajökull, piąty pod względem wysokości w Europie. 
Jego erupcje powodują topnienie lodowca, a ciśnienie i ciepło wydobywające się podczas erupcji z wulkanu unoszą czapę lodową, co prowadzi do katastrofalnych powodzi na tym terenie. Zjawisko to nazywa się jökulhlaup i jest bardzo często spotykane na Islandii. Ostatnia erupcja wulkanu miała miejsce 21 maja 2011.
Erupcja z 2011 roku.
W dniach 2 i 3 października 2010 roku w okolicach wulkanu Grimsvötn wykryto harmoniczne drżenia, prawdopodobnie zwiastujące nadchodzącą erupcję. W tym samym czasie odbiornik GPS znajdujący się w wulkanie wykrył nagłe wybrzuszenie sugerujące ruchy magmy znajdującej się pod wulkanem. Na początku listopada lodowiec Vatnajökull zaczął topnieć w stopniu wskazującym na wzmożoną aktywność wulkanu.Dnia 21 maja 2011 roku około godziny 17:30 czasu UTC rozpoczęły się drżenia i mikrowstrząsy ziemi dookoła wulkanu. O godzinie 19 rozpoczęła się erupcja wulkanu. Pokrywa lodowa lodowca Vatnajökull została przerwana, z wulkanu zaczęły wydobywać się popiół i pył wulkaniczny, tworząc chmurę o wysokości osiągającej 20 kliometrów. Erupcja ta była około 10 razy większa niż wcześniejsza, do której doszło w 2004 roku, oraz jest największą dla wulkanu Grimsvötn w ciągu ostatnich 100 lat.
Erupcja spowodowała zakłócenia w działaniu transportu lotniczego nad Islandią, Grenlandią, Szkocją, Norwegią i archipelagiem Svalbard. Według danych organizacji Eurocontrol, w dniach 23-25 maja 2011 roku około 900 lotów zostało anulowanych, co oznacza zakłócenia znacznie mniejsze niż po erupcji wulkanu Eyjafjallajökull w 2010 roku.
Przewidywana aktywność wulkanu.
Badania wskazują, że aktywność wulkaniczna wzrasta i maleje tak, że częstotliwość i rozmiar erupcji w oraz wokół lodowej czapy Vatnajökull zmienia się w czasie. Ostatnie cztery erupcje wulkanów na Islandii w ciągu 15 lat sugerują okres wzmożonej aktywności wulkanów, podczas której można się spodziewać erupcji wulkanu Grímsvötn co kilka lat. Aktywność pobliskiego wulkanu Bárðarbunga jest powiązana ze wzrostem aktywności wulkanu Grímsvötn.
Bakterie w jeziorze subglacjalnym.
W 2004 roku po raz pierwszy wykryto kolonię bakterii w wodach jeziora subglacjalnego. Jezioro Grímsvötn znajduje się pod lodowcem Vatnajökull i nie zamarza dzięki ogrzewaniu przez wulkan. Odkryte bakterie potrafią przetrwać w warunkach z bardzo niskim stężeniem tlenu. To odkrycie może być analogiczne do wykrytych oznak życia na planecie Mars, ponieważ na tej planecie również odnaleziono ślady działalności wulkanicznej oraz lodowce.

</doc>
<doc id="593719" url="https://pl.wikipedia.org/wiki?curid=593719" title="Grimsvotn">
Grimsvotn



</doc>
<doc id="593721" url="https://pl.wikipedia.org/wiki?curid=593721" title="Tadeusz Morgenstern-Podjazd">
Tadeusz Morgenstern-Podjazd

Tadeusz Józef Roman Podjazd-Morgenstern (ur. 9 listopada 1895 w Czerniowcach, zm. 5 października 1973 w Londynie) – komandor Polskiej Marynarki Wojennej; przez władze emigracyjne w 1964 mianowany kontradmirałem.
Życiorys.
Tadeusz Józef Roman Morgenstern-Podjazd urodził się 9 listopada 1895 w Czerniowcach. Pochodził ze spolonizowanej rodziny niemieckiej Morgenstern Edler von Podjazd. Był synem Romana i Heleny Ettmayer-Adelsburgowej. Jego ojciec walczył w powstaniu styczniowym. W 1913 Tadeusz zdał maturę z odznaczeniem w c. k. Gimnazjum III w Krakowie.
Podczas I wojny światowej służył we flocie austro-węgierskiej, w której dosłużył się stopnia Fregattenleutnanta (porucznika marynarki) na okrętach "Kaiserliche und Königliche Kriegsmarine". Był morskim oficerem pokładowym niszczycieli. Pływał na torpedowcach, krążowniku „Helgoland” oraz pancernikach „Badenberg” i „Habsburg”. Był absolwentem Akademii Marynarki Wojennej w Fiume i jednym z twórców polskiej Marynarki Wojennej po 1918 (jego nazwisko zostało wymienione na tablicy pamiątkowej, ustanowionej w 2010 w siedzibie Dowództwa Marynarki Wojennej RP).
Pod koniec 1918 zgłosił się do Wojska Polskiego i został przydzielony do Sekcji Marynarki Wojennej Ministerstwa Spraw Wojskowych w Warszawie i wyznaczony na stanowisko adiutanta szefa. Po przekształceniu Sekcji Marynarki w Departament dla Spraw Morskich ponownie wyznaczono go adiutantem szefa. Od połowy 1920 był kierownikiem Referatu Wyszkolenia w Dowództwie Wybrzeża Morskiego, a następnie referentem Wydziału Spraw Zagranicznych Departamentu dla Spraw Morskich i adiutantem dowódcy pułku morskiego, z którym walczył na wojnie z bolszewikami. Pod koniec 1920 został zastępcą dowódcy okrętu w pierwszej załodze kanonierki ORP „Komendant Piłsudski”. W 1922 krótko dowodził trałowcem ORP „Jaskółka”, po czym objął stanowisko oficera kursowego w Oficerskiej Szkole Marynarki Wojennej w Toruniu. W latach 1925–1927 sprawował funkcję kierownika Wydziału Regulaminów i Wyszkolenia Kierownictwa Marynarki Wojennej, a w 1927 powrócił do Oficerskiej Szkoły Marynarki Wojennej na dyrektora nauk. Od 1928 do 1933 dowodził kolejno torpedowcem ORP „Krakowiak” oraz niszczycielem ORP „Wicher”. Następnie był komendantem Szkoły Podchorążych Marynarki Wojennej w Toruniu. W 1938 został pierwszym dowódcą niszczyciela ORP „Błyskawica”, by jeszcze w tym samym roku objąć dowodzenie dywizjonem kontrtorpedowców w Gdyni. W 1939 pełnił funkcję zastępcy dowódcy Rejonu Umocnionego Hel.
Na krótko przed rozpoczęciem II wojny światowej wyznaczono go komendantem Szkoły Podchorążych Marynarki Wojennej w Bydgoszczy, z którą podczas kampanii wrześniowej ewakuował się do Horodyszcza i 19 września rozkazał rozformowanie. 23 września opuścił Polskę i przez Bukareszt przedostał się do Paryża. Pod koniec 1939 został pierwszym attaché morskim w Szwecji.
W 1941 gen. broni Władysław Sikorski odwołał szefa Kierownictwa Marynarki Wojennej, wiceadm. Jerzego Świrskiego i jego zastępcę komandora Karola Korytowskiego. Powodem tych dymisji był sposób prowadzenia polityki kadrowej i uposażeniowej w Marynarce Wojennej, a bezpośrednią przyczyną stała się samobójcza śmierć dowódcy ORP „Wilk” i grupy okrętów podwodnych kmdra ppor. Bogusława Krawczyka. Na miejsce wiceadm. Świrskiego powołano kmdra Tadeusza Morgensterna-Podjazda, ale ostatecznie objął on funkcję po kmdrze Korytowskim. Wiceadm. Świrski pozostał na stanowisku, gdyż brytyjska Admiralicja nie widziała nikogo, kto mógłby go zastąpić. W związku ze źle układającą się współpracą pomiędzy wiceadm. Świrskim i kmdrem Morgensternem-Podjazdem ten ostatni podał się na początku 1942 do dymisji, ale gen. Sikorski jej nie przyjął.
W październiku 1942 został attaché morskim w Stanach Zjednoczonych, co umożliwiło komandorowi Korytowskiemu powrót na stanowisko zastępcy szefa Kierownictwa Marynarki Wojennej. W 1945 został przeniesiony na stanowisko komendanta Szkoły Podchorążych Marynarki Wojennej, a w styczniu następnego roku dowódcy Obozu Szkolnego Marynarki Wojennej – ORP „Bałtyk” w Okehampton.
Po rozwiązaniu Polskich Sił Zbrojnych nie zdecydował się na powrót do Polski. W 1949 został wybrany prezesem Stowarzyszenia Marynarki Wojennej. Jego rysunki i wspomnienia publikowane były w „Naszych Sygnałach” i „Przeglądzie Morskim”. W Ottawie wystawiał akwarele. Był pomysłodawcą mundurów Marynarki Wojennej z 1921.
Naczelny Wódz, generał broni Władysław Anders mianował go kontradmirałem ze starszeństwem z dniem 1 stycznia 1964 w korpusie generałów.
Zmarł 5 października 1973 w Londynie, został pochowany na cmentarzu Putney Vale.

</doc>
<doc id="593723" url="https://pl.wikipedia.org/wiki?curid=593723" title="Za garść dolarów">
Za garść dolarów

Za garść dolarów (wł. "Per un pugno di dollari", ang. "A Fistful of Dollars") – włosko-hiszpańsko-niemiecki western filmowy z 1964 roku w reżyserii Sergia Leone. Jest to pierwsza część tzw. dolarowej trylogii, poprzedzająca kolejne filmy Leone: "Za kilka dolarów więcej" (1965) oraz "Dobry, zły i brzydki" (1966). Film ten zapoczątkował specyficzny nurt we włoskiej kinematografii, zwany spaghetti westernem.
Produkcja.
Zdjęcia do filmu były realizowane we włoskiej wytwórni Cinecittà oraz plenerach hiszpańskich. Jego powstaniu towarzyszył osobliwy sposób produkcji: w jego kręceniu brali udział aktorzy z różnych państw, więc ich głosy były dubbingowane na potrzeby rynków narodowych. Z obawy o porażkę dzieła Leone, jak również część ekipy filmowej, ukrywał się pod pseudonimem, figurując w czołówce anglojęzycznej wersji jako Bob Robertson.
"Za garść dolarów", wyprodukowany za 200 milionów lirów włoskich, odniósł znaczący sukces komercyjny, w samych Włoszech przynosząc zyski w postaci 3,18 miliarda lirów. Początkowo nie szło to w parze z pozytywnymi recenzjami krytyków, dodatkowo ukazanie się filmu wywołało skandal, jako że był on niemal plagiatem japońskiego dzieła "Straż przyboczna" w reżyserii Akiry Kurosawy; japoński reżyser wygrał sprawę sądową, przejmując część zysków z dystrybucji włoskiego remake'u. Z czasem jednak krytycy dostrzegli w filmie Leone klasyczne dzieło gatunku, które przewartościowało typowe cechy hollywoodzkiego westernu, ukazując bardziej realistyczne oblicze Dzikiego Zachodu; wespół z pedantyczną dbałością o szczegóły i dynamiczną muzyką Ennia Morricone "Za garść dolarów" zyskał miano filmu artystycznego. Dzięki niemu Clint Eastwood, przedtem mało znany aktor telewizyjny, zyskał międzynarodową sławę.
Opis fabuły.
Głównym bohaterem "Za garść dolarów" jest tajemniczy rewolwerowiec (Clint Eastwood), który przybywa do wioski targanej konfliktem pomiędzy dwoma gangami i wyczuwając okazję do zysku, decyduje się zaognić ów konflikt poprzez lawirowanie między nimi.

</doc>
<doc id="593724" url="https://pl.wikipedia.org/wiki?curid=593724" title="Okręg Ventspils">
Okręg Ventspils



</doc>
<doc id="593725" url="https://pl.wikipedia.org/wiki?curid=593725" title="Piltyń">
Piltyń

Piltyń (łot. "Piltene", niem. "Pilten") – miasto na Łotwie, w okręgu windawskim, 1776 mieszkańców (2004), siedziba władz gminnych, położone na wschód od rzeki Windawy.
Piltyń to jedno z najmniejszych ale i najstarszych miast Łotwy. Gród w tym miejscu wzmiankowany był już w 1295 roku, prawa miejskie otrzymało w roku 1557. Dawniej był siedzibą jednego z biskupstw Kurlandii (biskupstwo kurlandzkie). Do czasów współczesnych zachowały się ruiny zamku inflanckiej gałęzi zakonu krzyżackiego z przełomu XIII i XIV wieku zbudowany przez biskupa Burcharda oraz kościół luterański z 1719 roku z zabytkowymi organami wykonanymi przez J. Kreicberga w 1722 roku. W mieście znajduje się również muzeum historyczne.
Piltyń obronił się przed najazdem litewskim (1329), uległ jednak zniszczeniu.
Od 1335 roku Piltyń stał się siedzibą biskupów kurlandzkich, a następnie kapituły, archiwum i biblioteki.
W 1557 roku miasto uzyskało prawa miejskie i herb. 20 maja 1560 (1559?) ostatni biskup kurlandzki , przechodząc na luteranizm sprzedał ziemię piltyńską księciu duńskiemu Magnusowi. Podczas zatargu Batorego z Danią o Piltyń, Jerzy Farensbach, jako namiestnik Ozylii, odmówił posiłków duńskiej załodze Piltyna, starając się doprowadzić do kompromisu, za co król duński Fryderyk II pozbawił go namiestnictwa Ozylii. Dania zrezygnowała ze swych pretensji do zwierzchnictwa nad Piltyniem 20 kwietnia 1585 roku, po otrzymaniu odszkodowania od unii polsko-litewskiej.
W latach 1701-1709 zajęty przez Szwedów podczas III wojny północnej. Zamek został rozebrany przez mieszczan (1750), którzy materiał wykorzystali na odbudowę miasta po pożarze, do dziś pozostały jedynie ruiny.
Od 1795 w Cesarstwie Rosyjskim. Od czerwca do listopada 1812 zajęte przez Napoleona, który utworzył Księstwo Kurlandii, Semigalii i Piltynia pod francusko-saskim protektoratem.
Po 1918 w składzie niepodległego państwa łotewskiego i odtąd, z przerwą na panowanie sowieckie w latach 1940-1990, dzieli z nim swe losy.

</doc>
<doc id="593729" url="https://pl.wikipedia.org/wiki?curid=593729" title="Ugāle">
Ugāle

Ugāle – miejscowość w gminie Windawa, na Łotwie, przy drodze łączącej Rygę z Windawą, 1717 mieszkańców (2015), siedziba władz parafii (Ugāles pagasts). W kościele luterańskim z 1697 roku znajdują się najstarsze na Łotwie organy (1701), w Ugāle mieści się również jedyny w kraju warsztat rzemieślniczy produkcji organów.
Znajduje się tu stacja kolejowa Ugāle, położona na linii Windawa - Tukums.

</doc>
<doc id="593730" url="https://pl.wikipedia.org/wiki?curid=593730" title="Maggi">
Maggi

Maggi – międzynarodowa marka przypraw, zup, sosów, makaronów oraz innych dodatków spożywczych. W Polsce często używana jako synonim przyprawy Maggi w płynie, będącej jednym z produktów należących do marki Maggi. Maggi jest zarejestrowanym znakiem towarowym firmy Nestlé.
Nazwa pochodzi od nazwiska założyciela wytwórni i pomysłodawcy wyrobu – Juliusa Maggi, który w Szwajcarii w 1886 roku wprowadził na rynek Maggi-Würze („Przyprawę Maggi”) oraz pierwsze zupy w proszku. Rok później przyprawa została zarejestrowana w Niemczech.
Aktualnie skład zawiera wodę, sól, glutaminian monosodowy (E621),
5'-rybonukleotydy disodowe (E635) (nadające charakterystyczny smak umami), ocet, wyciąg z lubczyku, glukozę, ekstrakt drożdży oraz aromat.
Przyprawa Maggi.
Przyprawa w płynie, zbliżona w swoim smaku, konsystencji i ogólnym wyglądzie do sosu sojowego, wykorzystywana jako dodatek aromatyzujący do zup, mięs, sosów itp.
Kanciasty kształt butelki i kolory etykiety (czerwono-żółte) zostały opracowane przez Juliusa Maggi. Podstawą oryginalnych szwajcarskich przypraw był wyciąg z ziela lubczyku ogrodowego. Obecnie składnikami aromatyzującymi przyprawy są: sól, glutaminian sodu, ocet, glukoza, ekstrakt drożdżowy, aromat.

</doc>
<doc id="593731" url="https://pl.wikipedia.org/wiki?curid=593731" title="Stary Browar (Poznań)">
Stary Browar (Poznań)

Stary Browar – centrum handlu i sztuki otwarte 5 listopada 2003, położone w centrum Poznania przy ulicy Półwiejskiej 42. Pierwotnym właścicielem była Grażyna Kulczyk, od 2015 należy do funduszu Deutsche Asset &amp; Wealth Management, który przekształcił się w Deutsche Asset Management.
Opis ogólny.
Jest połączeniem obiektu handlowego oraz galerii artystycznej. Taka dwojaka funkcja wiąże się z realizacją idei „50:50” Grażyny Kulczyk, zgodnie z którą 50% przedsięwzięcia stanowi biznes, a drugie 50% poświęcone jest sztuce.
Sąsiaduje z kompleksem 2 poznańskich wieżowców klasy A – Poznań Financial Centre (2001) i Andersia Tower (2007). Łączna powierzchnia całkowita to ok. 130 000 m². W Starym Browarze znajduje się około 210 punktów handlowych i gastronomicznych. Budynek został zaprojektowany na bazie poprzemysłowego zabytku – dawnego Browaru Huggerów – przez Studio ADS, inwestorem była firma Fortis należąca do Grażyny Kulczyk. Wystrój pasaży zaprojektował scenograf Ryszard Kaja.
Rozbudowa Starego Browaru.
Nowe skrzydło Starego Browaru – wielkością zbliżone do już istniejącego – o powierzchni ponad 65 tysięcy metrów kwadratowych zostało otwarte 11 marca 2007. Nowa część posiada sześć kondygnacji (w tym trzy podziemne) – każda ponad 8 tysięcy metrów kwadratowych. Znajdują się w niej sklepy, biura i „rodzinne centrum rozrywki”. Pod budynkiem ulokowany został parking dla 1200 samochodów. Dziedziniec między obiema częściami Starego Browaru został przeszklony, dzięki czemu jest użytkowany także w okresie zimowym.
Integralną część kompleksu stanowi eksperymentalny hotel – galeria: Blow Up Hall 50 50. W Starym Browarze mieści się też siedziba Art Stations Foundation.

</doc>
<doc id="593735" url="https://pl.wikipedia.org/wiki?curid=593735" title="Poligon wojskowy">
Poligon wojskowy

Poligon wojskowy – zamknięty teren wojskowy używany do ćwiczeń i manewrów wojskowych, przeprowadzania testów broni oraz opracowywania i testowania taktyki wojskowej. Nazwa wywodzi się od zamkniętego na potrzeby wojska obszaru, najczęściej w kształcie wielokąta (ang. polygon). Pierwsze poligony wojskowe zaczęto tworzyć na potrzeby armii pruskiej pod koniec XVIII wieku.
Zwyczajowo poligonami nazywa się duże wydzielone obszary, zamknięte dla osób cywilnych. Obszary te mogą należeć do jednostek wojskowych stacjonujących w pobliżu lub stanowić niezależne jednostki wojskowe (ośrodki szkolenia poligonowego). Poligon musi posiadać teren i infrastrukturę pozwalającą na przeprowadzenie ćwiczeń wojskowych (pasy taktyczne, place ćwiczeń), ponadto może być wyposażony w infrastrukturę służącą zakwaterowaniu ćwiczących (koszary) oraz ich transport (lotniska, bocznice kolejowe). Na świecie istnieje też wiele byłych poligonów wojskowych, nieużywanych obecnie w celach wojskowych, często otwartych.
Ze względu na przeznaczenie można wydzielić następujące rodzaje poligonów:
Ponadto w użyciu znajdują się także poligony o charakterze niewojskowym:
Wiele ośrodków szkolenia poligonowego często łączy różne z powyższych funkcji, np. poligon w Drawsku Pomorskim oprócz pasa taktycznego dla wojsk lądowych posiada m.in. ośrodki szkolenia wojsk specjalnych i płetwonurków, a ćwiczenia mogą się odbywać również ze współudziałem lotnictwa.

</doc>
<doc id="593736" url="https://pl.wikipedia.org/wiki?curid=593736" title="Askja">
Askja

Askja (1510 m n.p.m.) – wulkan położony w centralnej części Islandii.
Kaldera wulkanu, otoczona ośnieżonymi górami Dyngjufjöll, ma rozmiar 50 km², gdzie znajdują się dwa jeziora: najgłębsze na Islandii Öskjuvatn (220 m głębokości) oraz Viti (isl. "Piekło") wypełnione ciepłą, siarkową wodą. Ostatnio do jego wybuchu, który wyrzucił popiół na wysokość 8 tys. m doszło w 1961.

</doc>
<doc id="593752" url="https://pl.wikipedia.org/wiki?curid=593752" title="Katla">
Katla

Katla – czynny wulkan (1490 m n.p.m.) położony w południowej części Islandii, pod lodowcem Mýrdalsjökull.
Etymologia.
Według legendy nazwa wulkanu "Katla" pochodzi od imienia czarownicy "Katli", która rzuciła się do rozpadliny w lodowcu Mýrdalsjökull, kiedy miała być ujawniona zbrodnia, której się dopuściła. Wkrótce potem miało dojść do ogromnej powodzi lodowcowej – za tę i kolejne powodzie okoliczni mieszkańcy winili czarownicę Katlę.
Żeńskie imię "Katla" to żeńska forma słowa "kettil" (pol. „dzbanek”).
Opis.
Wulkan położony jest w południowej części Islandii i znajduje się pod czapą właściwą lodowca Mýrdalsjökull. Zbudowany jest z bazaltu, ryolitu i dacytu. Podlodowcowa kaldera (10 × 14 km) sięga 750 m głębokości. Najwyższy punkt jej krawędzi sięga 1380 m n.p.m. a samą krawędź przecinają w trzech miejscach lodowce wyprowadzające. 
Wraz ze szpaltami wulkanicznymi na północ od kaldery Katla tworzy system wulkaniczny o długości 80 km. Aktywność geotermalna wskazuje na płytkie położenie komory magmowej. 
Obszar Katli leży na terenie utworzonego w 2011 roku Geoparku Katla.
Erupcje.
Katla jest jednym z najbardziej aktywnych wulkanów Islandii. Od momentu zasiedlenia Islandii (870), wybuchała ponad 20 razy, często powodując powodzie lodowcowe – jökulhlaup. Średnio Katla wybuchała dwa razy na sto lat. Powodzie lodowcowe z lat 1660, 1721 i 1755 były szczególnie potężne. 
Większość erupcji miała miejsce w kalderze. Potężne erupcje występowały również w szpalcie wulkanicznej – Eldgjá, która rozciąga się ok. 60 km na północny wschód od krawędzi lodowca w kierunku wulkanu Grímsvötn. Wybuch Eldgjá z 934 roku spowodował strumień lawy o ok. 18 km³ – był to jeden z największych tego typu w okresie holocenu. Erupcje Katli są jednymi z największych na Islandii pod względem wyrzucanego materiału piroklastycznego. 
Ostatnia erupcja miała miejsce w 1918 roku. 12 października 1918 roku ok. godz. 13:00 doszło do dużego trzęsienia ziemi, po którym nastąpiła powódź lodowcowa – jökulhlaup. Erupcja trwała przez 1500 godzin, wyrzucając 0,5 km³ magmy bazaltowej i uwalniając 8 km³ wody i lodu. Płynąca woda oderwała od lodowca bloki o średnicy 40–60 m, które zniosła do morza. Powódź zalała ok. 370–400 km² sandru Mýrdalssandur, a prędkość zalewu szacowana jest na 10–15 m/s. Naniesiony materiał utworzył pas nowego lądu pomiędzy Kötlutangi a Vik o szerokości 2 km. 

</doc>
<doc id="593754" url="https://pl.wikipedia.org/wiki?curid=593754" title="Eldgjá">
Eldgjá

Eldgjá – krater wulkaniczny, szpalta wulkaniczna zwana "Szczeliną ognia" znajdująca się na Islandii. Powstała ok. 2 tys. lat temu. Głębokość do 140 m, szerokość do 500 m.
W 934 roku miała tam miejsce erupcja, która pod względem ilości wylanej lawy przewyższa nawet erupcję wulkanu Laki z lat 1783–1784.

</doc>
<doc id="593755" url="https://pl.wikipedia.org/wiki?curid=593755" title="Wiecha">
Wiecha

Wiecha – typ kwiatostanu groniastego złożonego, w którym na głównej osi pędu wykształcają się boczne odgałęzienia drugiego i trzeciego rzędu, a na nich wyrastają kwiaty. Istnieje jeszcze tzw. wiecha złożona, w której rozgałęzienia nie są zakończone pojedynczymi kwiatami, lecz kwiatostanami – np. kłoskami (m.in. u licznych gatunków z rodziny wiechlinowatych, np. owies, męskie kwiatostany kukurydzy) lub koszyczkami (u niektórych przedstawicieli astrowatych, np. lepiężnik, nawłoć).

</doc>
<doc id="593757" url="https://pl.wikipedia.org/wiki?curid=593757" title="Mac Pro">
Mac Pro

Mac Pro – stacjonarna stacja robocza firmy Apple, wprowadzona na rynek 7 sierpnia 2006 r. Komputer zbudowany na procesorach Intel Xeon 5100, zastąpił linię komputerów Power Mac z procesorami PowerPC. Wraz z tą zmianą firma zakończyła migrację wszystkich swoich produktów na procesory Intel, rozpoczętą w styczniu 2006 r. W 2013 r. firma przedstawiła drugą generację komputerów z linii Mac Pro. Został wyposażony w 12-rdzeniowe procesory Intel Xeon, dwa procesory graficzne klasy typowej dla stacji roboczych, sześć portów Thunderbolt 2, pamięć masową flash z magistralą PCIe i pamięć RAM ECC.
Komputer jest przeznaczony głównie dla użytkowników profesjonalnych, którzy potrzebują dużej mocy obliczeniowej do wykonywania swojej pracy.
I generacja.
Pierwsza generacja modelu Mac Pro od Apple’a pojawiła się 7 sierpnia 2006 r. na konferencji Worldwide Developers Conference (WWDC) w Kalifornii. Power Mac G5 jest poprzednikiem Maca Pro. Starsza wersja korzystała z przestarzałej architektury procesorów, która była wykorzystywana przez Apple od 1993 r. Nazwa została zmieniona z „Power” na „Pro”. Wykorzystywano już ją wcześniej przy laptopach Apple – MacBookach.
Procesory.
Kupujący mogli zakupić stację roboczą z jednym procesorem lub z dwoma. Charakteryzowały się one różną ilością rdzeni. Zaczynając od dwóch, po cztery, sześć, osiem, a nawet dwunastu rdzeni. Wszystkie procesory zostały wyprodukowane przez Intela. Pochodzą one z rodziny Xeon. Przykładowo ośmiordzeniowa standardowa konfiguracja Mac Pro 2010 posiada dwa czterordzeniowe procesory Intel E5620 Xeon o częstotliwości 2,4 GHz, ale można je skonfigurować z dwoma procesorami Intel Core Xeon X5670 o częstotliwości 2,93 GHz. Modele z lat 2006–2008 wykorzystują gniazdo LGA 771, podczas gdy modele z początku 2009 r. i późniejsze używają gniazda LGA 1366.
Pamięć.
Główna pamięć oryginalnego komputera Mac Pro wykorzystuje moduły DDR2 ECC FB-DIMM (Fully Buffered DIMM) 667 MHz; model z początku 2008 r. korzysta z 800 MHz ECC DDR2 FB-DIMM, w 2009 i nowszych Mac Pro używana jest pamięć 1066 MHz DDR3 ECC DIMM dla modeli standardowych oraz 1333 MHz DDR3 ECC DIMM dla systemów skonfigurowanych z procesorami 2,66 GHz lub szybszymi. W modelu oryginalnym i w tym z 2008 r. moduły są instalowane parami, po jednym na dwóch kartach nośnych. Karty mają po 4 gniazda DIMM, co pozwala na zainstalowanie łącznie 32 GB pamięci (8×4 GB). W szczególności, ze względu na architekturę FB-DIMM, zainstalowanie większej ilości pamięci RAM w komputerze Mac Pro zwiększy przepustowość pamięci, ale może również zwiększyć opóźnienie pamięci. Przy prostej instalacji pojedynczego FB-DIMM, maksymalna przepustowość wynosi 8 GB/s, ale może to wzrosnąć do 16 GB/s poprzez zainstalowanie dwóch FB-DIMM, po jednej na każdej z dwóch magistrali, która jest domyślną konfiguracją od Apple. Chociaż elektryczne moduły FB-DIMM są standardowe to w modelach Mac Pro sprzed 2009 r. Apple zastosowało większe niż normalnie radiatory modułów pamięci.
Dyski twarde.
Mac Pro oferował cztery miejsca na wewnętrzne dyski twarde 3,5" SATA. Dyski montowane były na „sankach” za pomocą wkrętów, które były dołączone razem ze stacją roboczą. Podłączenie dysków do stacji roboczej za pomocą kabli nie było konieczne, ponieważ wsunięcie dysku do odpowiedniego miejsca powodowało poprawne działanie urządzenia oraz widoczność dysku przez system. Z tyłu obudowy zlokalizowana została blokada, która uniemożliwiała przypadkowe wysunięcie się dysków. Mac Pro obsługuje także dyski półprzewodnikowe Serial ATA (SSD) w 4 wnękach na dyski twarde za pośrednictwem adaptera sanek SSD na dysk twardy (modele z połowy 2010 r. i późniejsze) oraz przez rozwiązania innych firm dla wcześniejszych modeli (na przykład przez adapter/wspornik, który jest podłączony do nieużywanego gniazda PCIe). Różne 2,5-calowe pojemności i konfiguracje dysków SSD były dostępne jako opcje. Mac Pro był również dostępny z opcjonalną sprzętową kartą RAID. Po dodaniu karty kontrolera SAS lub karty kontrolera SAS RAID dyski SAS można podłączyć bezpośrednio do portów SATA systemu. Dostarczono dwie wnęki na napędy optyczne, każda z odpowiednim portem SATA i portem Ultra ATA/100. Mac Pro miał w sumie sześć portów SATA – cztery były podłączone do wnęk napędowych systemu, a dwa nie były podłączone. Dodatkowe porty SATA można oddać do użytku za pomocą dodatkowych przedłużaczy na rynku, aby podłączyć wewnętrzne napędy optyczne lub zapewnić porty eSATA za pomocą złącza grodziowego eSATA. Jednak dwa dodatkowe porty SATA nie były obsługiwane i wyłączone w ramach Boot Camp. Mac Pro wbudowany na zamówienie można skonfigurować z maksymalnie 8 TB miejsca (4×2 TB dyski) lub 2 TB (4×512 GB SSD).
Karty rozszerzeń.
Model z 2008 r. Miał dwa gniazda rozszerzeń PCI Express (PCIe) 2.0 i dwa gniazda PCI Express 1.1, zapewniając w sumie do 300 W mocy. Pierwsze gniazdo było podwójnie szerokie i miało pomieścić główną kartę graficzną, z pustym obszarem o szerokości zwykłej karty obok niego, aby pozostawić miejsce dla dużych chłodzeń, z których często korzystają nowoczesne karty. W większości maszyn jedno gniazdo byłoby zablokowane przez chłodnicę. Na oryginalnym komputerze Mac Pro wprowadzonym w sierpniu 2006 r. Gniazda PCIe można skonfigurować indywidualnie, aby zapewnić większą przepustowość wymagającym tego urządzeniom, łącznie 40 „linii” lub łączna przepustowość 13 GB/s. Podczas uruchamiania systemu Mac OS X, Mac Pro nie wspiera SLI lub CrossFire, ograniczając jego zdolność do korzystania z najnowszych gier „high-end” karty graficznej produktów; jednak osoby zgłaszały sukces zarówno w instalacjach CrossFire, jak i SLI w systemie Windows XP, ponieważ zgodność SLI i CrossFire jest w dużej mierze funkcją oprogramowania. Przydział przepustowości gniazd PCIe można skonfigurować za pomocą narzędzia gniazda rozszerzeń dołączonego do systemu Mac OS X tylko w systemie Mac Pro z sierpnia 2006 r.
Łączność zewnętrzna.
W przypadku łączności zewnętrznej Mac Pro zawierał pięć portów USB 2.0, dwa FireWire 400 i dwa FireWire 800 (od końca 2006 r. do początku 2008 r.) oraz cztery porty FireWire 800 (od początku 2009 r. do połowy 2012 r.). Sieć była obsługiwana przez dwa wbudowane porty Gigabit Ethernet. Obsługa Wi-Fi 802.11 a/b/g/n (AirPort Extreme) wymagała opcjonalnego modułu w modelach z połowy 2006 r., początku 2008 r. i początku 2009 r. Natomiast w modelu z 2010 r. i późniejszych Wi-Fi było standardowe. Bluetooth wymagał również opcjonalnego modułu w modelu z połowy 2006 r., ale był standardem na początku 2008 r. i w nowszych modelach.
Wyświetlacze były obsługiwane przez jedną lub (opcjonalnie) więcej kart graficznych PCIe. Nowsze karty zawierały dwa złącza Mini DisplayPort i jedno podwójne złącze DVI (Digital Visual Interface), z różnymi konfiguracjami dostępnej pamięci graficznej na karcie. Dołączono cyfrowe (optyczne TOSLINK) audio i analogowe mini-jack 3,5 mm stereo dla wejścia i wyjścia dźwięku, te ostatnie stały się dostępne zarówno z przodu, jak i z tyłu obudowy. W przeciwieństwie do innych komputerów Mac, Mac Pro nie zawiera odbiornika podczerwieni (wymaganego do korzystania z pilota Apple).
Obudowa.
Od 2006 do 2012 r. zewnętrzna obudowa aluminiowego komputera Mac Pro była bardzo podobna do obudowy komputera Power Mac G5, z wyjątkiem dodatkowej wnęki napędu optycznego, nowego układu portów wejścia/wyjścia z przodu i z tyłu i jednego otworu wylotowego mniej z tyłu. Obudowę można otworzyć, uruchamiając jedną dźwignię z tyłu, która odblokowuje jedną z dwóch stron maszyny, a także wnęki na napęd. Dostęp do wszystkich gniazd rozszerzeń pamięci, kart PCIe i napędów można było uzyskać przy zdjętym panelu bocznym, a do instalacji nie były potrzebne żadne narzędzia. Procesory Xeon w Mac Pro generowały znacznie mniej ciepła niż poprzednie dwurdzeniowe G5, dzięki czemu rozmiar wewnętrznych urządzeń chłodzących znacznie się zmniejszył. Pozwoliło to na zmianę aranżacji wnętrza, pozostawiając więcej miejsca na górze obudowy i podwajając liczbę wewnętrznych wnęk na napędy. Umożliwiło to również wyeliminowanie dużego przezroczystego plastikowego deflektora powietrza stosowanego jako część układu chłodzenia w komputerze Power Mac G5. Mniej ciepła oznaczało również mniej powietrza do wydostania się z obudowy w celu chłodzenia podczas normalnych operacji; Mac Pro był bardzo cichy w normalnej pracy, cichszy niż znacznie głośniejszy Power Mac G5 i okazał się trudny do zmierzenia za pomocą zwykłych mierników poziomu dźwięku. Włączona rączka i konfiguracja wlotu powietrza chłodzącego z przodu obudowy spowodowało, że entuzjaści komputerów Macintosh nazywali pierwszą generację Mac Pro „tarką do sera”.
Systemy operacyjne.
Mac Pro oferuje możliwość zainstalowania następujących systemów operacyjnych z procesorem Intel x86:
Jest to możliwe dzięki obecności architektury Intel x86 zapewnianej przez procesor i emulacji BIOS-u, które Apple zapewniło na EFI. Instalowanie jakiegokolwiek dodatkowego systemu operacyjnego innego niż Windows nie jest obsługiwane bezpośrednio przez Apple. Chociaż sterowniki Boot Camp firmy Apple są przeznaczone tylko dla systemu Windows, często można uzyskać pełną lub prawie pełną zgodność z innym systemem operacyjnym za pomocą sterowników innych firm.
II generacja.
Wiceprezes Apple ds. Marketingu Phil Schiller przedstawił stworzonego całkowicie od podstaw Maca Pro podczas konferencji Worldwide Developers Conference 2013. Jedynym dostępnym wykończeniem jest czarny, choć pojedyncze czerwone wykończenie zostało wyprodukowane z Product Red. Apple twierdzi, że Mac Pro drugiej generacji osiąga dwukrotnie wyższą wydajność niż ostatni model. Model jest montowany w Austin w Teksasie przez dostawcę Apple Flextronics na wysoce zautomatyzowanej linii.
Apple nie zaktualizowało drugiej generacji Maca Pro przez ponad trzy lata i nie spotkała się ona z takimi ocenami od recenzentów, na jakie firmy z Cupertino czekała, ponieważ były one przeciętne.
Dnia 18 września 2018 r. Mac Pro przekroczył rekord życia Macintosha Plus w niezmienionym modelu Mac, gdzie Plus pozostawał w sprzedaży bez zmian przez 1734 dni.
Konstrukcja.
Odświeżony Mac Pro to konstrukcja, która stanowi tylko 12,5% wielkości poprzednika. Jest krótszy o 25 cm, cieńszy o 17 cm i lżejszy o 5 kg, co sprawia, że Mac Pro stał się naprawdę kompaktowym urządzeniem i nie zajmuje dużo miejsca.
Mac Pro może być wyposażony w jedną jednostkę centralną z rodziny Xeon E5, a procesory te oferują do 12 rdzeni. Komputer posiada również cztery sloty na pamięć DDR3 o częstotliwości 1866 MHz. Umożliwia on również zainstalowanie dwóch procesorów graficznych od AMD z serii FirePro D (do D700 z 6 GB VRAM) oraz zainstalowanie pamięci flash w gnieździe PCI. Wykorzystane zostały również trzy systemy antenowe MIMO dla interfejsu sieciowego Wi-Fi 802.11ac i Bluetooth 4.0, aby ułatwić bezprzewodowe funkcje bliskiego zasięgu, takie jak przesyłanie muzyki, klawiatury, myszy, tablety, głośniki, zabezpieczenia, aparaty fotograficzne i drukarki. System może jednocześnie obsługiwać sześć wyświetlaczy Apple Thunderbolt lub trzy monitory komputerowe o rozdzielczości 4K.
Mac Pro drugiej generacji ma przeprojektowaną konfigurację portów. Posiada port HDMI 1.4, dwa porty Gigabit Ethernet, sześć portów Thunderbolt 2, cztery porty USB 3.0 oraz wspólne cyfrowe mini-optyczne/analogowe złącze mini-TOSLINK 3,5 mm stereo mini jack dla wyjścia audio. Ma również gniazdo słuchawkowe mini jack. Nie ma dedykowanego portu do wprowadzania dźwięku. System ma wewnętrzny głośnik monofoniczny o niskiej jakości. Porty Thunderbolt 2 obsługują do trzydziestu sześciu urządzeń Thunderbolt (sześć na port) i mogą jednocześnie obsługiwać maksymalnie trzy wyświetlacze 4K. Konstrukcja ta wymaga dwóch procesorów graficznych do obsługi siedmiu wyjść wyświetlania (HDMI i sześć Thunderbolt). Panel wejścia/wyjścia podświetla się, gdy urządzenie wykryje, że został urządzenie zostało podłączone, aby ułatwić użytkownikowi zobaczenie portów. W przeciwieństwie do poprzedniego modelu, nie ma portów FireWire 800, dedykowanych cyfrowych portów wejścia/wyjścia audio, portu SuperDrive, portu DVI, 3,5-calowych wnęk na dyski wymienne lub wymiennych wewnętrznych gniazd PCIe. Zamiast tego istnieje sześć portów Thunderbolt 2 do podłączenia szybkich zewnętrznych urządzeń peryferyjnych, w tym obudowy dla wewnętrznych kart PCIe.
Witryna internetowa Apple wymienia tylko pamięć RAM jako serwisowaną przez użytkownika, chociaż programy do usuwania danych innych firm pokazują, że prawie wszystkie komponenty można usunąć i wymienić. Przełącznik blokady na aluminiowej obudowie pozwala na łatwy dostęp do elementów wewnętrznych, a także zamontowanie zamka bezpieczeństwa własnym kablem, a elementy są zabezpieczone standardowymi śrubami. Pamięć flash i procesory graficzne wykorzystują zastrzeżone złącza i są specjalnie dobrane, aby pasowały do obudowy. W przeciwieństwie do reszty linii Macintosh, procesor nie jest przylutowany do płyty logicznej i można go zastąpić innym procesorem gniazda LGA 2011, nawet tymi, które nie są oferowane przez Apple. Typy modułów pamięci RAM, które Apple dostarcza wraz z komputerem Mac Pro z końca 2013 r. w domyślnej konfiguracji, są niebuforowane ECC (UDIMM) na modułach o pojemności do 8 GB (pokazane na każdym module jako PC3-14900 E). Apple oferuje jako opcjonalną aktualizację moduły 16 GB to moduły zarejestrowane w ECC (RDIMM) (pokazane na każdym module jako PC3-14900 R). Moduły 32 GB o większej pojemności, które oferują niektórzy dostawcy zewnętrzni, to także RDIMM. Typów modułów UDIMM i RDIMM nie można mieszać. Apple publikuje zalecane konfiguracje do użycia.
Systemy operacyjne.
Boot Camp firmy Apple zapewnia kompatybilność wsteczną BIOS-u, umożliwiając konfigurację rozruchu podwójnego i potrójnego. Te systemy operacyjne można zainstalować na komputerach Apple z procesorem Intel x64:
Odbiór.
Nowy projekt w postaci Maca Pro został różnie odebrany. Na początku otrzymywał pozytywne recenzje, ale w dłuższym czasie coraz bardziej negatywne, z powodu niepowodzenia aktualizacji specyfikacji sprzętowej przez Apple. Występ został powszechnie chwalony, zwłaszcza do obsługi zadań wideo na podwójnych jednostkach GPU. Niektórzy recenzenci odnotowywali zdolność do stosowania dziesiątek filtrów w czasie rzeczywistym w rozdzielczości wideo sięgającej 4K rozdzielczość wideo w Final Cut Pro X. Wydajność dysku, podłączonego przez PCIe, jest również powszechnie wymieniana jako mocna strona. Recenzenci techniczni chwalili interfejs OpenCL, pod którym potężne podwójne procesory graficzne i wielordzeniowy procesor mogą być traktowane jako pojedyncza pula mocy obliczeniowej. Jednak pod koniec 2013 r. do początku 2014 r. niektórzy recenzenci zauważyli brak wewnętrznej możliwości rozbudowy, drugiego procesora, możliwości serwisowania i zakwestionowali ograniczoną wówczas ofertę za pośrednictwem portów Thunderbolt 2.Do 2016 r. recenzenci zaczęli zgadzać się, że Mac Pro nie ma teraz funkcjonalności i mocy, ponieważ nie był aktualizowany od 2013 r., a nadszedł czas, aby Apple go zaktualizowało. Apple ujawniło w 2017 r., że konstrukcja rdzenia termicznego ograniczyła możliwość uaktualnienia układów GPU komputera Mac Pro oraz że opracowywany jest nowy projekt, który zostanie wydany po 2017 r.
III generacja.
W kwietniu 2018 r. Apple potwierdziło, że przeprojektowany komputer Mac Pro zostanie wydany w 2019 r., aby zastąpić komputer Mac 2. generacji z 2013 r. Firma Apple ogłosiła Maca Pro trzeciej generacji 3 czerwca 2019 r. podczas Worldwide Developers Conference. Konstrukcja powraca do projektu wieży podobnej do Powera Mac G5 z 2003 r. i modelu pierwszej generacji z 2006 r. Projekt obejmuje również nową architekturę termiczną z trzema wentylatorami wirnika, co obiecuje, że komputer nie będzie musiał ograniczać procesora z racji zbyt wysokich temperatur co oznacza, że ten zawsze będzie mógł działać z maksymalną wydajnością. Maca Pro można go skonfigurować z procesorami posiadającymi od 8 do 28 rdzeni, maksymalnie z dwoma modułami MPX, które będą zawierały do czterech procesorów GPU, które są pozbawione wentylatora i wykorzystują układ chłodzenia obudowy. Karta Apple Afterburner to niestandardowy dodatek, który dodaje sprzętowe przyspieszenie kodeków ProRes i ProRes RAW w aplikacjach Final Cut Pro X, QuickTime Player X i zgodnych aplikacjach innych firm. Oferuje ona możliwość odtwarzania do 3 strumieni 8K w formacie ProRes RAW lub do 12 strumieni 4K w formacie ProRes RAW. Do wyboru klienci mają pojemności pamięci RAM zaczynające się od 32 GB (4x8 GB), aż po pamięć RAM o pojemności 1,5 TB (12x128 GB). Aby była możliwość wybrania pamięci RAM o pojemności 1,5 TB konieczny jest wybór procesora 24-rdzeniowego lub 28-rdzeniowego. 8-rdzeniowy procesor współpracuje z pamięcią przez magistralę o częstotliwości 2666 MHz. Procesory posiadające od 12 do 28 rdzeni współpracują z pamięcią przez magistralę o częstotliwości 2933 MHz. Komputer wyposażony jest w zasilacz o mocy 1400 W. Apple zaproponowało klientom pamięci masowe do 4 TB SSD, które oferują szybkość odczytu sekwencyjnego do 2,6 GB/s i szybkość zapisu sekwencyjnego do 2,7 GB/s. Plik znajdujące się w zawartości pamięci masowej są szyfrowane przez czip Apple T2 Security. Komputer posiada następujące porty: 2xUSB 3, 2x Thunderbolt 3, mini jack 3,5 mm oraz 2x Ethernet 10 Gb/s. Masa własna Maca Pro wynosi 18 kg.
Podobnie jak w drugiej generacji, pokrywę można zdjąć, aby uzyskać dostęp do elementów wewnętrznych, które mają osiem gniazd PCIe do rozbudowy; pierwszy komputer Mac z co najmniej sześcioma gniazdami rozszerzeń od Power Macintosh 9600 w 1997 r. Istnieje możliwość dodania kół do obudowy, a także można je kupić w konfiguracji do montażu w stojaku. Mac Pro 3. generacji został ogłoszony wraz z 6K Pro Display XDR, który ma takie samo wykończenie i wzór kraty.
Projekt.
Mac Pro 3. generacji powraca do formatu tower i ma wyraźny wzór kraty z przodu i z tyłu. Projekt został pierwotnie opracowany przez Jony’ego Ive’a dla Power Maca G4 Cube w 2000 r.

</doc>
<doc id="593758" url="https://pl.wikipedia.org/wiki?curid=593758" title="Herðubreið">
Herðubreið

Herðubreið (1682 m n.p.m.) – wygasły wulkan w północno-wschodniej części Islandii. Na szczycie wulkanu znajduje się mały subaeralny stożek popiołu, u podnóży rozległe stożki osypiskowe.
W czasach historycznych nie odnotowano żadnych erupcji.

</doc>
<doc id="593762" url="https://pl.wikipedia.org/wiki?curid=593762" title="Taupo">
Taupo



</doc>
