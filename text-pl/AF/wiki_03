<doc id="593770" url="https://pl.wikipedia.org/wiki?curid=593770" title="Castlevania">
Castlevania

Castlevania (, "Akumajō Dorakyura", lit. Demoniczny zamek Drakuli) – komputerowa gra platformowa wydana przez Konami w Japonii 26 września 1986 na konsolę Famicom, a następnie przeniesiona na kartridż i wydana w Ameryce Północnej na NES 1 maja 1987. Gra pojawiła się także na NES Classic Edition.
Jest to pierwsza gra z serii, ale dopiero siódma pod względem chronologii wydarzeń.
Fabuła.
Rok 1691. W Transylwanii od stu lat panuje spokój. Wieśniacy i mieszkańcy miasteczek zaczynają zapominać o czasach, kiedy zło panoszyło się po ulicach, a umarli chodzili wśród żywych. Niektórzy pamiętają jednak, że hrabia Drakula powraca co sto lat, sprowadzając nowe piekielne oddziały. Gdy Książę Ciemności powraca do swojego zamku, wzywa swoich sługusów, aby pomogli mu podbić świat ludzi.
Bohaterem, który stanie do walki z Drakulą, będzie Simon, potomek rodu Belmont. Uzbrojony w legendarny bicz zwany Pogromcą Wampirów wyrusza do zamku, aby raz na zawsze pozbyć się Drakuli.
Muzyka.
W grze pojawiło się wiele utworów, które w późniejszym czasie wykorzystywano w kolejnych grach z serii. Najsłynniejsza melodia to "Vampire Killer", prawdopodobnie dlatego, że odtwarzana jest już w pierwszej planszy. Oprócz tego do kanonu wpisały się inne utwory, takie jak "Stalker", "Wicked Child", czy "Heart of Fire".
Adaptacja filmowa.
W 2005 roku pojawiły się informacje o planowanej adaptacji gry, której scenarzystą miał zostać Paul W.S. Anderson. Prace nad filmem początkowo zostały wstrzymane przez strajk scenarzystów, później prace nad adaptacją utrudniło przejęcie odpowiedzialnego za nią studia. Ostatecznie w maju 2009 roku oficjalnie anulowano projekt ze względu na niemożność znalezienia reżysera na miejsce Sylvaina White’a, który zrezygnował z reżyserowania projektu. Jednak w czerwcu 2009 roku, reżyser serii filmów „Piła”, James Wan, zgłosił chęć wyreżyserowania filmu.

</doc>
<doc id="593773" url="https://pl.wikipedia.org/wiki?curid=593773" title="Michał Kaczmarek (lekkoatleta)">
Michał Kaczmarek (lekkoatleta)

Michał Kaczmarek (ur. 19 września 1977 w Gubinie) – polski lekkoatleta specjalizujący się w biegach długodystansowych.
Osiągnięcia.
Mistrz Polski w biegu na 5000 m z 2004, 2006 i 2008 oraz na 10 000 m z 2006 i 2007, a także w biegu przełajowym na 10 km w 2006 i w półmaratonie (2010).
Uczestniczył w Mistrzostwach Świata w Biegach Przełajowych w 2006 w Fukuoce, gdzie zajął 78. miejsce w biegu na krótkim dystansie (najlepsze wśród reprezentantów Polski) oraz w Mistrzostwach Europy w Göteborgu 2006 w biegu na 10 000 m (zajął 18. miejsce). W tym samym roku reprezentował Polskę podczas rozgrywanego w hiszpańskiej Maladze Pucharu Europy w lekkoatletyce zajmując 8 miejsce (14:51,61 s.) w biegu na 5000 m.
12 października 2008 zadebiutował w biegu maratońskim startując w barwach Polski podczas Wojskowych Mistrzostw Świata w Maratonie. Razem z kolegami z drużyny (Adamem Draczyńskim oraz Janem Zakrzewskim, rezerwowym był Zbigniew Murawski) wygrali klasyfikację drużynową wyprzedzając gospodarzy – Włochów.
18 kwietnia 2009, w 42 Wojskowych Mistrzostwach Świata w Maratonie w Belgradzie, zdobył brązowy medal (w klasyfikacji drużynowej Polacy zajęli drugie miejsce).
31 października 2010, w 43 Wojskowych Mistrzostwach Świata w Maratonie w Atenach, zajął czwarte miejsce (Polacy wygrali klasyfikację drużynową).
Medalista mistrzostw Europy wojskowych.
Reprezentuje klub WKS Grunwald Poznań. Jest żołnierzem Wojska Polskiego w stopniu plutonowy.

</doc>
<doc id="593776" url="https://pl.wikipedia.org/wiki?curid=593776" title="Piłka nożna w Anglii (1888/1889)">
Piłka nożna w Anglii (1888/1889)

Sezon 1888/1889 był 18. w historii angielskiej piłki nożnej.
Reprezentacja Anglii.
Legenda

</doc>
<doc id="593777" url="https://pl.wikipedia.org/wiki?curid=593777" title="Tantiema (prawo autorskie)">
Tantiema (prawo autorskie)

Tantiema (rodzaj żeński, liczba mnoga tantiemy), wynagrodzenie autorskie, honorarium autorskie – umowna opłata ustalana procentowo lub kwotowo za wykorzystanie utworu (np. za odtworzenie filmu lub utworu muzycznego), płacona uprawnionemu z tytułu praw autorskich majątkowych, tj. autorowi (np. kompozytorowi, filmowcowi, tłumaczowi, producentowi) lub następcy prawnemu autora. Tantiemy są najczęściej przekazywane autorom za pośrednictwem organizacji zbiorowego zarządzania prawami autorskimi lub prawami pokrewnymi.

</doc>
<doc id="593780" url="https://pl.wikipedia.org/wiki?curid=593780" title="Kościół Norwegii">
Kościół Norwegii

Kościół Norwegii () – Kościół protestancki tradycji ewangelicko-augsburskiej, narodowy kościół Norwegii.
Kościół należy do Światowej Federacji Luterańskiej oraz Wspólnoty Porvoo, wspólnoty ambony i ołtarza dwunastu Kościołów anglikańskich i luterańskich. Zwierzchnikiem Kościoła Norwegii jest król Norwegii. W 2017 roku członkami Kościoła było 3 740 920 wiernych, co stanowiło 70,6% populacji kraju.
Historia.
Czasy przedreformacyjne.
Chrześcijaństwo zostało przyniesione w VII wieku na teren zachodniej Norwegii przez misjonarzy z Wysp Brytyjskich, natomiast do wschodniej części kraju dotarło z terenów obecnych Niemiec i Fryzji, poprzez Danię. Misjonarze byli mnichami, wikingami konwertowanymi na chrześcijaństwo za granicą.
Królowie norwescy odegrali ważną rolę w chrystianizacji kraju, a interesy polityczne były niezaprzeczalną częścią ich działalności, w połączeniu z duchowymi pobudkami. Król Olaf II Haraldsson, poległy w bitwie pod Stiklestad w 1030 r. odegrał znaczącą rolę w zjednoczeniu narodu w wierze chrześcijańskiej. Pomimo jego surowych metod nawrócenia, śmierć władcy w walce okazała się decydującym czynnikiem w odwróceniu ludności kraju od dawnych wierzeń. Wydarzenia związane ze śmiercią Olava i jego pogrzebem doprowadziły do ogłoszenia jego świętości, a przez cały okres średniowiecza katedra w Nidaros była ważnym celem dla pielgrzymów z całej północnej Europy.
W 1103 r. powstało pierwsze arcybiskupstwo na terenie Skandynawii w Lund, położonym w Szwecji. Archidiecezja Nidarosu została założona w 1153 r. przez kardynała Nicholasa Brakespeare, niedługo przed jego wyborem na papieża Hadriana IV. Pod koniec XII wieku Arcybiskupstwo Nidarosu obejmowało dzisiejszą Norwegię, część dzisiejszej Szwecji, Islandię, Grenlandię, Orkady, Wyspy Owcze, Wyspy Szetlandzkie, Hebrydy i Wyspę Man.
Reformacja.
Reformacja dotarła do Norwegii głównie w rezultacie konwersji na protestantyzm króla Chrystiana III Oldenburga, który uczynił to na wzór wielu książąt północno-niemieckich. W 1537 r. ustanowił luteranizm religią państwową Królestwa Danii i Norwegii. Idee renesansu oraz reformacji miały w tym czasie wpływ na niewielki odsetek społeczeństwa norweskiego. Decyzja króla opierała się na politycznych i osobistych pobudkach – główną przyczyną była potrzeba wzmocnienia związku między Danią i Norwegią.
Arcybiskup Nidaros Olav Engelbrektsson, który był zwolennikiem niepodległości Norwegii, uciekł z kraju w kwietniu 1537 r. Jego wyjazd stał się punktem zwrotnym w historii Kościoła w Norwegii i wzmocnił zależność polityczną Norwegii od Danii. Dwóch innych urzędujących wówczas biskupów zostało uwięzionych, natomiast jeden zdecydował się zostać luterańskim superintendentem. Większość kapłanów stopniowo dostosowywała się do nowej sytuacji, spełniając swoje obowiązki duszpasterskie zgodnie z nowym obrządkiem i doktryną. Klasztory zostały rozwiązane. Poza jednostkowymi przypadkami użycia przemocy, kiedy spotykano się z odmową porzucenia dotychczasowych zwyczajów religijnych, przejście ludności na luteranizm było procesem pokojowym.
Główną zaletą nowej wiary była prostsza liturgia, większa koncentracja na głoszeniu chrześcijańskiego przesłania w języku ojczystym, w tym przypadku w dużym stopniu duńskim oraz śpiewaniu pieśni. Symbole religijne, sposób myślenia i zwyczaje pochodzenia rzymskokatolickiego były zabronione.
Do 1600 r. formalnie przyjęto ewangelicką strukturę kościelną na terenie całego kraju. W XVII wieku zmiana została przeprowadzona na poziomie społecznym, jednak w niektórych rejonach aż do XIX wieku nadal stosowano elementy pobożności pochodzenia katolickiego.
Pietyzm.
Od początku XVIII wieku pietyzm wywierał głęboki wpływ na życie Kościoła Norwegii. Ruch dotarł do kraju w latach 30. XVII wieku. Podczas pierwszej fali pietyzmu w Norwegii wprowadzono w 1736 r. obrzęd konfirmacji, rok później opublikowano objaśnienia wiary chrześcijańskiej biskupa Erika Pontoppidana, a w 1739 r. ustanowiono system szkół państwowych. Wszystkie placówki szkolne były centralnym instrumentem chrześcijańskiej edukacji.
Jednym z głównych inicjatorów drugiej fazy norweskiego pietyzmu był Hans Nielsen Hauge, chłopski syn z końca XVIII wieku, który twierdził, że każdy ma prawo głosić Ewangelię. Zgodnie z obowiązującym prawem norweskim było to ograniczone jedynie dla ordynowanych duchownych z Norwegii, który pełnili równocześnie funkcję urzędników państwowych. Dzięki wysiłkom Haugego powstała struktura norweskich autonomicznych organizacji kościelnych działających dla misji wewnętrznej i zagranicznej. Od lat 50. XIX wieku stanowią one silną zachętę do osobistego zaangażowania w wiarę i służbę dla kościoła i społeczeństwa.
Północne obszary kraju, zamieszkałe częściowo przez Lapończyków, pozostawały pod silnym wpływem nauczania szwedzkiego pastora Larsa L. Læstadiusa. Tamtejsza gałąź pietyzmu pozostawała bardziej ascetyczna i mniej antyklerykalna od swojego południowonorweskiego odpowiednika.
Kościół w niepodległej Norwegii.
Konstytucja Norwegii z 1814 roku potwierdziła, że nowy kraj zachowa religię ewangelicką jako oficjalny kościół państwowy. Przyjęcie konstytucji uosabiającej demokratyczne ideały zapoczątkowało proces reformy kościoła. W pierwszych dziesięcioleciach jej obowiązywania głównymi problemami byli świeccy kaznodzieje oraz wolność religijnej ekspresji. Około roku 1850 zwracano uwagę przede wszystkim na potrzebę zmian strukturalnych w kościele. Nie widząc nadziei na przeprowadzenie wystarczających reform, niektóre grupy wiernych zdecydowały się opuścić kościół państwowy.
W 1873 r. została wprowadzona instytucja Synodu Parafialnego, posiadającego jednak ograniczony wpływ. Krok ten zainicjował ruch na rzecz większej demokracji w strukturach formalnych kościoła. Powołano nieoficjalne synody diecezjalne oraz wysłano przedstawicieli na zgromadzenia narodowe w latach 1873-1982. Wskutek tych działań w łonie kościoła działały dwa ruchy jego odnowy – oficjalny i nieoficjalny, między którymi istniało wiele powiązań.
W 1920 r. doszło do powołania rad parafialnych, w 1933 r. powstały rady diecezjalne, a w 1969 r. – rada narodowa. Synody diecezjalne powołano w 1984 r., wtedy też odbył się pierwszy generalny synod kościoła. Konferencja Biskupów, pozostająca oficjalnym organem kościoła od 1934 r., uzyskała wtedy status prawny.
Norweski Instytut Stosunków Międzykulturowych, ustanowiony w 1951 r. został zastąpiony przez nową Radę ds. Stosunków Ekumenicznych i Międzynarodowych w 1971 r. Komisja doktrynalna Kościoła Norwegii została założona w 1987 r. Od roku 1989 parafialni pastorzy, którzy byli mianowani przez króla od 1660 roku, są wybierani przez synody diecezjalne.
W dniu 21 maja 2012 r. Parlament Norwegii wydał poprawkę konstytucyjną, która przyznała Kościołowi Norwegii większą autonomię. W nowym brzmieniu Konstytucji nie ma już odniesienia do oficjalnej religii państwowej. Zdanie to zastąpiono sformułowaniem mówiącym, że wartości Norwegii opierają się na chrześcijańskim i humanistycznym dziedzictwie. Po zmianie konstytucji powstała nowa ustawa kościelna. Jednocześnie osłabło formalne powiązanie systemu szkół publicznych z kościołem. Kościół norweski zintensyfikował wysiłki w chrześcijańskiej edukacji. W ostatnich dziesięcioleciach nastąpiły również reformy praktyk liturgicznych.
Wiara.
Kościół norweski wyznaje wiarę apostolską, chrześcijańską, opartą na Słowie Bożym zawartym w Biblii.
Uznaje trzy ekumeniczne chrześcijańskie wyznania wiary oraz dwa powstałe w czasach Reformacji:
Najważniejszą podstawą wyznania kościoła jest Biblia. Wyrażenie kluczowych aspektów chrześcijańskiej wiary znajduje się również w pieśniach zebranych w Śpiewniku Norweskim.
Liturgia.
Nabożeństwo jest uznawane za najważniejszą formę spotkań wierzących, w którym chrześcijanie stają się widzialnym zgromadzeniem – wspólnotą ludzi, którzy podzielają wiarę w Boga i zmartwychwstanie Jezusa Chrystusa oraz czasem, w którym ludzie razem przychodzą do Boga.
Każdy zbór ma własny, lokalny porządek nabożeństw. Istnieje wspólny wzorzec oparty na liturgicznym dziedzictwie Kościoła. Zbór zbiera się, słucha Bożego słowa, modli się wspólnie za kościół i świat, czci Boga, dzieli wspólny posiłek przy stole Pańskim.
Liturgia jest najczęściej używaną nazwą ceremonii religijnych, wyrażającej kult i wiarę Trójjedynego Boga. Często słowo liturgia jest używane w odniesieniu do stałych elementów w nabożeństwie. Liturgiczny charakter nabożeństwa pokazuje, że jest ono w pewnym sensie rytuałem. Liturgia pomaga interpretować i odnosić się do obecności Boga oraz tajemnicy zbawienia.
Każdy zbór w Kościele Norwegii ustanowił własny porządek kultu. Tradycja liturgiczna jest punktem wyjścia dla wszystkich lokalnych liturgii. Zwykłe nabożeństwo obejmuje:
Obrzędowość.
Chrzest.
W Kościele Norwegii, podobnie jak w innych kościołach luterańskich, praktykuje się chrzest niemowląt. Ochrzczony staje się częścią wspólnoty kościelnej. Podczas obrzędu dziecko jest otoczone przez najbliższych i wierzy się, że poprzez sakrament Bóg obiecuje towarzyszyć dziecku przez wszystkie dni jego życia.
Konfirmacja.
Konfirmacja w Kościele Norwegii jest potwierdzeniem przyjęcia obietnic danych przez Boga podczas chrztu. Do konfirmacji przystępuje młodzież w wieku 14 lat. Ceremonia poprzedzona jest okresem przygotowawczym, w czasie którego konfirmanci uczestniczą w specjalnych zajęciach, podczas których decydują o chęci jej przyjęcia.
Małżeństwo.
Księża w Kościele Norwegii są zatwierdzeni przez państwo do prowadzenia państwowych ceremonii ślubnych. Od 2017 r. w norweskim kościele ewangelickim pary homoseksualne mogą wstępować w związki małżeńskie.
Pogrzeb.
Pogrzeb jest traktowany jako czas dla tych, którzy byli najbliżej zmarłego, aby się pożegnać. Jest to też publiczne zgromadzenie, podczas którego okazuje się szacunek zmarłemu oraz dziękuje za jego życie. Pogrzeb to modlitwa o pojednanie, przyszłość i wyrażenie nadziei na życie wieczne.
Struktura i władze kościoła.
Synod Generalny Kościoła Norwegii spotyka się raz w roku. Synod składa się z członków rad diecezjalnych, a także przedstawicieli Rady Kościoła Samów. Większość z 116 delegatów to osoby świeckie.
Rada Narodowa Kościoła Norwegii, kierowana przez świecką osobę, jest organem wykonawczym Synodu. Rada ds. Stosunków ekumenicznych i międzynarodowych jest organem wykonawczym w sprawach międzynarodowych i ekumenicznych. Rada Kościoła Samów jest odpowiedzialna za to, aby Kościół Norwegii działał wśród rdzennych ludów Samów w Norwegii.
Podział administracyjny.
Kościół dzieli się na 11 diecezji (norw. "bispedømme" lub "bispedøme"):
Statystyki.
W 2015 r. 58% niemowląt zostało ochrzczonych w Kościele Norwegii, a 61,5% młodzieży zostało w nim konfirmowane. Około 40% ślubów i 90% pogrzebów są ceremoniami kościelnymi.
Nabożeństwa z Sakramentem Ołtarza odbywają się w miastach oraz terenach bardziej zurbanizowanych w każdą niedzielę. Na terenach wiejskich nabożeństwa komunijne są rzadsze z uwagi na konieczność obsługiwania kilku kościołów lub kaplic przez jednego duchownego.
Liczba osób uczęszczających na nabożeństwa znacznie spadła między 1850 a 1900 rokiem. Średnia frekwencja wynosi około 3%.
Na terenie Norwegii istnieje 1600 kościołów i kaplic. Praca w parafii jest prowadzona przez pastorów i wybraną radę parafialną. Kraj podzielony jest na 1205 parafii, 106 dekanatów oraz 11 diecezji. Członkowie rad parafialnych wynoszą łącznie około 8000 osób.
W kościele pracuje ponad 1200 duchownych, z których około 25% stanowią kobiety, ordynowane na księży od 1961 r. W 2015 r. czworo z dwunastu biskupów kościoła było kobietami.

</doc>
<doc id="593783" url="https://pl.wikipedia.org/wiki?curid=593783" title="Arcadi Volodos">
Arcadi Volodos



</doc>
<doc id="593786" url="https://pl.wikipedia.org/wiki?curid=593786" title="Atla">
Atla

Atla – wieś w Estonii, w prowincji Sarema, w gminie Lääne-Saare.

</doc>
<doc id="593788" url="https://pl.wikipedia.org/wiki?curid=593788" title="Austla">
Austla

Austla – wieś w Estonii, w prowincji Sarema, w gminie Lümanda.

</doc>
<doc id="593789" url="https://pl.wikipedia.org/wiki?curid=593789" title="Święty Jan Bosco">
Święty Jan Bosco



</doc>
<doc id="593790" url="https://pl.wikipedia.org/wiki?curid=593790" title="Eeriksaare">
Eeriksaare

Eeriksaare – wieś w Estonii, w prowincji Sarema, w gminie Lümanda.

</doc>
<doc id="593791" url="https://pl.wikipedia.org/wiki?curid=593791" title="Himmiste">
Himmiste

Himmiste – wieś w Estonii, w prowincji Sarema, w gminie Lümanda.

</doc>
<doc id="593792" url="https://pl.wikipedia.org/wiki?curid=593792" title="Jõgela">
Jõgela

Jõgela – wieś w Estonii, w prowincji Sarema, w gminie Lümanda.

</doc>
<doc id="593794" url="https://pl.wikipedia.org/wiki?curid=593794" title="Karala">
Karala

Karala – wieś w Estonii, w prowincji Sarema, w gminie Lümanda.

</doc>
<doc id="593795" url="https://pl.wikipedia.org/wiki?curid=593795" title="Kipi">
Kipi

Kipi – wieś w Estonii, w prowincji Sarema, w gminie Lümanda.

</doc>
<doc id="593796" url="https://pl.wikipedia.org/wiki?curid=593796" title="Koimla">
Koimla

Koimla – wieś w Estonii, w prowincji Sarema, w gminie Lümanda.

</doc>
<doc id="593797" url="https://pl.wikipedia.org/wiki?curid=593797" title="Koki">
Koki

Koki – wieś w Estonii, w prowincji Sarema, w gminie Lümanda, położona na wyspie Sarema.

</doc>
<doc id="593798" url="https://pl.wikipedia.org/wiki?curid=593798" title="Koovi">
Koovi

Koovi – wieś w Estonii, w prowincji Sarema, w gminie Lümanda.

</doc>
<doc id="593800" url="https://pl.wikipedia.org/wiki?curid=593800" title="Lümanda-Kulli">
Lümanda-Kulli

Lümanda-Kulli – wieś w Estonii, w prowincji Sarema, w gminie Lääne-Saare.

</doc>
<doc id="593801" url="https://pl.wikipedia.org/wiki?curid=593801" title="Kuusnõmme">
Kuusnõmme

Kuusnōmme – wieś w Estonii, w prowincji Sarema, w gminie Lümanda.

</doc>
<doc id="593803" url="https://pl.wikipedia.org/wiki?curid=593803" title="Kärdu (Lümanda)">
Kärdu (Lümanda)

Kärdu – wieś w Estonii, w prowincji Sarema, w gminie Lümanda.

</doc>
<doc id="593804" url="https://pl.wikipedia.org/wiki?curid=593804" title="Leedri">
Leedri

Leedri – wieś w Estonii, w prowincji Sarema, w gminie Lümanda. Leży na wschodnim krańcu wyspy Sarema. Około 60 mieszkańców.

</doc>
<doc id="593805" url="https://pl.wikipedia.org/wiki?curid=593805" title="Metsapere (Lääne-Saare)">
Metsapere (Lääne-Saare)

Metsapere – wieś w Estonii, w prowincji Sarema, w gminie Lümanda.

</doc>
<doc id="593806" url="https://pl.wikipedia.org/wiki?curid=593806" title="Mõisaküla (Lääne-Saare)">
Mõisaküla (Lääne-Saare)

Mõisaküla – wieś w Estonii, w prowincji Sarema, w gminie Lümanda.

</doc>
<doc id="593807" url="https://pl.wikipedia.org/wiki?curid=593807" title="Põlluküla (Lümanda)">
Põlluküla (Lümanda)

Põlluküla – wieś w Estonii, w prowincji Sarema, w gminie Lümanda.

</doc>
<doc id="593808" url="https://pl.wikipedia.org/wiki?curid=593808" title="Riksu">
Riksu

Riksu – wieś w Estonii, w prowincji Sarema, w gminie Lümanda.

</doc>
<doc id="593810" url="https://pl.wikipedia.org/wiki?curid=593810" title="Vahva">
Vahva

Vahva – wieś w Estonii, w prowincji Sarema, w gminie Lümanda.

</doc>
<doc id="593811" url="https://pl.wikipedia.org/wiki?curid=593811" title="Vana-Lahetaguse">
Vana-Lahetaguse

Vana-Lahetaguse – wieś w Estonii, w prowincji Sarema, w gminie Lümanda.

</doc>
<doc id="593812" url="https://pl.wikipedia.org/wiki?curid=593812" title="Varpe">
Varpe

Varpe – wieś w Estonii, w prowincji Sarema, w gminie Lümanda.

</doc>
<doc id="593813" url="https://pl.wikipedia.org/wiki?curid=593813" title="Viidu">
Viidu

Viidu – wieś w Estonii, w prowincji Sarema, w gminie Lümanda.

</doc>
<doc id="593814" url="https://pl.wikipedia.org/wiki?curid=593814" title="Lew Patejewicz Tyszkowicz">
Lew Patejewicz Tyszkowicz

Lew Patejewicz Tyszkowicz (Patej, Tyszkiewicz, zm. 1 kwietnia 1550 w Krakowie) – dworzanin królowej Bony (wraz ze swoim ojcem) od 1538, diak hospodarski (1543), pisarz królewski od 1546. 
Znany jako autor dokumentu lustracji zamku hospodarskiego w Winnicy z 1545. 
Wnuk Tyszki Chodkiewicza, syn Pateja Tyszkiewicza, od którego imienia (Patej – Hipacy), przyjęli nazwisko Pociejowie. Ojciec unickiego metropolity kijowskiego Adama (Hipacego) Pocieja oraz sędziów ziemskich brzeskich litewskich: Fiodora Pocieja Korzeniowskiego (sędzia w 1580) i Lwa Pocieja (sędzia w 1596). Po śmierci Lwa Patejewicza, jego żona, Hanna z Łozów, wyszła po raz drugi za mąż, za kasztelana smoleńskiego Dominika Paca. 

</doc>
<doc id="593816" url="https://pl.wikipedia.org/wiki?curid=593816" title="Agder">
Agder

Agder – obecnie jeden z 11 okręgów, na które podzielona jest Norwegia.
Jest to historyczny region Norwegii, zwany Sørlandet. Wraz z Telemarkiem tworzy diecezję luterańską Agder i Telemark.
Do 1 stycznia 2020 dzielił się na dwa regiony – Zachodni (Vest-Agder) i Wschodni (Aust-Agder). W 2017 roku rząd Norwegii podjął decyzję o połączeniu Vest-Agder i Aust-Agder w jeden nowy region Agder. Reforma weszła w życie 1 stycznia 2020 roku. 

</doc>
<doc id="593818" url="https://pl.wikipedia.org/wiki?curid=593818" title="Tyszka Chodkiewicz Koroniewski">
Tyszka Chodkiewicz Koroniewski

Tyszka Chodkiewicz Koroniewski (Koreniewski, Korzeniewski) – właściciel nieistniejącej obecnie wsi Koreniewo koło Jurkowszczyzny w pobliżu Kamieńca Litewskiego. Prawdopodobnie potomek Chodki Juriewicza (zm. po 1447), uważanego za protoplastę Chodkiewiczów, Pociejów i Wołłowiczów. 
Ojciec Pateja Tyszkiewicza, pradziad Adama Hipacego Pocieja.
Zginął z ręki Jerzego Paca podczas rozstrzygania sporu granicznego.
Oprócz przodka Pociejów - Pateja - miał jeszcze trzech synów: Piotra, Iwaszkę i Możejkę. Potomkowie tych synów używali nazwiska Korzeniewski lub Korzeniowski i herbu Waga. Niektórzy pisali się Możejko Korzeniewski.

</doc>
<doc id="593821" url="https://pl.wikipedia.org/wiki?curid=593821" title="Edward Bowell">
Edward Bowell

Edward L.G. Bowell (lub Ted Bowell, ur. 1943 w Londynie) – amerykański astronom, który odkrył 571 planetoid (563 samodzielnie oraz 8 wspólnie z innymi astronomami), dyrektor LONEOS (ang. "Lowell Observatory Near-Earth-Object Search").
Jest również współodkrywcą komety okresowej 140P/Bowell-Skiff oraz odkrywcą komety długookresowej C/1980 E1 (Bowell).
Wśród odkrytych przez niego planetoid są obiekty z nazwami związanymi z Polską, m.in. (12999) Toruń i (90698) Kościuszko.
W uznaniu jego zasług jedną z planetoid nazwano (2246) Bowell.

</doc>
<doc id="593823" url="https://pl.wikipedia.org/wiki?curid=593823" title="Edward L. G. Bowell">
Edward L. G. Bowell



</doc>
<doc id="593824" url="https://pl.wikipedia.org/wiki?curid=593824" title="Porlamar">
Porlamar

Porlamar – największe miasto na wenezuelskiej wyspie Margarita.
Miasto zostało założone w przez Hiszpanów w 1553. W 2001 liczyło 62 732 mieszkańców, a w 2006 już 87 120 mieszkańców.
W mieście rozwinął się przemysł spożywczy.

</doc>
<doc id="593825" url="https://pl.wikipedia.org/wiki?curid=593825" title="Stary Browar">
Stary Browar



</doc>
<doc id="593826" url="https://pl.wikipedia.org/wiki?curid=593826" title="Poszukiwany poszukiwana">
Poszukiwany poszukiwana



</doc>
<doc id="593828" url="https://pl.wikipedia.org/wiki?curid=593828" title="Jauni">
Jauni

Jauni – wieś w Estonii, w prowincji Sarema, w gminie Mustjala.

</doc>
<doc id="593829" url="https://pl.wikipedia.org/wiki?curid=593829" title="Järise (Mustjala)">
Järise (Mustjala)

Järise – wieś w Estonii, w prowincji Sarema, w gminie Mustjala. Na południowy zachód od wsi znajduje się płytkie jezioro Järise järv.

</doc>
<doc id="593830" url="https://pl.wikipedia.org/wiki?curid=593830" title="Kiruma">
Kiruma

Kiruma – wieś w Estonii, w prowincji Sarema, w gminie Mustjala.

</doc>
<doc id="593831" url="https://pl.wikipedia.org/wiki?curid=593831" title="Kugalepa">
Kugalepa

Kugalepa – wieś w Estonii, w prowincji Sarema, w gminie Mustjala.

</doc>
<doc id="593832" url="https://pl.wikipedia.org/wiki?curid=593832" title="Küdema">
Küdema

Küdema – wieś w Estonii, w prowincji Sarema, w gminie Mustjala.

</doc>
<doc id="593833" url="https://pl.wikipedia.org/wiki?curid=593833" title="Liiküla">
Liiküla

Liiküla – wieś w Estonii, w prowincji Sarema, w gminie Mustjala.

</doc>
<doc id="593834" url="https://pl.wikipedia.org/wiki?curid=593834" title="Liiva (Mustjala)">
Liiva (Mustjala)

Liiva – wieś w Estonii, w prowincji Sarema, w gminie Mustjala.

</doc>
<doc id="593835" url="https://pl.wikipedia.org/wiki?curid=593835" title="Merise">
Merise

Merise – wieś w Estonii, w prowincji Sarema, w gminie Mustjala.

</doc>
<doc id="593836" url="https://pl.wikipedia.org/wiki?curid=593836" title="Ninase">
Ninase

Ninase – wieś w Estonii, w prowincji Sarema, w gminie Mustjala.

</doc>
<doc id="593838" url="https://pl.wikipedia.org/wiki?curid=593838" title="Ohtja">
Ohtja

Ohtja – wieś w Estonii, w prowincji Sarema, w gminie Mustjala.

</doc>
<doc id="593839" url="https://pl.wikipedia.org/wiki?curid=593839" title="Paatsa">
Paatsa

Paatsa – wieś w Estonii, w prowincji Sarema, w gminie Mustjala.

</doc>
<doc id="593841" url="https://pl.wikipedia.org/wiki?curid=593841" title="Pahapilli (Mustjala)">
Pahapilli (Mustjala)

Pahapilli – wieś w Estonii, w prowincji Sarema, w gminie Mustjala.

</doc>
<doc id="593842" url="https://pl.wikipedia.org/wiki?curid=593842" title="Panga (Mustjala)">
Panga (Mustjala)

Panga – wieś w Estonii, w prowincji Sarema, w gminie Mustjala.

</doc>
<doc id="593843" url="https://pl.wikipedia.org/wiki?curid=593843" title="Rahtla">
Rahtla

Rahtla – wieś w Estonii, w prowincji Sarema, w gminie Mustjala. Na północny zachód od wsi znajduje się płytkie jezioro Kooru järv.

</doc>
<doc id="593844" url="https://pl.wikipedia.org/wiki?curid=593844" title="Selgase">
Selgase

Selgase – wieś w Estonii, w prowincji Sarema, w gminie Mustjala.

</doc>
<doc id="593845" url="https://pl.wikipedia.org/wiki?curid=593845" title="Silla (Mustjala)">
Silla (Mustjala)

Silla – wieś w Estonii, w prowincji Sarema, w gminie Mustjala.

</doc>
<doc id="593846" url="https://pl.wikipedia.org/wiki?curid=593846" title="Piłka nożna w Anglii (1889/1890)">
Piłka nożna w Anglii (1889/1890)

Sezon 1889/1890 był 19. w historii angielskiej piłki nożnej.

</doc>
<doc id="593847" url="https://pl.wikipedia.org/wiki?curid=593847" title="Tagaranna (Mustjala)">
Tagaranna (Mustjala)

Tagaranna – wieś w Estonii, w prowincji Sarema, w gminie Mustjala.

</doc>
<doc id="593849" url="https://pl.wikipedia.org/wiki?curid=593849" title="Vanakubja">
Vanakubja

Vanakubja – wieś w Estonii, w prowincji Sarema, w gminie Mustjala.

</doc>
<doc id="593850" url="https://pl.wikipedia.org/wiki?curid=593850" title="Võhma (Mustjala)">
Võhma (Mustjala)

Võhma – wieś w Estonii, w prowincji Sarema, w gminie Mustjala.

</doc>
<doc id="593851" url="https://pl.wikipedia.org/wiki?curid=593851" title="Izabella Rejduch-Samkowa">
Izabella Rejduch-Samkowa

Izabella Rejduch-Samkowa (ur. 2 lutego 1927 w Krakowie, zm. 10 lutego 2021 tamże) – polska historyk sztuki, głównie w zakresie historii sztuki żydowskiej w Polsce.
Życiorys.
Studia w Zakładzie Historii Sztuki Uniwersytetu Jagiellońskiego ukończyła w 1955 r. W 1980 r. uzyskała stopień doktora historii sztuki za pracę "Judaistyczne rzemiosło artystyczne czasów nowożytnych do 1939 roku" (Instytut Sztuki PAN w Warszawie).
Już w czasie studiów podjęła pracę w Państwowych Zbiorach Sztuki na Wawelu w Dziale Naukowo–Oświatowym oraz inwentaryzacje zabytków miasta Krakowa (teksty autorskie i redakcyjne). Wspólnie z mężem Janem Samkiem zredagowała "Katalog Zabytków dawnego Województwa Katowickiego" (w sumie ukazało się 14 zeszytów). 
Od 1968 roku pracowała w Instytucie Sztuki PAN w Warszawie, a później w Pracowni Inwentaryzacji Zabytków Miasta Krakowa. W 1969 roku rozpoczęła pracę w Muzeum Historycznym Miasta Krakowa. Jako komisarz naukowy przygotowała kilka wystaw, m.in. "Stanisław Tondos, malarz krakowskich zaułków" (1970), "Motywy krakowskie w twórczości Juliusza, Wojciecha i Jerzego Kossaków" (1971), "Medale francuskie" (1971). 
W 1971 r. powierzono jej kierowanie Oddziałem Muzeum Historycznego w Starej Bóżnicy na Kazimierzu, gdzie w czerwcu 1974 roku urządziła pierwszą po II wojnie światowej wystawę zabytków sztuki żydowskiej w Polsce: "Żydowskie rzemiosło artystyczne od XVII wieku do 1939 roku".
Od 1986 r. prowadziła pierwsze na Uniwersytecie Jagiellońskim wykłady i konwersatoria z historii sztuki żydowskiej w Zakładzie Historii i Kultury Żydów Polskich UJ.
Opublikowała 136 prac naukowych, m.in.: "Polskie srebra synagogalne", "Chanuka łańcucka", "Dawna sztuka żydowska w Polsce" (z J. Samkiem). Jako pierwsza podjęła badania nad rozwojem kolekcjonerstwa i muzealnictwa żydowskiego w Polsce.
Uhonorowana Nagrodą Zbiorowa I Stopnia Prezesa Rady Ministrów oraz nagrodami Rady Narodowej m. Krakowa. Odznaczona Złotymi Odznakami "Za Pracę Społeczną dla Miasta Krakowa" (1985), "Za Zasługi dla Ziemi krakowskiej" oraz Medalem Państwa Izrael (1979).
W 2014 została odznaczona Srebrnym Medalem „Zasłużony Kulturze Gloria Artis”.

</doc>
<doc id="593852" url="https://pl.wikipedia.org/wiki?curid=593852" title="Ariste (Orissaare)">
Ariste (Orissaare)

Ariste – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwały 22 osoby.

</doc>
<doc id="593853" url="https://pl.wikipedia.org/wiki?curid=593853" title="Arju">
Arju

Arju – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 12 osób.

</doc>
<doc id="593854" url="https://pl.wikipedia.org/wiki?curid=593854" title="Stefan Andrejewicz Zbaraski">
Stefan Andrejewicz Zbaraski

Stefan Andrejewicz Zbaraski herbu własnego (ur. ok. 1518 w Trokach, zm. w 1585) – wojewoda trocki od 1566, kasztelan trocki od 1564, wojewoda witebski od 1555, dworzanin królewski od 1543.
Życiorys.
Syn Andrzeja Zbaraskiego i Heleny z Herburtów herbu własnego rodziców nieznanych.
Dziedziczył dobra somiliskie, żosleńskie, rudnickie i doruniskie, dzierżawił mohylowskie.
Na sejmie bielskim 1564 roku był świadkiem wydania przywileju bielskiego przez króla Zygmunta II Augusta. Wyrażał pozytywny stosunek wobec unii lubelskiej; był jednym z niewielu magnatów ruskich, którzy pozostali dłużej w Lublinie po potajemnym wyjeździe z miasta większości litewskich magnatów w nocy 28 lutego 1569, podpisał unię lubelską 1569 roku. Jego syn Piotr jako jeden z pierwszych magnatów ruskich złożył przysięgę na wierność Koronie – 22 maja; sam Stefan zrobił to 26 maja. Niepomny na to, w czasie bezkrólewia w 1574 przyłączył samowolnie Międzyrzec Podlaski do województwa brzeskiego, by dochody z niego podlegały Wielkiemu Księstwu.
Pełnił również funkcje dyplomatyczne. W 1556 posłował do Moskwy, gdzie wynegocjował pokój na 6 lat. Wziął udział w wojnach Stefana Batorego; pod Połockiem wraz z Eustachym Wołłowiczem dowodził piechotą.
Żenił się trzykrotnie. Za pierwszym razem wziął za żonę Hannę z Zabrzezińskich (Leliwitów) rodziców nieznanych Sapiehową, wdową po Fiodorze, miał z nią syna Piotra. Owdowiały, wziął za żonę księżną Natalię vel Nastazję Mścisławską herbu Pogoń Litewska, córkę kniazia Michała Iwanowicza Mścisławskiego, lecz i to małżeństwo zakończyło się owdowieniem Stefana. Trzecią jego wybranką była Dorota z Firlejów, herbu Lewart, kasztelanka lubelska, córka Andrzeja Firleja i Barbary ze Szreńskich. Ta akurat go przeżyła. Miał z nią córkę Barbarę, którą wydano za kuzyna, a równocześnie jedną z ważniejszych osobistości Lubelszczyzny – między innymi dziedzica końskowolskiego – Gabriela Tęczyńskiego.
Przez ks. dr Tadeusza Wojaka wymieniany pośród znaczniejszych protestantów litewskich, bardzo aktywnie szerzył kalwinizm w województwie witebskim. Pomimo tego, według niektórych źródeł pod koniec życia przeszedł na katolicyzm. Kalwinistką pozostała jego żona.
Podpisał dyplom elekcji Henryka III Walezego. W 1575 podpisał elekcję cesarza Maksymiliana II Habsburga.
Był wyznawcą kalwinizmu w 1569 roku. Umarł jako katolik.

</doc>
<doc id="593855" url="https://pl.wikipedia.org/wiki?curid=593855" title="Wojna polsko-rosyjska 1919-1921">
Wojna polsko-rosyjska 1919-1921



</doc>
<doc id="593856" url="https://pl.wikipedia.org/wiki?curid=593856" title="Haapsu">
Haapsu

Haapsu – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 6 osób.

</doc>
<doc id="593858" url="https://pl.wikipedia.org/wiki?curid=593858" title="Hindu (Orissaare)">
Hindu (Orissaare)

Hindu – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 18 osób.

</doc>
<doc id="593859" url="https://pl.wikipedia.org/wiki?curid=593859" title="Rafał Leszczyński (wojewoda bełski)">
Rafał Leszczyński (wojewoda bełski)

Rafał Leszczyński herbu Wieniawa (ur. w październiku 1579, zm. 29 marca 1636 we Włodawie) – kasztelan wiślicki (1612), kaliski (1618), wojewoda bełski (1619), marszałek Trybunału Głównego Koronnego w 1609 roku, starosta horodelski (1616-1619), wschowski (1613), hrubieszowski (1633), dubieński, tłumacz i mecenas sztuki.
Życiorys.
Syn Andrzeja Leszczyńskiego i Anny z Firlejów (wojewodzianka lubelska). Miał 3 przyrodnich braci: Jana kanclerza wielkiego koronnego, Wacława prymasa Polski i Przecława wojewodę dorpackiego. Pradziad króla Stanisława Leszczyńskiego.
Uczył się w szkole braci czeskich w Koźminku, w Gimnazjum w Głogowie, studiował w Heidelbergu w 1594 roku, w Bazylei w 1595 roku, w Strasburgu w latach 1596–1598, w Genewie w 1599 roku, w Padwie w latach 1601–1602. Przebywał w Anglii, Szkocji, Niderlandach, wreszcie we Włoszech, gdzie w Padwie (1601) był uczniem Galileusza. W Niderlandach przebywał w obozie Maurycego Orańskiego. 
Uzdolniony, odznaczał się wszechstronnym wykształceniem i znajomością wielu języków (łaciny, niemieckiego, francuskiego, włoskiego oraz po części greckiego i hiszpańskiego), co pozwalało mu na kontakty z wybitnymi uczonymi swej epoki. W roku 1603 wrócił na stałe do Polski i szybko postępował w godnościach. Służbę publiczną rozpoczął w roku 1609, otrzymawszy stanowisko marszałka Trybunału Głównego Koronnego. 
Był bratem czeskim.
Deputat na Trybunał Główny Koronny z województwa wołyńskiego w 1609, 1616, 1625 roku.
W 1613 roku wyznaczony został senatorem rezydentem. W 1613 roku został wyznaczony do Trybunału Skarbowego Koronnego.
Poseł na sejm 1611 roku z województwa sandomierskiego, deputat izby poselskiej do rozsądzania sporów wyznaniowych i do sprawy brandenburskiej.
W roku 1611 (lub 1608?) został kasztelanem wiślickim, w 1618 kasztelanem kaliskim, a w 1619 wojewodą bełskim. Ponadto dzierżył starostwa: horodelskie (1606), wschowskie (1613), hrubieszowskie (1633) oraz dubińskie. Brał udział w Bitwie pod Chocimiem. Od 1625 był senatorem rezydentem przy Zygmuncie III Wazie. Był członkiem konfederacji generalnej zawiązanej 16 lipca 1632 roku, jego podpis widnieje na "pacta conventa" przedłożonych Władysławowi IV Wazie. Był elektorem Władysława IV Wazy z województwa bełskiego w 1632 roku, podpisał jego "pacta conventa". Za panowania Władysława IV wszedł do rady wojennej i reprezentował Polskę w rokowaniach ze Szwedami w Sztumskiej Wsi w 1635 roku (Rozejm w Sztumskiej Wsi). Bogactwem swoim i wiedzą zadziwił obecnych na rokowaniach Francuzów, co znalazło wyraz w pamiętniku Karola Ogiera, sekretarza delegacji francuskiej.
Był gorliwym ewangelikiem reformowanym i protektorem swoich wyznawców nie tylko w swoich dobrach ale i w całej Koronie. Z tego względu nazywano go „papieżem kalwinów w Polsce”. Popierał rozwój życia kulturalnego, zakładał szkoły, drukarnie i zbory. Zreformował szkołę w Lesznie (1626), protegował jej rektora, którym był Jan Ámos Komenský. W Baranowie zgromadził bogatą bibliotekę.
Miał córkę i 4 synów, z których największą karierę zrobił Bogusław, podskarbi i podkanclerzy koronny.

</doc>
<doc id="593860" url="https://pl.wikipedia.org/wiki?curid=593860" title="Imavere (Orissaare)">
Imavere (Orissaare)

Imavere – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 15 osób.

</doc>
<doc id="593862" url="https://pl.wikipedia.org/wiki?curid=593862" title="Jaani">
Jaani

Jaani – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 12 osób.

</doc>
<doc id="593863" url="https://pl.wikipedia.org/wiki?curid=593863" title="Järveküla (Orissaare)">
Järveküla (Orissaare)

Järveküla – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 13 osób.

</doc>
<doc id="593865" url="https://pl.wikipedia.org/wiki?curid=593865" title="Kalma">
Kalma

Kalma – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 10 osób.

</doc>
<doc id="593866" url="https://pl.wikipedia.org/wiki?curid=593866" title="Kalma küla">
Kalma küla



</doc>
<doc id="593867" url="https://pl.wikipedia.org/wiki?curid=593867" title="Kareda (Orissaare)">
Kareda (Orissaare)

Kareda – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 25 osób.

</doc>
<doc id="593868" url="https://pl.wikipedia.org/wiki?curid=593868" title="Organizacje">
Organizacje



</doc>
<doc id="593870" url="https://pl.wikipedia.org/wiki?curid=593870" title="Kavandi">
Kavandi

Kavandi – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 21 osób.

</doc>
<doc id="593871" url="https://pl.wikipedia.org/wiki?curid=593871" title="Kuninguste">
Kuninguste

Kuninguste – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 20 osób.

</doc>
<doc id="593872" url="https://pl.wikipedia.org/wiki?curid=593872" title="Kõinastu">
Kõinastu

Kõinastu – wieś w Estonii, w prowincji Sarema, w gminie Orissaare. 1 stycznia 2004 roku wieś zamieszkiwały tylko 4 osoby.

</doc>
<doc id="593873" url="https://pl.wikipedia.org/wiki?curid=593873" title="Laheküla (Orissaare)">
Laheküla (Orissaare)

Laheküla – wieś w Estonii, w prowincji Sarema, w gminie Muhu. W 2011 roku wieś zamieszkiwało 17 osób.

</doc>
<doc id="593874" url="https://pl.wikipedia.org/wiki?curid=593874" title="Liigalaskma">
Liigalaskma

Liigalaskma – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwały 22 osoby.

</doc>
<doc id="593875" url="https://pl.wikipedia.org/wiki?curid=593875" title="Piłka nożna w Anglii (1890/1891)">
Piłka nożna w Anglii (1890/1891)

Sezon 1890/1891 był 20. w historii angielskiej piłki nożnej.

</doc>
<doc id="593876" url="https://pl.wikipedia.org/wiki?curid=593876" title="Sandro Dias">
Sandro Dias

Sandro Dias (ur. 18 kwietnia 1975 w Santo André) – brazylijsko-amerykański profesjonalny vertowy skater.
Jeździ od 1987, profesjonalnie od 1997, pierwszy raz wystąpił na zawodach w 1996. Jeden z trzech ludzi na świecie, którzy potrafią poprawnie wykonać trik 900.

</doc>
<doc id="593877" url="https://pl.wikipedia.org/wiki?curid=593877" title="Liiva (Orissaare)">
Liiva (Orissaare)

Liiva – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 31 osób.

</doc>
<doc id="593878" url="https://pl.wikipedia.org/wiki?curid=593878" title="Maasi">
Maasi

Maasi – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 39 osób.
We wsi znajdują się ruiny gotyckiego zamku Maasilinna zbudowanego przez zakon kawalerów mieczowych w 1345 roku i nazywanego dawniej "Soneburg". Zamek zbudowano po zniszczeniu wcześniejszych fortyfikacji w Pöide. Ruiny zostały zabezpieczone w 2001 roku.

</doc>
<doc id="593879" url="https://pl.wikipedia.org/wiki?curid=593879" title="Mehama (Orissaare)">
Mehama (Orissaare)

Mehama – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 30 osób.

</doc>
<doc id="593880" url="https://pl.wikipedia.org/wiki?curid=593880" title="Mäeküla (Orissaare)">
Mäeküla (Orissaare)

Mäeküla – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 61 osób.

</doc>
<doc id="593881" url="https://pl.wikipedia.org/wiki?curid=593881" title="Orinõmme">
Orinõmme

Orinõmme – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 48 osób.

</doc>
<doc id="593882" url="https://pl.wikipedia.org/wiki?curid=593882" title="Pulli (Orissaare)">
Pulli (Orissaare)

Pulli – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwały 24 osoby.

</doc>
<doc id="593883" url="https://pl.wikipedia.org/wiki?curid=593883" title="Põripõllu">
Põripõllu

Põripõllu – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 37 osób.

</doc>
<doc id="593884" url="https://pl.wikipedia.org/wiki?curid=593884" title="Randküla (Orissaare)">
Randküla (Orissaare)

Randküla – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 19 osób.

</doc>
<doc id="593885" url="https://pl.wikipedia.org/wiki?curid=593885" title="Rannaküla (Orissaare)">
Rannaküla (Orissaare)

Rannaküla – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 5 osób.

</doc>
<doc id="593886" url="https://pl.wikipedia.org/wiki?curid=593886" title="Raugu">
Raugu

Raugu – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 17 osób.

</doc>
<doc id="593887" url="https://pl.wikipedia.org/wiki?curid=593887" title="Piłka nożna w Anglii (1891/1892)">
Piłka nożna w Anglii (1891/1892)

Sezon 1891/1892 był 21. w historii angielskiej piłki nożnej.

</doc>
<doc id="593888" url="https://pl.wikipedia.org/wiki?curid=593888" title="Saikla">
Saikla

Saikla – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 39 osób.

</doc>
<doc id="593890" url="https://pl.wikipedia.org/wiki?curid=593890" title="Salu (Orissaare)">
Salu (Orissaare)

Salu – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwały 32 osoby.

</doc>
<doc id="593891" url="https://pl.wikipedia.org/wiki?curid=593891" title="Suur-Pahila">
Suur-Pahila

Suur-Pahila – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwało 26 osób.

</doc>
<doc id="593893" url="https://pl.wikipedia.org/wiki?curid=593893" title="Suur-Rahula">
Suur-Rahula

Suur-Rahula - wieś w Estonii, w prowincji Sarema, w gminie Orissaare. 1 stycznia 200 roku wieś zamieszkiwało 100 osób.

</doc>
<doc id="593895" url="https://pl.wikipedia.org/wiki?curid=593895" title="Taaliku">
Taaliku

Taaliku – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwały 22 osoby.

</doc>
<doc id="593896" url="https://pl.wikipedia.org/wiki?curid=593896" title="Tagavere (Orissaare)">
Tagavere (Orissaare)

Tagavere – wieś w Estonii, w prowincji Sarema, w gminie Orissaare. 1 stycznia 2008 roku wieś zamieszkiwało 128 osób.

</doc>
<doc id="593898" url="https://pl.wikipedia.org/wiki?curid=593898" title="Tumala">
Tumala

Tumala – wieś w Estonii, w prowincji Sarema, w gminie Orissaare. 1 stycznia 2008 roku wieś zamieszkiwało 37 osób.

</doc>
<doc id="593899" url="https://pl.wikipedia.org/wiki?curid=593899" title="Võhma (Orissaare)">
Võhma (Orissaare)

Võhma – wieś w Estonii, w prowincji Sarema, w gminie Orissaare. 1 stycznia 2008 roku wieś zamieszkiwało 15 osób.

</doc>
<doc id="593900" url="https://pl.wikipedia.org/wiki?curid=593900" title="Väike-Pahila">
Väike-Pahila

Väike-Pahila – wieś w Estonii, w prowincji Sarema, w gminie Orissaare. 1 stycznia 2007 roku wieś zamieszkiwały 33 osoby.

</doc>
<doc id="593901" url="https://pl.wikipedia.org/wiki?curid=593901" title="Väike-Rahula">
Väike-Rahula

Väike-Rahula – wieś w Estonii, w prowincji Sarema, w gminie Orissaare. 1 stycznia 2008 roku wieś zamieszkiwało 58 osób.

</doc>
<doc id="593902" url="https://pl.wikipedia.org/wiki?curid=593902" title="Väljaküla (Orissaare)">
Väljaküla (Orissaare)

Väljaküla – wieś w Estonii, w prowincji Sarema, w gminie Orissaare. 1 stycznia 2008 roku wieś zamieszkiwały 3 osoby.

</doc>
<doc id="593903" url="https://pl.wikipedia.org/wiki?curid=593903" title="Ööriku">
Ööriku

Ööriku – wieś w Estonii, w prowincji Sarema, w gminie Orissaare. 1 stycznia 2008 roku wieś zamieszkiwało 13 osób.

</doc>
<doc id="593904" url="https://pl.wikipedia.org/wiki?curid=593904" title="Piłka nożna w Anglii (1892/1893)">
Piłka nożna w Anglii (1892/1893)

Sezon 1892/1893 był 22. w historii angielskiej piłki nożnej.

</doc>
<doc id="593907" url="https://pl.wikipedia.org/wiki?curid=593907" title="Abd al-Karim al-Irjani">
Abd al-Karim al-Irjani

Abd al-Karim al-Irjani, arab. عبد الكريم علي الإرياني (ur. 12 października 1934, zm. 8 listopada 2015 we Frankfurcie nad Menem) – jemeński polityk, premier Jemenu od 29 kwietnia 1998 do 31 marca 2001.
Kariera polityczna.
Piastował różne stanowiska rządowe w Jemeńskiej Republice Arabskiej, w latach 1974–1976 był ministrem ds. rozwoju, w latach 1976–1978 ministrem edukacji, w latach 1980–1983 premierem, a w latach 1984–1990 ministrem spraw zagranicznych.
29 kwietnia 1998 został wybrany premierem Jemenu, zastępując na tej funkcji Faradża Sa’ida ibn Ghanima i sprawował ten urząd do 31 marca 2001.

</doc>
<doc id="593909" url="https://pl.wikipedia.org/wiki?curid=593909" title="Radio Fiat">
Radio Fiat

Katolickie Radio Fiat – katolicka rozgłośnia radiowa. Powstała 10 sierpnia 1991 roku na Światowe Dni Młodzieży, które odbyły się w Częstochowie. Rozgłośnia należy do archidiecezji częstochowskiej. Od 2006 roku jej dyrektorem jest ks. Piotr Zaborski, a zastępcą od 2016 roku Aleksandra Mieczyńska.
Radio Fiat pośredniczy w świadczeniu pomocy osobom potrzebującym, m.in. poprzez stałą zbiórkę odzieży. Za działalność charytatywną odpowiedzialne jest Koło „Caritas” prowadzone przez wolontariuszy. Przy radio zgromadziła się również grupa lokalnych przedsiębiorców i osób publicznych, zrzeszona w klubie Gospodarczej Rady Inicjatyw Lokalnych. Przy współpracy Koła „Caritas”, klubu oraz radiosłuchaczy możliwe było zorganizowanie wielu akcji charytatywnych. Do najważniejszych należą: pomoc powodzianom, stała pomoc Polakom mieszkającym na Wileńszczyźnie, organizowanie kolonii dla dzieci, stała opieka nad polskimi szkołami na Litwie.
Rozgłośnia patronuje ważnym inicjatywom, m.in. powołaniu częstochowskiego państwowego uniwersytetu. Obejmuje też patronat mediowy podczas licznych imprez kulturalnych i religijnych.
Od 2014 roku Radio Fiat posiada portal informacyjny czestochowskie24.pl, które zostało stworzone na jego kanwie.

</doc>
<doc id="593911" url="https://pl.wikipedia.org/wiki?curid=593911" title="Piłka nożna w Anglii (1893/1894)">
Piłka nożna w Anglii (1893/1894)

Sezon 1893/1894 był 23. w historii angielskiej piłki nożnej.

</doc>
<doc id="593915" url="https://pl.wikipedia.org/wiki?curid=593915" title="Piłka nożna w Anglii (1894/1895)">
Piłka nożna w Anglii (1894/1895)

Sezon 1894/1895 był 24. w historii angielskiej piłki nożnej.

</doc>
<doc id="593916" url="https://pl.wikipedia.org/wiki?curid=593916" title="NIST">
NIST



</doc>
<doc id="593918" url="https://pl.wikipedia.org/wiki?curid=593918" title="Kanotix">
Kanotix

Kanotix – dystrybucja linuksowa typu LiveCD, oparta na Debianie. Zawiera zaawansowane wykrywanie sprzętu, posiada możliwość uruchomienia systemu z płyty bez używania dysku twardego.
Kanotix używa KDE jako domyślne środowisko graficzne. GNOME oraz inne środowiska graficzne można ściągnąć i zainstalować dzięki APT.
Kanotix pozwala na zainstalowanie systemu na dysk twardy.

</doc>
<doc id="593920" url="https://pl.wikipedia.org/wiki?curid=593920" title="Piłka nożna w Anglii (1895/1896)">
Piłka nożna w Anglii (1895/1896)

Sezon 1895/1896 był 25. w historii angielskiej piłki nożnej.

</doc>
<doc id="593921" url="https://pl.wikipedia.org/wiki?curid=593921" title="Copa Libertadores 1990">
Copa Libertadores 1990

W trzydziestej pierwszej edycji Copa Libertadores udział wzięło 19 klubów reprezentujących wszystkie kraje zrzeszone w CONMEBOL oprócz Kolumbii. Każde z 9 państw wystawiło po 2 kluby, nie licząc broniącego tytułu kolumbijskiego klubu Atlético Nacional, który awansował do 1/8 finału bez gry.
Atlético Nacional nie tylko nie zdołał obronić tytułu, ale nie dotarł nawet do finału. W półfinale obrońcy tytułu zmierzyli z paragwajskim klubem Club Olimpia, z którym w poprzednim roku walczyli w finale i wygrali w rzutach karnych. Tym razem także oba zespoły stoczyły zacięty i wyrównany bój, który również trzeba było rozstrzygnąć z pomocą rzutów karnych. Olimpia zrewanżowała się rywalom i dzięki wygranym karnym awansowała do finału. Półfinałowy dwumecz między Atlético Nacional a Olimpią okazał się przedwczesnym finałem, gdyż ekwadorska rewelacja turnieju Barcelona SC, która dotarła do finału po sensacyjnym wyeliminowaniu potężnego argentyńskiego klubu River Plate, okazała się zbyt słaba na utytułowaną drużynę z Paragwaju. Olimpia już drugi raz sięgnęła po największe klubowe trofeum Ameryki Południowej.
W finale znów nie zagrał żaden z klubów reprezentujących kraje należące do wielkiej trójki południowoamerykańskiego futbolu (Argentyna, Brazylia i Urugwaj). Jedynie River Plate dotarł do półfinału, gdzie będąc głównym faworytem turnieju, sensacyjnie odpadł po rozgrywce rzutów karnych z Barceloną.
W pierwszym etapie 20 klubów podzielono na 5 grup po 4 drużyny. Z każdej grupy do następnej rundy awansować miały trzy najlepsze zespoły, jednak z powodu absencji klubów kolumbijskich w pierwszym etapie zagrało 18 klubów, przez co grupa druga miała tylko dwie drużyny z Argentyny. Z tego powodu w grupie 2 walka toczyła się jedynie o lepsze miejsce dające szansę na bardziej dogodne losowanie w etapie pucharowym. Zatem do 1/8 finału awansowało z grup 14 klubów, a jako piętnasty klub awansował broniący tytułu Atlético Nacional.
W 1/8 finału wylosowano siedem par, które wyłoniły siedmiu ćwierćfinalistów. Ósmym ćwierćfinalistą była Club Olimpia, która otrzymała wolny los. W ćwierćfinale wylosowano cztery pary, które wyłoniły czterech półfinalistów. W półfinale dwie pary wyłoniły dwóch finalistów.
W tej edycji żaden z klubów urugwajskich nie zdołał dotrzeć nawet do ćwierćfinału, natomiast z klubów brazylijskich do ćwierćfinału dostał się tylko klub CR Vasco da Gama. Znakomicie spisały kluby z Ekwadoru – Barcelona dotarła do finału, a Emelec Guayaquil do ćwierćfinału, gdzie w walce o półfinał uległ w „bratobójczym” boju Barcelonie.
W tej edycji Copa Libertadores nie wzięły udziału kluby z Kolumbii z tej przyczymy, że nie dokończono mistrzostw kraju w 1989 roku i przez to nie wyłoniono dwóch klubów uprawnionych do startu. Gdy w lidze kolumbijskiej rozegrano już 318 meczów, kolumbijska federacja piłkarska (Federación Colombiana de Fútbol) przerwała mistrzostwa. Stało się to z powodu zamordowania 1 października 1989 roku w Medellín sędziego Alvaro Ortegi.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="593923" url="https://pl.wikipedia.org/wiki?curid=593923" title="Ewald Stefan Pollok">
Ewald Stefan Pollok

Ewald Stefan Pollok (ur. 25 marca 1941 w Żyrowie) – publicysta, autor kilkunastu książek na temat Śląska. 
Pollok pisze i publikuje w języku polskim i niemieckim. Jest redaktorem odpowiedzialnym śląsko-polsko-niemieckiego magazynu on-line: "silesia-schlesien.com". W latach 1990. pracował jako dziennikarz dla kilku czasopism niemieckich.
W artykule „Oskarżam“ opublikowanym w lutym 2021 Pollok określił Davida Irvinga, wielokrotnie skazanego kłamcę oświęcimskiego, jako „zasłużonego, znanego i szanowanego historyka“. Replika Polloka odnosiła się do forum internetowego, na którym zarzucono mu zamieszczanie tekstów autorów neonazistowskich.
Kontrowersje.
Wiele polskich mediów relacjonowało o magazynie silesia-schlesien.com w 2006 roku po opublikowaniu artykułów o polskich obozach koncentracyjnych. Wówczas też Radny Sejmiku Województwa Śląskiego Rajmund Pollak zaskarżył Ewalda Polloka do prokuratury, domagając się „przeproszenia wszystkich Polaków i Rzeczpospolitej Polskiej za używanie sformułowania polskie obozy koncentracyjne“, publikacji przeprosin w prasie oraz wpłacenia 1000 złotych na konto Caritas Polska. Prokuratura odmówiła wszczęcia śledztwa, pozwy do sądu zostały odrzucone.
W 2018 roku magazyn internetowy Polloka stał się przedmiotem interpelacji poselskiej posła do Sejmu Józefa Brynkusa w której tenże zarzucił autorom magazynu „antypolską agresję“ oraz „że znaczna część piszących na nim osób zionie wręcz nienawiścią do Polski, polskiej tradycji i kultury“ i „używa wręcz języka antypolskiej nienawiści“. Powodem reakcji Brynkusa były artykuły Polloka jak np. „Polskie obozy koncentracyjne“ (opublikowany w 2018 roku w nowej wersji „Powojenne polskie obozy koncentracyjne“), „Polskie obozy powojenne“ lub „Polskie obozy śmierci“. Replika Polloka została wymazana, jednakże Brynkusa wspomina w innych artykułach. Pollok podawał, że jego magazyn liczył ponad 180 tys. odwiedzin.
Doktorat.
W pierwszych latach istnienia swojego forum internetowego silesia-schlesien Pollok nie używał żadnego stopnia akademickiego. W drugiej połowie 2006 roku pojawił się przy jego nazwisku stopień doktora historii, którego używał do 2020 roku, tak też tytułował się w wywiadach dla mediów. Pollok nigdy nie przedstawił na forum swojego doktoratu. Pollok publikował min. artykuły na temat dziejów Górnego Śląska po I Wojnie Światowej, krytykując polskich historyków za jednostronność badań naukowych. Z okazji 90. rocznicy wybuchu III powstania śląskiego w 2011 roku Instytut Historii Uniwersytetu Opolskiego zorganizował konferencję naukową „Współczesne spojrzenie na spór o Górny Śląsk w latach 1919-1921“ na której dr Ewald Stefan Pollok jako jeden z 28 naukowców wygłosił referat „III powstanie śląskie jako działanie planowane i inspirowane”. Tylko jego referat został odrzucony do druku w publikacji zbiorowej, ponieważ kilku recenzentów zarzuciło mu nienaukowy charakter jego pracy nie wnoszącej nic nowego do tematu. Od tego czasu świat akademicki ignorował krytyki Polloka.
Na wniosek prokuratury w Schweinfurcie sąd rejonowy w Bad Kissingen wydał 25 czerwca 2020 nakaz karny w wysokości 30 stawek dziennych za nielegalne używanie stopnia doktora na podstawie §132a niemieckiego kodeksu karnego: nadużycie tytułów, tytułów zawodowych i odznaczeń. Nakaz karny jest od 20 lipca 2020 prawomocny. Pollok kupił tytuł Doctorate Major in History University of NorthWest New York USA, w prywatnej szkole której świadectwa są bez wartości.
Publikacje.
Współautor w pracach zbiorowych:

</doc>
<doc id="593924" url="https://pl.wikipedia.org/wiki?curid=593924" title="Polimery przewodzące">
Polimery przewodzące

Polimery przewodzące – polimery zdolne do przewodzenia prądu elektrycznego.
Ze względu na mechanizm przewodzenia istnieją trzy ich rodzaje:
Te trzy rodzaje mechanizmu przewodzenia polimerów są często z sobą mieszane w jednym materiale, aby zwielokrotnić ich efekt – na przykład polimery przewodzące „po głównym łańcuchu” są często modyfikowane kompleksami z przeniesieniem ładunku.
Polimery przewodzące „po głównym łańcuchu”.
Budowa polimerów przewodzących.
W czasie procesu polimeryzacji acetylenu, którego cząsteczka zawiera dwa atomy wodoru oraz dwa atomy węgla, między którymi występuje potrójne wiązanie, jedno z tych trzech wiązań zostaje przerwane. Cząsteczki acetylenu łączą się wówczas w długie łańcuchy, stanowiące ścieżkę dla poruszających się elektronów. Układ wiązań między atomami węgla – na przemian podwójne i pojedyncze ...–C=C–C=C–C=... – umożliwia elektronom poruszanie wzdłuż łańcucha, powodując przepływ prądu elektrycznego.
Układ wiązań podwójnych oddzielonych wiązaniami pojedynczymi nazywamy wiązaniem sprzężonym albo układem sprzężonym wiązań podwójnych. Gdy do tak powstałego poliacetylenu doda się jod, to przewodnictwo elektronowe takiego polimeru wzrośnie aż o 18 rzędów wielkości. Wynika to z faktu, że cząsteczki jodu kompleksują do wiązań wielokrotnych poliacetylenu, tworząc z nimi kompleks z przeniesieniem ładunku. Układ sprzężony powoduje, że właściwości takich polimerów są zbliżone do właściwości półprzewodników samoistnych.
Historia.
Odkrycia polimerów przewodzących po głównym łańcuchu dokonało w latach 70. XX wieku trzech naukowców: Hideki Shirakawa, Alan G. MacDiarmid i Alan J. Heeger. Wykazali oni, że poliacetylen poddany działaniu par bromu lub jodu powoduje wzrost przewodnictwa elektrycznego do wartości charakterystycznych dla przewodnictwa metali. Za odkrycie i wkład w rozwój badań polimerów przewodzących wszyscy trzej w 2000 roku otrzymali Nagrodę Nobla z dziedziny chemii.
Przykłady.
Polimerami przewodzącymi „po głównym łańcuchu” są, między innymi, poliacetylen, polimery zawierające pierścień aromatyczny oraz polimery heterocykliczne (polianilina, polipirol, politiofen i ich odmiany). Zdolność przewodzenia mają też polifosfazeny, polisilany i polisiarczki.
Zastosowania.
Polimery przewodzące po głównym łańcuchu bez domieszek są półprzewodnikami, zatem znajdują zastosowanie w diodach elektrolumimescencyjnych (fotodiody), tranzystorach polowych, ogniwach fotowoltaicznych, kolorowych organicznych wyświetlaczach elektroluminescencyjnych do telefonów komórkowych, komputerów przenośnych, odtwarzaczy multimedialnych, w laserach organicznych, czujnikach (nos elektroniczny, biochipy) oraz foliach pochłaniających promieniowanie radarowe i podczerwone. Te ostatnie mają właściwości o znaczeniu militarnym, na przykład w samolotach niewidzialnych dla radarów lub w tkaninach maskujących żołnierzy przed noktowizorami.
Polimery przewodzące umożliwią otrzymanie układów elektronicznych działających szybciej niż obecne i zużywających znacznie mniej energii. Rewolucja technologiczna umożliwi budowę tanich przenośnych palmtopów, świecących folii, dużych billboardów z ruchomymi reklamami, płaskich zwijalnych telewizorów (ekrany takich telewizorów z łatwością można będzie zawieszać na ścianie, a po użyciu bezpiecznie zwinąć w rolkę).
Polimery przewodzące domieszkowane wykazują wysokie przewodnictwo elektryczne, zbliżone do przewodnictwa metali. Takie polimery mają zastosowanie w produkcji trwałych, lekkich termicznie folii o własnościach mechanicznych plastiku, a przewodzących prąd prawie tak jak metale.
Niedomieszkowane i domieszkowane polimery przewodzące znajdują ponadto wiele innych specyficznych zastosowań: jako składniki sensorów elektrochemicznych i biologicznych, w produkcji kondensatorów o dużej pojemności i małych rozmiarach, jako materiały elektrochromatyczne, w ochronie przed korozją.
Polimery przewodzące znalazły zastosowanie jako przewodniki elektryczne i materiały do budowy nieliniowych urządzeń optycznych, czujników, polimerowych diod elektroluminescencyjnych, wyświetlaczy elektrochromatycznych, pokryć antystatycznych, fotorezystorów, ogniw elektrycznych, elektrod elektrochemicznych, polimerowych tranzystorów polowych, miniaturowych diod fotowoltaicznych (ogniw słonecznych), diod elektroluminescencyjnych i polimerowych laserów.

</doc>
<doc id="593925" url="https://pl.wikipedia.org/wiki?curid=593925" title="Związek Kurpiów">
Związek Kurpiów

Związek Kurpiów – stowarzyszenie z siedzibą w Ostrołęce założone w 1996. Zajmuje się badaniem oraz kultywowaniem kultury kurpiowskiej. Za ideowego poprzednika uważa Związek Puszczański założony w 1919 przez Adama Chętnika.
Historia.
Do związku należy kilkaset osób oraz liczne instytucje jako członkowie zbiorowi lub wspierający: gminy z terenów puszcz Zielonej i Białej, szkoły różnych szczebli, przedsiębiorstwa.
Działalność związku obejmuje organizację seminariów i konferencji, wydawanie książek i czasopism, organizację konkursów i imprez regionalnych. Ważniejsze osiągnięcia to:
Nagroda Kurpik.
Za "ochronę dziedzictwa kulturowego, budzenie tożsamości i pracę na rzecz wszechstronnego rozwoju regionu kurpiowskiego" od 2001 przyznawana jest Nagroda Prezesa Związku Kurpiów o nazwie Kurpik. Jest wręczana w 10 kategoriach: Talent, Nauka i pióro, Muzyka i taniec, Twórczość ludowa, Edukacja regionalna, Działalność publiczna, Pracodawca, Promowanie regionu, Budzenie tożsamości i Ochrona dziedzictwa kulturowego. Nagroda Kupik nazywana jest kurpiowskim Oscarem.
Laureaci i laureatki 2001–2022.
2001 (nagrody przypisano do kategorii umownie, ponieważ wydzielono je w 2002)
2002
2003
2004
2005
2006
2007
2008
2009
2010
2011
2012
2013
2014
2015
2016
2017
2018
2019
2020
2021
2022

</doc>
<doc id="593927" url="https://pl.wikipedia.org/wiki?curid=593927" title="Carmack’s Reverse">
Carmack’s Reverse

Carmack’s Reverse – używana w grafice trójwymiarowej technika dodawania cieni do renderowanej sceny. Jest to szczególna odmiana cieniowania "shadow volume" zastosowana po raz pierwszy przez Johna Carmacka w grze komputerowej Doom3.

</doc>
<doc id="593928" url="https://pl.wikipedia.org/wiki?curid=593928" title="Vine Linux">
Vine Linux

Vine Linux to japońska dystrybucja linuksa oparta na Red Hatcie

</doc>
<doc id="593929" url="https://pl.wikipedia.org/wiki?curid=593929" title="Eiste">
Eiste

Eiste - wieś w Estonii, w prowincji Sarema, w gminie Pihtla.

</doc>
<doc id="593931" url="https://pl.wikipedia.org/wiki?curid=593931" title="Haeska (Pihtla)">
Haeska (Pihtla)

Haeska - wieś w Estonii, w prowincji Sarema, w gminie Pihtla.

</doc>
<doc id="593932" url="https://pl.wikipedia.org/wiki?curid=593932" title="Hämmelepa">
Hämmelepa

Hämmelepa – wieś w Estonii, w prowincji Sarema, w gminie Pihtla.

</doc>
<doc id="593933" url="https://pl.wikipedia.org/wiki?curid=593933" title="Iilaste">
Iilaste

Iilaste – wieś w Estonii, w prowincji Sarema, w gminie Pihtla.

</doc>
<doc id="593935" url="https://pl.wikipedia.org/wiki?curid=593935" title="Kaali (Pihtla)">
Kaali (Pihtla)

Kaali - wieś w Estonii, w prowincji Sarema, w gminie Pihtla.

</doc>
<doc id="593936" url="https://pl.wikipedia.org/wiki?curid=593936" title="Kailuka">
Kailuka

Kailuka - wieś w Estonii, w prowincji Sarema, w gminie Pihtla.

</doc>
<doc id="593938" url="https://pl.wikipedia.org/wiki?curid=593938" title="Kiritu">
Kiritu

Kiritu – wieś w Estonii, w prowincji Sarema, w gminie Pihtla.

</doc>
<doc id="593939" url="https://pl.wikipedia.org/wiki?curid=593939" title="Kuusiku (Pihtla)">
Kuusiku (Pihtla)

Kuusiku – wieś w Estonii, w prowincji Sarema, w gminie Pihtla.

</doc>
<doc id="593940" url="https://pl.wikipedia.org/wiki?curid=593940" title="Kõljala">
Kõljala

Kõljala - wieś w Estonii, w prowincji Sarema, w gminie Pihtla.

</doc>
<doc id="593941" url="https://pl.wikipedia.org/wiki?curid=593941" title="Kõnnu (Pihtla)">
Kõnnu (Pihtla)

Kõnnu - wieś w Estonii, w prowincji Sarema, w gminie Pihtla.

</doc>
<doc id="593942" url="https://pl.wikipedia.org/wiki?curid=593942" title="Andrzej Haliński">
Andrzej Haliński

Andrzej Haliński (ur. 25 sierpnia 1945 w Krakowie) – polski scenograf.
Życiorys.
Ukończył studia na Wydziale Architektury Politechniki Warszawskiej. W 2015 uzyskał stopień doktora sztuk plastycznych na Uniwersytecie Mikołaja Kopernika w Toruniu. Od 1972 zawodowo zajmuje się scenografią filmową, a także projektami dla Teatru Telewizji. Członek Stowarzyszeniu Filmowców Polskich (w tym przewodniczący Koła Scenografów) i ZASP. Powołany w skład Polskiej Akademii Filmowej oraz Europejskiej Akademii Filmowej.
Dwukrotnie otrzymał nagrodę za scenografię na Festiwalu Polskich Filmów Fabularnych – w 1987 za "Cudowne dziecko" i w 1999 za "Ogniem i mieczem". Kilka razy był nominowany do Orła w tej kategorii.
W 2012 odznaczony Srebrnym Medalem „Zasłużony Kulturze Gloria Artis”, a w 2015 Krzyżem Oficerskim Orderu Odrodzenia Polski.
Jest autorem wspomnień "10 000 dni filmowej podróży".

</doc>
<doc id="593943" url="https://pl.wikipedia.org/wiki?curid=593943" title="Laheküla (Pihtla)">
Laheküla (Pihtla)

Laheküla - wieś w Estonii, w prowincji Sarema, w gminie Pihtla.

</doc>
<doc id="593944" url="https://pl.wikipedia.org/wiki?curid=593944" title="Leina (Pihtla)">
Leina (Pihtla)

Leina - wieś w Estonii, w prowincji Sarema, w gminie Pihtla.

</doc>
<doc id="593945" url="https://pl.wikipedia.org/wiki?curid=593945" title="Liiva (Pihtla)">
Liiva (Pihtla)

Liiva - wieś w Estonii, w prowincji Sarema, w gminie Pihtla.

</doc>
<doc id="593946" url="https://pl.wikipedia.org/wiki?curid=593946" title="Liiva-Putla">
Liiva-Putla

Liiva-Putla - wieś w Estonii, w prowincji Sarema, w gminie Pihtla.

</doc>
<doc id="593948" url="https://pl.wikipedia.org/wiki?curid=593948" title="Matsiranna">
Matsiranna

Matsiranna - wieś w Estonii, w prowincji Sarema, w gminie Pihtla.

</doc>
<doc id="593949" url="https://pl.wikipedia.org/wiki?curid=593949" title="Metsaküla (Pihtla)">
Metsaküla (Pihtla)

Metsaküla - wieś w Estonii, w prowincji Sarema, w gminie Pihtla.

</doc>
<doc id="593950" url="https://pl.wikipedia.org/wiki?curid=593950" title="Mistrzostwa Świata w Futsalu 1992">
Mistrzostwa Świata w Futsalu 1992

2. Mistrzostwa Świata w Futsalu rozegrane zostały w dniach 16-18 listopada 1992 w Hongkongu. W turnieju uczestniczyło 16 drużyn narodowych.
Punktacja.
Za mecz wygrany przyznawano 2 pkt., za remis 1 pkt., za porażkę 0 pkt.
Przebieg turnieju.
Faza grupowa.
Etap 1.
16 listopada 1992
18 listopada 1992
20 listopada 1992
17 listopada 1992
19 listopada 1992
21 listopada 1992
16 listopada 1992
18 listopada 1992
20 listopada 1992
17 listopada 1992
19 listopada 1992
21 listopada 1992
Etap 2.
23 listopada 1992
24 listopada 1992
25 listopada 1992
23 listopada 1992
24 listopada 1992
25 listopada 1992
Półfinały.
Spośród drużyn z 1. i 2. miejsc grup poprzedniej fazy zestawiono dwie pary półfinałowe według klucza: zwycięzca grupy 1 z wiceliderem grupy 2 i analogicznie – zwycięzca grupy 2 z wiceliderem grupy 1.
27 listopada 1992
Mecz o trzecie miejsce.
W meczu o 3. miejsce turnieju wzięły udział ekipy, które przegrały swoje mecze półfinałowe.
28 listopada 1992
Finał.
28 listopada 1992
Klasyfikacja.
Najlepszy strzelec: Shirazi () 17 goli

</doc>
<doc id="593951" url="https://pl.wikipedia.org/wiki?curid=593951" title="Nässuma">
Nässuma

Nässuma - wieś w Estonii, w prowincji Sarema, w gminie Pihtla.

</doc>
<doc id="593952" url="https://pl.wikipedia.org/wiki?curid=593952" title="Mistrzostwa Świata w Futsalu 1996">
Mistrzostwa Świata w Futsalu 1996

3. Mistrzostwa Świata w Futsalu rozegrane zostały w dniach 24 listopada-8 grudnia 1996 w Barcelonie. W turnieju uczestniczyło 16 drużyn narodowych.
Punktacja.
Za mecz wygrany przyznawano 3 pkt., za remis 1 pkt., za porażkę 0 pkt.
Przebieg turnieju rozgrywanego w Barcelonie.
Faza grupowa.
Etap 1.
24 listopada 1996
26 listopada 1996
28 listopada 1996
25 listopada 1996
27 listopada 1996
28 listopada 1996
24 listopada 1996
26 listopada 1996
28 listopada 1996
25 listopada 1996
27 listopada 1996
28 listopada 1996
Etap 2.
1 grudnia 1996
2 grudnia 1996
4 grudnia 1996
30 listopada 1996
1 grudnia 1996
3 grudnia 1996
Faza pucharowa.
Półfinały.
6 grudnia 1996
Mecz o 3. miejsce.
8 grudnia 1996
Finał.
8 grudnia 1996

</doc>
<doc id="593953" url="https://pl.wikipedia.org/wiki?curid=593953" title="Püha (Pihtla)">
Püha (Pihtla)

Püha - wieś w Estonii, w prowincji Sarema, w gminie Pihtla.

</doc>
<doc id="593955" url="https://pl.wikipedia.org/wiki?curid=593955" title="Rahniku">
Rahniku

Rahniku – wieś w Estonii, w prowincji Sarema, w gminie Pihtla.

</doc>
<doc id="593956" url="https://pl.wikipedia.org/wiki?curid=593956" title="Rannaküla (Pihtla)">
Rannaküla (Pihtla)

Rannaküla - wieś w Estonii, w prowincji Sarema, w gminie Pihtla.

</doc>
<doc id="593957" url="https://pl.wikipedia.org/wiki?curid=593957" title="Reeküla">
Reeküla

Reeküla - wieś w Estonii, w prowincji Sarema, w gminie Pihtla.

</doc>
<doc id="593958" url="https://pl.wikipedia.org/wiki?curid=593958" title="Pociejowie">
Pociejowie

Pociejowie – ród szlachecki herbu własnego (Waga) w Rzeczypospolitej Obojga Narodów, związany szczególnie z ziemią brzeską, a potem województwem brzeskolitewskim, aspirujący do rangi magnaterii (szczególnie w XVII/XVIII w.). Wywodzący się od Tyszki Chodkiewicza Koroniewskiego. Nazwisko to pochodzi od imienia Hipacy, które nosił Patej Tyszkiewicz, dziadek Adama (Hipacego) Pocieja.
Przedstawiciele.
Najbardziej znani przedstawiciele w okresie I Rzeczypospolitej:
Uproszczone drzewo genealogiczne.
 Tyszka Chodkiewicz Koroniewski †XV w., właściciel wsi Koreniewo koło Kamieńca Litewskiego
 ~ NN
 └─&gt;Patej Tyszkiewicz
 ~ NN
 └─&gt;Lew Patejewicz Tyszkowicz, dworzanin królewski 1538 r., pisarz królewski 1546 r. 
 ~ Hanna Łoza
 ├─&gt;Adam Hipacy Pociej 
 │ ~ Anna Hołownia Ostrożecka
 │ ├─&gt;Jan Pociej 
 │ ├─&gt;Piotr Pociej, pisarz ziemski brzeski litewski 1643 r. 
 │ │ ~ Zofia Kazanowska 
 │ │ ├─&gt;Jan Pociej (†1666), unicki biskup włodzimiersko-brzeski 
 │ │ ├─&gt;Paweł Pociej 
 │ │ ├─&gt;Adam Pociej 
 │ │ ├─&gt;Sebastian Pociej 
 │ │ ├─&gt;Stanisław Pociej 
 │ │ ├─&gt;Leonard Gabriel Pociej
 │ │ │ ~ Regina Ogińska
 │ │ │ ├─&gt;Ludwik Konstanty Pociej
 │ │ │ │ ~ Aniela Zahorowska
 │ │ │ │ ~ Emerencjanna Warszycka
 │ │ │ │ └─&gt;Ludwika Marianna
 │ │ │ └─&gt;Kazimierz Aleksander Pociej
 │ │ │ ~ Anna Teresa Lettaw
 │ │ │ ~ Franciszka Chalecka 
 │ │ │ ├─&gt;Antoni Pociej (†1749), strażnik wielki litewski 
 │ │ │ │ ~ Rozalia Zahorowska
 │ │ │ │ └─&gt;Ludwika Honorata Pociej, ż. Stanisława Lubomirskiego 
 │ │ │ ├─&gt;Aleksander Pociej
 │ │ │ │ ~ Teresa Woyna Jasienicka
 │ │ │ │ ├─&gt;Anna Pociej (1720–1788), ż. Józefa Skumina Tyszkiewicza
 │ │ │ │ ├─&gt;Ludwik Pociej 
 │ │ │ │ │ ~ Wiktoria Potocka, c. Stanisława Potockiego
 │ │ │ │ ├─&gt;Leonard Pociej (1720-14 VII 1744), oboźny wielki litewski 1752-1771 r., strażnik wielki litewski 1771-1774
 │ │ │ │ │ ~ Maria Aleksandra Radziwiłł, c. Albrychta Radziwiłła
 │ │ │ │ │ └─&gt; Aleksander Michał Pociej, oboźny wielki litewski 1793 r. 
 │ │ │ │ │ ~ Anna Korzeniowska 
 │ │ │ │ │ ├─&gt;Teodor Pociej 
 │ │ │ │ │ └─&gt;Idalia Pociej, ż. Adama Lwa Sołtana 
 │ │ │ │ └─&gt;Karolina Pociej, ż. Stanisława Radziwiłła 
 │ │ │ ├─&gt;Michał Pociej (†1787), starosta rohaczewski, starosta żyżmorski 
 │ │ │ ├─&gt;Barbara Pociej (XVIII w.), ż. Józefa Brzostowskiego 
 │ │ │ └─&gt;Teresa Pociej, ż. Ignacego Humieckiego
 │ │ ├─&gt;Samuel Pociej, skarbnik brzeski litewski 
 │ │ ├─&gt;Kazimierz Pociej 
 │ │ ├─&gt;Piotr Pociej 
 │ │ ├─&gt;Teodor Pociej 
 │ │ ├─&gt;Wacław Pociej 
 │ │ ├─&gt;Lew Pociej 
 │ │ └─&gt;Krystyna Pociej (XVII w.), ż. Kazimierza Władysława Korsaka
 │ ├─&gt;Krzysztof Pociej 
 │ ├─&gt;Aleksandra Pociej 
 │ ├─&gt;NN Pociejówna 
 │ └─&gt;Katarzyna Pociej (ok. 1600-po 1645, ż. Rafała Leszczyńskiego
 ├─&gt;Fiodor Pociej Korzeniowski
 │ ~ Anna Irzykowicz
 │ └─&gt; Krystyna Pociej (†16 XII 1643), ż. Fryderyka Sapiehy 
 └─&gt;Lew Pociej
Herb Pociejów.
Ród Pociejów używał herbu własnego uznawanego za odmianę herbu Waga bądź nazywanego herbem Pociej. Herb Pociej sam w sobie miał kilka odmian używanych przez poszczególnych przedstawicieli rodu.

</doc>
<doc id="593960" url="https://pl.wikipedia.org/wiki?curid=593960" title="Räimaste">
Räimaste

Räimaste – wieś w Estonii, w prowincji Saare, w gminie Pihtla.

</doc>
<doc id="593961" url="https://pl.wikipedia.org/wiki?curid=593961" title="Sagariste">
Sagariste

Sagariste – wieś w Estonii, w prowincji Sarema, w gminie Pihtla.

</doc>
<doc id="593962" url="https://pl.wikipedia.org/wiki?curid=593962" title="Salavere">
Salavere

Salavere - wieś w Estonii, w prowincji Sarema, w gminie Pihtla.

</doc>
<doc id="593963" url="https://pl.wikipedia.org/wiki?curid=593963" title="Sandla">
Sandla

Sandla - wieś w Estonii, w prowincji Sarema, w gminie Pihtla. W okolicach wsi znajduje się rezerwat przyrody Laidevahe looduskaitseala, który został wpisany na listę konwencji ramsarskiej. Około 5 km na południe od wsi na półwyspie Sandla () znajduje się zbudowana w 1954 roku Latarnia morska Sääretuka.

</doc>
<doc id="593964" url="https://pl.wikipedia.org/wiki?curid=593964" title="Sauaru">
Sauaru

Sauaru - wieś w Estonii, w prowincji Sarema, w gminie Pihtla.

</doc>
<doc id="593965" url="https://pl.wikipedia.org/wiki?curid=593965" title="Saue-Putla">
Saue-Putla

Saue-Putla - wieś w Estonii, w prowincji Sarema, w gminie Pihtla.

</doc>
<doc id="593966" url="https://pl.wikipedia.org/wiki?curid=593966" title="Saue-Mustla">
Saue-Mustla

Mustla - wieś w Estonii, w prowincji Sarema, w gminie Pihtla.

</doc>
<doc id="593967" url="https://pl.wikipedia.org/wiki?curid=593967" title="Sepa (Pihtla)">
Sepa (Pihtla)

Sepa - wieś w Estonii, w prowincji Sarema, w gminie Pihtla.

</doc>
<doc id="593968" url="https://pl.wikipedia.org/wiki?curid=593968" title="Sutu">
Sutu

Sutu - wieś w Estonii, w prowincji Sarema, w gminie Pihtla.

</doc>
<doc id="593969" url="https://pl.wikipedia.org/wiki?curid=593969" title="Suure-Rootsi">
Suure-Rootsi

Suure-Rootsi - wieś w Estonii, w prowincji Sarema, w gminie Pihtla.

</doc>
<doc id="593970" url="https://pl.wikipedia.org/wiki?curid=593970" title="Tõlluste">
Tõlluste

Tõlluste - wieś w Estonii, w prowincji Sarema, w gminie Pihtla.

</doc>
<doc id="593971" url="https://pl.wikipedia.org/wiki?curid=593971" title="Vanamõisa (Pihtla)">
Vanamõisa (Pihtla)

Vanamõisa – wieś w Estonii, w prowincji Sarema, w gminie Pihtla.

</doc>
<doc id="593973" url="https://pl.wikipedia.org/wiki?curid=593973" title="Väike-Rootsi">
Väike-Rootsi

Väike-Rootsi - wieś w Estonii, w prowincji Sarema, w gminie Pihtla.

</doc>
<doc id="593974" url="https://pl.wikipedia.org/wiki?curid=593974" title="Väljaküla (Pihtla)">
Väljaküla (Pihtla)

Väljaküla - wieś w Estonii, w prowincji Sarema, w gminie Pihtla.

</doc>
<doc id="593977" url="https://pl.wikipedia.org/wiki?curid=593977" title="Kasper Borowski">
Kasper Borowski

Kacper Borowski (ur. 6 stycznia 1802, zm. 15 stycznia 1885 w Płocku) – biskup łucko-żytomierski, potem płocki, profesor Akademii Duchownej w Wilnie i Petersburgu, patrolog. Używał pseudonimów: „Cudzonowski”, „X. Chwalibóg”.
Życiorys.
Pochodził z rodziny Borowskich, która nosiła przydomek Cudzonowskich i w XVII wieku przybyła z ziemi dobrzyńskiej na Wileńszczyznę. Urodził się 6 stycznia w 1802 w Polinowszczyźnie. Uczył się w szkołach dominikańskich, jezuickich i misjonarskich, studia odbył w latach 1823-1827 w wyższej szkole połockiej pijarów, w której nabył dobrej znajomości języka greckiego i łacińskiego. W 1827 wstąpił do Seminarium Głównego w Wilnie.
Święcenia kapłańskie przyjął w 1831 i pracował jako wikariusz parafialny w Rzeżycy, następnie jako proboszcz w Josephstahlu, kolonii niemieckiej k. Odessy. W 1835 rozpoczął wykłady z Pisma św. w Akademii Wileńskiej. Zdobył doktorat z teologii i prawa kanonicznego. W 1839 objął katedrę prawa i historii Kościoła, na której działał nadal po przeniesieniu Akademii do Petersburga.
Za sprawą swego seminaryjnego kolegi, ks. abpa Ignacego Hołowińskiego, został w 1848 biskupem łucko-żytomierskim. Rządy diecezji objął 27 lutego w 1849. Jako pasterz diecezji łucko-żytomierskiej rozwinął szczególnie energiczną działalność pasterską i administracyjną. Gorliwy pasterz powiększył seminarium duchowne w Żytomierzu, starał się o odnowienie i budowę nowych kościołów, często wizytował parafie w swojej diecezji. Wydał szereg listów pasterskich, w których dbał o rozwój życia duchowego swoich wiernych: "List pasterski... przy objęciu rządów swej diecezji 1849 r." (Petersburg 1849), "List pasterski o spowiedzi wielkanocnej" (Żytomierz 1850), "List pasterski o obowiązkach, życiu, godności człowieka i jego stosunku do Boga" (Wilno 1854), "List pasterski... [O sakramencie pokuty]" (w: "Pamiętnik Religijno-Moralny", t. 28, 1855, s. 527-542), "List pasterski... [Instrukcja pastoralna o spowiedzi]" (w: "Pamiętnik Religijno-Moralny", t. 28, 1855, s. 626-635), "List pasterski o fałszywych naukach wypaczających prawdziwą wiarę" (Żytomierz 1864). Pod pseudonimem X. Chwaliboga wydał też "Katechizm mniejszy przez X. Chwaliboga" (Wilno 1860) i "Katechizm rzymskokatolicki, czyli nauka chrześcijańska przez X. Chwaliboga" (Żytomierz 1860). Opublikował również własne tłumaczenie pism najstarszych Ojców Kościoła.
Od 1866 zarządzał także zniesioną przez Rosjan diecezją kamieniecką.
Zrównoważony, taktowny i pełen powagi, bp Kacper Borowski umiał zachować dobre stosunki z władzami rosyjskimi. Cieszył się nawet ich zaufaniem, czego dowodem były liczne odznaczenia i fakt, że na zjazd biskupów w Rzymie w 1862, z okazji kanonizacji męczenników japońskich, tylko jemu pozwolono wyjechać z terenu Rosji. Te stosunki nie uratowały go jednak przed ostrym konfliktem z władzami rosyjskimi w okresie prób rusyfikacji nabożeństw katolickich. Bp Borowski energicznie przeciwstawił się próbom wprowadzenia języka rosyjskiego do nabożeństw i nie przyjął „trebników” w języku rosyjskim. Ponieważ nie uległ namowom ani pogróżkom, w 1869 został wywieziony do Permu. Zwolniono go z zesłania dopiero po trzynastu latach – w 1882. Nie mógł powrócić do swojej diecezji, wyjechał do Płocka, gdzie w 1883 został mianowany biskupem ordynariuszem płockim. Zmarł po niespełna dwóch latach rządów 15 stycznia w 1885. "Wzorowy kapłan i sumienny człowiek" – pisał o bpie Borowskim Walerian Charkiewicz – "pracy żadnej się nie uląkł, odznaczał się wytrwałością i wyjątkową rzetelnością. Nie obdarzony ani krasomówstwem, ani wybitnym talentem pisarskim, umiał za pomocą szczerego słowa, a tym bardziej za pomocą przykładnego, ofiarnego życia zjednywać sobie serca ludzkie. Walki – religijnej, politycznej, literackiej – unikał, choć tyle razy znajdował się na terenie tych walk; nie uznawał jednak kompromisu z sumieniem." Wystawiono mu okazałe epitafium w prezbiterium katedry płockiej.

</doc>
<doc id="593981" url="https://pl.wikipedia.org/wiki?curid=593981" title="ArkLinux">
ArkLinux



</doc>
<doc id="593983" url="https://pl.wikipedia.org/wiki?curid=593983" title="Wadi Rum">
Wadi Rum

Wadi Rum, Wadi Ramm () – dolina leżąca wśród granitowych i zbudowanych z piaskowca skał. Największa wadi w Jordanii.
Historia.
W okresie prehistorycznym była zamieszkiwana przez wiele różnych kultur, w tym nabatejską. Pozostawiły one po sobie ślad w postaci malunków naskalnych, petroglifów i świątyń. Obecnie żyją w niej grupy Beduinów.
Wadi Rum rozsławił na świecie brytyjski oficer Thomas Edward Lawrence, który działał na tym terenie w okresie antytureckiego powstania arabskiego w latach 1917−1918. W latach osiemdziesiątych jedna z charakterystycznych formacji skalnych Wadi Rum otrzymała nazwę „Siedem Filarów Mądrości” ze względu na książkę pod tym tytułem, którą Lawrence napisał w następstwie udziału w wojnie (choć nazwa powieści nie ma żadnego związku z Wadi Rum).
Charakterystyka.
Region Wadi Rum jest jednym z najpopularniejszych regionów turystycznych w Jordanii, także wśród zagranicznych turystów. Typowa trasa turystyczna obejmuje kilkugodzinne lub całodniowe zwiedzanie samochodem z napędem na cztery koła głównych atrakcji turystycznych, lunch oraz wieczorną imprezę z noclegiem w jednym z licznych obozów Beduinów. Popularnymi formami wypoczynku są także: zwiedzanie pustynnych okolic, biwakowanie „pod gwiazdami” (zwyczajem Beduinów), jazda konna (konie arabskie) oraz wspinaczka skałkowa. Napływ dużej liczby turystów w ten odosobniony rejon przyczynia się do wzrostu majętności miejscowych Beduinów.
W 2011 roku obszar chroniony Wadi Rum został wpisany na listę światowego dziedzictwa UNESCO.
Geografia.
Cały obszar koncentruje się wokół głównej doliny Wadi Rum. Najwyższym wzniesieniem w Jordanii jest Dżabal Umm ad Dami mający 1840 m n.p.m., a położony 30 km na południe od wioski Wadi Rum. W pogodny dzień ze szczytu można zobaczyć Morze Czerwone i granicę saudyjską.
Dżabal Ramm lub Jebel Rum (1734 m n.p.m.) to drugi pod względem wysokości szczyt w Jordanii i najwyższy szczyt w centralnej Wadi Rum, wznoszący się bezpośrednio nad doliną Rum, naprzeciw Jebel um Ishrin, który jest prawdopodobnie o metr niższy.
Khaz'ali Canyon w Wadi Rum to miejsce bogate w petroglify wyryte w ścianach jaskiń przedstawiających ludzi i antylopy, a sięgające czasów tamudyckich. Wioska Wadi Rum liczy kilkuset mieszkańców – Beduinów, mieszkających w namiotach z koziej skóry, ale i betonowymi domach. Znajduje się tu również szkoła dla chłopców i osobna dla dziewcząt, kilka sklepów i siedziba Pustynnego Patrolu.
W roku 2013, po czterech latach prac Geoff Lawton osiągnął sukces w tworzeniu ekosystemu permakultury w Wadi Rum.
Wykorzystanie w filmie.
Obszar ten był często wykorzystywanym tłem w filmach. Filmowcy najchętniej korzystali z niego w ujęciach rozgrywających się na powierzchni Marsa.

</doc>
<doc id="593984" url="https://pl.wikipedia.org/wiki?curid=593984" title="Moai">
Moai

Moai – rodzaj posągów wykonanych przez mieszkańców Wyspy Wielkanocnej z tufu wulkanicznego. Rzeźby są monolityczne. Niektóre ważą ponad 18 ton i mają ponad 6 metrów wysokości. Największy z moai – tak zwany "Paro" miał około 10 metrów wysokości i ważył 75 ton. Znaleziono niedokończoną figurę o wysokości 21 metrów i wadze około 270 ton.
Mniej niż 1/5 posągów, które zostały przemieszczone na miejsca obrzędów, miała na początku "pukao", czyli specjalne polinezyjskie czerwone koki (też wykonane z tufu), przypominające kapelusze. Około 95% z 887 znanych moai zostało wyrzeźbionych ze skał wulkanicznych w kamieniołomie Rano Raraku, gdzie nadal jest 394 moai. Kamieniołom Rano Raraku z niewiadomych powodów został nagle opuszczony, a rzeźbiarze pozostawili wiele niedokończonych posągów. Figury wyrzeźbione w tym kamieniołomie były później prawdopodobnie toczone na balach na miejsce przeznaczenia i stawiane do pionu za pomocą lin. Intensywna eksploatacja wyspy przez mieszkańców i zużywanie dużych ilości drewna do transportu moai mogły się przyczynić do całkowitego ogołocenia wyspy z drzew.
Jest również koncepcja, że moai były transportowane w pozycji pionowej, dzięki wykorzystaniu specyficznego kształtu i umiejscowieniu środka ciężkości. Do takiego transportu wystarczą tylko liny i niepotrzebne jest drewno.
Istnieje wiele hipotez dotyczących twórców moai. Według najpopularniejszej byli nimi polinezyjscy osadnicy z około 1000–1100 roku naszej ery. Jednak najbliższa wyspa Pitcairn jest oddalona o 2078 km, a płynąc od zachodu ku wyspie, napotyka się silne prądy morskie, przez co ta hipoteza ma wielu krytyków. Norweski podróżnik Thor Heyerdahl spekulował, że Wyspę Wielkanocną zasiedlono z Ameryki Południowej, przywożąc umiejętności kamieniarskie. Hipotezy tej nie udało się potwierdzić.
W połowie XIX wieku większość moai została przewrócona, przypuszczalnie w trakcie walk pomiędzy bliżej nieokreślonymi grupami. Współcześnie około 50 moai z powrotem osadzono na ich dawnych miejscach.
Ocalali mieszkańcy wyspy, których spotkali pierwsi Europejczycy, zachowali legendę o wodzu plemienia Hotu Matuʻa, który opuścił swoją ojczyznę w poszukiwaniu nowego domu. Kiedy zmarł, wyspa została podzielona pomiędzy sześciu jego synów, a następnie ich spadkobierców. Wyspiarze wierzyli, że stawiane posągi są zdolne do przechwytywania "many" (nadnaturalnych mocy) wodza; to z kolei miało prowadzić do obfitych deszczów i lepszych zbiorów.

</doc>
<doc id="593985" url="https://pl.wikipedia.org/wiki?curid=593985" title="Wincenty Teofil Popiel">
Wincenty Teofil Popiel

Wincenty Teofil Chościak-Popiel herbu Sulima (ur. 21 lipca 1825 w Czaplach Wielkich, zm. 7 grudnia 1912 w Warszawie) – polski duchowny rzymskokatolicki, biskup diecezjalny płocki w latach 1863–1875, biskup diecezjalny kujawsko-kaliski w latach 1876–1883, arcybiskup metropolita warszawski w latach 1883–1912.
Życiorys.
Był czwartym synem Konstantego i Zofii z hr. Badenich. W 1846 ukończył studia prawnicze w Warszawie, po których pracował w sądownictwie. Po śmierci ojca wrócił na wieś i tam podjął decyzję o wstąpieniu do kieleckiego seminarium, które ukończył w 1849. Święcenia kapłańskie otrzymał 5 sierpnia 1849. Studiował w Lowanium, gdzie otrzymał tytuł doktora teologii, i w Rzymie. Po powrocie do Kielc został profesorem seminarium i pełnił funkcję wiceregensa.
W 1862 trafił do Warszawy, gdzie pełnił funkcję rektora Akademii Duchownej w Warszawie.
16 marca 1863 papież Pius IX mianował go biskupem diecezjalnym diecezji płockiej. Sakrę biskupią przyjął 6 grudnia 1863 w katedrze Wniebowzięcia Najświętszej Maryi Panny w Płocku. Udzielił mu ich Henryk Ludwik Plater, któremu asystowali dwaj prezbiterzy: kustosz płocki Tomasz Franciszek Myśliwski i prokurator miejscowej kapituły katedralnej Antoni Baliński, którzy na tę okoliczność otrzymali papieską dyspensę. W 1868 został zesłany do Nowogrodu Wielkiego. Dopiero układy między stolicą Apostolską a rządem rosyjskim położyły kres banicji. Bullą papieską z 5 lipca 1875 mianowany został biskupem diecezjalnym diecezji kujawsko-kaliskiej, a 15 marca 1883 arcybiskupem metropolitą warszawskim.
Zmarł w nocy 7/8 grudnia 1912 w Warszawie. Został pochowany w krypcie arcybiskupów warszawskich w archikatedrze św. Jana Chrzciciela w Warszawie.

</doc>
<doc id="593988" url="https://pl.wikipedia.org/wiki?curid=593988" title="Teologia fundamentalna">
Teologia fundamentalna

Teologia fundamentalna — dział teologii chrześcijańskiej szukającej argumentów za zasadnością wiary chrześcijańskiej (por. 1 List Piotra 3,15). Jej zadaniem jest ukazać wzajemne dopełnianie się poznania wiary i refleksji filozoficznej, ukazując jak niektóre twierdzenia wiary mogą być odkryte także drogą samodzielnej refleksji rozumowej, np. naturalne poznanie Boga, uwiarygodnienie i odróżnienie Objawienia judeo-chrześcijańskiego od innych zjawisk, możliwość wyrażenia w języku rzeczywistości przekraczającej zwykłe ludzkie doświadczenia. Stanowi ogólne podstawy metodologiczne dla teologii, w przeszłości określana jako: apologetyka, propedeutyka, dogmatyka ogólna, teologia filozoficzna. W zakres teologii fundamentalnej wchodzą traktat o objawieniu, o wierze, chrystologia fundamentalna, eklezjologia. 
Według definicji Jerzego Cudy teologia fundamentalna jest teologiczną nauką zainteresowaną motywami i możliwościami prowadzenia konstruktywnego dialogu z rozumno-wolną aktywnością człowieka. Celem tego dialogu jest wiarygodne ukazanie konieczności uwzględnienia chrześcijańskiego objawienia w poznaniu i realizacji prawdy (tożsamości) ludzkiego życia.
Aspekty teologii fundamentalnej.
Teologia fundamentalna wynika z potrzeby racjonalnego uzasadnienia wiarygodności chrześcijaństwa. Można ją zdefiniować w aspektach:
Teorie krytyczne.
W zależności od stosowanych metod badawczych uzyskane teorie teologii fundamentalnej dzielą się na:

</doc>
<doc id="593989" url="https://pl.wikipedia.org/wiki?curid=593989" title="Jadwiga Rutkowska (adwokat)">
Jadwiga Rutkowska (adwokat)

Jadwiga Rutkowska (ur. 30 października 1910 w Warszawie, zm. 10 sierpnia 1994) – adwokat, ukończyła studia na Wydziale Prawa Uniwersytetu Józefa Piłsudskiego w Warszawie w 1935 r., w czasie wojny uczestniczyła w działalności konspiracyjnej. Przed wybuchem powstania warszawskiego brała udział w rozpoznaniu terenu i przygotowaniu powstańczej Kwatery Głównej szefostwa Tajnych Wojskowych Zakładów Wydawniczych. Praktykę adwokacką rozpoczęła w 1950 r., Dyrektor Ośrodka Badawczego Adwokatury w latach 1984-1987, wiceprezes Komisji Dyscyplinarnej. Pochowana na cmentarzu Powązkowskim (kwatera 206-1-19).

</doc>
<doc id="593990" url="https://pl.wikipedia.org/wiki?curid=593990" title="Adam Michał Prażmowski">
Adam Michał Prażmowski

Adam Michał Prażmowski herbu Belina (ur. 1764 w Kośminie, zm. 8 lutego 1836 w Warszawie) – biskup płocki od 1818, wikariusz kapitulny diecezji warszawskiej w latach 1804–1807, prepozyt płockiej kapituły katedralnej w latach 1809–1817, naukowiec, członek Izby Edukacyjnej Księstwa Warszawskiego w 1808 roku, prezydujący w sekcji duchowieństwa rzymskokatolickiego w Komisji Rządowej Wyznań Religijnych i Oświecenia Publicznego w 1830 roku.
Życiorys.
Był synem Franciszka Prażmowskiego h. Belina (1734–1813), kasztelana zakroczymskiego oraz Anny Boskiej z Bożego i Woli Boskiej h. Jasieńczyk – podkomorzanki czerskiej. Kształcił się w Seminarium Św. Krzyża w Warszawie. W 1788 wyjechał do Rzymu, tam zrobił doktorat z teologii i filozofii oraz przyjął święcenia kapłańskie.
W 1799 został wikariuszem generalnym w diecezji warszawskiej, a w okresie od 15 listopada 1804 do 10 grudnia 1807 był wikariuszem kapitulnym.
Po powrocie do Polski brał czynny udział w życiu intelektualnym Warszawy. Działał w Towarzystwie Przyjaciół Nauk w Warszawie, był członkiem Izby Edukacyjnej i Komisji Rządowej Wyznań Religijnych i Oświecenia Publicznego. Pełnił funkcję proboszcza katedry warszawskiej. W 1812 roku przystąpił do Konfederacji Generalnej Królestwa Polskiego.
W 1816 r. został mianowany koadiutorem biskupa płockiego Tomasza Ostaszewskiego, a po jego śmierci mianowany biskupem płockim – 17 marca 1818 roku. Sakrę biskupią przyjął 7 czerwca 1818 roku z rąk Prymasa Polski Franciszka Skarbek-Malczewskiego. 31 lipca 1818 mianowany senatorem Królestwa Kongresowego.
W 1818 roku dokonał reorganizacji diecezji płockiej. Teren jej podzielił na 17 dekanatów i 245 parafii. Na skutek tej reformy przestało istnieć wiele prężnie działających jednostek kościelnych. Jednakże kilka lat później dokonano ponownej reorganizacji.
Wymusił na umierającym prymasie Franciszku Malczewskim większą liczbę skasowanych klasztorów niż przewidywała bulla papieska, co spowodowało kontrakcję papieża.
W 1828 roku był członkiem Sądu Sejmowego, mającego osądzić osoby oskarżone o zdradę stanu.
Po upadku Powstania Listopadowego biskup Adam Prażmowski przekonywał w liście Mikołaja I, że insurekcję wywołali liberałowie i bluźniercy, którzy sterroryzowali duchownych i okradli ich świątynie. Zapewniał przy tym, że zdrowa część narodu wznosiła modły o powrót cara i przywrócenie porządku, a on sam "odchorował mocno przewiny, do których został zmuszony siłą".
Zaangażowany w życie publiczne Królestwa Polskiego, mimo pełnienia funkcji biskupa płockiego, na stałe rezydował w Warszawie, a do Płocka tylko dojeżdżał. Był współzałożycielem Towarzystwa Naukowego Płockiego i jego pierwszym prezesem. Był członkiem rzeczywistym Towarzystwa Warszawskiego Przyjaciół Nauk. Jako senator podpisał 25 stycznia 1831 roku akt detronizacji Mikołaja I Romanowa.
Odznaczony Orderem Świętego Stanisława I klasy w 1825 roku.. W 1826 odznaczony Orderem Orła Białego.
Zmarł w Warszawie, w 1836 roku.

</doc>
<doc id="593993" url="https://pl.wikipedia.org/wiki?curid=593993" title="Tomasz Ostaszewski">
Tomasz Ostaszewski

Tomasz Ostaszewski herbu Ostoja (ur. 20 grudnia 1746, zm. 17 stycznia 1817) – biskup płocki 1809-1817, senator Księstwa Warszawskiego i Królestwa Polskiego, kawaler Orderu Św. Stanisława.
Życiorys.
Pochodził z rodziny Ostaszewskich herbu Ostoja. Był synem Floriana Antoniego Ostaszewskiego, skarbnika bracławskiego, następnie wojskiego ciechanowskiego, i Marianny z Bartołtów, właścicieli dóbr Gołotczyzna w ziemi ciechanowskiej.
W 1761 r. wstąpił do zakonu Jezuitów. Ukończył seminarium. W 1770 otrzymał święcenia kapłańskie z rąk biskupa Hilarego Szembeka, ówczesnego koadiutora chełmińskiego. 
Karierę kościelną rozpoczął u boku biskupa chełmskiego, a następnie poznańskiego, Antoniego Onufrego Okęckiego.
W 1773 został kanonikiem chełmskim, w 1780 kanonikiem poznańskim. W 1778 był proboszczem parafii Uchanie.
W 1780 jego rodzony brat Jan Ostaszewski ożenił się z córką stryjecznego brata wspomnianego biskupa Antoniego Onufrego Okęckiego, co mogło dopomóc w dalszej karierze kościelnej młodego kanonika.
W 1783 otrzymał doktorat obojga praw w Akademii Krakowskiej.
W 1789 otrzymał jako beneficjum prepozyturę garwolińską, nie bez związku z przysługą, jaką wyświadczył królowi: dał rozwód Aleksandrze Grabowskiej, która była córką faworyty Stanisława Augusta Poniatowskiego, Elżbiety Grabowskiej. Z racji znakomitego uposażenia, niejedną intratną prepozyturę przedkładano wówczas na biskupstwo.
W 1790 został opatem komendatoryjnym w Obrze.
W latach 1791-1792 organizował dla "ubogich a cnotliwych panienek" w kościołach warszawskich ""loteryę na posagi”". Panny musiały spełnić pewne "kondycye" i złożyć odpowiednie świadectwa, po czym była "“ciągnięta loterya, aby los determinował posagi dla panien każdego urodzenia, równie dobre okazujących świadectwa.”"
W okresie Sejmu Czteroletniego 1788-1792 stanął po stronie reform, jak jego brat, Nereusz Ostaszewski, poseł na ten sejm.
W 1792 przystąpił, podobnie jak wspomniani biskupi Okęcki, Szembek, do konfederacji targowickiej. 
Po śmierci Okęckiego pełnił, od 1793 roku, funkcje wikariusza generalnego warszawskiego.
Następny krok w karierze kościelnej zrobił w okresie Księstwa Warszawskiego.
Na wniosek ministra spraw wewnętrznych i religijnych Księstwa Warszawskiego, Jana Łuszczewskiego został – po śmierci biskupa Onufrego Kajetana Szembeka – wybrany przez kapitułę w dniu 7 marca 1809 biskupem płockim. Od tej chwili tytułował się biskupem-nominatem, zgodnie z życzeniem ministra spraw wewnętrznych i religijnych. 
Nominacja ta, choć po myśli władz rządowych Księstwa Warszawskiego, nie otrzymała jednak prekonizacji papieża - po zatargu papieża Piusa VII z Napoleonem w latach 1809-1814 i uwięzieniu papieża we Włoszech i Francji, Stolica Apostolska nie udzielała prekonizacji na terenach będących pod władzą Napoleona.
"“Rządził tą dyecezyą, iako Administrator, aż do odebrania sakry z Rzymu, która mu nadeszła, gdy iuż ciężką chorobą paraliżową był złożony”", jak donosiła ówczesna gazeta. 
Jako biskup-nominat zaprzestał używać tytułu książęcego, tradycyjnie przybieranego przez biskupów płockich. Według tradycji arcybiskup gnieźnieński i prymas tytułował się księciem łowickim, biskup krakowski - księciem siewierskim, biskup warmiński - księciem warmińskim, a biskup płocki - księciem pułtuskim. Ostaszewski zarzucił ten zwyczaj. Ostatnim biskupem płockim, który używał tytułu księcia pułtuskiego, był jego poprzednik na stolcu biskupim płockim, Onufry Kajetan Szembek. 
Zwrócił się z apelem do duchowieństwa, by zajęło się oświatą ludu i popierało zamierzenia edukacyjne władz. Jego list pasterski do duchowieństwa na temat roli i znaczenia oświaty spotkał się z uznaniem władz Księstwa Warszawskiego.
W 1811 roku zajął stanowisko w sprawie szczepień przeciw ospie. Pouczał wiernych, iż szczepienie jest lekarstwem. Niesłusznie rozumują niektórzy, jakoby stanowiło to popra­wianie Pana Boga i sprzeciwianie się Jego woli; kto ma umrzeć, tego śmierć dosięgnie i po zaszczepieniu. Jego odezwę zachęcającą wiernych do szczepień czytano w kościołach przez trzy niedziele. Organizacją szczepień zajmowały się władze cywilne, a księża ogłaszali z ambon ustalone przez lekarzy daty.
Był zwolennikiem zniesienia wymogu pochodzenia szlacheckiego przy otrzymywaniu dostojeństw i godności duchownych. Na jego wniosek kapituła płocka pozwoliła w maju 1815 roku instalować na jedną z kanonii diecezji księdza mianowanego przez Radę Stanu Księstwa Warszawskiego, chociaż nie przedstawił dyspensy papieskiej od przeszkody braku pochodzenia szlacheckiego.
Oficjalna prekonizacja Ostaszewskiego na biskupstwo płockie nastąpiła 4 września 1815, a więc już po upadku Napoleona i utworzeniu Królestwa Polskiego. Sakry udzielił mu w dniu 12 listopada 1815 biskup kielecki Wojciech Jan Górski, przy czym Ostaszewski "ledwie mógł dla mocnej słabości zdrowia obrządek konsekracji odbyć."
Jako biskup-nominat miał od 1809 roku krzesło w senacie Księstwa Warszawskiego, ale podobnie jak inny biskup-nominat, kujawski Franciszek Skarbek-Malczewski, w posiedzeniach senatu nie brał udziału. Sprawy tych dwóch nominatów: Malczewskiego i Ostaszewskiego, trafiły w Rzymie ad acta z powodu uwięzienia papieża. Według Encyklopedii Orgelbranda obaj ci biskupi nie uczestnicząc w posiedzeniach senatu ""uchybili tradycji, bo zwykle nasi biskupi po nominacji królewskiej, jeszcze przed bullą, a więc przed wyświęceniem się, zajmowali krzesła senatorskie"." Ostaszewski był potem formalnie senatorem Królestwa Polskiego, ale będąc sparaliżowany nie uczestniczył w obradach senatu.
Był pierwszym, który w liście pasterskim powiadomił społeczeństwo o utworzeniu Królestwa Polskiego. Pierwsza urzędowa wzmianka o utworzenia Królestwa Polskiego ukazała się bowiem w jego liście pasterskim z dnia 25 czerwca 1815 r. 
Ze względu na zły stan zdrowia, spowodowany wylewem krwi do mózgu i częściowym paraliżem, przydano mu w grudniu 1816 koadiutora - prałata Adama Michała Prażmowskiego. 
Zmarł w Warszawie w 1817. Pochowany został w warszawskiej Katedrze św. Jana. 
Z zapisanych przez niego funduszy odrestaurowano katedrę płocką.
Zachowany portret biskupa Tomasza Ostaszewskiego znajduje się w kolegiacie w Pułtusku.
Odznaczony był Orderem Świętego Stanisława (w 1791 roku).
Poeta Marcin Molski napisał taki oto panegiryk na cześć biskupa Ostaszewskiego:

</doc>
<doc id="593994" url="https://pl.wikipedia.org/wiki?curid=593994" title="Onufry Kajetan Szembek">
Onufry Kajetan Szembek

Onufry Kajetan Szembek herbu własnego (ur. 15 maja 1743 w Sawie - zm. 31 grudnia 1808 w Warszawie) – biskup płocki od 1797, biskup tytularny Ptolemais i biskup koadiutor płocki w 1796, senator Księstwa Warszawskiego w 1808, archidiakon kapituły kolegiackiej św. Jana Chrzciciela w Warszawie w 1785 roku, kanonik warszawski w 1769 roku, kantor krakowskiej kapituły katedralnej od 1784 roku, kanonik krakowskiej kapituły katedralnej prebendy Rzerzawa w latach 1783-1784 i koadiutor opactwa trzemeszyńskiego.
Syn pułkownika Pawła Szembeka. W 1794 odznaczony Orderem Orła Białego i Orderem Świętego Stanisława, a w 1796 pruskim Orderem Orła Czerwonego.
Pochowany zgodnie z ostatnią wolą w Kościele Świętego Krzyża w Pułtusku.
Członek Konfederacji Targowickiej

</doc>
<doc id="593995" url="https://pl.wikipedia.org/wiki?curid=593995" title="Nicole Eggert">
Nicole Eggert

Nicole Elizabeth Eggert (ur. 13 stycznia 1972 roku w Glendale w stanie Kalifornia) – amerykańska aktorka telewizyjna i filmowa.
Życiorys.
Córka Rolfa Eggerta, niemieckiego emigranta, i pochodzącej z Anglii Giny Duncan Todd. Ma siostrę April.
Jako pięciolatka zdobyła koronę Miss Universe Petite Division Pageant, potem reklamowała szampon Baby "Johnson &amp; Johnson". Po raz pierwszy zagrała w filmie fabularnym szklanego ekranu w wieku siedmiu lat, u boku Roberta Uricha i Cheryl Ladd w dramacie "Kiedy ona była zła..." ("When She Was Bad...", 1979). Mając dziewięć lat zadebiutowała na dużym ekranie w filmie "Bogate i sławne" ("Rich and Famous", 1981) z Jacqueline Bisset i Candice Bergen.
Powodzeniem cieszył się seryjnej komedii familijnej TV "Charles w ataku" ("Charles In Charge", 1987-1990) ze Scottem Baio, z którym miała romans, a zagrana przez nią postać Jamie Powell przyniosła jej w 1988 roku w Los Angeles Nagrodę Młodego Artysty (Young Artist Award). Rozgłos zawdzięcza roli Roberty "Summer" Quinn w serialu "Słoneczny patrol" ("Baywatch", 1992-1994).
Życie prywatne.
Gdy Corey Haim chciał się z nią zaręczyć, odmówiła. W dniu 2 lutego 2000 roku wzięła ślub z Justinem Herwickiem, mają córkę Dilyn (ur. 1998).

</doc>
<doc id="593996" url="https://pl.wikipedia.org/wiki?curid=593996" title="Krzysztof Hilary Szembek">
Krzysztof Hilary Szembek

Krzysztof Hilary Szembek herbu Szembek (ur. 1722 w Biały, zm. 9 września 1797 roku w Krakowie) – biskup płocki w latach (1785 – 1797), wychowanek jezuitów, kanonik gnieźnieński, był trzykrotnie deputatem na Trybunał Główny Koronny, w latach (1783—1784) pełnił zastępczo funkcje nuncjusza w Polsce, prepozyt płockiej kapituły katedralnej w latach 1766-1784.
Był konsyliarzem konfederacji generalnej koronnej w konfederacji targowickiej, mianowany i ordynowany biskupem tytularnym "Verinopolis" w 1767 roku.
Życiorys.
Około 1740 wstąpił do seminarium św. Krzyża w Warszawie, prowadzonego przez Misjonarzy. Po ukończeniu nauki wyjechał do Rzymu, gdzie między innymi studiował w "akademii szlachetnej młodzi duchownej" (Academia Nobilium Ecclesiasticorum). Po powrocie do kraju odprawił 25 marca 1748 w Łowiczu mszę primicyjną, po czym został kanonikiem gnieźnieńskim.
Po raz pierwszy został deputatem na Trybunał Koronny w Piotrkowie w 1749 jako delegat kapituły krakowskiej, jednak trybunał się nie odbył, nawet nie wybrano marszałka. Ponownie został wybrany, również z kapituły krakowskiej w 1754. W tym czasie August III Sas uczynił go "kanclerzem" swoim młodszych synów Alberta i Klemensa. W listopadzie 1759 król powierzył mu archidiakonię Kolegiaty św. Jana w Warszawie. Po podziale w 1764 trybunału został deputatem na Trybunał Koronny Wielkopolski z kapituły gnieźnieńskiej a w latach 1765 – 1766 był prezydentem – przewodniczącym deputatów kościelnych.
Papież Klemens XIII 29 września 1767 zatwierdził decyzję króla Stanisława II Augusta i w marcu 1768 biskup kijowski Józef Andrzej Załuski wyświęcił Szembeka na biskupa uranopolitańskiego. W 1770 został odznaczony przez króla Orderem św. Stanisława. Był uczestnikiem obiadów czwartkowych a król zlecił malarzowi Marteau namalowanie jego portretu i polecił zawiesić go w sali poprzedzającej pokój marmurowy na zamku.
W 1782 król wydał przywilej dla "Kompanii Olkuskiej" na prowadzenie wydobycia rud miedzi w rejonie Olkusza, pod Buskiem i w Krzestanowicach i powołał 10 kwietnia "Komisję Górniczą", na której prezesa wyznaczył Szembeka.
Król 11 czerwca 1783 odznaczył go Orderem Orła Białego a od 14 czerwca 1783 do 2 grudnia tegoż roku pełnił obowiązki nuncjusza apostolskiego w Polsce z tytułem "Delegat Apostolski".
14 marca 1785 został biskupem płockim. Ingres do katedry miał miejsce 8 kwietnia. We wrześniu 1786 zasiadł po raz pierwszy w gronie senatorów na sejm w Warszawie i został wybrany "prezesem deputacji do komisji skarbowej litewskiej". W tym także roku, 25 października, został konsyliarzem do Rady Nieustającej i zasiadał przez dwa lata w departamencie skarbowym. Konsyliarz Departamentu Skarbowego Rady Nieustającej w 1788 roku.
Karierę swoją zawdzięczał protekcji swojego krewnego prymasa Krzysztofa Antoniego Szembeka.
Brał czynny udział w pracach Rady Nieustającej i Sejmu Czteroletniego, oraz w przygotowaniu kodeksu Andrzeja Zamoyskiego. Był członkiem konfederacji Sejmu Czteroletniego. Zdaniem Wybickiego był „najprzykładniejszym nieomylnie w kraju kapłanem”. Jako jeden z nielicznych polskich biskupów odmówił złożenia przysięgi wierności konfederacji targowickiej.

</doc>
<doc id="593998" url="https://pl.wikipedia.org/wiki?curid=593998" title="Škoda 440">
Škoda 440

Škoda 440 (typ 970), potocznie znana jako Spartak od nazwy prototypu – samochód osobowy, który był produkowany przez czechosłowacką firmę Škoda w Mladá Boleslav od roku 1955 do 1959 roku. 
Pierwszy prototyp samochodu ukończono 19 grudnia 1953, a seria próbna, pod nazwą Spartak, została zaprezentowana 1 maja 1954 r. Nazwa ta nie została przyjęta dla produkcyjnych samochodów z uwagi na jej podobieństwo do holenderskiego producenta motocykli Sparta, jednakże funkcjonowała mimo to w powszechnym obiegu. Pierwsze prototypy były napędzane silnikiem o pojemności 995 cm³ ze starego modelu Škoda Popular, lecz do produkcji seryjnej skierowano odmianę z silnikiem 1098 cm³, zapewniającym lepsze parametry.
Na bazie tego modelu stworzono odmianę 445 z mocniejszym silnikiem oraz kabriolet Škoda 450.
W roku 1959 model 440 ustąpił miejsca swojemu następcy – Octavii.
Samochód eksportowany był m.in. do USA, gdzie w 1959 roku kosztował 1686 dolarów (140 dolarów więcej od VW „garbusa”).

</doc>
<doc id="593999" url="https://pl.wikipedia.org/wiki?curid=593999" title="Strażnik wielki">
Strażnik wielki

Strażnik wielki (łac. "praefectus excubiarum seu vigiliarum") – urząd wojskowy, członek sztabu generalnego w Rzeczypospolitej Obojga Narodów. Jeżeli wojskiem dowodził król, zadaniem strażnika było ubezpieczanie wojska w marszu, dowodzenie strażą przednią i wystawianie czat w czasie postojów. Gdy natomiast wodzem był hetman wielki, obowiązki strażnika wielkiego przejmował hetman polny. Urząd strażnika wielkiego powstał w połowie XVII wieku, w XVIII wieku stał się już tylko urzędem tytularnym. Strażników wielkich mianował król na wniosek hetmana. Konstytucja z 1768 r. zaliczyła ich w poczet dostojników państwowych, od 1775 roku zasiadali w sądach Departamentu Wojskowego Rady Nieustającej. Urząd istniał w wersji dla Korony: strażnik wielki koronny, i Wielkiego Księstwa Litewskiego: strażnik wielki litewski.

</doc>
<doc id="594002" url="https://pl.wikipedia.org/wiki?curid=594002" title="Hieronim Antoni Szeptycki">
Hieronim Antoni Szeptycki

Hieronim Antoni Szeptycki herbu własnego (ur. 1700, zm. 10 sierpnia 1773 w Warszawie) – polski biskup, członek konfederacji Czartoryskich.
Życiorys.
Był biskupem pomocniczym łuckim w latach 1739–1759, a następnie biskupem diecezjalnym płockim od 24 września 1759 do 9 sierpnia 1773. Był też członkiem konfederacji Czartoryskich w 1764 roku i elektorem Stanisława Augusta Poniatowskiego w 1764 roku z województwa płockiego. W 1764 roku na sejmie koronacyjnym wyznaczony do komisji do "compositio inter status". W 1766 roku został wyznaczony senatorem rezydentem.
W 1760 roku został odznaczony Orderem Orła Białego. Zmarł w swym pałacu na Krakowskim Przedmieściu w Warszawie. Pochowany w Pułtusku.
Pochowany w kolegiacie Zwiastowania NMP i Św. Mateusza w Pułtusku.

</doc>
<doc id="594003" url="https://pl.wikipedia.org/wiki?curid=594003" title="Ardla">
Ardla

Ardla – wieś w Estonii, w prowincji Sarema, w gminie Pöide.

</doc>
<doc id="594004" url="https://pl.wikipedia.org/wiki?curid=594004" title="Are">
Are

Are – wieś w Estonii, w prowincji Sarema, w gminie Pöide.

</doc>
<doc id="594005" url="https://pl.wikipedia.org/wiki?curid=594005" title="Vineland (powieść)">
Vineland (powieść)

Vineland – czwarta powieść autorstwa amerykańskiego postmodernisty Thomasa Pynchona, wydana w 1990. 
Długo oczekiwana przez krytykę i czytelników powieść, wydana prawie dwadzieścia lat po czołowym dziele Pynchona – "Tęczy grawitacji", uchodzi za nieco mniej znaczące jego dzieło, wedle niektórych głównie dlatego, że omija poważniejszą tematykę poruszaną przezeń w innych powieściach, tym niemniej zaliczana jest do wybitniejszych dzieł amerykańskiego postmodernizmu. Koncentruje się na satyrze na społeczeństwo amerykańskie XX wieku, a w szczególności kpi z poczynań służb specjalnych tego państwa. Stanowi swoiste rozliczenie z epoką kontrkultury. Odczytywana bywa też jako satyra polityczna – krytyczne podsumowanie rządów Ronalda Reagana.

</doc>
<doc id="594006" url="https://pl.wikipedia.org/wiki?curid=594006" title="Iruste">
Iruste

Iruste – wieś w Estonii, w prowincji Sarema, w gminie Pöide.

</doc>
<doc id="594007" url="https://pl.wikipedia.org/wiki?curid=594007" title="Kahutsi">
Kahutsi

Kahutsi – wieś w Estonii, w prowincji Sarema, w gminie Pöide. Najbliżzymi miejscowościami są od wschodu Valja, zachodu Linnutaga, północy Saikla i południa Iruste.
W pobliżu wsi znajdują się fragmenty pierścieniowego fortu. Najstarsza jego część datowana jest na 4000 lat. 

</doc>
<doc id="594008" url="https://pl.wikipedia.org/wiki?curid=594008" title="Oribi smukłonogi">
Oribi smukłonogi

Oribi smukłonogi ("Ourebia ourebi") – smukła, bardzo szybko biegająca afrykańska antylopa z rodziny wołowate, jedyny przedstawiciel rodzaju oribi ("Ourebia") .
Systematyka.
Wyróżnia się dziewięć podgatunków Oribi smukłonogiego:
Wygląd.
Ma jedwabistą sierść, duże uszy, krótki ogon i pęczek dłuższych włosów na kolanach. Ubarwiona jest żółto brązowo lub czerwonobrązowo z białym spodem ciała i ciemnymi plamami poniżej ucha. U samców występują proste rogi, dorastające do 12,5 cm długości.
Występowanie.
Żyje w Afryce na subsaharyjskich stepach i zaroślach.
Styl życia.
Żyje samotnie, w parach lub małych grupach. Aktywny w dzień. Jest roślinożercą.

</doc>
<doc id="594009" url="https://pl.wikipedia.org/wiki?curid=594009" title="Kakuna (wieś)">
Kakuna (wieś)

Kakuna – wieś w Estonii, w prowincji Sarema, w gminie Pöide.

</doc>
<doc id="594010" url="https://pl.wikipedia.org/wiki?curid=594010" title="Kanissaare">
Kanissaare

Kanissaare – wieś w Estonii, w prowincji Sarema, w gminie Pöide.

</doc>
<doc id="594011" url="https://pl.wikipedia.org/wiki?curid=594011" title="Keskvere (Pöide)">
Keskvere (Pöide)

Keskvere – wieś w Estonii, w prowincji Sarema, w gminie Pöide.

</doc>
<doc id="594012" url="https://pl.wikipedia.org/wiki?curid=594012" title="Koigi (Pöide)">
Koigi (Pöide)

Koigi – wieś w Estonii, w prowincji Sarema, w gminie Pöide.

</doc>
<doc id="594013" url="https://pl.wikipedia.org/wiki?curid=594013" title="Kärneri">
Kärneri

Kärneri - wieś w Estonii, w prowincji Sarema, w gminie Pöide.

</doc>
<doc id="594014" url="https://pl.wikipedia.org/wiki?curid=594014" title="Kõrkvere (Pöide)">
Kõrkvere (Pöide)

Kõrkvere – wieś w Estonii, w prowincji Sarema, w gminie Pöide.

</doc>
<doc id="594015" url="https://pl.wikipedia.org/wiki?curid=594015" title="Kübassaare">
Kübassaare

Kübassaare – wieś w Estonii, w prowincji Sarema, w gminie Pöide.

</doc>
<doc id="594016" url="https://pl.wikipedia.org/wiki?curid=594016" title="Leisi (Pöide)">
Leisi (Pöide)

Leisi – wieś w Estonii, w prowincji Sarema, w gminie Pöide.

</doc>
<doc id="594017" url="https://pl.wikipedia.org/wiki?curid=594017" title="Levala (Pöide)">
Levala (Pöide)

Levala – wieś w Estonii, w prowincji Sarema, w gminie Pöide.

</doc>
<doc id="594018" url="https://pl.wikipedia.org/wiki?curid=594018" title="Metsara">
Metsara

Metsara – wieś w Estonii, w prowincji Sarema, w gminie Pöide.

</doc>
<doc id="594019" url="https://pl.wikipedia.org/wiki?curid=594019" title="Mui">
Mui

Mui – wieś w Estonii, w prowincji Sarema, w gminie Pöide.

</doc>
<doc id="594020" url="https://pl.wikipedia.org/wiki?curid=594020" title="Muraja">
Muraja

Muraja – wieś w Estonii, w prowincji Sarema, w gminie Pöide.

</doc>
<doc id="594021" url="https://pl.wikipedia.org/wiki?curid=594021" title="Neemi">
Neemi

Neemi – wieś w Estonii, w prowincji Sarema, w gminie Pöide.

</doc>
<doc id="594022" url="https://pl.wikipedia.org/wiki?curid=594022" title="Nenu">
Nenu

Nenu – wieś w Estonii, w prowincji Sarema, w gminie Pöide.

</doc>
<doc id="594023" url="https://pl.wikipedia.org/wiki?curid=594023" title="Oti (Pöide)">
Oti (Pöide)

Oti – wieś w Estonii, w prowincji Sarema, w gminie Pöide.
Wioska Oti znana jest przede wszystkim z najstarszego dwóru na wyspie Saaremaa. Pierwsze wzmianki o posiadłości w Oti pochodzą z XIV wieku. Należał on do inflanckiej gałęzi zakonu krzyżackiego stacjonujących w pobliskim kościele-twierdzy Pöide. Od XV wieku przez kolejne 400 lat dworem zarządzała rodzina Uexküll, a potem Aderkas. Obecnie jest prywatną posiadłością zaadaptowaną na potrzeby małego hotelu.

</doc>
<doc id="594025" url="https://pl.wikipedia.org/wiki?curid=594025" title="Puka (Pöide)">
Puka (Pöide)

Puka – wieś w Estonii, w prowincji Sarema, w gminie Pöide.

</doc>
<doc id="594026" url="https://pl.wikipedia.org/wiki?curid=594026" title="Pöide">
Pöide

Pöide – wieś w Estonii, w prowincji Sarema, w gminie Pöide.

</doc>
<doc id="594028" url="https://pl.wikipedia.org/wiki?curid=594028" title="Reina (Estonia)">
Reina (Estonia)

Reina – wieś w Estonii, w prowincji Sarema, w gminie Pöide. Słynie z robienia dobrych, tanich win czerwonych.

</doc>
<doc id="594029" url="https://pl.wikipedia.org/wiki?curid=594029" title="Sundimetsa">
Sundimetsa

Sundimetsa – wieś w Estonii, w prowincji Sarema, w gminie Pöide.

</doc>
<doc id="594030" url="https://pl.wikipedia.org/wiki?curid=594030" title="Talila (Pöide)">
Talila (Pöide)

Talila – wieś w Estonii, w prowincji Sarema, w gminie Pöide.

</doc>
<doc id="594031" url="https://pl.wikipedia.org/wiki?curid=594031" title="Tornimäe (Pöide)">
Tornimäe (Pöide)

Tornimäe – wieś w Estonii, w prowincji Sarema, w gminie Pöide.

</doc>
<doc id="594032" url="https://pl.wikipedia.org/wiki?curid=594032" title="Ula (Pöide)">
Ula (Pöide)

Ula – wieś w Estonii, w prowincji Sarema, w gminie Pöide.

</doc>
<doc id="594033" url="https://pl.wikipedia.org/wiki?curid=594033" title="Unguma">
Unguma

Unguma – wieś w Estonii, w prowincji Sarema, w gminie Pöide.

</doc>
<doc id="594034" url="https://pl.wikipedia.org/wiki?curid=594034" title="Uuemõisa (Pöide)">
Uuemõisa (Pöide)

Uuemõisa – wieś w Estonii, w prowincji Sarema, w gminie Pöide.

</doc>
<doc id="594035" url="https://pl.wikipedia.org/wiki?curid=594035" title="Veere (Pöide)">
Veere (Pöide)

Veere – wieś w Estonii, w prowincji Sarema, w gminie Pöide.

</doc>
<doc id="594036" url="https://pl.wikipedia.org/wiki?curid=594036" title="Välta (Pöide)">
Välta (Pöide)

Välta – wieś w Estonii, w prowincji Sarema, w gminie Pöide.

</doc>
<doc id="594037" url="https://pl.wikipedia.org/wiki?curid=594037" title="Józef Eustachy Szembek">
Józef Eustachy Szembek

Józef Eustachy Szembek herbu własnego (zm. 1 kwietnia 1758 w Pułtusku) – duchowny katolicki, biskup chełmski i płocki, kanclerz kapituły krakowskiej, kanonik warmiński, opat komendatoryjny w Wągrowcu.
Życiorys.
Był synem Antoniego, jego pięciu stryjów było biskupami, w tym dwóch prymasami.
Studiował na Akademii Krakowskiej oraz w Rzymie. Był kanonikiem warmińskim, opatem komendatoryjnym wągrowieckim oraz kanclerzem kapituły krakowskiej. 
W 1736 mianowany biskupem chełmskim. Sakrę przyjął z rąk Krzysztofa Jana Szembeka. Trzykrotnie, w latach 1740, 1743 i 1749, wysyłał relację o stanie diecezji do kurii rzymskiej, przeprowadził wizytację diecezji. W 1753 roku przeniesiony na biskupstwo płockie, którym rządził do śmierci w 1758 roku.
Pochowany w kolegiacie Zwiastowania NMP i św. Mateusza w Pułtusku.

</doc>
<doc id="594040" url="https://pl.wikipedia.org/wiki?curid=594040" title="Kościół Protestancki w Holandii">
Kościół Protestancki w Holandii

Kościół Protestancki w Holandii (hol. "Protestantse Kerk in Nederland", PKN) – Kościół ewangelicko-unijny w Holandii. 
W 2015 roku liczył 1 969 755 wiernych. 
W 2019 roku liczył 1 577 429 wiernych.
Wspólnota została utworzona 1 maja 2004 w wyniku połączenia Holenderskiego Kościoła Reformowanego, Reformowanych Kościołów w Holandii i Ewangelicko-Luterańskiego Kościoła w Królestwie Holandii. Proces zjednoczeniowy trwał od 1961. Kongregacje luterańskie tworzą Synod Luterański, który ma przedstawicieli w Synodzie Kościoła Protestanckiego. PKN należy zarówno do Światowego Aliansu Kościołów Reformowanych jak i do Światowej Federacji Luterańskiej.

</doc>
<doc id="594041" url="https://pl.wikipedia.org/wiki?curid=594041" title="RIAA">
RIAA



</doc>
<doc id="594043" url="https://pl.wikipedia.org/wiki?curid=594043" title="Strzebla potokowa">
Strzebla potokowa

Strzebla potokowa ("Phoxinus phoxinus") – gatunek ryby z rodziny karpiowatych (Cyprinidae). Jeden z najliczniej występujących w Polsce gatunków ryb rzecznych. Na początku XXI w. znajdował się pod całkowitą ochroną. Ma duże znaczenie w zachowaniu równowagi międzygatunkowej potoków i rzek górskich, gdyż jest podstawowym pokarmem dla ryb łososiowatych (w szczególności dla pstrąga potokowego)
Występowanie.
Europa z wyjątkiem północnej Skandynawii, północnej Szkocji, południowej części Półwyspu Iberyjskiego, środkowych i południowych Włoch oraz Grecji; a także środkowa i północna Azja. Na obszarze od Noworosyjska w Rosji do Batumi w Gruzji występuje podgatunek "Phoxinus phoxinus colochius".
Żyje stadnie w płytkich, chłodnych, o wartkim nurcie wodach ze zwykle kamienistym dnem lub czasami piaszczystym. Spotykana w górskich rzekach i potokach oraz rzadziej górskich jeziorach. Występuje do wysokości 2000 m n.p.m. Bardzo wrażliwa na zanieczyszczenie wody.
Cechy morfologiczne.
Osiąga 6–10 (maksymalnie 17) cm długości. Ciało wrzecionowate z długim ogonem, pokryte drobnymi łuskami. Otwór gębowy w położeniu półdolnym, zaopatrzony w dwa rzędy zębów gardłowych. Oczy duże. Linia boczna widoczna, przerywana w okolicy odbytu.
Grzbiet brązowawozielony, pod nim biegnie rząd ciemnych plam, często zlewających się w podłużną smugę. Czasami tworzą one poprzeczne paski sięgające poniżej linii nabocznej. Płetwy brązowawe.
Odżywianie.
Żywi się wodnymi bezkręgowcami i owadami, rzadziej roślinami.
Rozród.
Trze się od IV do VI w płytkiej wodzie o piaszczystym podłożu. Populacje jeziorowe zazwyczaj trą się w dopływach. Składa do 1000 ziaren ikry.
W tym okresie u samców występuje intensywne ubarwienie godowe. Grzbiet staje się bardzo ciemny, boki brązowe a brzuch czerwony. Czerwone stają się także brzegi warg oraz nasada płetw parzystych i odbytowej. Zarówno u samców jak i u samic pojawia się wysypka tarłowa.

</doc>
<doc id="594046" url="https://pl.wikipedia.org/wiki?curid=594046" title="Mîm">
Mîm



</doc>
<doc id="594049" url="https://pl.wikipedia.org/wiki?curid=594049" title="Ula">
Ula



</doc>
<doc id="594050" url="https://pl.wikipedia.org/wiki?curid=594050" title="Piotr Siemion">
Piotr Siemion

Piotr Siemion (ur. 12 lipca 1961 we Wrocławiu) – polski prozaik, tłumacz, z zawodu prawnik.
Felietonista pisma „Brulion” i tygodnika „Ozon”, tłumacz literatury amerykańskiej (m.in. powieści Thomasa Pynchona "49 idzie pod młotek" (1990, nagroda „Literatury na Świecie”), "Sumy wszystkich strachów" Toma Clancy’ego, "Grendela" Johna Gardnera).
Od września 2021 r. felietonista portalu TrueStory.pl.
Życiorys.
Ukończył IX Liceum Ogólnokształcące im. Juliusza Słowackiego we Wrocławiu w 1980 roku, a następnie w 1985 roku anglistykę na Uniwersytecie Wrocławskim. W 1988 roku wyjechał do USA jako stypendysta Fundacji Fulbrighta, gdzie skończył wydział prawa na Uniwersytecie Columbia. W latach 1988-2000 mieszkał w USA i Kanadzie.
W latach 90. XX wieku pracował dla Netii. W latach 1997-2003 pracował jako prawnik w kancelarii Weil, Gotshal &amp; Manges w Nowym Jorku i Warszawie. Do 2005 roku pracował w Sovereign Capital. Od 2006 do 2008 roku był dyrektorem naczelnym departamentu ds. telekomunikacji spółki KGHM Polska Miedź, był również od 2006 roku członkiem rady nadzorczej Telefonii Dialog. W 2010 roku został dyrektorem w Biurze Grupy Kapitałowej PKN Orlen. Obecnie jest sekretarzem rady nadzorczej Orlen Laboratorium.
Autor powieści "Niskie Łąki" (2000), "Finimondo" (2004), zapisków "Dziennik roku Węża" oraz "Bella Ciao" (2022).
Waldemar Krzystek dokonał adaptacji teatralnej powieści "Niskie łąki", jego sztuka miała premierę we Wrocławskim Teatrze Współczesnym.

</doc>
<doc id="594052" url="https://pl.wikipedia.org/wiki?curid=594052" title="Anseküla">
Anseküla

Anseküla – wieś w Estonii, w prowincji Sarema, w gminie Salme. We wsi znajduje się zbudowana w 1953 roku latarnia morska Anseküla.

</doc>
<doc id="594056" url="https://pl.wikipedia.org/wiki?curid=594056" title="Järve (Salme)">
Järve (Salme)

Järve - wieś w Estonii, w prowincji Sarema, w gminie Salme.

</doc>
<doc id="594057" url="https://pl.wikipedia.org/wiki?curid=594057" title="Kaimri">
Kaimri

Kaimri - wieś w Estonii, w prowincji Sarema, w gminie Salme.

</doc>
<doc id="594058" url="https://pl.wikipedia.org/wiki?curid=594058" title="Kaugatoma">
Kaugatoma

Kaugatoma - wieś w Estonii, w prowincji Sarema, w gminie Salme.

</doc>
<doc id="594059" url="https://pl.wikipedia.org/wiki?curid=594059" title="Lahetaguse">
Lahetaguse

Lahetaguse - wieś w Estonii, w prowincji Sarema, w gminie Salme.

</doc>
<doc id="594060" url="https://pl.wikipedia.org/wiki?curid=594060" title="Lassi (wieś)">
Lassi (wieś)

Lassi - wieś w Estonii, w prowincji Sarema, w gminie Salme.

</doc>
<doc id="594061" url="https://pl.wikipedia.org/wiki?curid=594061" title="Lõmala">
Lõmala

Lõmala - wieś w Estonii, w prowincji Sarema, w gminie Salme.

</doc>
<doc id="594062" url="https://pl.wikipedia.org/wiki?curid=594062" title="Lõu">
Lõu

Lõu - wieś w Estonii, w prowincji Sarema, w gminie Salme.

</doc>
<doc id="594063" url="https://pl.wikipedia.org/wiki?curid=594063" title="Länga">
Länga

Länga - wieś w Estonii, w prowincji Sarema, w gminie Salme.

</doc>
<doc id="594064" url="https://pl.wikipedia.org/wiki?curid=594064" title="Läätsa">
Läätsa

Läätsa - wieś w Estonii, w prowincji Sarema, w gminie Salme.

</doc>
<doc id="594065" url="https://pl.wikipedia.org/wiki?curid=594065" title="Metsalõuka">
Metsalõuka

Metsalõuka - wieś w Estonii, w prowincji Sarema, w gminie Salme.

</doc>
<doc id="594066" url="https://pl.wikipedia.org/wiki?curid=594066" title="Mõisaküla (Salme)">
Mõisaküla (Salme)

Mõisaküla - wieś w Estonii, w prowincji Sarema, w gminie Salme.

</doc>
<doc id="594067" url="https://pl.wikipedia.org/wiki?curid=594067" title="Möldri (Salme)">
Möldri (Salme)

Möldri - wieś w Estonii, w prowincji Sarema, w gminie Salme.

</doc>
<doc id="594068" url="https://pl.wikipedia.org/wiki?curid=594068" title="Rahuste (Salme)">
Rahuste (Salme)

Rahuste - wieś w Estonii, w prowincji Sarema, w gminie Salme.

</doc>
<doc id="594069" url="https://pl.wikipedia.org/wiki?curid=594069" title="Suurna (Salme)">
Suurna (Salme)

Suurna - wieś w Estonii, w prowincji Sarema, w gminie Salme.

</doc>
<doc id="594070" url="https://pl.wikipedia.org/wiki?curid=594070" title="Tehumardi">
Tehumardi

Tehumardi - wieś w Estonii, w prowincji Sarema, w gminie Salme. Na północ od miejscowości znajdują się dwa niewielkie jeziora Järve järv oraz Tehumardi karjäär.

</doc>
<doc id="594071" url="https://pl.wikipedia.org/wiki?curid=594071" title="Tiirimetsa">
Tiirimetsa

Tiirimetsa - wieś w Estonii, w prowincji Sarema, w gminie Salme.

</doc>
<doc id="594072" url="https://pl.wikipedia.org/wiki?curid=594072" title="Toomalõuka">
Toomalõuka

Toomalõuka - wieś w Estonii, w prowincji Sarema, w gminie Salme.

</doc>
<doc id="594073" url="https://pl.wikipedia.org/wiki?curid=594073" title="Ula (Salme)">
Ula (Salme)

Ula - wieś w Estonii, w prowincji Sarema, w gminie Salme.

</doc>
<doc id="594074" url="https://pl.wikipedia.org/wiki?curid=594074" title="Vintri (Salme)">
Vintri (Salme)

Vintri - wieś w Estonii, w prowincji Sarema, w gminie Salme. Na południe od wsi znajduje się największa z trzech części rezerwatu przyrody Viieristi ().

</doc>
<doc id="594075" url="https://pl.wikipedia.org/wiki?curid=594075" title="Üüdibe">
Üüdibe

Üüdibe – wieś w Estonii, w prowincji Sarema, w gminie Salme.

</doc>
<doc id="594077" url="https://pl.wikipedia.org/wiki?curid=594077" title="Luoxia Hong">
Luoxia Hong

Luoxia Hong (; ur. 156 p.n.e., zm. 87 p.n.e.) – chiński matematyk i astronom, jeden z głównych twórców reformy kalendarza z 104 p.n.e.
Życiorys.
Luoxia Hong, pochodzący z południowych Chin, był jednym z 20 astronomów, których cesarz Han Wudi wezwał do stolicy, Chang’anu by opracowali nowy kalendarz. Tak cesarscy, jak i prowincjonalni uczeni (wśród nich Luoxia) przedłożyli swoje projekty (łącznie 18). Po porównaniu propozycji, cesarz zadecydował, że należy wdrożyć system zaproponowany przez Luoxia Honga i Deng Pinga.
System ten, zwany kalendarzem „Wielkiego Początku” () był typu lunisolarnego, uwzględniał też ruchy planet i zaćmienia, i stał się podstawą chińskiego kalendarza na następne 2000 lat, aczkolwiek był wielokrotnie poprawiany. Jeszcze za czasów dynastii Han nad kalendarzem pracowali Liu Xin, a następnie Li Fan i Bian Xinowi. 
Luoxia Hong nie przyjął proponowanego mu w nagrodę stanowiska urzędniczego, gdyż wolał żyć w samotności. Jest uważany za jednego z możliwych wynalazców sfery armilarnej w Chinach; miał jej używać do obserwacji podczas prac nad kalendarzem.

</doc>
<doc id="594078" url="https://pl.wikipedia.org/wiki?curid=594078" title="Judyta Maria">
Judyta Maria



</doc>
<doc id="594079" url="https://pl.wikipedia.org/wiki?curid=594079" title="Hänga">
Hänga

Hänga - wieś w Estonii, w prowincji Sarema, w gminie Torgu.

</doc>
<doc id="594080" url="https://pl.wikipedia.org/wiki?curid=594080" title="Jämaja">
Jämaja

Jämaja - wieś w Estonii, w prowincji Sarema, w gminie Torgu.

</doc>
<doc id="594082" url="https://pl.wikipedia.org/wiki?curid=594082" title="Kargi">
Kargi

Kargi - wieś w Estonii, w prowincji Sarema, w gminie Torgu.

</doc>
<doc id="594083" url="https://pl.wikipedia.org/wiki?curid=594083" title="Karuste">
Karuste

Karuste - wieś w Estonii, w prowincji Sarema, w gminie Torgu.

</doc>
<doc id="594084" url="https://pl.wikipedia.org/wiki?curid=594084" title="Kaunispe">
Kaunispe

Kaunispe - wieś w Estonii, w prowincji Sarema, w gminie Torgu.

</doc>
<doc id="594085" url="https://pl.wikipedia.org/wiki?curid=594085" title="Laadla">
Laadla

Laadla - wieś w Estonii, w prowincji Sarema, w gminie Torgu.

</doc>
<doc id="594086" url="https://pl.wikipedia.org/wiki?curid=594086" title="Lindmetsa">
Lindmetsa

Lindmetsa - wieś w Estonii, w prowincji Sarema, w gminie Torgu.

</doc>
<doc id="594087" url="https://pl.wikipedia.org/wiki?curid=594087" title="Lõupõllu">
Lõupõllu

Lõupõllu – wieś w Estonii, w prowincji Saare, w gminie Torgu.

</doc>
<doc id="594088" url="https://pl.wikipedia.org/wiki?curid=594088" title="Läbara">
Läbara

Läbara - wieś w Estonii, w prowincji Sarema, w gminie Torgu.

</doc>
<doc id="594090" url="https://pl.wikipedia.org/wiki?curid=594090" title="Lülle">
Lülle

Lülle - wieś w Estonii, w prowincji Sarema, w gminie Torgu.

</doc>
<doc id="594091" url="https://pl.wikipedia.org/wiki?curid=594091" title="Maantee">
Maantee

Maantee - wieś w Estonii, w prowincji Sarema, w gminie Torgu.

</doc>
<doc id="594093" url="https://pl.wikipedia.org/wiki?curid=594093" title="Mõisaküla (Torgu)">
Mõisaküla (Torgu)

Mõisaküla - wieś w Estonii, w prowincji Sarema, w gminie Torgu.

</doc>
<doc id="594094" url="https://pl.wikipedia.org/wiki?curid=594094" title="Mõntu">
Mõntu

Mõntu - wieś w Estonii, w prowincji Sarema, w gminie Torgu.

</doc>
<doc id="594095" url="https://pl.wikipedia.org/wiki?curid=594095" title="Giulio Antonio Santori">
Giulio Antonio Santori

Giulio Antonio Santori (Santorio), (ur. 6 czerwca 1532 w miejscowości Caserta – zm. 7 czerwca 1602 w Rzymie) – włoski kardynał.
Życiorys.
Pochodził ze szlacheckiej rodziny. Studiował na uniwersytecie w Neapolu, uzyskując tytuł doktora prawa rzymskiego i kanonicznego. Początkowo pracował jako świecki prawnik, ale porzucił karierę i w 1557 przyjął święcenia kapłańskie. Był proboszczem parafii Sant'Orso d'Ercole w rodzinnej Caserta przez kilka lat. Od 1559 działał w trybunale inkwizycyjnym, najpierw w Caserta, potem w Neapolu i Rzymie; uczestniczył w procesie wytoczonym kardynałowi Giovanni Girolamo Morone. Wikariusz Caserta 1560-63, następnie przez rok wikariusz generalny archidiecezji Neapol. Wezwany do Rzymu za pontyfikatu Piusa IV, został oskarżony o udział w spisku na życie papieża. Dzięki protekcji kardynałów Karola Boromeusza i Michele Ghisleri udało mu się oczyścić z tych zarzutów. Kiedy Ghisleri został papieżem w 1566 mianował Santoriego arcybiskupem Santa Severina, a 1570 kreował go kardynałem prezbiterem tytułu S. Bartholomaei in Insula. W 1573 Grzegorz XIII mianował go protektorem katolików obrządku greckiego, powierzył mu też kierowanie kongregacją do spraw francuskich. Od 1578 był także protektorem zakonu kapucynów. W 1586 został sekretarzem Rzymskiej Inkwizycji i kierował jej pracami aż do śmierci. Był jednym z dziewięciu kardynałów-inkwizytorów, którzy podpisali wyrok śmierci na Giordana Bruno w 1600 roku, uczestniczył też w procesie wytoczonym (zaocznie) królowi Francji Henrykowi IV. Był faworytem konklawe 1592, jednak tiarę uzyskał wówczas Ippolito Aldobrandini (jako papież Klemens VIII). Penitencjariusz większy 1592-1602, odrzucił natomiast możliwość objęcia archidiecezji neapolitańskiej. Biskup Palestriny od 1597. W 1599 współtworzył kongregację "super negotiis Sancta Fidei et Religionis Catholicae", uważaną za prekursorkę Kongregacji Rozkrzewiania Wiary. Napisał szereg prac liturgicznych, historycznych i prawniczych, jest także autorem dzienników i autobiografii, częściowo opublikowanych w 1889-1890.
Data jego śmierci podawana jest na 9 maja, 28 maja lub 7 czerwca 1602. Za poprawnością najpóźniejszej z tych dat przemawia fakt, że według protokołów posiedzeń Kongregacji Świętego Oficjum Santori jeszcze w dniach 29-30 maja oraz 5 czerwca 1602 przewodniczył jej obradom.

</doc>
<doc id="594096" url="https://pl.wikipedia.org/wiki?curid=594096" title="Mäebe">
Mäebe



</doc>
<doc id="594098" url="https://pl.wikipedia.org/wiki?curid=594098" title="Mässa">
Mässa

Mässa - wieś w Estonii, w prowincji Sarema, w gminie Torgu.

</doc>
<doc id="594099" url="https://pl.wikipedia.org/wiki?curid=594099" title="Ohessaare">
Ohessaare

Ohessaare - wieś w Estonii, w prowincji Sarema, w gminie Torgu.

</doc>
<doc id="594100" url="https://pl.wikipedia.org/wiki?curid=594100" title="Soodevahe">
Soodevahe



</doc>
<doc id="594102" url="https://pl.wikipedia.org/wiki?curid=594102" title="Juliusz Antoni Santori">
Juliusz Antoni Santori



</doc>
<doc id="594103" url="https://pl.wikipedia.org/wiki?curid=594103" title="Sääre (Torgu)">
Sääre (Torgu)

Sääre - wieś w Estonii, w prowincji Sarema, w gminie Torgu. Na południe od wsi znajduje się zbudowana w 1960 roku latarnia morska Sõrve. Ma wysokość 52 metrów i należy do najwyższych w Estonii.

</doc>
<doc id="594104" url="https://pl.wikipedia.org/wiki?curid=594104" title="Tammuna">
Tammuna

Tammuna - wieś w Estonii, w prowincji Sarema, w gminie Torgu.

</doc>
<doc id="594105" url="https://pl.wikipedia.org/wiki?curid=594105" title="Türju">
Türju

Türju - wieś w Estonii, w prowincji Sarema, w gminie Torgu. W 1953 roku na południowy -zachód od wsi zbudowano 15 metrową żelbetonową latarnię morską Loode.

</doc>
<doc id="594107" url="https://pl.wikipedia.org/wiki?curid=594107" title="Melonowiec właściwy">
Melonowiec właściwy

Melonowiec właściwy ("Carica papaya" L.), nazywany przeważnie papają, czasami nieściśle drzewem melonowym – gatunek rośliny z rodziny melonowcowatych ("Caricaceae"). Pochodzi z Ameryki Południowej, Środkowej i południowych rejonów Ameryki Północnej (Meksyk, Floryda). Uprawiany w tropikach i subtropikach.
Zastosowanie.
Miąższ owocu jest bogaty w witaminy i ubogi w kwasy. Dzięki dużej zawartości papainy ułatwia trawienie. Wspomnieć należy też o znacznej zawartości alaniny (116 mg na 100 g) oraz β-karotenu (1,2 mg na 100 g).

</doc>
<doc id="594108" url="https://pl.wikipedia.org/wiki?curid=594108" title="Gottfried Heinrich zu Pappenheim">
Gottfried Heinrich zu Pappenheim

 
Gottfried Heinrich Graf zu Pappenheim (ur. 29 maja 1594, zm. 17 listopada 1632) – marszałek polny Świętego Cesarstwa Rzymskiego, wódz z czasów wojny trzydziestoletniej.
Urodził się w miejscowości Pappenheim nad Altmühl, w środkowej Bawarii (Frankonia), skąd pochodziło nazwisko jego rodu.
W młodości otrzymał starannie wykształcenie, m.in. na uczelniach w Altdorf pod Norymbergą oraz w Tybindze, następnie w poszukiwaniu przygód wędrował po południowej i środkowej Europie, poznając przy tym obce języki. Pobyt w tych krajach doprowadził go ostatecznie do przyjęcia wiary katolickiej (1614), którą zachował do śmierci. Na początku wielkiej wojny zrezygnował z kariery prawniczej i dyplomatycznej, wybierając zawód żołnierza. Doświadczenia zdobyte w służbie w wojskach polskich (szczególnie w zakresie sposobu walki kawalerii) zaczął praktycznie wykorzystywać walcząc po stronie Ligi Katolickiej.
Wkrótce został "obersztlejtnantem" ("Oberstleutnant" – odpowiednik podpułkownika) i wykazał się niezwykłą odwagą w bitwie na Białej Górze pod Pragą (8 listopada 1620). W następnym roku walczył przeciw Mansfeldowi w zachodnich Niemczech, a w 1623 został pułkownikiem regimentu kirasjerów, nazwanych później „papenheimowcami” ("Pappenheimer"). W tym samym roku poprowadził wojska do Włoch i wspomagał działania Hiszpanów w Lombardii i Gryzonii. Sławę przyniosła mu zwłaszcza długa i bohaterska obrona pozycji w Riva del Garda. 
W 1626 elektor Bawarii Maksymilian I, przywódca Ligi Katolickiej, wezwał go do Niemiec, powierzając stłumienie niebezpiecznego powstania, jakie wybuchło w Górnej Austrii. Podjąwszy się tego zadania, Pappenheim pokonywał wojska powstańcze mimo ich rozpaczliwego oporu, i stłumił rebelię w ciągu kilku tygodni ze szczególnym okrucieństwem (np. w Eferding, Gmunden, Vöcklabruck oraz Wolfsegg w okresie 15-30 listopada 1626). Następnie pełnił służbę pod komendą hr. von Tilly w działaniach przeciw królowi Danii Chrystianowi IV; oblegał i zdobył Wolfenbüttel. Choć w nagrodę spodziewał się zostać udzielnym księciem Brunszwik-Wolfenbüttel, oczekiwania te pozostały niespełnione.
W 1628 podniesiony został do rangi hrabiego cesarstwa ("Reichsgraf"). Uczestniczył w oblężeniu i szturmie Magdeburga przez wojska Tilly'ego, mając niesławny udział w wielkiej rzezi mieszkańców miasta (tzw. "Magdeburgs Opfergang").
Dowodził jazdą w bitwie pod Breitenfeld,
gdzie jego szarże skutecznie były odpierane przez Szwedów. W przegranej bitwie Pappenheim umiejętnie chronił tyły wycofujących się wojsk przed atakami nieprzyjaciela. Znaczną sławę zdobył dzięki podjazdowym działaniom przeciw wojskom Gustawa Adolfa nad dolnym Renem i Wezerą, skutecznie utrudniając Szwedom dostawy posiłków oraz zaopatrzenia.
Dalekosiężnymi działaniami i niezwykłą aktywnością obejmował obszar północnych Niemiec oraz wschodniej Holandii od miasta Stade do Kassel oraz od Hildesheim do Maastricht. Mianowany feldmarszałkiem w służbie cesarskiej, został wezwany, by dołączyć do armii Wallensteina, u którego boku walczył w Saksonii przeciwko Szwedom. Później znów stając na czele wydzielonego korpusu, skierowany został w kierunku Kolonii oraz nad dolny Ren. 
Wezwany do nagłego powrotu, pojawił się ze swą kawalerią w trakcie decydującej bitwy pod Lützen (16 listopada 1632), przeprowadzając tam brawurową szarżę, w stylu tradycji jazdy poznanych wcześniej w Polsce. Natarcie to uratowało od klęski cesarską armię Wallensteina, ale okupione zostało śmiercią Pappenheima, który otrzymał śmiertelną ranę mniej więcej wówczas, gdy zginął król Szwecji Gustaw Adolf. Zmarł w drodze do Lipska jeszcze tego samego dnia lub rankiem następnego. Pochowano go w grobowcu znajdującym się w kaplicy Matki Bożej Pasawskiej w kościele opackim praskiego klasztoru na Strahowie.
Literatura.
 

</doc>
<doc id="594109" url="https://pl.wikipedia.org/wiki?curid=594109" title="Fushigi Yûgi">
Fushigi Yûgi



</doc>
<doc id="594110" url="https://pl.wikipedia.org/wiki?curid=594110" title="WAGGGS">
WAGGGS



</doc>
<doc id="594112" url="https://pl.wikipedia.org/wiki?curid=594112" title="Święty Krzyż (wzniesienie w Pułtusku)">
Święty Krzyż (wzniesienie w Pułtusku)

Święty Krzyż - wzgórze w województwie mazowieckim, w powiecie pułtuskim, w obrębie Pułtuska, które powstało w IX-X wieku na miejscu dawnego grodu. Według przekazów na wzgórzu stała niegdyś pogańska świątynia - wówczas centrum osady.

</doc>
<doc id="594121" url="https://pl.wikipedia.org/wiki?curid=594121" title="Wolfenbüttel">
Wolfenbüttel

Wolfenbüttel – miasto powiatowe w Niemczech w kraju związkowym Dolna Saksonia, stolica powiatu Wolfenbüttel.
Przyszedł tu na świat matematyk i kartograf Carl Brandan Mollweide.
Żyła i została tu pochowana córka Zygmunta I i królowej Bony Zofia Jagiellonka (1522–1575) (Została pochowana w kościele Błogosławionej Marii Dziewicy)
W latach 80. zamieszkała to polska piosenkarka Karin Stanek. Po śmierci pochowana na miejscowym cmentarzu katolickim.
Położenie geograficzne.
Miasto leży nad rzeką Oker, ok. 13 km na południe od Brunszwiku. Powierzchnia miasta wynosi 78,46 km², ludność 53 797 (31 grudnia 2008).
Przemysł.
W mieście znajduje się gorzelnia produkująca likier Jägermeister.

</doc>
<doc id="594123" url="https://pl.wikipedia.org/wiki?curid=594123" title="Amerykanie">
Amerykanie

Amerykanie (ang. "Americans") – pluralistyczna wspólnota narodowo-państwowa pochodzenia imigracyjnego, kształtująca się w Stanach Zjednoczonych, licząca w 2010 roku około 308,7 mln osób. W związku ze specyficzną, migracyjną historią swojego powstania, posiada pochodzenie mieszane, przede wszystkim europejskie. Mniejszość stanowią osoby pochodzenia afrykańskiego, azjatyckiego, rdzenni Amerykanie – Indianie Ameryki Północnej oraz osoby pochodzenia hawajskiego i pacyficznego. Skutkiem tradycyjnej wieloetniczności Stanów Zjednoczonych jest fakt, że wielu Amerykanów identyfikuje się zarówno ze Stanami Zjednoczonymi, jak i – raczej sentymentalnie – z krajem pochodzenia swoich przodków (np. Amerykanie niemieckiego, włoskiego czy irlandzkiego pochodzenia – "German Americans," "Italian Americans, Irish Americans").
Istotnym elementem procesu narodowotwórczego w USA jest amerykanizacja, prowadząca do zaniku odrębności etnicznych grup imigracyjnego pochodzenia połączonego z adaptacją niektórych nowych elementów. W ten sposób pierwotna kultura angloamerykańska przekształciła się w odrębną kulturę amerykańską. Zasadą budowy współczesnego społeczeństwa amerykańskiego jest również wielokulturowość — zagwarantowanie każdej grupie prawa do kultywowania własnej tożsamości i tradycji.
Językiem ojczystym większości Amerykanów, zwłaszcza pochodzenia europejskiego i afrykańskiego, jest język angielski w jego amerykańskiej odmianie, odziedziczony po byłych kolonizatorach Ameryki Północnej – Anglikach. Ponadto znaczna część mieszkańców południa USA (Florydy, Teksasu, Nowego Meksyku oraz południowej Kalifornii) posługuje się językiem hiszpańskim. Społeczność Cajuns w Luizjanie oraz zamieszkujący Nową Anglię potomkowie Frankokanadyjczyków mówią po francusku.
Amerykanie w przytłaczającej większości zamieszkują Stany Zjednoczone. Ci żyjący poza USA mieszkają przede wszystkim w Meksyku, gdzie stanowią 1,1% populacji (ponad 1 mln osób) oraz w Kanadzie, gdzie stanowią 2,3% populacji (ponad 687 tys. osób). W Polsce żyje ich około 12 tysięcy. Pod względem przynależności religijnej większość Amerykanów to chrześcijanie, głównie protestanci (42%) i katolicy (21%).
Amerykaninem nie można jednak określić każdego mieszkańca dowolnego państwa Ameryki Północnej lub Południowej. W języku polskim "Amerykanin" oznacza mieszkańca USA. Wobec mieszkańców innych państw tej części świata stosuje się określenie analogiczne do nazwy państwa, z którego pochodzi.

</doc>
<doc id="594125" url="https://pl.wikipedia.org/wiki?curid=594125" title="PSP-80">
PSP-80

PSP-80 (Programowalny Sterownik Przemysłowy) – modułowy system mikrokomputerowy, pełniący rolę lokalnej stacji kontrolnej i sterującej procesami przemysłowymi. System stworzony został głównie dla potrzeb przemysłu górniczego i produkowany był przez "Zakład Elektroniki Górniczej w Tychach".
Na bazie tego systemu można było budować:
System budowany był w oparciu o moduły (pakiety):
Oprogramowanie systemu było tworzone:

</doc>
<doc id="594128" url="https://pl.wikipedia.org/wiki?curid=594128" title="Mykoła Mazuryk">
Mykoła Mazuryk

Mykoła Mazuryk (ur. 25 września 1908 w Brzeżawie, zm. 21 lutego 2008 tamże) – łemkowski rzeźbiarz ludowy.
Życiorys.
Po II wojnie światowej został osadzony w Centralnym Obozie Pracy w Jaworznie, a rodzina wysiedlona w okolice Koszalina. Po kilkunastu latach powrócił z wysiedlenia do rodzinnej Brzeżawy.
Był stryjem łemkowskiego malarza Omelana Mazuryka.
W 2006 ukazała się jego biografia pióra Piotra Skrijki.

</doc>
<doc id="594130" url="https://pl.wikipedia.org/wiki?curid=594130" title="Bank of China Tower">
Bank of China Tower

Bank of China Tower – wieżowiec w Hongkongu, siedziba Bank of China.
Zaprojektowany w pracowni architektonicznej I.M. Pei &amp; Partners wieżowiec jest jednym z najbardziej znanych budynków na świecie. Jego budowa rozpoczęła się 18 kwietnia 1985 roku, a oficjalne otwarcie nastąpiło 17 maja 1990. Budynek ma 72 piętra, a wraz z antenami osiąga 367,4 metrów wysokości. Jest pierwszym budynkiem poza Stanami Zjednoczonymi, który przekroczył wysokość tysiąca stóp. Tytuł najwyższego budynku poza USA dzierżył do roku 1992.
W budynku działa 45 wind. Podziemny parking może pomieścić 370 samochodów. Na 43 piętrze znajduje się niewielki punkt obserwacyjny otwarty dla zwiedzających.

</doc>
<doc id="594132" url="https://pl.wikipedia.org/wiki?curid=594132" title="Józef Żabiński">
Józef Żabiński

Józef Żabiński (ur. 1860, zm. 27 grudnia 1928) – polski szachista i kompozytor szachowy, zasłużony działacz szachowy.
W szachy zaczął grać w bardzo młodym (jak na swoje czasy) wieku, będąc w gimnazjum. Szybko osiągnął wysoki poziom, stając się w latach 80. XIX wieku czołowym szachistą w Warszawie. Zwyciężył w II Turnieju Warszawskim w roku 1884, zdobywając tytuł mistrza miasta. W roku 1890 stworzył swoje pierwsze studia szachowe, stając się pionierem w tej dziedzinie. Pod koniec XIX wieku zainicjował pierwsze w kraju konkursy kompozycji szachowej. W tym okresie zajmował się również pracą dziennikarską, prowadząc szachowe kolumny w "Tygodniku Ilustrowanym" oraz "Kurierze Warszawskim", na łamach którego opublikował przetłumaczoną przez siebie z języka czeskiego książkę "Zarys teorii zadań szachowych". Publikacja ta została później, w roku 1913, włączona po "Podręcznika do nauki gry w szachy".
Był inicjatorem korespondencyjnego meczu pomiędzy drużynami Warszawy i Moskwy, który odbył się w latach 1879–1882. Również z jego inicjatywy, w roku 1899, powstało Warszawskie Towarzystwo Zwolenników Gry Szachowej, którego był prezesem do roku 1901. Po odzyskaniu niepodległości, w roku 1926, doprowadził wraz z działaczami warszawskimi, łódzkimi i śląskimi do I Zjazdu Szachistów Polskich w Warszawie, w wyniku którego powstał Polski Związek Szachowy oraz odbyły się pierwsze Mistrzostwa Polski w szachach. Ukoronowaniem jego dotychczasowych dokonań było objęcie stanowiska prezesa nowo powstałego związku, które piastował do końca życia. Zmarł nagle 27 grudnia 1928 roku.

</doc>
<doc id="594137" url="https://pl.wikipedia.org/wiki?curid=594137" title="Traffic Giant">
Traffic Giant

Traffic Giant – gra stworzona przez JoWooD Productions, w Polsce wydana przez CD Projekt w 2001 roku w serii "eXtra Gra". W lutym 2009 gra została wydana w Polsce ponownie przez firmę Techland w serii "Pomarańczowa seria".
O grze.
Traffic Giant to gra ekonomiczna, w której kieruje się rozwojem firmy komunikacyjnej. Głównym celem w grze jest stworzenie wydajnej i bardzo dobrze funkcjonującej sieci komunikacyjnej.
W grze jest duży wybór środków transportu:
W grze możliwa jest też gra wieloosobowa poprzez sieć internetową.
Możliwe jest kilka rodzajów rozgrywki:

</doc>
<doc id="594139" url="https://pl.wikipedia.org/wiki?curid=594139" title="Inter Groclin Auto">
Inter Groclin Auto

Groclin S.A. (wcześniej Inter Groclin Auto S.A.) – polski producent wyposażenia i akcesoriów samochodowych, głównie poszycia foteli, jak i samych foteli i fotelików samochodowych.
Początki przedsiębiorstwa sięgają rzemieślniczego zakładu tapicerskiego założonego przez Zbigniewa Drzymałę w Grodzisku Wielkopolskim w 1977 roku. 3 listopada 1997 nastąpiła zmiana formy prawnej spółki ze spółki z ograniczoną odpowiedzialnością na spółkę akcyjną, a w 1998 roku jej akcje weszły do publicznego obrotu na Giełdzie Papierów Wartościowych w Warszawie, wówczas na rynek równoległy. Obecnie wchodzi w skład indeksów WIG i WIG-PL.
W sierpniu 2006 r. spółka zatrudniała ponad 3100 osób i miała rynkową wartość ponad 300 mln złotych. Głównym akcjonariuszem spółki był założyciel i jej prezes Zbigniew Drzymała, posiadający 53,61% akcji i 63,70% głosów na WZA.
W latach 1996–2008 spółka była tytularnym sponsorem klubu piłkarskiego Dyskobolia Grodzisk Wielkopolski.
W 2013 r. nastąpiło połączenie Inter Groclin Auto S.A. z Kabel-Technik-Polska Sp. z o.o., a w 2014 r. zmiana nazwy na GROCLIN S.A.
W dniu 31.01.2019 r. GROCLIN S.A. sprzedał swój zakład w Grodzisku Wielkopolskim producentowi ekskluzywnych mebli Adriana i zamierza docelowo produkować tylko w swoich fabrykach na Ukrainie i w Bośni.

</doc>
<doc id="594140" url="https://pl.wikipedia.org/wiki?curid=594140" title="Bill Nighy">
Bill Nighy

Bill Nighy, właśc. William Francis Nighy (ur. 12 grudnia 1949 w Caterham, Surrey) – brytyjski aktor, który już w czasie studiów grywał na deskach profesjonalnych teatrów.
Laureat Złotego Globu dla najlepszego aktora w miniserialu lub filmie telewizyjnym za rolę Gideona w dramacie telewizyjnym BBC "Gideon’s Daughter" (2005). Zdobywca Nagrody Brytyjskiej Akademii Filmowej dla najlepszego aktora drugoplanowego jako piosenkarz Billy Mack w bożonarodzeniowej komedii romantycznej Richarda Curtisa "To właśnie miłość" ("Love Actually", 2003) i Nagrody Telewizyjnej Akademii Brytyjskiej w kategorii najlepszy aktor pierwszoplanowy za rolę Camerona Lynne’a w serialu BBC One "Rozgrywki" ("State of Play", 2003). Był także nominowany do Nagrody Saturna w kategorii najlepszy aktor drugoplanowy i MTV Movie Award jako najlepszy czarny charakter za rolę Davy’ego Jonesa w filmie przygodowym z elementami fantasy "" ("Pirates of the Caribbean: Dead Man’s Chest", 2006). W 2015 zdobył nominację do Tony Award dla najlepszego aktora w sztuce teatralnej za rolę Toma Sergeanta w przedstawieniu Davida Hare’a "Skylight".

</doc>
<doc id="594141" url="https://pl.wikipedia.org/wiki?curid=594141" title="Optimus Prime">
Optimus Prime

Optimus Prime – postać z uniwersum Transformers, przywódca Autobotów. Optimus nie ma sobie równych zarówno jeśli chodzi o zdolności bojowe, jak i inteligencję. Jedną z głównych jego cech jest współczucie, które okazuje wszystkiemu co żyje. Walczy w obronie słabych i tych, których wolność jest zagrożona. Optimus w różnych postaciach pojawiał się w większości serii Transformers. Znany jest z tendencji do ciągłego poświęcania swego życia w jakimś wyższym celu i zazwyczaj prędzej czy później zostaje w jakiś sposób przywrócony do życia. W pewnym stopniu wyjątkiem od tej reguły jest jego najnowsze wcielenie z Transformers Animated, gdzie nie tylko nie dowodzi Autobotami (nie całą frakcją, w każdym razie), ale jest młody, porywczy i często ma kłopoty z dostosowywaniem się do sytuacji.
Transformers Generacja 1.
Optimus składa się właściwie z trzech części. Najważniejszą z nich jest sam Optimus – transformujący się do postaci ciągnika siodłowego robot, uzbrojony w karabin laserowy, który jest w stanie wypalić dziurę w kadłubie bojowego myśliwca Decepticonów z odległości 50 kilometrów. Druga część to Roller, niewielki pojazd trzymany zazwyczaj w naczepie, służący do misji zwiadowczych. Częścią trzecią jest stacja bojowa transformująca się z naczepy, wyposażona w systemy komunikacji dalekiego zasięgu i różnego rodzaju broń.
Transformers Generation 1 (wersja komiksowa – Marvel).
Optimus Prime był dowódcą Autobotów w trwającej na Cybertronie wojnie z żądnymi władzy Decepticonami. 4 miliony lat temu, gdy Cybertron znalazł się w niebezpieczeństwie ze strony asteroid, Optimus wraz z załogą złożoną z kilkunastu Autobotów wyruszył z misją mającą na celu zneutralizowanie zagrożenia. W trakcie wykonywania misji, statek Autobotów zwany „Arką” został zaatakowany przez oddział Decepticonów pod wodzą Megatrona. W obliczu nieuchronnej klęski Optimus zdecydował się rozbić statek na najbliższej planecie, którą okazała się Ziemia.
Po 4 milionach lat po przebudzeniu się transformerów na Ziemi, Optimus kontynuował pełnienie funkcji lidera Autobotów tocząc wojnę z Decepticonami. Po zwycięstwie nad Megatronem, Optimus wraz z innymi Autobotami zostali zaskoczeni i unieszkodliwieni przez Decepticona Shockwave. Następnie głowa Optimusa została odłączona od ciała w celu wykorzystania umieszczonej w niej Matrycy Stworzenia – programu umożliwiającego tworzenie nowych transformerów. Plan Shockwave’a skomplikował się jednak gdy okazało się, że Optimus wykorzystał nadarzającą się okazję by przekazać Matrycę człowiekowi Busterowi Witwicky’emu.
Uwolniony przy pomocy Bustera Optimus powrócił na stanowisko przywódcy Autobotów i kontynuował walkę z Decepticonami do czasu, gdy na skutek wirtualnego starcia z Megatronem, w którym złamał własne zasady moralne, poniósł śmierć, a jego ciało zostało przez Autoboty wystrzelone w kosmos. Jednakże osobowość Prime’a została przedtem skopiowana na dyskietkę, co po pewnym czasie zostało przez Autoboty wykorzystane do przywrócenia ich lidera do życia. Na planecie Nebulos zbudowano nowe ciało dla Optimusa, który od teraz znany był jako Powermaster Optimus Prime (Nebulanin HIQ stworzył z nim sprzężenie zwrotne – innymi słowy pełnił funkcję jego głównego źródła energii).
Po swoim zmartwychwstaniu Optimus powrócił ponownie na stanowisko dowódcy Autobotów. Gdy pojawiło się zagrożenie ze strony pożeracza planet – Unicrona, Optimus rozpoczął poszukiwania utraconej Matrycy Stworzenia – jedynej siły mogącej powstrzymać to zagrożenie, która znajdowała się w jego starym ciele (Pojawia się tu pewna niekonsekwencja, gdyż Matryca, która wcześniej była programem, teraz przyjęła formę materialnego przedmiotu umieszczonego w klatce piersiowej przywódcy Autobotów). Matryca wpadła w ręce przywódcy Decepticonów Thunderwinga, a po jego starciu z Autobotami na pokładzie Arki wydawała się być ostatecznie stracona.
Podczas ostatecznej bitwy z Unicronem na Cybertronie, Thunderwing został zniszczony, a Matryca wróciła w ręce Optimusa. Dowódca Autobotów użył jej siły do zniszczenia Unicrona samemu ponosząc śmierć. Przedtem jednak rozłączył się z Nebulaninem HIQ, z którym zdążył się już zespolić do tego stopnia, że praktycznie stali się jednością. Osobowość Optimusa przebudziła się w umyśle Nebulanina, który po dotarciu do ukrytego we wnętrzu Cybertrona „ostatniego Autobota” uległ przemianie sam stając się Optimusem. Po tym kolejnym zmartwychwstaniu Optimus Prime poprowadził Autoboty do ostatecznego zwycięstwa nad Decepticonami.
Transformers Generation 1 (wersja serialowa).
Zanim Optimus Prime został tym kim jest, był młodym i energicznym Orionem Paxem – jednym z wielu Autobotów żyjących jeszcze w czasach pierwszej złotej ery Cybertronu (około 9 milionów lat przed naszą erą). Był szefem jednego z magazynów Energonu w Iaconie (stolica Autobotów), miał nawet dziewczynę (Ariel – później przebudowana na Elitę-1). Jednak był też zafascynowany nową grupą latających Transformerów – Decepticonów. Okazał na tyle dużą naiwność, że przy pierwszym spotkaniu zaprosił Megatrona do swojego magazynu. Megatron zadowolony z wizyty zabił jego i Ariel, by obrabować magazyn i ogłosić początek władzy Decepticonów. Na szczęście dla Oriona, wszystkiemu przyglądały się Aerialboty (wysłane w przeszłość przez Decepticony w odcinku „War Dawn”), które zdołały zanieść jego konające ciało do Alpha Triona, który zgodził się go uratować poprzez całkowitą przebudowę. Tak powstał pierwszy wojownik Autobotów – Optimus Prime. Tak rozpoczęła się krucjata Prime’a przeciw Megatronowi
Okoliczności przybycia Optimusa Prime na Ziemię były tu w zasadzie niemal identyczne jak w wersji komiksowej. Przez wiele lat Prime dowodził Autobotami broniąc ludzkość przed zagrożeniem ze strony Decepticonów. W 2005 roku, podczas niespodziewanego ataku Decepticonów na Autobot City, Optimus stoczył zacięty pojedynek z liderem Decepticonów Megatronem. Na skutek podstępu Megatrona został śmiertelnie ranny. Przed śmiercią przekazał Matrycę (zwaną tutaj Matrycą Przywództwa) Ultra Magnusowi. Wydarzenia te pokazane były w filmie pełnometrażowym z 1986 roku.
Optimus powrócił pod koniec trzeciej serii serialu, kiedy Quintessoni mający już dosyć Autobotów użyli jego zwłok jako pół-świadomej marionetki, która miała wciągnąć całą flotę Autobotów w śmiertelną zasadzkę, jednak walka z Hot Rodem przywróciła mu jego prawdziwą osobowość, która uratowała większość floty kosztem jego własnego życia. Pozornie Prime odszedł wtedy na dobre, ale kilka odcinków później grupa ludzkich naukowców odnalazła jego pozostałości i poddała go pełnej naprawie - w samą porę by Optimus zdążył uratować kosmos przed plagą nienawiści. Po tym wydarzeniu Prime przejął dowodzenie od Rodimusa i tak pozostało aż do końca serii.
W japońskiej kontynuacji serii G1, zatytułowanej „Headmasters”, Optimus Prime występuje jedynie w trzech pierwszych epizodach i po raz kolejny ponosi śmierć, tym razem starając się ustabilizować Vector Sigma i ochronić Cybertron przed zagładą, która mimo wszystko wkrótce potem następuje.

</doc>
<doc id="594145" url="https://pl.wikipedia.org/wiki?curid=594145" title="Topless">
Topless

Topless ( „górna część”, „bez”) porównaj "culotte seule" ( „majteczki”, „jedynie”: tylko majteczki) – określenie oznaczające odzież niezakrywającą piersi u dojrzałych płciowo kobiet. Jest używane jako nazwa kostiumu plażowego składającego się tylko z majtek lub pareo, a także w odniesieniu do lokali, w których damska obsługa pracuje z obnażonymi piersiami (bary topless, myjnie samochodowe topless, salony fryzjerskie topless itp.).
Ponieważ mężczyźni odsłaniają tors zdecydowanie częściej, w stosunku do nich stosuje się wyrażenie „rozebrany do pasa” lub „z obnażonym torsem” ( lub ).
Na wzór wyrazu „topless” utworzono neologizm „bottomless” (z ang. „bez dołu”) oznaczającą „strój” osoby tak bez górnej, jak i dolnej części kostiumu bikini, czyli całkowicie nagiej. Wytworzyło się także pojęcie bottomless w odniesieniu do zakrytych piersi, bez odzieży poniżej talii.
Znaczenie kulturowe.
Ubiór nieosłaniający górnej części ciała jest popularny w społecznościach żyjących w ciepłym i wilgotnym klimacie, w wielu kulturach widok kobiecych piersi nie jest obciążony żadnym stygmatem i nie ciągnie za sobą żadnych podtekstów seksualnych.
Dziś w niektórych kulturach uznawane jest za sygnał seksualny i zachowanie wyzywające (najczęściej z wyjątkiem karmienia piersią).
W krajach zachodnich topless jest jedną z oznak wyzwolenia obyczajowego i nowoczesności. Często stosowane jest przez uczestniczki różnego rodzaju demonstracji (np. Femen), podobnie jak całkowita nagość. Władze niektórych kurortów – w Polsce np. Ustki – zachęcają wręcz do opalania się topless na plażach w celu przyciągnięcia turystów.
Uwarunkowania prawne.
W wielu krajach – zwłaszcza islamskich – opalanie się topless jest zakazane, np. w Kenii czy w Egipcie. Prawnie dopuszczone jest natomiast w wielu krajach Europy i w niektórych stanach Australii, choć tylko w wyznaczonych miejscach (najczęściej na plażach).
W USA działa ruch na rzecz zalegalizowana toplesu pod nazwą „Topfreedom”. Jego głównym argumentem jest to, że prawo zezwala mężczyznom na przebywanie w miejscach publicznych z obnażoną klatką piersiową (dopiero od 1936 roku). Topless jest tolerowane na plaży w South Beach, dzielnicy Miami Beach oraz na plażach Kalifornii.
W 1992 roku Sąd Apelacyjny w Nowym Jorku doprowadził do zmiany prawa, które już zezwala kobietom na przebywanie w tym mieście topless jeśli nie biorą udziału w jakimkolwiek przedsięwzięciu komercyjnym. Wcześniej prawo do niekompletnego ubioru miały tylko kobiety karmiące. Prawo do stroju topless wykorzystywane jest w Nowym Jorku bardzo często przez kobiety w każdym wieku w celu wypoczynku na świeżym powietrzu, głównie w parkach i nad wodą.
W Polsce w lutym 2009 r. sąd uniewinnił dwie szczecinianki, które w maju 2008 r. opalały się topless na jednym z kąpielisk. Wcześniej kobiety przegrały proces w sądzie pierwszej instancji.

</doc>
<doc id="594146" url="https://pl.wikipedia.org/wiki?curid=594146" title="Zgromadzenie Sióstr Mariawitek">
Zgromadzenie Sióstr Mariawitek

Katolickie Zgromadzenie Sióstr Mariawitek Nieustającej Adoracji Ubłagania, Mariawitki – wspólnota kapłanek założona ok. 1930 przez arcybiskupa Jana M. Michała Kowalskiego uznawanego w Kościele Katolickim Mariawitów za świętego. 
Przełożoną zgromadzenia jest s. biskupka Damiana Maria Beatrycze Szulgowicz, zwierzchnik Kościoła Katolickiego Mariawitów w RP.
Charakterystyka.
Katolicki Zakon Sióstr Mariawitek jest niezwykle specyficznym zgromadzeniem zakonnym, o czym świadczy jego historia, tradycje i reguła zakonna. Zwierzchnik Kościoła Mariawitów, abp Jan Maria Michał Kowalski wprowadził reformy będące rozwinięciem myśli teologicznej św. Marii Franciszki Kozłowskiej, takie jak zniesienie celibatu księży oraz wprowadzenie małżeństw osób duchownych (1922–1924), czy kapłaństwa kobiet („kapłanek Nowej Linii Aarona”) (1929). Po 1930 r. reformy te spotkały się z oporem części duchownych, co zaowocowało ich buntem wobec arcybiskupa Kowalskiego. Zwolennicy pełnoprawnego zwierzchnika zostali siłą przeniesieni do Felicjanowa tworząc Kościół Katolicki Mariawitów, natomiast zwolennicy biskupa Klemensa Marii Filipa Feldmana pozostali w Płocku pod nazwą Kościół Starokatolicki Mariawitów.
W Płocku w Kościele Starokatolickim Mariawitów swoją siedzibę miało Starokatolickie Zgromadzenie Sióstr Mariawitek (w tym Zgromadzeniu jest obecnie 1 siostra, pełniąca posługę w Paryżu).

</doc>
<doc id="594147" url="https://pl.wikipedia.org/wiki?curid=594147" title="Rzodkiew">
Rzodkiew

Rzodkiew ("Raphanus" ) – rodzaj roślin należący do rodziny kapustowatych. Należą do niego w zależności od ujęcia trzy gatunki lub jeden. Rośliny te pochodzą z basenu Morza Śródziemnego. Rozprzestrzenione zostały niemal na całym świecie. W Polsce występują w zależności od ujęcia dwa gatunki (uprawiana rzodkiew zwyczajna "R. sativus" i zadomowiona rzodkiew świrzepa "R. raphinastrum") lub jeden w dwóch podgatunkach. Rozpowszechnionym w świecie warzywem pod postacią różnych odmian jest rzodkiew zwyczajna (jedną z jej odmian jest rzodkiewka).
Systematyka.
Rodzaj z rodziny kapustowatych "Brassicaceae", w jej obrębie klasyfikowany do plemienia "Brassiceae".
Według bazy taksonomicznej "Plants of the World Online" rodzaj obejmuje jeden gatunek:
Według innych baz w obrębie rodzaju wyróżniane są trzy gatunki:
Występujący na Bliskim Wschodzie "R. confusus" wyłączany jest do monotypowego rodzaju "Quidproquo" jako "Quidproquo confusum" . Z kolei "Raphanus sativus" bywa włączany jako podgatunek "Raphanus raphanistrum" subsp. "sativus" .
Zastosowanie.
Rzodkiew zwyczajna od dawna uprawiana była jako warzywo. Istnieje wiele różnych odmian, w których jadane są zgrubiały odcinek podliścieniowy łodygi i górna część korzenia (rzodkiewka var. "radicans" i rzodkiew czarna var. "niger"), liście i łuszczyny (rzodkiew wężowa var. "caudatus"), a rzodkiew oleista (var. "oleiformis") zawiera w nasionach olej jadalny. Rzodkiew jedli niewolnicy w starożytnym Rzymie, uprawiana była też w starożytnych Chinach.

</doc>
<doc id="594148" url="https://pl.wikipedia.org/wiki?curid=594148" title="Sándor Weöres">
Sándor Weöres

 Sándor Weöres (węg.: "Weöres Sándor") (ur. 22 czerwca 1913 w Szombathely; zm. 22 stycznia 1989 w Budapeszcie) – węgierski poeta, pisarz i tłumacz literatury. 
Pierwsze wiersze publikował mając 19 lat w czasopiśmie "Nyugat", za sprawą redaktora i poety Mihálya Babitsa. Weöres studiował na uniwersytecie w Peczu początkowo prawo, potem geografię i historię doktoryzując się tamże z filozofii. W 1937 przedsięwziął swe pierwsze zagraniczne podróże - Manila, Wietnam i Indie, a następnie po wojnie w latach 1948 – 1951 podróżował po Europie zachodniej. W 1951 roku wrócił do Budapesztu i pozostał tam do końca życia. W latach 1948 – 1964 jego dzieła znajdowały się na indeksie, gdyż Weöres nie odpowiadał ideologicznie linii politycznej. Wiele utworów Weöresa oprawili muzycznie kompozytorzy: György Ligeti i Peter Eötvös.
Oprócz własnej twórczości zajmował się tłumaczeniem poetów ukraińskich (np. Taras Szewczenko), gruzińskich (np. Rustaveli) ale też chińskiego Daodejing.

</doc>
<doc id="594150" url="https://pl.wikipedia.org/wiki?curid=594150" title="Mirjana Lučić-Baroni">
Mirjana Lučić-Baroni

Mirjana Lučić-Baroni (ur. 9 marca 1982 w Dortmundzie) – chorwacka tenisistka, zwyciężczyni Australian Open 1998 w grze podwójnej oraz finalistka Wimbledonu 1998 w grze mieszanej.
Kariera tenisowa.
Lučić-Baroni to tenisistka praworęczna z oburęcznym backhandem. W dotychczasowej karierze wygrała dwa turnieje gry pojedynczej i dwa w grze podwójnej. Największy sukces wielkoszlemowy osiągnęła docierając do półfinału Wimbledonu w 1999 roku. Ponadto kilkakrotnie kończyła starty na etapie pierwszej do trzeciej rundy. Wygrała Australian Open w 1998 w grze podwójnej w parze z Martiną Hingis oraz z tą samą zawodniczką turniej Pan Pacific Open w Tokio. W grze mieszanej finalistka Wimbledonu z roku 1998, w parze z Maheshem Bhuphathi.
11 maja 1998 została sklasyfikowana na 32. miejscu w rankingu singlowym, a kilka miesięcy później na 19. pozycji w deblu, co było jej najlepszym osiągnięciem. Mentorką Mirjany była słynna tenisistka Martina Navrátilová.
W latach 1996-1998 reprezentowała Chorwację w Pucharze Federacji. W 1996 roku Chorwacja znajdowała się w Strefie Euroafrykańskiej IC. W rozgrywkach grupowych (z udziałem Lučić-Baroni) jej drużyna pokonała Jugosławię i Gruzję, ale przegrała ze Szwajcarią. W ćwierćfinale pokonała Rumunię, a w półfinale Białoruś. W barażach Grupy Światowej II Chorwacja pokonała Chiny 5-0, z czego trzy zwycięstwa odniosła Lučić. Rok później, w ćwierćfinałach Grupy Światowej I, Austria została pokonana przez Chorwację 4-1. W barażach Chorwacja przegrała 2-3 z Niemcami. W 1998 Mirjana zagrała w Fed Cup po raz ostatni, w ćwierćfinałach Grupy Światowej II. Jej drużyna odniosła zwycięstwo nad Japonią.
W 1997 jeden z tenisowych magazynów nadał jej miano Rolex Rookie of the Year.
Lučić-Baroni jako juniorka zwyciężyła w US Open 1996, w Australian Open 1997 w singlu i deblu. Została jedną z trzech tenisistek, które w wieku 14 lat wygrały dwa juniorskie turnieje wielkoszlemowe (obok Martiny Hingis i Jennifer Capriati).
W lipcu 1998 przeprowadziła się do Stanów Zjednoczonych, gdzie mieszka do dzisiaj. W wolnych chwilach pracuje nad autobiografią i maluje. Wspiera organizacje charytatywne.
Planowany przez Chorwatkę powrót do zawodowego tenisa miał miejsce w 2007 roku. Lučić-Baroni odpadła w kwalifikacjach do imprezy w Memphis, ale skorzystała z dzikiej karty, przyznanej jej przez organizatorów Pacific Life Open w Indian Wells. W pierwszej rundzie pokonała Amerykankę Lindsey Nelson, ale w kolejnej przegrała z Anną Czakwetadze. W maju dwukrotnie wystąpiła w turnieju ITF w Rzymie, odnosząc zwycięstwo nad Jeleną Wiesniną.
Zaczęła grać w tenisa, gdy miała cztery lata. Trenowana przez Gabe Jaramillo, niegdyś piętnastego tenisistę świata, byłego trenera Harolda Solomona i Gorana Prpicia. Lučić-Baroni posiada bardzo silny serwis, w 1999 roku zaserwowała z prędkością 111 mph, co dało jej dziewiąty rezultat na świecie.
Jest jedną z sześciu zawodniczek w historii tenisa w erze Open, które wygrały swój pierwszy zawodowy turniej w debiutanckim występie.
W grudniu 2010 przyjęła oświadczyny swojego chłopaka, Daniele Baroniego. Para wzięła ślub 15 listopada 2011 w Sarasocie w amerykańskim stanie Floryda i tuż po wielkoszlemowym Australian Open 2012 planowała udać się na miesiąc miodowy na wyspy Bora-Bora.

</doc>
<doc id="594153" url="https://pl.wikipedia.org/wiki?curid=594153" title="Browar Okocim">
Browar Okocim

Browar Okocim – browar przemysłowy w Brzesku należący do Carlsberg Polska. Założony został w 1845 roku.
Historia.
Browar w Okocimiu został założony przez Józefa Neumanna i Jana Ewangelistę Goetza w 1845 roku, a pierwszy war piwa powstał 23 lutego 1846 r. Do 1852 roku miał dwóch właścicieli. Po śmierci Józefa Neumanna i sprzedaży udziałów w spółce przez jego rodzinę jedynym właścicielem zakładu został Goetz. Mając pełną kontrolę nad przedsiębiorstwem rozpoczął jego rozbudowę oraz unowocześniał metody produkcyjne. W 1875 roku browar okocimski został rozbudowany o słodownię.
Po śmierci Jana Ewangelisty Goetza w 1893 roku zarząd browarem objął Jan Albin Goetz. Był on znakomitym przedsiębiorcą i sprawił, że na początku XX wieku browar w Okocimiu był szóstym co do wielkości zakładem piwowarskim w Austro-Węgrzech (na 1600) i największym na ziemiach polskich. W 1911 roku przyjął polskie nazwisko i od tego czasu znany był jako Jan Goetz-Okocimski z dewizą herbową „Pracą i Prawdą”.
W latach 30. XX wieku właścicielem zakładu był Antoni Jan Goetz, który utracił swój majątek w czasie wojny na rzecz niemieckiego okupanta.
Po II wojnie światowej browar został znacjonalizowany przez władze PRL. Powstały Okocimskie Zakłady Piwowarskie.
W 1990 roku browar został przekształcony w jednoosobową spółkę Skarbu Państwa, a następnie spółkę akcyjną pod nazwą Okocimskie Zakłady Piwowarskie S.A. Browar był notowany na Giełdzie Papierów Wartościowych w Warszawie. W 1996 roku głównym akcjonariuszem w spółce zostało duńskie przedsiębiorstwo Carlsberg. W 2001 roku browar wszedł w skład grupy piwowarskiej Carlsberg Polska.

</doc>
<doc id="594154" url="https://pl.wikipedia.org/wiki?curid=594154" title="Warszawa Ursus">
Warszawa Ursus



</doc>
<doc id="594155" url="https://pl.wikipedia.org/wiki?curid=594155" title="The Nazi Kultur in Poland">
The Nazi Kultur in Poland

The Nazi Kultur in Poland – praca napisana w Warszawie podczas okupacji hitlerowskiej przez kilku autorów w 1941. W 1942 przekazana poprzez działaczy polskiego podziemia do Wielkiej Brytanii. Strona tytułowa pracy głosiła wtedy: „Zespół autorów z konieczności czasowo anonimowych”.
Jej autorami byli specjaliści w wymienianych w dokumencie dziedzinach kultury, m.in.: Stanisław Lorentz, Bogdan Suchodolski, Józef Grycz, pod redakcją profesora Wacława Borowego. Angielska edycja opatrzona była słowem wstępnym poety Johna Masefielda.
Liczy 21 rozdziałów. Ukazuje ogrom strat poniesionych przez Polskę, w szczególności przez jej stolicę Warszawę, od początku II wojny światowej. Porusza przede wszystkim problem zniszczeń architektonicznych. Dużą uwagę poświęca tragicznej sytuacji Zamku Królewskiego. Opisywane są także trudne warunki, w jakich znalazły się kościoły, placówki naukowe i oświatowe, muzea, biblioteki i ich zbiory, księgarnie, wydawnictwa, pomniki, zabytki. Omawia problemy związane z czytelnictwem w okupowanej przez hitlerowców Polsce, prasą, radiem, muzyką, teatrem, filmem.
Praca była publikowana w Londynie (nakładem ) i Nowym Jorku pod tym tytułem. Obok niej, o podobnej tematyce powstały także: "German destruction of cultural life in Poland", "Cultural losses of Poland", "Index of Polish cultural losses during the German occupation 1939–1943". Jej fragmenty znajdują się w 2. tomie książki "Walka o dobra kultury. Warszawa 1939–1945." pod redakcją Stanisława Lorentza.

</doc>
<doc id="594157" url="https://pl.wikipedia.org/wiki?curid=594157" title="Nazi kultur in Poland">
Nazi kultur in Poland



</doc>
<doc id="594158" url="https://pl.wikipedia.org/wiki?curid=594158" title="AIFF">
AIFF

AIFF (z ang. "Audio Interchange File Format") to format plików dźwiękowych oparty na Interchange File Format, współtworzony przez firmę Apple. Dane audio zapisane są jako nieskompresowany PCM w Big endian. Format jest wykorzystywany głównie przez Apple na komputerach Macintosh oraz przez firmę SGI.

</doc>
<doc id="594159" url="https://pl.wikipedia.org/wiki?curid=594159" title="Omelan Mazuryk">
Omelan Mazuryk

Omelan Mazuryk (ur. 2 lutego 1937 r. w Brzeżawie, w przysiółku Bukowina, zm. 13 listopada 2002 w Paryżu) – malarz łemkowski.
Życiorys.
W 1947 został wysiedlony wraz z rodziną w ramach Akcji „Wisła” pod Wrocław.
Ukończył studia na Akademii Sztuk Pięknych w Krakowie, w 1964 roku wyjechał do Francji. W 1968 ukończył w Paryżu L'Ecole des Beaux Arts. Podróżował po Jugosławii, Bułgarii, Grecji, Ukrainie.
Autor licznych obrazów o świeckiej tematyce i alegorycznych rysunków. Spośród jego obrazów należy wymienić: "Łemkiwska cerkwa w Poworozniku" (1987), "Łemkiwska cerkwa z pochyłym chrestom", "Łemkiwska cerkwa" (1990).
Miał ponad 30 wystaw na Ukrainie, we Francji, USA, Kanadzie, Niemczech, Włoszech, Belgii. Pierwsza - zbiorowa, odbyła się w 1964 uniwersytecie kijowskim (obecnie Kijowski Uniwersytet Narodowy im. Tarasa Szewczenki), pierwsza indywidualna w 1972 w Paryżu. 
Stworzył ikonostas dla cerkwi św. Wołodymyra w Paryżu, kaplicy Shevchenko Scientific Society w Sarcelles we Francji, ukraińskiej katedry w Saskatchewan w Kanadzie, ukraińskiego katolickiego seminarium Świętego Ducha w Ottawie.
W latach 2001–2002 był profesorem Akademii Sztuk Pięknych we Lwowie.
Był bratankiem rzeźbiarza Mykoły Mazuryka.

</doc>
<doc id="594160" url="https://pl.wikipedia.org/wiki?curid=594160" title="Edward Skorek">
Edward Skorek

Edward Skorek (ur. 13 czerwca 1943 w Tomaszowie Mazowieckim) – polski siatkarz grający na pozycji atakującego, trener.
Życiorys.
Absolwent II Liceum Ogólnokształcącego im S.Żeromskiego w Tomaszowie Mazowieckim (1963) i warszawskiej AWF (1968) Mistrz świata i mistrz olimpijski.W 2006 roku nominowany do Galerii Sław „Volleyball Hall of Fame”.
Kariera sportowa.
Zawodnik (192 cm / 84 kg) Lechii Tomaszów Mazowiecki, AZS-AWF Warszawa i stołecznej Legii (łącznie 1963/64–1974/75). Przed sezonem 1975/76 wyjechał do Włoch.
Czterokrotny mistrz Polski: w barwach AZS AWF Warszawa (1965, 1966) i Legii (1969, 1970), dwukrotny wicemistrz – 1967 (AZS AWF Warszawa) i 1971 (Legia Warszawa) oraz dwukrotny brązowy medalista MP z Legią (1968, 1973).
284-krotny reprezentant Polski (1964–1976), zwany przez kolegów „Szablą”.
Trzykrotny olimpijczyk (Meksyk 1968, Monachium 1972 i Montreal 1976).
Był kapitanem drużyny, która w Meksyku w 1974 zdobyła mistrzostwo świata, oraz na igrzyskach olimpijskich w Montrealu w 1976 – mistrzostwo olimpijskie.
Brązowy medalista ME 1967, dwukrotny uczestnik Pucharu Świata: 1965 Łódź (2. miejsce) i 1973 Praga (2. miejsce).
Kariera trenerska.
W 1976 przestał grać w reprezentacji, grał w lidze włoskiej i jako grający trener zdobył z klubem Panini Modena mistrzostwo Włoch, a w kolejnych latach był m.in. trenerem: polskiej męskiej kadry narodowej (1990–1991) oraz Kuwejtu.
W kraju prowadził AZS Yawal Częstochowa (mistrzostwo Polski w sezonie 1992/93) i Warkę Czarnych Radom (puchar PZPS 1999).
W latach 2003–2006 był pierwszym trenerem Pamapolu AZS-u Częstochowa; zdobył z tym zespołem srebro i dwa brązowe medale.
W 2007 trener AZS Politechnika Warszawska.
Nagrody i odznaczenia.
Zasłużony Mistrz Sportu, odznaczony m.in. trzykrotnie złotym Medalem za Wybitne Osiągnięcia Sportowe i Krzyżem Oficerskim Orderu Odrodzenia Polski (1998).
Dwukrotnie był w „dziesiątce” Plebiscytu "Przeglądu Sportowego": 1974 – 10. miejsce oraz 1976 – 7. miejsce.
10 lipca 2021 wicepremier Jarosław Gowin podczas 18 Memoriał Huberta Jerzego Wagnera wręczył kadrowiczom drużyny Huberta Wagnera Medal 100-lecia Odzyskania Niepodległości
Polityka.
W wyborach do Parlamentu Europejskiego w 2004 był kandydatem Inicjatywy dla Polski, która nie osiągnęła progu wyborczego.

</doc>
<doc id="594162" url="https://pl.wikipedia.org/wiki?curid=594162" title="Warszawa Ursus Północny">
Warszawa Ursus Północny

Warszawa Ursus Północny – przystanek kolejowy Polskich Kolei Państwowych położony na granicy warszawskich Włoch i Ursusa przy ulicy Szamoty według projektu Arseniusza Romanowicza z 1971 roku.
W roku 2017 przystanek obsługiwał 300–499 pasażerów na dobę.
Opis.
Z przystanku PKP Warszawa Ursus Północny można dojechać elektrycznymi pociągami podmiejskimi m.in. do śródmieścia, a także do Łowicza i Pilawy. 
Od południowej strony przystanku znajdują się pochylnie, zaś od północnej schody. Perony były pierwotnie w pełni zadaszone. Ze względu na lokalizację przystanku na nasypie zastosowano perony z elementów prefabrykowanych na palach.

</doc>
<doc id="594165" url="https://pl.wikipedia.org/wiki?curid=594165" title="Fajka (nurkowanie)">
Fajka (nurkowanie)

Fajka, rurka do nurkowania – sprzęt pływacki, służy do swobodnego oddychania przy powierzchni wody bez konieczności podnoszenia głowy, pozwalający na dowolnie długie pływanie z zanurzoną głową.
Fajka do nurkowania zbudowana jest z rurki, ustnika, zapinki, zaworu zwrotnego.
Typy fajek:
Odmianą rurki do nurkowania jest rurka czołowa służąca do doskonalenia techniki pływania (głównie kraula).

</doc>
<doc id="594166" url="https://pl.wikipedia.org/wiki?curid=594166" title="Górka Kościelna">
Górka Kościelna



</doc>
<doc id="594167" url="https://pl.wikipedia.org/wiki?curid=594167" title="Elektronizacja">
Elektronizacja

Elektronizacja to tytuł serii książek wydawanych w latach osiemdziesiątych przez "Wydawnictwa Komunikacji i Łączności" (WKŁ) w formie numerowanych zeszytów. Charakter tych wydawnictw najlepiej oddaje podtytuł serii, który brzmiał: poradnik zawodowy Były to publikacje z zakresu elektroniki i informatyki oraz innych pokrewnych dziedzin odnoszące się głównie do praktyki zastosowań omawianych w nich tematów.
Zeszyty miały charakterystyczną, prostą szatę graficzną: okładki w kolorze ciemny niebieski, lewa część okładki zawierała biały, duży napis "Elektronizacja" w układzie pionowym, ograniczony dwiema czarnymi liniami i małe czarne logo wydawnictwa WKŁ, prawa część zawierała autora, tytuł i pełną nazwę wydawnictwa, opisane małymi, czarnymi literami. Format zeszytów : 20x24 cm.

</doc>
<doc id="594168" url="https://pl.wikipedia.org/wiki?curid=594168" title="Skorupa ziemska kontynentalna">
Skorupa ziemska kontynentalna

Skorupa kontynentalna – jedna z dwóch podstawowych odmian skorupy ziemskiej obok oceanicznej.
W przeciwieństwie do relatywnie cienkiej i gęstej skorupy oceanicznej, znajdującej się poniżej skorupy kontynentalnej i tworzącej dno oceanów, kontynenty zbudowane są z grubej warstwy lżejszych skał, które tworzą znane z mapy fizycznej Ziemi kontynenty.
Należy tu dodać, że w geografii granicą kontynentu jest linia brzegowa, a obszar zalany wodą nazywany jest morzem lub oceanem. W geologii kontynentem (blokiem kontynentalnym) nazywa się cały obszar zbudowany ze skorupy kontynentalnej, a jego granice biegną u podstawy stoku kontynentalnego. Obejmuje on ląd, szelf i stok kontynentalny – zgodnie więc z tą definicją, ok. 30% powierzchni skorupy kontynentalnej leży pod poziomem morza.
Podstawowe cechy skorupy kontynentalnej to jej lekkość (średnio 2,7 g/cm³), grubość (średnio 40 km) oraz wiek (do 4 miliardów lat) w porównaniu do skorupy oceanicznej, która ma przeciętnie 7 km grubości, gęstość 3 g/cm³, a jej najstarsze znane fragmenty mają nie więcej niż 200 milionów lat. Wyjaśnieniem tych różnic oraz przypuszczalnych procesów prowadzających do ich powstawania zajmują się teorie geotektoniczne.
Za granicę dolną skorupy ziemskiej (a więc także kontynentalnej) uznaje się nieciągłość Mohorovičicia, czyli widoczny w badaniach sejsmicznych skokowy wzrost prędkości fal sejsmicznych znajdowany średnio na głębokości ok. 35 km, zaś pod najgrubszymi fragmentami skorupy (np. Płaskowyżem Tybetańskim) nawet 75–80 km. Moho oddziela więc skorupę od płaszcza.
Granica zewnętrzna, oddzielająca skorupę kontynentalną od oceanicznej, występuje przeważnie poniżej stromego stoku kontynentalnego leżącego za szelfem. Czasami jednak skorupa kontynentalna została rozerwana i morze szelfowe leży na skorupie oceanicznej. Tak jest w większości tzw. „basenów załukowych” w zachodniej części Oceanu Spokojnego.
Powstanie skorupy ziemskiej i jej zróżnicowanie.
W przeciwieństwie do częściowo upłynnionych skał ziemskiego płaszcza, skorupa składa się ze skał zestalonych (bardziej precyzyjne rozróżnienie odwołuje się do podziału na litosferę i astenosferę). Skały skorupy ziemskiej to więc produkty skrzepnięcia skał płaszcza, które zaszło, gdy magma została schłodzona poniżej temperatury krzepnięcia. Nie jest jasne, w jakich warunkach powstały pierwsze fragmenty skorupy ziemskiej; wiadomo, że procesy te musiały być zainicjowane już w pierwszych chwilach istnienia naszej planety, gdyż najstarsze znalezione skały mają powyżej 4 miliardów lat.
Być może najbardziej zewnętrzna część naszej planety, jako ta, która najłatwiej może tracić ciepło w kontakcie z hydrosferą i atmosferą, od samego początku ewolucji Ziemi była w postaci stałej. Masy skalne znajdujące się na powierzchni Ziemi stale podlegały intensywnym procesom erozji, transportu i sedymentacji, co prowadziło z czasem również do chemicznego i fizycznego zróżnicowania skał. Przykładowo, skały okruchowe składają się z rozdrobnionej skały pierwotnej, mają więc od niej znacznie mniejszą gęstość. Ponieważ intensywne wietrzenie może zachodzić tylko ponad powierzchnią wody, tego typu „odchudzanie” skał może z czasem doprowadzić do zmniejszenia się całkowitej gęstości skorupy kontynentalnej względem oceanicznej. Sedymentacja następowała zarówno na obszarach lądowych jak i na dnie mórz.
Warto w tym kontekście przywołać zjawisko izostazji. Ponieważ warstwy Ziemi znajdujące się bezpośrednio pod stałą litosferą są prawdopodobnie w stanie półpłynnym (astenosfera), bryły litosferyczne mogą się w pewnym zakresie na niej unosić, podobnie jak góry lodowe na oceanie. Im zaś są one bardziej gęste lub bardziej obciążone, tym większa ich część jest zanurzona. Zjawisko to tłumaczy m.in. obniżenie się powierzchni lądu po pojawieniu się lądolodu, wyjaśnia też, dlaczego skorupa kontynentalna jako ciało o mniejszej gęstości (średnio 2,7 g/cm³) położona jest wyżej niż skorupa oceaniczna (średnio 3 g/cm³).
Budowa kontynentów.
Centralne części kontynentów zbudowane są z kratonów, lub platform - tarcz oraz płyt. Do nich przylegają, a czasem przecinają je pasy orogeniczne.
Kratony.
Słowem „kraton” określa się archaiczne części kontynentów, które uformowały się w dawnych epokach geologicznych, zostały utwardzone (uległy „kratonizacji”) i ustabilizowały się na tyle, że nie podlegają współcześnie intensywnym procesom geologicznym. Każdy współczesny kontynent osadzony jest na licznych kratonach; Ameryka Północna m.in. na olbrzymim Kratonie Północnoamerykańskim (zwanym też Laurencją), Eurazja m.in. na Kratonie Syberyjskim (Angara), Północnochińskim (Sinia), Tarczy Fennoskandzkiej i innych. Co istotne, słowo „osadzony” dotyczy zarówno zależności poziomych, jak i pionowych. Kratony są więc jądrem, do którego mogą przyrastać „z boków” inne bloki skorupy kontynentalnej (stąd wiele kratonów znajduje się w centralnych partiach kontynentów raczej niż w pobliżu linii brzegowej). Z drugiej strony archaiczne skały kratonów są często przykryte wielokilometrowej grubości warstwą skał młodszych: zbudowane są z tzw. cokołu krystalicznego, na którym może (choć nie musi) spoczywać warstwa skał osadowych. Regiony, gdzie cokół wystaje nad powierzchnię określa się mianem tarcz, te zaś, gdzie pokrywa osadowa osiąga znaczną nieraz grubość: platform.
Orogeny.
Sfałdowane i wypiętrzone w procesie orogenezy masy skalne układają się w pasma orogeniczne, lub pasy mobilne, która to nazwa odwołuje się do znanego faktu, że jako obszary niedawnej aktywności tektonicznej, są one bardzo podatne – w porównaniu np. z kratonami – na uskokowanie, deformacje i dalsze przemiany tektoniczne.
Wszystkie góry ulegają z czasem spłaszczeniu w procesie erozji, dopóki jednak do tego nie dojdzie, regiony objęte niedawnym fałdowaniem określa się mianem orogenów. Góry należące do najmłodszego fałdowania, alpejskiego, stanowią najwyżej położone fragmenty skorupy kontynentalnej (szczyty Himalajów, Andów, Gór Skalistych, Alp leżą w obrębie młodych orogenów). Dawniejsze orogeny są bardziej zerodowane, silniej utwardzone, mniej aktywne sejsmicznie i coraz bliższe włączeniu w obrąb kratonów.
Struktura pionowa i skład chemiczny.
Trzy warstwy skorupy.
Tradycyjnie wyróżnia się trzy warstwy skorupy kontynentalnej na podstawie cech sejsmicznych i chemicznych: skorupę górną (12 km), środkową (11 km) i dolną (17 km grubości, przyjmując za grubość całej skorupy wartość 40 kilometrów, co jest oczywiście tylko jedną z możliwych wartości). Poniższa tabela zbiera udział masy najważniejszych składników skałotwórczych dla poszczególnych warstw:
Skorupa kontynentalna składa się w przeważającej większości ze związków krzemu, glinu, żelaza, wapnia, magnezu oraz potasu. W kontekście mineralogicznym odpowiada to przede wszystkim krzemianom i glinokrzemianom: plagioklazom, amfibolom, piroksenom i in., zaś w kontekście petrologicznym takim skałom magmowym, jak andezyty, granity, granodioryty i in. oraz ich metamorficznym odpowiednikom.
W miarę wzrostu głębokości maleje zawartość krzemu, sodu i potasu, rośnie zaś zawartość wapnia, żelaza i magnezu. Prawidłowości te są bardzo charakterystyczne dla budowy Ziemi: na powierzchni dominują lekkie, sodowo-potasowe krzemiany, w miarę wzrostu głębokości rośnie zaś zawartość żelaza i magnezu, czego kulminacją jest istnienie żelazowo-niklowego jądra.
Skorupa w porównaniu z głębszymi warstwami jest silnie wzbogacona w rzadkie pierwiastki, w tym pierwiastki promieniotwórcze produkujące ciepło. O ile więc tylko ok. 0,6% wszystkich krzemianów Ziemi zawartych jest w skorupie kontynentów, znajduje się w niej od 30–70 procent ziemskiej zawartości takich par izotopów, jak rubid-stront, uran-ołów, samar-lutet, ale też i bardziej popularnych pierwiastków trwałych, jak złoto, platyna, srebro, siarka, fluor, chlor i inne.
Tektonika płyt.
Istnieje kilka przyczyn, dla których z biegiem czasu zwiększa się objętość skorupy kontynentalnej względem oceanicznej.
Tym, co powstrzymało planetę od stopniowego, statycznego, kilometr po kilometrze zastygania od zewnątrz do środka, było zainicjowanie tektoniki płyt, która wprawiła zewnętrzne warstwy Ziemi w ruchy poziome. Ten fakt leży również u podstaw zróżnicowania się skorupy na kontynentalną i oceaniczną. Z czasem lokalne zgrubienia na powierzchni skorupy zaczęły „obrastać” nowymi skałami, które mogły w swojej wędrówce zatrzymać się na nich, jak dryfujące po morzu kłody zatrzymują się na brzegach wysp. Proces ten określa się mianem akrecji kontynentalnej. Proces ten w którymś momencie zbiegł się w czasie z wykształceniem się ziemskiego wszechoceanu, który zaczął występować jako ważny czynnik procesów tektonicznych.
Gdy przywołamy znane z tektoniki płyt zjawisko podsuwania się jednej płyty pod drugą (subdukcji), możemy wyobrazić sobie, że stosunkowo gęste skały oceaniczne tworzące cienką (średnio 7 km) mogą łatwiej wsunąć się pod inną płytę niż lżejsze i grubsze (współcześnie średnio ok. 35-40 km) skały kontynentalne. W tym drugim wypadku kolizja może doprowadzić do spiętrzenia się mas skalnych w łańcuch górski, zamiast do ich wciągnięcia pod powierzchnię Ziemi. Zjawisko to określa się mianem orogenezy. Oczywiście nie cała płyta zostaje na powierzchni i zawsze jest część, która zostanie wciągnięta i włączona do płaszcza; podobnie zwykle część skorupy oceanicznej zostaje odszczepiona w procesie subdukcji i włączona do masy kontynentalnej jako pryzma akrecyjna. Istotne są tu jednak proporcje.
Ponadto, skorupa oceaniczna jest bardziej podatna na różne gwałtowne procesy tektoniczne, jak np. przełamanie prowadzące do wytwotrzenia nowej strefy subdukcji. W odniesieniu do stabilnych jąder kontynentów (w wąskim sensie: tzw. kratonów) używa się więc czasami określenia „masa oporowa”, które podkreśla ich relatywną tektoniczną „nietykalność”. Te olbrzymie bloki skalne, mające do 60 kilometrów grubości, mogą być praktycznie martwe tektonicznie nawet od wielu setek milionów lat, ponieważ ich wypiętrzenie, rozciągnięcie lub nadłamanie wymagałoby znacznie większej energii niż poruszenie innych, cieńszych regionów litosfery. W tym więc sensie skorupa kontynentalna jest bardziej „nietykalna” i jest niewielka szansa, że zostanie przetopiona, naderwana i w rezultacie zniszczona.
Ewolucja kontynentów.
Na przestrzeni miliardów lat ewolucji tektonicznej Ziemi każdy fragment skorupy kontynentalnej był wielokrotnie przesuwany i sklejany z innymi, tworząc nowe kontynenty i superkontynenty w cyklu zwanym czasem cyklem superkontynentalnym. Niektórzy naukowcy proponują, że powstawanie i rozpad superkontynentów jest mniej czy bardziej regularny i tym samym skorelowany z długofalowymi zmianami klimatu, poziomu morza i in. Warto zwrócić uwagę, że ostatni superkontynent Pangea powstał przed ok. 300 milionami lat, poprzedni zaś Gondwana przed 600 milionami lat; we wcześniejszych jednak epokach regularności te nie są tak proste; rzut zaś oka na mapę świata pokazuje, że współczesnej kontynenty są od siebie znacznie oddalone.
Rozpad kontynentów.
Proces rozpadu kontynentu nazywany jest ryftowaniem i zostaje zainicjowany, gdy skorupa kontynentalna zostaje rozpychana od spodu na zewnątrz. Podawane zwykle tłumaczenie uwzględnia podsuwanie się gorącej astenosfery lub, w niektórych hipotezach tzw. pióropusza płaszcza, czyli wznoszącej się niestabilności termicznej, które prowadzą do rozepchnięcia mas skalnych na boki. Inne tłumaczenia podkreślają raczej samo istnienie rozbieżnego pola sił w astenosferze, związanego być może z mechaniką konwekcji, czyli wielkoskalowych ruchów materii w płaszczu Ziemi. Proces ten zwykle inicjowany jest z brzegu masy kontynentalnej, gdzie wymagana do niego jest mniejsza ilość energii.
W wyniku zaistnienia sił rozciągających powstaje na powierzchni stopniowo poszerzające się linearne zagłębienie: ryft. Współczesnym przykładem jest Ryft Wschodnioafrykański. Typowy ryft ma budowę trójramienną, w idealnym wypadku formują się więc trzy doliny ryftowe leżące wobec siebie pod kątem 120° (średnio), zbiegające się w tzw. trójzłączu. Z biegiem czasu skorupa staje się coraz cieńsza wzdłuż dolin ryftowych, aż w końcu możliwe staje się wdarcie w nie oceanu. Zwykle nie wszystkie trzy ramiona są cały czas aktywne i jedno z nich przestaje się rozwijać, tworząc tzw. aulakogen. Rozsuwanie się dwóch skrzydeł ryftu związane jest z ciągłym podsuwaniem się astenosfery, przejawiającym się na powierzchni w postaci okresowego wulkanizmu, sporadycznie zaś większych wylewów magmy, tworzących tzw. duże prowincje magmatyczne. Ostatecznie kontynent zostaje rozerwany całkowicie, a oś rozrostu zaczyna produkować normalną skorupę oceaniczną. Stopniowe przechodzenie od uszkadzania skorupy kontynentalnej do tworzenia bazaltowych skał dna oceanicznego znajduje wyraz w strukturze powstałej na tej drodze tzw. pasywnej krawędzi kontynentalnej. Nazwa ta odzwierciedla fakt, że strefa rozrostu, która kiedyś była ryftem, odsuwa od siebie obydwa skrzydła rozerwanego kontynentu, które przestają być z czasem aktywne tektonicznie: są więc krawędziami pasywnymi. Przykładami na krawędzie pasywne są wybrzeża Afryki i Ameryki Południowej po obu stronach Atlantyku, które jeszcze przed 150 milionami lat były ośrodkiem aktywnego procesu ryftowania i gwałtownych epizodów wulkanicznych, obecnie zaś pokryte są warstwą szelfu i są w zasadzie nieaktywne tektonicznie.
Łączenie się kontynentów.
Zgodnie z koncepcją cyklu superkontynentów, ale także i zwykłym zdrowym rozsądkiem, przy założeniu stałego promienia Ziemi, jeśli w jednym miejscu kontynenty odsuwają się od siebie, w innym muszą się w końcu spotkać. W tektonice płyt mówi się w tym kontekście o granicy zbieżnej oraz o subdukcji. Jak było już to wspomniane powyżej, skorupa kontynentalna ma tendencję do pozostawania na powierzchni, w przeciwieństwie do skał oceanicznych, które zwykle ulegają wciągnięciu w strefie subdukcji i wtopieniu w objętość płaszcza. Gdy więc płyta zawierająca fragment skorupy kontynentalnej – tzw. płyta kontynentalna – zostaje wciągana pod inną płytę kontynentalną, nieunikniony jest moment zderzenia się tych dwóch wielkich mas skalnych. W niedawnej historii geologicznej miało to miejsce 50 milionów lat temu, gdy Płyta Indyjska zderzyła się z Płytą Euroazjatycką, tworząc m.in. łańcuch Himalajów; szczyt wypiętrzania miał miejsce ok. 20 milionów lat temu.
W procesie tego typu następuje nasunięcie się mas skalnych jednej płyty nad drugą oraz wypiętrzenie się ich w postaci łańcucha lub łańcuchów gór fałdowych. Energia zderzenia może też uruchomić dawne strefy aktywności na tych płytach, co w opisywanym przypadku doprowadziło do wypiętrzenia gór Tienszan leżących ponad 1000 kilometrów dalej na północ na Płycie Euroazjatyckiej. Powstawanie gór określa się w geologii mianem orogenezy. W czasie orogenezy w objętość nowo powstałej masy kontynentalnej mogą też zostać włączone fragmenty skorupy oceanicznej, które zostają wyniesione, ściśnięte i złożone na granicy między zderzającymi się płytami. Strefę zderzenia nazywa się szwem kolizyjnym; ponieważ zaś serię skał budujących skorupę oceaniczną określa się mianem „serii ofiolitowej”, określa się ją też mianem szwu ofiolitowego (ang. "collisional suture", "ophiolite suture"). Tego typu szew jest jedyną pozostałością po basenie oceanicznym, który zamknął się w strefie zderzenia. Współczesne kontynenty zawierają znaczne ilości szwów kolizyjnych.
Pewnym rozwinięciem tej teorii jest teoria terranów, która akcentuje podział zderzających się płyt na mniejsze, częściowo niezależne od siebie dynamicznie podjednostki tektoniczne: terrany. Zgodnie z tą koncepcją kontynenty uformowane w czasie zderzenia są raczej mozaiką niezależnych bloków skalnych, na które została rozerwana pierwotna płyta, niż prostą sumą dwóch płyt tektonicznych, które skleiły się ze sobą w czasie kolizji. Obrazowe jest używane czasem określenie „tektonika kolażu”. Pojawienie się tej idei związane było z odkryciem, że zderzenie dwóch kontynentów nie zawsze musi mieć charakter frontalny, często natomiast następuje pod kątem, tak że jedne fragmenty skorupy kontynentalnej zostają złożone wcześniej, inne później – jeden kontynent jest więc „rozbity” i „rozsmarowany” na powierzchni drugiego. O ile więc np. Płyta indyjska zderzyła się raczej „czołowo” z Euroazjatycką, to Góry Skaliste, rozciągające się w zachodniej części Ameryki Północnej składają się z setek odrębnych jednostek tektonicznych, które zostały złożone na przestrzeni milionów lat na brzegu kratonu północnoamerykańskiego z wsuwającej się pod nią pod kątem płyty. Terrany te są również oddzielone od siebie szwami kolizyjnymi.
Krawędzie kontynentów.
Proces powstawania krawędzi pasywnych kontynentów został opisany powyżej. Model ten dobrze nadaje się do opisu wszystkich brzegów otaczających Ocean Atlantycki, a także stoków Australii i Antarktydy. Na Ziemi występują jednak również tzw. krawędzie aktywne, stanowiące typ łuków wulkanicznych, czyli środowisk tektonicznych pojawiających się nad strefami subdukcji. Przykładem jest zachodnie wybrzeże Ameryki Południowej, gdzie oceaniczna Płyta Nazca podsuwa się pod kontynentalną płytę południowoamerykańską. Aktywne krawędzie kontynentalne towarzyszą granicom zbieżnym płyt, pasywne zaś znajdowane są w pewnej odległości od granic rozbieżnych.
Podsuwanie się skorupy oceanicznej pod skorupę kontynentalną powoduje topienie się tej pierwszej, gdy skały ogrzewają się wraz ze zstępowaniem w głąb Ziemi. Topienie się skał i uwalnianie się znacznych ilości wody, wciągniętych przy okazji do kanału subdukcyjnego, powoduje pełznięcie do góry zasobów magmy i przebijanie się ich na powierzchnię Ziemi w pewnej odległości za strefą subdukcji. Przetopieniu ulegają przy tym również skały skorupy kontynentalnej, co znajduje wyraz w typach skał pojawiających się na powierzchni, przede wszystkim typu granodiorytów. Rezultatem jest uformowanie się łuku wulkanicznego, w którym trwa nieustająca aktywność wulkaniczna i powstawanie łańcucha wysp (jeśli proces odbywa się na płycie oceanicznej) takich jak Wyspy Japońskie, lub gór wulkanicznych (na płycie kontynentalnej), takich jak Andy w Ameryce Południowej.
Wielkie prowincje magmowe.
Duża prowincja magmatyczna to nietypowy składnik skorupy, zarówno kontynentalnej, jak i oceanicznej. Określeniem tym oznacza się wszystkie wielkie struktury powstałe z wylewu znacznych ilości magmy, ale nie związanych bezpośrednio z „typowymi” ośrodkami aktywności wulkanicznej, jak krawędzie płyt tektonicznych. Przypuszcza się, że te potężne (sięgające milionów km³ objętości!) struktury formują się, gdy region osłabionej skorupy zostanie zaatakowany przez podnoszące się intruzje magmy pochodzącej z głębszych regionów Ziemi. Prowincje takie można rozpoznać na podstawie ich składu; są one z reguły bardziej zasadowe od otaczających je skał – zawierają mniej krzemionki, zaś więcej związków żelaza i magnezu.

</doc>
<doc id="594169" url="https://pl.wikipedia.org/wiki?curid=594169" title="Ariste">
Ariste



</doc>
<doc id="594170" url="https://pl.wikipedia.org/wiki?curid=594170" title="Jursi">
Jursi

Jursi (niem.: "Jurs") – wieś w Estonii, w prowincji Sarema, w gminie Valjala. W 2011 roku zamieszkiwało ją 16 mieszkańców.

</doc>
<doc id="594171" url="https://pl.wikipedia.org/wiki?curid=594171" title="Jõelepa">
Jõelepa

Jõelepa - wieś w Estonii, w prowincji Sarema, w gminie Valjala.

</doc>
<doc id="594172" url="https://pl.wikipedia.org/wiki?curid=594172" title="Jööri">
Jööri

Jööri - wieś w Estonii, w prowincji Sarema, w gminie Valjala.

</doc>
<doc id="594173" url="https://pl.wikipedia.org/wiki?curid=594173" title="Góra Cerkwicka">
Góra Cerkwicka

Góra Cerkwicka, Górka Kościelna – wzniesienie położone w południowo-zachodniej Polsce, w województwie śląskim, na terenie miasta Rybnik przy zbiegu ulic Gliwickiej i Cegielnianej. Na wzniesieniu gdzie według tradycji znajdować się niegdyś miał chram będący świątynią związaną z religią Słowian zbudowano pierwszy rybnicki kościół – obecnie kościółek akademicki. 
Wydany w 1922 r. "Krótkim zarysie historii miasta Rybnika" przy okazji opisu kościoła Wniebowzięcia Najświętszej Marii Panny zawiera opis: „(…) zbudowany prawdopodobnie (…) na miejscu pogańskiej kontyny, zamienionej podług tradycji na świątynię chrześcijańską przez pierwszego w tych stronach misjonarza Osława, ucznia św. Metodego.”

</doc>
<doc id="594174" url="https://pl.wikipedia.org/wiki?curid=594174" title="Kalju (Saaremaa)">
Kalju (Saaremaa)

Kalju - wieś w Estonii, w prowincji Sarema, w gminie Valjala.

</doc>
<doc id="594178" url="https://pl.wikipedia.org/wiki?curid=594178" title="Kallemäe">
Kallemäe

Kallemäe - wieś w Estonii, w prowincji Sarema, w gminie Valjala.

</doc>
<doc id="594179" url="https://pl.wikipedia.org/wiki?curid=594179" title="Kogula (Valjala)">
Kogula (Valjala)

Kogula - wieś w Estonii, w prowincji Sarema, w gminie Valjala.

</doc>
<doc id="594180" url="https://pl.wikipedia.org/wiki?curid=594180" title="Koksi">
Koksi

Koksi - wieś w Estonii, w prowincji Sarema, w gminie Valjala.

</doc>
<doc id="594181" url="https://pl.wikipedia.org/wiki?curid=594181" title="Kuiste">
Kuiste

Kuiste - wieś w Estonii, w prowincji Sarema, w gminie Valjala.

</doc>
<doc id="594182" url="https://pl.wikipedia.org/wiki?curid=594182" title="Kungla (Valjala)">
Kungla (Valjala)

Kungla - wieś w Estonii, w prowincji Sarema, w gminie Valjala.

</doc>
<doc id="594183" url="https://pl.wikipedia.org/wiki?curid=594183" title="Kõnnu (Valjala)">
Kõnnu (Valjala)

Kõnnu - wieś w Estonii, w prowincji Sarema, w gminie Valjala.

</doc>
<doc id="594184" url="https://pl.wikipedia.org/wiki?curid=594184" title="Rzodkiewka">
Rzodkiewka

Rzodkiewka ("Raphanus sativus" var. "sativus") – odmiana rzodkwi zwyczajnej. Jest uprawiana w wielu regionach świata. W Polsce występuje głównie jako roślina uprawna, lecz przejściowo dziczeje (ergazjofigofit). W uprawie występuje wiele kultywarów. Również rzodkiew czarna i rzodkiew japońska to kultywary rzodkiewki.
Biologia i ekologia.
Roślina jednoroczna lub dwuletnia. Słupek i pręciki dojrzewają równocześnie, roślina owadopylna, kwitnie od maja do czerwca. Roślina miododajna i dobre źródło pyłku dla pszczół. Jest rośliną lekko trującą: z powodu dużej zawartości (szczególnie w rzodkwi czarnej) olejków gorczycowych, glikozydów i kwasów organicznych nie może być spożywana przez ludzi z chorobą wrzodową żołądka i dwunastnicy, przy zapaleniu wątroby, przewodu pokarmowego i ciężkich chorobach serca i nerek.
Wartość odżywcza.
Główne składniki odżywcze (wielkość porcji – 30 g):
tj. w przeliczeniu na 100 g
Dla porównania, według danych 2017 roku wartości odżywcze przyjmują inne parametry:

</doc>
<doc id="594185" url="https://pl.wikipedia.org/wiki?curid=594185" title="Kõriska">
Kõriska

Kõriska - wieś w Estonii, w prowincji Sarema, w gminie Valjala.

</doc>
<doc id="594186" url="https://pl.wikipedia.org/wiki?curid=594186" title="Lööne">
Lööne

Lööne - wieś w Estonii, w prowincji Sarema, w gminie Valjala.

</doc>
<doc id="594188" url="https://pl.wikipedia.org/wiki?curid=594188" title="Männiku (Valjala)">
Männiku (Valjala)

Männiku - wieś w Estonii, w prowincji Sarema, w gminie Valjala.

</doc>
<doc id="594189" url="https://pl.wikipedia.org/wiki?curid=594189" title="Nurme (Valjala)">
Nurme (Valjala)

Nurme - wieś w Estonii, w prowincji Sarema, w gminie Valjala.

</doc>
<doc id="594191" url="https://pl.wikipedia.org/wiki?curid=594191" title="Oessaare">
Oessaare

Oessaare - wieś w Estonii, w prowincji Sarema, w gminie Valjala. Na zachód od wsi rozpoczynająca w okolicach Tõrise, bieg rzeka Lõve jõgi, która po przebyciu ponad 31 km wpada do jeziora Oessaare laht na terenie rezerwatu Laidevahe looduskaitseala.

</doc>
<doc id="594192" url="https://pl.wikipedia.org/wiki?curid=594192" title="Tõnija">
Tõnija

Tõnija - wieś w Estonii, w prowincji Sarema, w gminie Valjala.

</doc>
<doc id="594194" url="https://pl.wikipedia.org/wiki?curid=594194" title="Põlluküla">
Põlluküla

Põlluküla – wieś w Estonii, w prowincji Sarema, w gminie Valjala.

</doc>
<doc id="594195" url="https://pl.wikipedia.org/wiki?curid=594195" title="Xu Shen">
Xu Shen

Xu Shen (ur. 58, zm. 147) – chiński uczony, konfucjanista, autor pierwszego etymologicznego słownika chińskiego pisma pt. "Shuowen Jiezi" (說文解字).
Życiorys.
Xu Shen żył za czasów Wschodniej Dynastii Han. Pochodził z rejonów dzisiejszego Luohe w prowincji Henan. Był uznanym konfucjanistą specjalizującym się w badaniach nad Pięcioksięgiem, któremu poświęcił pracę "Wujing yiyi" (五經異義), zaginioną i zniekształconą w czasach dynastii Tang. Uczony Chen Shouqi (陳壽棋, 1771-1834) częściowo zrekonstruował tekst tej pracy z zachowanych fragmentów i cytatów.
Słownik i klucze.
Próbując uporządkować chińskie znaki Xu Shen wprowadził pionierski system tzw. kluczy. Ponad 9 tysięcy znaków pisma małopieczęciowego wymienionych w jego słowniku "Shuowen Jiezi" przyporządkowane jest do 540 kluczy.
Xu ukończył "Shuowen Jiezi" w 100 r., ale z powodów politycznych dzieło czekało na publikację do 121 r.

</doc>
<doc id="594196" url="https://pl.wikipedia.org/wiki?curid=594196" title="Undimäe">
Undimäe

Undimäe - wieś w Estonii, w prowincji Sarema, w gminie Valjala.

</doc>
<doc id="594198" url="https://pl.wikipedia.org/wiki?curid=594198" title="Turja (Estonia)">
Turja (Estonia)

Turja - wieś w Estonii, w prowincji Sarema, w gminie Valjala.

</doc>
<doc id="594200" url="https://pl.wikipedia.org/wiki?curid=594200" title="Siiksaare">
Siiksaare

Siiksaare - wieś w Estonii, w prowincji Sarema, w gminie Valjala.

</doc>
<doc id="594201" url="https://pl.wikipedia.org/wiki?curid=594201" title="Jan Ewangelista Goetz">
Jan Ewangelista Goetz

Jan Ewangelista Götz ("Johann Evangelist Götz", ur. 16 listopada 1815 w Langenenslingen w księstwie Hohenzollern-Sigmaringen, zm. 14 marca 1893 roku w Starym Pałacu w Okocimiu) – założyciel Browaru Okocim. Ojciec Jana Albina Götza, dziadek Antoniego Jana Götza.
Syn Antona V i Josephy, urodzony w Bawarii. Wykształcenie początkowe zdobył w szkole wiejskiej w rodzinnej wsi w Langenenslingen, szkołę średnią ukończył w 1830 r. w Wilfigen w wieku 15 lat. W małym browarze swego ojca Antona V zdobywał doświadczenie piwowarskie równocześnie pracując na roli. W wieku 18 lat jako wyzwolony czeladnik pracował u swojego kuzyna w Hitzhofen k. Sigmaringen. W obowiązku Jana Götza jako czeladnika oraz członka cechu piwowarów było odbycie tzw. wędrówki pracowniczej. Swe rodzinne miasto opuścił we wrześniu 1834 r. i jako dziewiętnastolatek pieszo przemierzył Niemcy (część południową), Szwajcarię (część północną) oraz Austrię. W swych wędrówkach najmował się w lokalnych browarach jako pomocnik piwowara. Wreszcie po wielu perypetiach dotarł pod Wiedeń do miasteczka Klein-Schwechat, gdzie najął się u tamtejszego właściciela browaru, a swego kuzyna Antona Drehera, gdzie mimo powinowactwa pracował jak zwykły pracownik (mimo statusu pomocnika piwowara). Po około półtora roku pracy jego kuzyn Anton, zorientowawszy się w zdolnościach Jana Götza, mianował go piwnicznym, by w lutym 1839 r. uczynić go zarządcą technicznym i zastępcą właściciela. Przez sześć lat doprowadził browar kuzyna do wyśmienitego stanu (w późniejszym okresie browar ten był jednym z najlepszych w ówczesnej Europie, tak pod względem ilości, jak i jakości produktów). Jan Götz wprowadził tam rewolucyjną jak na tamte czasy (przez to mało jeszcze znaną) metodę produkcji piwa dolnej fermentacji. Metoda ta została wkrótce wprowadzona do Browaru Okocim i innych browarów.
Browar Okocim.
W 1844 r. Jan Götz w wieku 29 lat, jako ceniony specjalista, po sześciu latach kierowania browarem swego kuzyna i odłożeniu sporych oszczędności postanowił się usamodzielnić. W rok później przeczytał w prasie ogłoszenie, że jeden z kupców wiedeńskich i właścicieli ziemskich (posiadał ziemie w Okocimiu w Brzesku), poszukuje wspólnika celem założenia browaru. W Okocimiu pojawił się po raz pierwszy 26 kwietnia 1845 r. i tam do spółki z Josephem Neumannem założył browar, podpisując ośmioletnią umowę z równym podziałem tak zysków, jak i wkładów. Budowę pierwszego browaru rozpoczęto 27 czerwca 1845. Umowa z Neumannem stanowiła, jak już wspomniano wyżej, podział zysków pół na pół, co przekładało się na to, że obaj wspólnicy wybierali cały dochód uniemożliwiając tym samym dalszy rozwój browaru – Jan Götz w przeciwieństwie do swego wspólnika chciał inwestować. Efektem tego był brak odpowiednich piwnic.
W czasie krwawych wydarzeń w Galicji 23 lutego 1846 uniknął śmierci dzięki pomocy przyjaciół oraz robotników. W 1851, Jan Götz korzystając ze zgromadzonych środków finansowych, odbył dłuższą podróż do domu rodzinnego, niewidzianego od piętnastu lat. Tymczasem 8 września tegoż roku umarł pozostający w Okocimiu Neumann. W związku z tym, że wdowa i córka po współwłaścicielu browaru nie chciały mieszkać w Okocimiu ani zarządzać browarem, odsprzedały swoją część udziałów (50% środków) oraz dobra ziemskie (ich wyłączną własność – Okocim Górny i Dolny). Transakcja ta datowana jest na 10 lutego 1852. Od tej chwili Jan Götz stał się właścicielem całości kompleksu piwowarskiego. Od tej też chwili nastąpił duży rozwój browaru. Dodatkowo Goetz nabył od J. Kodrębskiego posiadaną przez niego ziemię, dzięki czemu całość dóbr ziemskich (Okocim Górny, Średni i Dolny, jak i otaczające go lasy i grunty orne) przeszły pod jego władanie.
Jan Götz zamieszkiwał budynek browaru, nazwany potem Starym Pałacem (budowany przez pięć lat – między 1845 a 1850, później trzykrotnie rozbudowywany). W latach 70. XIX wieku dobudował pod Starym Pałacem piwnice. W 1875 r. dobudował do browaru słodownię, w tym samym roku rozbudował trzydziestoletnią już warzelnię.
Działalność społeczna.
Jan Götz jako filantrop piastował wiele funkcji społecznych (dyrektor Kasy Zaliczkowej w Brzesku, członek Rady Powiatowej, honorowy obywatel Brzeska, członek Izby Przemysłowej i Handlowej w Krakowie). Natomiast odżegnywał się od stricte politycznych stanowisk. Ufundował m.in. pierwszą, podstawową szkołę ludową w Okocimiu Górnym w 1862, a następnie drugą większą w 1872 i po raz trzeci w 1891 (została wybudowana już w 1896, po śmierci fundatora). W 1870 udało mu się po licznych staraniach u biskupa tarnowskiego wyprosić ustanowienie nowej parafii, niezależnej od Poręby Spytkowskiej. Z tej okazji ufundował plebanię. W 1884 r. ufundował też neogotycki kościół. W krypcie pod kościołem pochowano Ewangelistę wraz z żoną, synem i wnukiem. W 1873 r. założył w Okocimiu Bibliotekę Publiczną, działającą do dziś. Założył też ochotniczą straż ogniową, często stając osobiście na jej czele.
W 1864 otrzymał Złoty Krzyż Zasługi z Koroną od cesarza Franciszka Józefa za pomoc i odwagę w ratowaniu miasteczka Brzesko, zaś w 1869 otrzymał papieski Krzyż Komandorski Orderu św. Sylwestra. W 1880 został, jako wyśmienity strzelec, królem kurkowym Krakowskiego Bractwa Strzeleckiego.
21 sierpnia 1881 otrzymał od cesarza Franciszka Józefa szlachectwo I stopnia, z tytułem „Edler”, predykatem „von Okocim” i herbem własnym. Od tej pory występował najczęściej jako Goetz-Okocimski.
Pochowany został w krypcie grobowej rodziny Goetz-Okocimskich kościoła parafialnego w Okocimiu Górnym. Do trumny kazał się złożyć w polskim kontuszu.
Zobacz też: Goetzowie, Pałac Goetza

</doc>
<doc id="594202" url="https://pl.wikipedia.org/wiki?curid=594202" title="Xǔ Shèn">
Xǔ Shèn



</doc>
<doc id="594203" url="https://pl.wikipedia.org/wiki?curid=594203" title="Sakla">
Sakla

Sakla - wieś w Estonii, w prowincji Sarema, w gminie Valjala.

</doc>
<doc id="594205" url="https://pl.wikipedia.org/wiki?curid=594205" title="Röösa">
Röösa

Röösa - wieś w Estonii, w prowincji Sarema, w gminie Valjala.

</doc>
<doc id="594206" url="https://pl.wikipedia.org/wiki?curid=594206" title="Hsü Shen">
Hsü Shen



</doc>
<doc id="594207" url="https://pl.wikipedia.org/wiki?curid=594207" title="Rannaküla (Valjala)">
Rannaküla (Valjala)

Rannaküla – wieś w Estonii, w prowincji Sarema, w gminie Valjala.

</doc>
<doc id="594209" url="https://pl.wikipedia.org/wiki?curid=594209" title="Rahu">
Rahu



</doc>
<doc id="594211" url="https://pl.wikipedia.org/wiki?curid=594211" title="Vanalõve">
Vanalõve

Vanalõve - wieś w Estonii, w prowincji Sarema, w gminie Valjala.

</doc>
<doc id="594212" url="https://pl.wikipedia.org/wiki?curid=594212" title="Veeriku">
Veeriku

Veeriku - wieś w Estonii, w prowincji Sarema, w gminie Valjala.

</doc>
<doc id="594213" url="https://pl.wikipedia.org/wiki?curid=594213" title="Vilidu">
Vilidu

Vilidu – wieś w Estonii, w prowincji Sarema, w gminie Valjala.

</doc>
<doc id="594214" url="https://pl.wikipedia.org/wiki?curid=594214" title="Võrsna">
Võrsna

Võrsna - wieś w Estonii, w prowincji Sarema, w gminie Valjala.

</doc>
<doc id="594215" url="https://pl.wikipedia.org/wiki?curid=594215" title="Väkra">
Väkra

Väkra - wieś w Estonii, w prowincji Sarema, w gminie Valjala.

</doc>
<doc id="594217" url="https://pl.wikipedia.org/wiki?curid=594217" title="Väljaküla (Valjala)">
Väljaküla (Valjala)

Väljaküla - wieś w Estonii, w prowincji Sarema, w gminie Valjala.

</doc>
<doc id="594224" url="https://pl.wikipedia.org/wiki?curid=594224" title="Rezerwat przyrody Dolina Żabnika">
Rezerwat przyrody Dolina Żabnika

Dolina Żabnika – wodny rezerwat przyrody położony we wschodniej części Jaworzna w dzielnicy Ciężkowice. Zajmuje powierzchnię 47,99 ha (akt powołujący podawał 42,32 ha), obejmując całą dolinę potoku Żabnik. Wokół rezerwatu wyznaczono otulinę o powierzchni 214,03 ha. Obszar rezerwatu podlega ochronie czynnej.
Dolina Żabnika została objęta prawną ochroną już w 1991 roku na wniosek prezydenta Jaworzna. Później utworzono tutaj użytek ekologiczny, aż wreszcie w 1996 roku wojewoda katowicki uznała dolinę Żabnika za częściowy rezerwat przyrody.
Celem ochrony w rezerwacie jest zachowanie ze względów naukowych, dydaktycznych i krajobrazowych biocenoz wodnych oraz torfowisk niskich i przejściowych ze stanowiskami gatunków chronionych i rzadkich.
Flora i fauna.
W dolinie potoku występują rzadkie i zagrożone fitocenozy wodne, torfowiskowe i szuwarowe otoczone borami sosnowymi i mieszanymi. Na terenie rezerwatu stwierdzono występowanie 363 gatunków roślin naczyniowych oraz 105 gatunków mszaków. Wśród przedstawicieli flory 14 gatunków to gatunki górskie, 23 gatunki roślin są chronione prawnie, a 29 gatunków jest zagrożonych.
Z ciekawszych gatunków występują tu: pomocnik baldaszkowaty, omieg górski, rosiczka okrągłolistna, kruszczyk rdzawoczerwony, kruszczyk szerokolistny, kruszczyk błotny, goryczka wąskolistna, kosaciec syberyjski, listera jajowata, wyblin jednolistny, kosatka kielichowa, konwalia majowa, kruszyna pospolita, bagno zwyczajne, ciemiężyca zielona, wawrzynek wilczełyko, centuria pospolita, żurawina błotna, porzeczka czarna, kalina koralowa, tłustosz pospolity, pływacz drobny, ponikło igłowate.
Natomiast bogata i zróżnicowana fauna zawiera około 100 gatunków, z czego 44 są chronione prawnie. Z ciekawszych gatunków występują m.in.: śliz, strzebla potokowa oraz larwy chruścików i widelnic.
Takie nagromadzenie i różnorodność zarówno flory jak i fauny czynią z tego terenu obiekt nie tylko ciekawy, ale i unikatowy w skali województwa śląskiego.

</doc>
<doc id="594225" url="https://pl.wikipedia.org/wiki?curid=594225" title="CR Vasco da Gama Rio de Janeiro">
CR Vasco da Gama Rio de Janeiro



</doc>
<doc id="594226" url="https://pl.wikipedia.org/wiki?curid=594226" title="Jednostka ewidencyjna">
Jednostka ewidencyjna

Jednostka ewidencyjna – jednostka powierzchniowa podziału kraju dla celów ewidencji gruntów i budynków (katastru nieruchomości).
Według rozporządzenia w sprawie ewidencji gruntów i budynków jednostkę ewidencyjną stanowi obszar gruntów położonych w granicach administracyjnych gminy, a w przypadku gdy w skład gminy wchodzi miejscowość o statusie miasta – również w granicach administracyjnych miasta. Oznacza to, że w gminach miejsko-wiejskich odrębnymi jednostkami ewidencyjnymi są obszar wiejski gminy oraz obszar miasta.
W miastach, w których utworzone zostały dzielnice, jako jednostki pomocnicze gminy, jednostką ewidencyjną może być obszar dzielnicy lub kilku sąsiadujących ze sobą dzielnic (np. gmina miejska Kraków dzieli się na cztery jednostki ewidencyjne: Śródmieście, Podgórze, Krowodrza, Nowa Huta).
Jednostkę ewidencyjną określa nazwa własna oraz identyfikator krajowego rejestru urzędowego podziału terytorialnego kraju (TERYT), prowadzonego na podstawie przepisów o statystyce publicznej.
Identyfikator jednostki ewidencyjnej przyjmuje postać: WWPPGG_R, gdzie:
(np. identyfikator 041906_4 określa jednostkę ewidencyjną Żnin-miasto położoną w gminie miejsko-wiejskiej Żnin, powiat żniński, województwo kujawsko-pomorskie).
Dla celów związanych z techniką zakładania i prowadzenia ewidencji gruntów i budynków obszar jednostki ewidencyjnej dzieli się na obręby ewidencyjne.

</doc>
<doc id="594227" url="https://pl.wikipedia.org/wiki?curid=594227" title="Obręb ewidencyjny">
Obręb ewidencyjny

Obręb ewidencyjny jest jednostką powierzchniową podziału kraju, wyodrębnioną dla celów ewidencji gruntów i budynków (katastru nieruchomości w Polsce).
Obręb ewidencyjny jest częścią jednostki ewidencyjnej. Może dzielić się na "pomocnicze jednostki podziału kraju dla celów ewidencji", obejmujące część obrębu ewidencyjnego prezentowanego pod względem kartograficznym na jednym arkuszu mapy ewidencyjnej, zwane arkuszami ewidencyjnymi.
Tworzenie obrębów ewidencyjnych.
Podziału na obręby ewidencyjne i określenia ich granic dokonuje starosta, po zasięgnięciu opinii właściwego miejscowo organu do spraw zagospodarowania przestrzennego oraz właściwej miejscowo jednostki statystyki publicznej.
Nazewnictwo i identyfikacja obrębów ewidencyjnych.
Obręb w jednostce ewidencyjnej jest określony przez jego nazwę i numer lub wyłącznie przez numer. Identyfikator obrębu ewidencyjnego przyjmuje postać:
codice_1
przy czym:
Przykładowo identyfikator:
Przebieg granic obrębów ewidencyjnych.
Granicę obrębu wyznacza zbiór punktów granicznych, położonych na tej granicy i należących do przyległych do niej działek ewidencyjnych. Granica obrębu przyległego do granicy państwa pokrywa się na odcinku przylegania z granicą państwa.
Przy ustalaniu przebiegu granic obrębów uwzględnia się przebieg innych jednostek podziału terytorialnego państwa, w szczególności rejonów statystycznych, obwodów spisowych (BREC), sołectw, dzielnic lub osiedli. Na obszarach wiejskich obręb powinien obejmować obszar wsi oraz przyległe do tej jednostki osadniczej i z nią związane obiekty fizjograficzne. W szczególnych przypadkach odrębnym obrębem może być część obszaru wsi w granicach sołectwa. Obręb na obszarach miast może obejmować całe miasto lub jego wydzieloną część, w szczególności w granicach dzielnicy, osiedla, zespołu urbanistycznego lub obiektu fizjograficznego. Na odcinkach wybrzeża morskiego granice obrębów powinny być zgodne z linią podstawową morza terytorialnego. Do czasu ustalenia linii podstawowej morza terytorialnego, przebieg granic obrębów oraz działek ewidencyjnych między gruntami zajętymi przez morze terytorialne a gruntami do niego przyległymi wykazuje się w ewidencji za pomocą danych określających przebieg linii brzegowej morza. Odrębny obręb ewidencyjny zastrzeżony ze względu na obronność i bezpieczeństwo państwa może obejmować teren zamknięty.

</doc>
<doc id="594228" url="https://pl.wikipedia.org/wiki?curid=594228" title="Działka ewidencyjna">
Działka ewidencyjna

Działka ewidencyjna (działka geodezyjna, katastralna) – najmniejsza jednostka powierzchniowa podziału kraju dla celów ewidencji gruntów i budynków (katastru nieruchomości).
Definicja.
Według Rozporządzenia w sprawie ewidencji gruntów i budynków działka ewidencyjna to "Działkę ewidencyjną stanowi ciągły obszar gruntu, położony w granicach jednego obrębu ewidencyjnego, jednorodny pod względem prawnym, wydzielony z otoczenia za pomocą granic działek ewidencyjnych".
Charakterystyka.
Ciągłość (spójność obszarowa) działki oznacza, że nie może ona być złożona z dwóch lub więcej rozłącznych obiektów powierzchniowych.
Położenie w granicach obrębu gwarantuje, że obraz graficzny działki mieści się na jednym arkuszu mapy ewidencyjnej. W przypadku obiektów wydłużonych (linie kolejowe, cieki) działki wyznaczane są w sposób, aby ich granice pokrywały się z granicami obrębów ewidencyjnych.
Jednorodność prawną gruntów rozpatruje się wyłącznie w ramach praw do nieruchomości uwidacznianych w ewidencji gruntów i budynków (np. własność, użytkowanie wieczyste).
Działka jest określona pod względem geometrycznym poprzez jej wydzielenie z otoczenia liniami granicznymi wyznaczanymi przez punkty załamania granic. Fizycznie w punktach załamania granic umieszcza się znaki graniczne, zaś linie graniczne mogą być reprezentowane w terenie przez obiekty zagospodarowania typu: ogrodzenia, ściany budynku, itp.
Przy ustalaniu granic działek ewidencyjnych, w przypadku przecinania się linii kolejowych, dróg publicznych, morskich wód wewnętrznych oraz wód śródlądowych płynących, stosuje się następujące zasady:

</doc>
<doc id="594230" url="https://pl.wikipedia.org/wiki?curid=594230" title="Hellamaa (Muhu)">
Hellamaa (Muhu)

Hellamaa – wieś w Estonii, w prowincji Sarema, w gminie Muhu.
Z Hellamaa pochodził arcybiskup Herman – zwierzchnik autonomicznego Fińskiego Kościoła Prawosławnego w latach 1925-1960.

</doc>
<doc id="594231" url="https://pl.wikipedia.org/wiki?curid=594231" title="Koguva">
Koguva

Koguva – wieś w Estonii, w prowincji Sarema, w gminie Muhu. Miejsce urodzenia estońskiego pisarza i poety Juhana Smuula.

</doc>
<doc id="594232" url="https://pl.wikipedia.org/wiki?curid=594232" title="Kuivastu">
Kuivastu

Kuivastu – wieś w Estonii, w prowincji Sarema, w gminie Muhu.

</doc>
<doc id="594233" url="https://pl.wikipedia.org/wiki?curid=594233" title="Nõmmküla (Muhu)">
Nõmmküla (Muhu)

Nõmmküla – wieś w Estonii, w prowincji Sarema, w gminie Muhu.

</doc>
<doc id="594234" url="https://pl.wikipedia.org/wiki?curid=594234" title="Pädaste">
Pädaste

Pädaste – wieś w Estonii, w prowincji Sarema, w gminie Muhu.

</doc>
<doc id="594240" url="https://pl.wikipedia.org/wiki?curid=594240" title="QPSK">
QPSK



</doc>
<doc id="594244" url="https://pl.wikipedia.org/wiki?curid=594244" title="Piotr Lech">
Piotr Lech

Piotr Lech (ur. 18 czerwca 1968 w Kętrzynie) – piłkarz grający na pozycji bramkarza. Wychowanek klubu Granica Kętrzyn. Rozegrał 345 spotkań w Ekstraklasie, nie strzelając żadnej bramki. Jego debiut w I lidze miał miejsce 25 marca 1989 roku, w zremisowanym 2:2 meczu pomiędzy ŁKS-em Łódź a Ruchem Chorzów. W Ruchu grał do jesieni 1997, a następnie na jeden sezon przeniósł się do Zagłębia Lubin. Potem na 1,5 roku wrócił na Cichą. 2,5 roku występował w drużynie GKS-u Katowice skąd przeniósł się do Górnika Zabrze, gdzie grał przez 4 lata, aż do jesieni 2005. Od 2005 do 2008 grał w GKS Bełchatów. 10 czerwca 2008 GKS Bełchatów rozwiązało z nim kontrakt. W lipcu Piotr Lech podpisał półroczny kontrakt z pierwszoligową Jagiellonią Białystok, który został przedłużony. W białostockim klubie był drugim bramkarzem, zaraz po Rafale Gikiewiczu. W klubie Jagiellonia Białystok był również trenerem bramkarzy. Następnie grał w klubie Jura Niegowa oraz LZS Piotrówka. W styczniu 2011 roku został trenerem bramkarzy Uczniowskiego Klubu Sportowego Ruch Chorzów, natomiast od początku sezonu 2011/2012 jest trenerem bramkarzy zespołu Młodej Ekstraklasy Ruchu Chorzów. 4 sierpnia 2013 podpisał kontrakt z występującą w lidze okręgowej Polonią Poraj, gdzie pełnił funkcję grającego trenera bramkarzy.
Rodzina.
Jego bratankiem jest Grzegorz Lech, piłkarz m.in. OKS-u Olsztyn i Korony Kielce.

</doc>
<doc id="594245" url="https://pl.wikipedia.org/wiki?curid=594245" title="Jonny Buckland">
Jonny Buckland

Jonathan Mark Buckland, znany również jako Jon lub Jonny Buckland (ur. 11 września 1977 w Londynie) – gitarzysta grupy Coldplay.
Życiorys.
Urodził się w Londynie, mieszkał tam do 4. roku życia, kiedy to jego rodzina przeniosła się do Mold w północnej Walii. Zainteresowanie muzyką zawdzięcza starszemu bratu, który był fanem „My Bloody Valentine”.
Buckland rozpoczął grę na gitarze w wieku 11 lat, będąc pod wpływem muzyki zespołu „The Stone Roses”. Lekcje gry na gitarze pobierał u lokalnego nauczyciela, znanego jedynie pod pseudonimem „Madigan”. Lekcje pobierał na piętrze sklepu muzycznego ‘Back Alley’ w Mold dzieląc dodatkowo swój czas między studio nagrań w pobliskim Buckley oraz wycieczki do Szwecji na występy. Studiował astronomię i matematykę na uczelni w Londynie, gdzie poznał przyszłych członków grupy Coldplay.
Muzyczny wpływ na Bucklanda wywarli przede wszystkim Ride, George Harrison i Jimi Hendrix. Znany jest z rzadko spotykanych aranżacji oraz gry techniką slide.
Gra na gitarach Fender Jazzmaster, Fender Telecaster i Fender Jaguar.
Buckland wystąpił gościnnie na solowej płycie "Slideling" Iana McCullocha oraz zagrał wraz z Chrisem Martinem drugoplanowe role w filmie "Shaun of the Dead".
Mieszka w Londynie. W 2009 roku poślubił Chloe Lee-Evans, która zajmuje się wytwarzaniem biżuterii. Mają razem dwoje dzieci: urodzoną w 2007 roku Violet i urodzonego w 2011 roku Jonaha.

</doc>
<doc id="594247" url="https://pl.wikipedia.org/wiki?curid=594247" title="Mirjana Lucic">
Mirjana Lucic



</doc>
<doc id="594251" url="https://pl.wikipedia.org/wiki?curid=594251" title="Ogólna uprawa roli i roślin">
Ogólna uprawa roli i roślin

Ogólna uprawa roli i roślin - nauka rolnicza o charakterze interdyscyplinarnym, będąca ogniwem scalającym przedmioty podstawowe (agrometeorologia, gleboznawstwo, fizjologia roślin, botanika, biochemia, fizyka, mikrobiologia) ze specjalistycznymi z zakresu produkcji roślinnej (ekologia, fitopatologia, entomologia, chemia rolna i inżynieria rolnicza), na której bazują inne nauki, takie jak: szczegółowa uprawa roślin, ogrodnictwo, łąkarstwo, ekonomika rolnictwa, agroturystyka. Jej celem jest uzyskiwanie wysokich, pełnowartościowych plonów dobrej jakości przy ekonomicznie uzasadnionych nakładach. 
Ogólna uprawa roli i roślin obejmuje: 
Twórcą tej dyscypliny naukowej jest Bolesław Świętochowski.

</doc>
<doc id="594253" url="https://pl.wikipedia.org/wiki?curid=594253" title="Sokoły-Jeziorno">
Sokoły-Jeziorno



</doc>
<doc id="594257" url="https://pl.wikipedia.org/wiki?curid=594257" title="Oblężenie Lachowicz">
Oblężenie Lachowicz

Oblężenie Lachowicz miało miejsce w dniach 23 marca-28 czerwca 1660 roku podczas wojny polsko-rosyjskiej 1654-1667.
Dnia 23 marca 1660 roku armia rosyjska (ok. 11 tys. żołnierzy) pod wodzą Iwana Chowańskiego obległa Lachowicze, jedną z największych twierdz Rzeczypospolitej na Białorusi. Garnizonem twierdzy dowodził wojski rzeczycki Mikołaj Władysław Judycki mający do dyspozycji 29 dział, 59 hakownic, dwie śmigownice, 141 zbroi pikinierskich i 257 obojczyków do tych zbroi oraz 551 hełmów.
Opis twierdzy.
Twierdza miała cztery bastiony i trzy nadszańce. Bastion "sadowy" od strony sadu z nadszańcem; bastion położony niedaleko „kawalera rynkowego”; bastion "wodny" z nadszańcem i bastion "pusty", ponieważ nie miał nadszańca (zwanego też kawalerem). Na bastionie sadowym rozmieszczono ciężkie działa („Cantor” i „Bazyliszek”), na nadszańcu miało stanowisko strzeleckie działo zwane „Wieloryb”. Jedna strona bastionu miała kazamatę z działem szrotowym „Jgnis”. Naprzeciw bramy znajdował się szaniec lub kawaler z 18-funtowym działkiem „Samson”.
Oblężenie.
W dniu 23 marca dowódca twierdzy Mikołaj Judycki odmówił poddania twierdzy, w związku z czym Iwan Chowański polecił rozpocząć przygotowania do szturmu poprzez zbudowanie baterii oblężniczych i aproszy. Pierwszy szturm przeprowadzono tuż przed świtem 26 marca. Wojska moskiewskie podczas ataku krzyczały według relacji „cariew, cariew gorod!”. Po wdarciu się wroga na wały, obudzona załoga twierdzy po kilku godzinach walki wyparła Moskali zabijając kilkudziesięciu napastników. Kolejny atak Moskale przeprowadzili 15 maja, jednak ten także został odparty. W wyniku dwóch szturmów Chowański według relacji na wałach stracił około 1 tys. ludzi, a drugie tyle zostało zabitych od ognia armatniego. 17 wziętych do niewoli Moskali powieszono na wałach. Wojska moskiewskie nękały nieustannie oddziały Samuela Oskierki i mordowały okoliczną ludność (spaliły m.in. Zelwę).
Po przybyciu z Moskwy oddziału liczącego 3 tysiące strzelców pod koniec maja przypuszczono trzeci szturm, który został odparty przy dużych stratach atakujących, a następnie w nocy czwarty szturm, także odparty przez załogę twierdzy. Podczas trzech miesięcy oblężenia twierdza wytrzymała cztery rosyjskie szturmy. W obozie oblegających Rosjan szerzyła się dezercja (co noc uciekało po kilkudziesięciu żołnierzy). 
Zbliżająca się odsiecz armii polsko-litewskiej wojewody ruskiego Stefana Czarnieckiego i hetmana wielkiego litewskiego Pawła Sapiehy sprawiła, że Chowański zwinął oblężenie, zostawiając kilka tysięcy piechoty w obozie dla blokowania garnizonu, i ruszył naprzeciw zbliżającej się odsieczy. Przegrana przez Rosjan bitwa pod Połonką w dniu 28 czerwca uratowała broniące się od trzech miesięcy Lachowicze. Na wieść o klęsce siły rosyjskie odeszły spod Lachowicz, a 2 lipca pod mury twierdzy przybyła zwycięska armia polsko-litewska.
Udaną obronę Lachowicz ówcześni ludzie przypisywali interwencji Matki Boskiej, przez co zyskała miano „litewskiej Jasnej Góry”. 
Lachowicze były obok Słucka jedyna fortecą Wielkiego Księstwa Litewskiego, która pozostała niezdobyta aż do końca wojny polsko-rosyjskiej.

</doc>
<doc id="594262" url="https://pl.wikipedia.org/wiki?curid=594262" title="Virtsu">
Virtsu

Virtsu – okręg miejski w Estonii, w prowincji Lääne, w gminie Hanila, okręg zamieszkiwany jest przez 736 osób (2005).
Na południe od miasta znajduje się latarnia morska Virtsu, która wraz z latarnią morska Viirelaiu na wysepce Viirelaid, wskazuje przejście przez cieśninę Suur. W mieście znajduje się port przeprawy promowej na Muhu. W bezpośrednim sąsiedztwie miasta jest położony rezerwat przyrody Puhtu-Laelatu looduskaitseala.

</doc>
<doc id="594265" url="https://pl.wikipedia.org/wiki?curid=594265" title="Öræfajökull">
Öræfajökull

Oræfajökull – wulkan na Islandii znajdujący się w Parku Narodowym Skaftáfell otoczonym lodowcami Vatnajökull, Skeiðarárjökull, Skaftafellsjökull.
Wulkan ten jest najwyższym szczytem na Islandii – jego najwyższy punkt nosi nazwę Hvannadalshnúkur (2110 m n.p.m.).
Wulkan Oræfajökull wybuchał w latach m.in.: 1362, 1727–1728.
Jako pierwszy na wulkan wszedł Svein Pálsson 11 sierpnia 1794 r.

</doc>
<doc id="594268" url="https://pl.wikipedia.org/wiki?curid=594268" title="Człowiek pies">
Człowiek pies

Człowiek Pies (ang. "Danny the Dog", również jako "Unleashed") – film akcji, dreszczowiec nakręcony w 2005 roku przez Louisa Leterriera według scenariusza Luca Bessona. Producentami byli Luc Besson i odtwórca głównej roli Jet Li. Muzykę skomponował zespół Massive Attack.
Akcja filmu rozgrywa się w Glasgow (Wielka Brytania).
Opis fabuły.
Danny jest chińskim sierotą, zamienionym w niewolnika. Jego "wujek", Bart wytresował go jak psa do ochrony przy zbieraniu haraczy. Danny mieszka w klatce w piwnicy, a żyje w swym zamkniętym świecie, na pograniczu autyzmu. Pewnego dnia spotyka przypadkiem niewidomego stroiciela fortepianów. To spotkanie i usłyszane po raz pierwszy dźwięki fortepianu poruszają nieznane struny w jego duszy. Gdy samochód Barta zostaje ostrzelany Danny, który cudem przeżywa, trafia pod opiekę niewidomego Sama i jego przybranej córki, Victorii. Ciepło i miłość, którymi otacza go nowa rodzina, a przede wszystkim wszechobecna w nowym domu muzyka powoli otwierają skorupę, którą chłopiec się otoczył. Powoli wraca mu także pamięć. Przypomina sobie własną matkę, a przeżyte retrospekcje odkrywają bezmiar oszustwa, którym otaczał go Bart. Chłopiec wcale nie był sierotą, znalezionym przez niego na ulicy, nieprawdziwa jest także druga wersja – że matka Danny'ego była prostytutką. Była ona zdolną młodą chińską pianistką, studiującą w miejscowym konserwatorium, która musiała spłacać Bartowi długi. Jednak pewnego dnia wydarzyła się tragedia i Bart zastrzelił dziewczynę. Świadkiem tego był jej mały synek, który został zabrany przez mordercę własnej matki i wychowany na żywą broń. Nowe życie, u boku Sama i Victorii podoba się Danny'emu, ale Bart wcale nie zamierza rezygnować ze swojej własności. Najeżdża dom Sama z armią silnorękich. Danny pokonuje ich wszystkich, ale w kluczowej scenie potrafi zapanować nad morderczym instynktem i darować życie człowiekowi, który zabił mu matkę i odebrał dzieciństwo.
Film jest popisem sztuki walki Jeta Li, ale niespodziewanie jest także pochwałą wartości rodzinnych i zbawiennej roli muzyki w życiu człowieka.

</doc>
<doc id="594269" url="https://pl.wikipedia.org/wiki?curid=594269" title="Oræfajökull">
Oræfajökull



</doc>
<doc id="594270" url="https://pl.wikipedia.org/wiki?curid=594270" title="Kõmsi">
Kõmsi

Kõmsi – wieś w Estonii, w prowincji Lääne. Ośrodek administracyjny gminy Hanila.

</doc>
<doc id="594271" url="https://pl.wikipedia.org/wiki?curid=594271" title="Danny the Dog">
Danny the Dog



</doc>
<doc id="594272" url="https://pl.wikipedia.org/wiki?curid=594272" title="Oraefajokull">
Oraefajokull



</doc>
<doc id="594273" url="https://pl.wikipedia.org/wiki?curid=594273" title="Esivere">
Esivere

Esivere – wieś w Estonii, w prowincji Lääne, w gminie Hanila.

</doc>
<doc id="594274" url="https://pl.wikipedia.org/wiki?curid=594274" title="Hanila">
Hanila

Hanila – wieś w Estonii, w prowincji Lääne, w gminie Hanila.

</doc>
<doc id="594275" url="https://pl.wikipedia.org/wiki?curid=594275" title="Karuse">
Karuse

Karuse – wieś w Estonii, w prowincji Lääne, w gminie Hanila.

</doc>
<doc id="594276" url="https://pl.wikipedia.org/wiki?curid=594276" title="Kaseküla">
Kaseküla

Kaseküla – wieś w Estonii, w prowincji Lääne, w gminie Hanila.

</doc>
<doc id="594277" url="https://pl.wikipedia.org/wiki?curid=594277" title="Kause">
Kause

Kause – wieś w Estonii, w prowincji Lääne, w gminie Hanila.

</doc>
<doc id="594278" url="https://pl.wikipedia.org/wiki?curid=594278" title="Piłka nożna w Anglii (1896/1897)">
Piłka nożna w Anglii (1896/1897)

Sezon 1896/1897 był 26. w historii angielskiej piłki nożnej.

</doc>
<doc id="594279" url="https://pl.wikipedia.org/wiki?curid=594279" title="Kinksi">
Kinksi

Kinksi – wieś w Estonii, w prowincji Lääne, w gminie Hanila.

</doc>
<doc id="594280" url="https://pl.wikipedia.org/wiki?curid=594280" title="Unleashed (film)">
Unleashed (film)



</doc>
<doc id="594281" url="https://pl.wikipedia.org/wiki?curid=594281" title="Kiska (Estonia)">
Kiska (Estonia)

Kiska – wieś w Estonii, w prowincji Lääne, w gminie Hanila.

</doc>
<doc id="594282" url="https://pl.wikipedia.org/wiki?curid=594282" title="Kokuta">
Kokuta

Kokuta – wieś w Estonii, w prowincji Lääne, w gminie Hanila.

</doc>
<doc id="594283" url="https://pl.wikipedia.org/wiki?curid=594283" title="Kuke (Hanila)">
Kuke (Hanila)

Kuke – wieś w Estonii, w prowincji Lääne, w gminie Hanila.

</doc>
<doc id="594284" url="https://pl.wikipedia.org/wiki?curid=594284" title="Kõera">
Kõera

Kõera – wieś w Estonii, w prowincji Lääne, w gminie Hanila. Według stanu na 2005 rok liczy 8 mieszkańców.

</doc>
<doc id="594285" url="https://pl.wikipedia.org/wiki?curid=594285" title="Linnuse (Hanila)">
Linnuse (Hanila)

Linnuse – wieś w Estonii, w prowincji Lääne, w gminie Hanila.

</doc>
<doc id="594286" url="https://pl.wikipedia.org/wiki?curid=594286" title="Lõo">
Lõo

Lõo – wieś w Estonii, w prowincji Lääne, w gminie Hanila.

</doc>
<doc id="594287" url="https://pl.wikipedia.org/wiki?curid=594287" title="Massu">
Massu

Miejscowości:

</doc>
<doc id="594289" url="https://pl.wikipedia.org/wiki?curid=594289" title="Mõisaküla (Hanila)">
Mõisaküla (Hanila)

Mõisaküla – wieś w Estonii, w prowincji Lääne, w gminie Hanila.

</doc>
<doc id="594290" url="https://pl.wikipedia.org/wiki?curid=594290" title="Mäense">
Mäense

Mäense – wieś w Estonii, w prowincji Lääne, w gminie Hanila.

</doc>
<doc id="594291" url="https://pl.wikipedia.org/wiki?curid=594291" title="Nehatu (Hanila)">
Nehatu (Hanila)

Nehatu – wieś w Estonii, w prowincji Lääne, w gminie Hanila.

</doc>
<doc id="594292" url="https://pl.wikipedia.org/wiki?curid=594292" title="Nurmsi">
Nurmsi

Nurmsi – wieś w Estonii, w prowincji Lääne, w gminie Hanila.

</doc>
<doc id="594293" url="https://pl.wikipedia.org/wiki?curid=594293" title="Pajumaa">
Pajumaa

Pajumaa – wieś w Estonii, w prowincji Lääne, w gminie Hanila.

</doc>
<doc id="594294" url="https://pl.wikipedia.org/wiki?curid=594294" title="Pivarootsi">
Pivarootsi

Pivarootsi – wieś w Estonii, w prowincji Lääne, w gminie Hanila.

</doc>
<doc id="594295" url="https://pl.wikipedia.org/wiki?curid=594295" title="Rame (Estonia)">
Rame (Estonia)

Rame – wieś w Estonii, w prowincji Lääne, w gminie Hanila.

</doc>
<doc id="594296" url="https://pl.wikipedia.org/wiki?curid=594296" title="Rannaküla (Hanila)">
Rannaküla (Hanila)

Rannaküla – wieś w Estonii, w prowincji Lääne, w gminie Hanila.

</doc>
<doc id="594298" url="https://pl.wikipedia.org/wiki?curid=594298" title="Ridase">
Ridase

Ridase – wieś w Estonii, w prowincji Lääne, w gminie Hanila.

</doc>
<doc id="594299" url="https://pl.wikipedia.org/wiki?curid=594299" title="Salevere">
Salevere

Salevere – wieś w Estonii, w prowincji Lääne, w gminie Hanila.

</doc>
<doc id="594302" url="https://pl.wikipedia.org/wiki?curid=594302" title="Ullaste">
Ullaste

Ullaste – wieś w Estonii, w prowincji Lääne, w gminie Hanila.

</doc>
<doc id="594303" url="https://pl.wikipedia.org/wiki?curid=594303" title="Vatla">
Vatla

Vatla – wieś w Estonii, w prowincji Lääne, w gminie Hanila.

</doc>
<doc id="594304" url="https://pl.wikipedia.org/wiki?curid=594304" title="Voose">
Voose

Voose – wieś w Estonii, w prowincji Lääne, w gminie Hanila.

</doc>
<doc id="594305" url="https://pl.wikipedia.org/wiki?curid=594305" title="Äila">
Äila

Äila – wieś w Estonii, w prowincji Lääne, w gminie Hanila.

</doc>
<doc id="594306" url="https://pl.wikipedia.org/wiki?curid=594306" title="Svava Jakobsdóttir">
Svava Jakobsdóttir

Svava Jakobsdóttir, (ur. 4 października 1930 w Neskaupstaður, zm. 21 lutego 2004 w Reykjavíku) – islandzka pisarka.
Twórczość traktuje o aktualnej problematyce społecznej i politycznej. Tworzyła powieści, m.in. symboliczne "Leigjandinn" ("Portiernia") (1969), "Gunnladar saga" ("Saga o Gunnlod") (1987), "Undir eldfjalli" ("Pod wulkanem") (1989), sztuka "Ostatnia próba" (1986), wystawiona w Telewizji Polskiej 1987. Tworzyła przekłady na język angielski, niemiecki, włoski i inne. Była wielokrotną przedstawicielką Islandii w Zgromadzeniu Ogólnym NZ. W roku 1997 wygrała nagrodę Henrika Steffensa dla najlepszego skandynawskiego pisarza roku.

</doc>
<doc id="594308" url="https://pl.wikipedia.org/wiki?curid=594308" title="Gołębia (Góry Sowie)">
Gołębia (Góry Sowie)

Gołębia (niem. "Taubenschlag", 810 m n.p.m.) – szczyt w Sudetach Środkowych, w środkowej części pasma Gór Sowich.
Położenie i opis.
Wzniesienie położone jest we wschodniej części grzbietu głównego, nad Przełęczą pod Gołębią, po północno-zachodniej stronie, na wschód od miejscowości Wolibórz. Po drugiej stronie przełęczy wznosi się Malinowa.
Jest to kopulaste wzniesienie, o dość stromych zboczach, z wyraźnie zaznaczonym wierzchołkiem, wznoszące się o 25 m ponad Przełęcz pod Gołębią.
Góra zbudowana jest z prekambryjskich paragnejsów i migmatytów.
Wierzchołek i zbocza porasta las świerkowo-bukowy regla dolnego.
Wzniesienie położone jest na Obszarze Chronionego Krajobrazu Gór Sowich i Bardzkich.
Szlaki turystyczne.
Przez wzniesienie przechodzą szlaki turystyczne:

</doc>
<doc id="594309" url="https://pl.wikipedia.org/wiki?curid=594309" title="Piłka nożna w Anglii (1897/1898)">
Piłka nożna w Anglii (1897/1898)

Sezon 1897/1898 był 27. w historii angielskiej piłki nożnej.

</doc>
<doc id="594310" url="https://pl.wikipedia.org/wiki?curid=594310" title="Alina Rossman">
Alina Rossman

Alina Bronisława Rossman (ur. 26 grudnia 1905 w Warszawie, zm. 13 lutego 1948 tamże) – członek tajnej Organizacji Polskiej, przywódczyni konspiracyjnej organizacji Wiara i Wola, ps. "Maria".
Rodzina.
Była córką Cezarego Łukaszewicza (1864-1939, inżynier, pracownik Powszechnego Zakładu Ubezpieczeń Wzajemnych) i Aliny Leontyny z domu Kaznowska. Miała brata Cezarego. W 1927 wyszła za mąż za adwokata Henryka Rossmana, działacza Obozu Wielkiej Polski i przyszłego współzałożyciela Obozu Narodowo-Radykalnego. W 1928 urodziła córkę Alinę Helenę (zamężna Cybulska, zmarła 7 grudnia 2020), a w 1933 syna Krzysztofa (zmarł 31 marca 2011, w 1951 został skazany za działalność antypaństwową na 3 lata więzienia - założył z kolegami w Państwowym Gimnazjum i Liceum im. Stefana Batorego "Klub Wykolejeńców").
Wykształcenie i praca zawodowa.
Uczęszczała do Gimnazjum Anny Jakubowskiej w Warszawie, w którym w 1923 zdała maturę. Następnie zaczęła pracować, udzielała korepetycji, w 1924 ukończyła kurs maszynopisania i stenografii. Władała biegle językiem francuskim i niemieckim. Po śmierci męża w 1937 podjęła pracę w sekretariacie głównego pisma ONR "ABC". W tym czasie została członkiem sekcji kobiecej Organizacji Polskiej, będącej tajną nadbudową polityczną ONR.
II wojna światowa.
W czasie okupacji niemieckiej w 1940 r. utworzyła kobiecą organizację Orzeł Biały (przemianowaną w 1941 r. na „Wiarą i Wolą“), która podlegała Grupie "Szańca", czyli konspiracyjnej kontynuacji ONR. Współorganizowała jej okręgi: warszawski, kielecki, lubelski, częstochowski i lwowski, którego jednak ostatecznie nie udało się uruchomić.
Okres powojenny i represje.
Po zakończeniu wojny pozostała w konspiracji. Od sierpnia 1945 współpracowała z ostatnim Komendantem Głównym Narodowych Sił Zbrojnych. 19 marca 1947 została aresztowana przez UB. W połowie czerwca tego roku ciężko zachorowała (nowotwór). 8 września z tego względu uchylono jej areszt tymczasowy i przewieziono do Szpitala Wolskiego, gdzie stale przebywała pod strażą funkcjonariuszy UB. 13 lutego 1948 zmarła.

</doc>
<doc id="594313" url="https://pl.wikipedia.org/wiki?curid=594313" title="Kullamaa">
Kullamaa

Kullamaa - wieś w Estonii, w prowincji Lääne, ośrodek administracyjny gminy Kullamaa. W 2006 roku wieś zamieszkiwało 335 osób.

</doc>
<doc id="594314" url="https://pl.wikipedia.org/wiki?curid=594314" title="Jõgisoo (Kullamaa)">
Jõgisoo (Kullamaa)

Jõgisoo - wieś w Estonii, w prowincji Lääne, w gminie Kullamaa. W 2006 roku wieś zamieszkiwały 74 osoby.

</doc>
<doc id="594315" url="https://pl.wikipedia.org/wiki?curid=594315" title="Kalju (Kullamaa)">
Kalju (Kullamaa)

Kalju - wieś w Estonii, w prowincji Lääne, w gminie Kullamaa. W 2005 roku wieś zamieszkiwały 42 osoby.

</doc>
<doc id="594316" url="https://pl.wikipedia.org/wiki?curid=594316" title="Kastja">
Kastja

Kastja - wieś w Estonii, w prowincji Lääne, w gminie Kullamaa. W 2006 roku wieś zamieszkiwało 5 osób.

</doc>
<doc id="594317" url="https://pl.wikipedia.org/wiki?curid=594317" title="Mýrdalsjökull">
Mýrdalsjökull

Mýrdalsjökull (wym. ) – lodowiec w południowej części Islandii, położony nad wulkanem Katla.
Ma formę czapy lodowej i zajmuje powierzchnię 596 km² (stan na 2011 rok), co czyni go czwartym lodowcem Islandii.
Opis.
Lodowiec znajduje się w południowej części Islandii. Wznosi się na wysokość 1300–1500 m n.p.m. Zimą zasilany jest obfitymi opadami śniegu, a latem łatwo się topi. Wypływa z niego wiele rzek, m.in. Jökulsá. Leży nad wulkanem Katla – drugim pod względem aktywności na wyspie. Obszary na południe i na wschód od lodowca były pierwszymi zasiedlonymi na Islandii. 
Budowa lodowca.
Ma formę czapy lodowej i zajmuje powierzchnię 596 km² (stan na 2011 rok), co czyni go czwartym lodowcem wyspy. Podczas małej epoki lodowcowej razem z lodowcem Eyjafjallajökull tworzył jedną czapę lodową, która została rozdzielona na większą część zachodnią i mniejszą część wschodnią w połowie XX w. W okresie XX i XXI w. lodowiec systematycznie się zmniejsza – szacuje się, że jego partie, w zależności od położenia, zanikną w ciągu 80–200 lat. 
Lodowiec zbudowany jest z czapy właściwej nad wulkanem Katla oraz otaczającej ją części peryferyjnej z licznymi lodowcami wyprowadzającymi. 
Czapa właściwa tworzy w części południowej dwa szczyty o wysokości 1480 m n.p.m. – Goðabunga i 1450 m n.p.m. – Háabunga, oddzielone szeroką „przełęczą” o wysokości 1345 m n.p.m. Lód w kalderze ma grubość 400–700 m, na północ od kaldery 100–400 m a na jej zachodnich, południowych i wschodnich zboczach mniej niż 100 m. 
W wyższych partiach części peryferyjnej nad pokrywę lodową wznoszą się nunataki. Na południu płyną lodowce wyprowadzające: Sólheimajökull, opadający do wysokości 100 m n.p.m., Klífurjökull i Kötlujökull, na wschodzie: Öldufellsjökull i Sandfellsjökull, na północy: Sléttjökull, Entujökull, a na zachodzie: Króssárjökull, Tungnakvíslarjökull, Hrunajökull. 
Działalność wulkaniczna.
Pod czapą właściwą lodowca znajduje się czynny wulkan – Katla. Podlodowcowa kaldera (10 x 14 km) sięga 750 m głębokości. Katla wybuchała ponad 20 razy od momentu zasiedlenia Islandii (870), często powodując powodzie lodowcowe – jökulhlaup. Obszar Katli leży na terenie utworzonego w 2011 roku Geoparku Katla.

</doc>
<doc id="594318" url="https://pl.wikipedia.org/wiki?curid=594318" title="Koluvere">
Koluvere

Koluvere - wieś w Estonii, w prowincji Lääne, w gminie Kullamaa. W 2006 roku wieś zamieszkiwały 404 osoby.

</doc>
<doc id="594319" url="https://pl.wikipedia.org/wiki?curid=594319" title="Kullametsa">
Kullametsa

Kullametsa - wieś w Estonii, w prowincji Lääne, w gminie Kullamaa. W 2006 roku wieś zamieszkiwało 55 osób.

</doc>
<doc id="594320" url="https://pl.wikipedia.org/wiki?curid=594320" title="Leila">
Leila

Leila - wieś w Estonii, w prowincji Lääne, w gminie Kullamaa.

</doc>
<doc id="594321" url="https://pl.wikipedia.org/wiki?curid=594321" title="Lemmikküla">
Lemmikküla

Lemmikküla - wieś w Estonii, w prowincji Lääne, w gminie Kullamaa. W 2005 roku wieś zamieszkiwało 9 osób.

</doc>
<doc id="594322" url="https://pl.wikipedia.org/wiki?curid=594322" title="Liivi">
Liivi

Liivi - wieś w Estonii, w prowincji Lääne, w gminie Kullamaa. W 2006 roku wieś zamieszkiwały 172 osoby.

</doc>
<doc id="594323" url="https://pl.wikipedia.org/wiki?curid=594323" title="Pismo wielkopieczęciowe">
Pismo wielkopieczęciowe

Pismo wielkopieczęciowe () – rodzaj chińskiego pisma używany w Chinach za czasów dynastii Zhou, w XII–III w p.n.e. Wyewoluowało ono z wcześniejszych form znaków, takich jak napisy na kościach wróżebnych i napisy na brązach. 
Termin "Dàzhuàn" został ukuty za czasów dynastii Han jako nazwa znaków, które dały początek ujednoliconemu pismu małopieczęciowemu w państwie Qin, które podbiło całe Chiny i utworzyło cesarstwo. Badacze chińskiego pisma uważają jednak nadaną na zasadzie analogii nazwę "Dàzhuàn" za nieprecyzyjną, bo obejmuje ona zbyt długi okres historyczny.
Wiadomo, że ogniwem pośrednim między pismem wielko- a małopieczęciowym w państwie Qin był rodzaj pisma nazwany Zhòuwén (籀文), od historyka nazwiskiem Zhoù (籀), który ok. 800 r. p.n.e. skompilował księgę "Shĭzhoùpiān" (史籀篇). Dzieło to zaginęło; był to najprawdopodobniej wzornik, który składał się z 15 rozdziałów i wyliczał 223 znaki. 
Późniejsi chińscy uczeni błędnie uznawali "Shĭzhoùpiān" za standaryzację pisma za czasów dynastii Zhou (周) (w chińskiej historiografii okres podbojów państwa Qin przed ustanowieniem cesarstwa, zalicza się właśnie do epoki Zhou). Błąd ten popełnił m.in. Xu Shen, który uznał "Shĭzhoùpiān" za standaryzację, o czym napisał w przedmowie do swojego dzieła "Shuowen Jiezi" z początku II w. n.e. Błąd ten skorygował Táng Lán (唐蘭). Zhòuwén uważa się zatem za jeden z rodzajów pisma wielkopieczęciowego. 

</doc>
<doc id="594324" url="https://pl.wikipedia.org/wiki?curid=594324" title="Mõrdu">
Mõrdu

Mõrdu - wieś w Estonii, w prowincji Lääne, w gminie Kullamaa. W 2006 roku wieś zamieszkiwały 23 osoby.

</doc>
<doc id="594325" url="https://pl.wikipedia.org/wiki?curid=594325" title="Akt (teatr)">
Akt (teatr)

Akt ( – „czyn”) – jedna z konstrukcyjnych części sztuki teatralnej, opery, operetki albo baletu. Zawiera zamknięty i spójny fragment akcji utworu. Wywodzi się z epejsodionów w tragedii greckiej.

</doc>
<doc id="594326" url="https://pl.wikipedia.org/wiki?curid=594326" title="Päri">
Päri

Päri - wieś w Estonii, w prowincji Lääne, w gminie Kullamaa. W 2006 roku wieś zamieszkiwało 37 osób.

</doc>
<doc id="594327" url="https://pl.wikipedia.org/wiki?curid=594327" title="Dazhuan">
Dazhuan



</doc>
<doc id="594328" url="https://pl.wikipedia.org/wiki?curid=594328" title="Silla (Kullamaa)">
Silla (Kullamaa)

Silla - wieś w Estonii, w prowincji Lääne, w gminie Kullamaa. W 2005 roku wieś zamieszkiwało 36 osób.

</doc>
<doc id="594329" url="https://pl.wikipedia.org/wiki?curid=594329" title="Ubasalu">
Ubasalu

Ubasalu - wieś w Estonii, w prowincji Lääne, w gminie Kullamaa. W 2006 roku wieś zamieszkiwało 38 osób.

</doc>
<doc id="594331" url="https://pl.wikipedia.org/wiki?curid=594331" title="Uniwersytet w Örebro">
Uniwersytet w Örebro

Uniwersytet w Örebro (szw. "Örebro universitet") – szwedzka publiczna szkoła wyższa w Örebro, powstała w 1999 roku. Obecnie zatrudnia 1 500 pracowników, kształci około 15 300 studentów.
Studia.
Studia na uczelni są bezpłatne. Oferta edukacyjna oferuje studia w systemie trzystopniowym (studia licencjackie, magisterskie oraz doktoranckie). Uniwersytet oferuje miejsca w domach studenckich, wymianę studencką, kształcenie obcokrajowców w języku szwedzkim i angielskim (wybrane kierunki, studia magisterskie uzupełniające, 2 letnie).
Warunki kształcenia.
Szkoła posiada nowoczesne budynki dydaktyczno-naukowe, bibliotekę uniwersytecką (800 miejsc do czytania, 285 000 woluminów książek, 8700 woluminów magazynów). Uniwersytet jest w trakcie organizacji kampusu dla studentów. Bierze udział w różnych programach współpracy międzynarodowej pomiędzy szkołami wyższymi, np. w programie SOCRATES - ERASMUS, organizuje kontakt z lokalnym środowiskiem gospodarczym i przemysłowym.

</doc>
<doc id="594332" url="https://pl.wikipedia.org/wiki?curid=594332" title="Üdruma">
Üdruma

Üdruma - wieś w Estonii, w prowincji Lääne, w gminie Kullamaa. W 2005 roku wieś zamieszkiwały 104 osoby.

</doc>
<doc id="594335" url="https://pl.wikipedia.org/wiki?curid=594335" title="Jarmuta">
Jarmuta

Jarmuta – masyw górski w Pieninach, położony w gminie Szczawnica, w powiecie nowotarskim, w województwie małopolskim. Jest dobrze wyodrębniony od innych wzniesień i ma dwa szczyty: Jarmuta (794 m) i Czuprana (777 m), oddzielone przełęczą Matwijowa (763 m). Oprócz nich po północno-zachodniej stronie wyróżnia się jeszcze mniejszy szczyt zwany Jarmutką (690 m). Południowo-zachodnie zbocza góry opadają do Doliny pod Jarmutą, którą płynie Klimentowski Potok, południowo-wschodnie do doliny Palkowskiego Potoku, zbocza północno-zachodnie i północne do doliny Grajcarka. Jarmuta leży na północ od głównego grzbietu Małych Pienin, oddzielona od niego Klimontowską Przełęczą (696 m), a jej wierzchołek oddalony jest od najbliższego szczytu w tym grzbiecie – Cyrhle, który jest dla niego zwornikiem i zarazem leży w grzbiecie głównym – o ok. 750 m w prostej linii.
Góra jest niemal całkowicie zalesiona, od strony zachodniej głównie zespołem buczyny karpackiej z niewielką domieszką sosny, na zboczach wschodnich i północnych przeważa świerk. Na południowej stronie, przy Klimontowskiej Przełęczy znajduje się sięgający niemal wierzchołka pas świerkowego lasu, zasadzony na miejscu pogorzeliska. Na szczycie Jarmuty i północnych jego podszczytowych zboczach znajduje się polana Andrzejówka. W zachodnich zboczach Jarmuty znajduje się wcięta w nią głęboko i sięgająca od podnóża aż do wierzchołka kotlina. Przed II wojną światową na północnych zboczach Jarmuty była skocznia narciarska.
Według przekazów na szczycie Jarmuty stać kiedyś miała świątynia pogańska, a nazwa wzniesienia pochodzić ma od rzekomego imienia dawnego bóstwa.
Od 1963 r. na szczycie znajduje się przekaźnik telewizyjny TSR Góra Jarmuta. Polana Andrzejówka wykorzystywana jest też przez paralotniarzy. Przez Jarmutę nie prowadzą szlaki turystyczne, można jednak wejść na nią drogami leśnymi i ścieżkami. Szczyt Jarmuty jest dobrym punktem widokowym, szczególnie na Pasmo Radziejowej w Beskidzie Sądeckim.
W maju 2010 roku w trakcie powodzi na zboczu góry nastąpiło osuwisko ziemi.
Budowa geologiczna.
Masyw Jarmuty budują utwory należące do struktur pienińskiego pasa skałkowego: skałkowa jednostka braniska (łupki, wapienie i radiolaryty wieku jura/kreda) oraz utwory osłony skałkowej jednostki Grajcarka (tzw. formacja jarmucka – piaskowce, zlepieńce i łupki wieku górnokredowego).
Wśród skał budujących Jarmutę na szczególną uwagę zasługuję mioceński andezyt pieniński (amfibolowy i amfibolowo-augitowy). Andezyty występują w formie równoleżnikowo przebiegających intruzji zgodnych (sille). Wydobywane były do lat 70. XX wieku w kamieniołomie Malinów na północnych zboczach Czuprany.
Rejon Jarmuty podlegał kilkukrotnym zaburzeniom tektonicznym. Obszar rozcięty jest szeregiem poprzecznych, południkowo wydłużonych uskoków.
Sztolnie w Jarmucie.
Pierwsze wzmianki dotyczące poszukiwań kruszców (głównie złota i srebra) w tym regionie pochodzą już z XV w. Niemniej jednak najważniejszy dla rozwoju górnictwa był wiek XVIII.
Książę Paweł Karol Sanguszko – ówczesny właściciel dóbr szlachtowskich – sprowadził z Węgier rzeczoznawców, którzy mieli określić najbardziej perspektywiczny obszar wydobycia kruszców. Wybór padł na rejon Jarmuty. W 1732 r. Sanguszko powołał do życia przedsiębiorstwo górniczo-hutnicze, mianując administratorem firmy spiskiego Niemca – Andrzeja Reissingera. Zakupił on odpowiedni sprzęt oraz zatrudnił, oprócz miejscowej ludności, wykwalifikowanych górników ze Spisza. Ponieważ prowadzone prace nie przynosiły spodziewanych korzyści, w 1736 r. Sanguszko zarządził likwidację przedsiębiorstwa. W międzyczasie jednak niemiecki specjalista węgierskiego pochodzenia Andrzej Bittener, wykonał analizy prób kruszców, a na ich podstawie ocenił złoża Jarmuty jako obiecujące. Wyniki analiz i badania terenowe spowodowały ożywienie prac górniczych. Od 1738 r. Bittener oficjalnie objął kierownictwo nad robotami górniczo-hutniczymi na Jarmucie. Sprowadził górników z Saksonii oraz wybudował w Szachtowej hutę i infrastrukturę dla pracowników. Bittenerowi zależało głównie na zgromadzeniu jak największej ilości rudy i przystąpieniu do wytopu. Niestety piętrzyły się trudności: kłopoty finansowe, konflikty między pracownikami oraz nieprzychylne nastawienie otoczenia księcia Sanguszki. Ostatecznie wytop przeprowadzony w 1739 r. nie powiódł się i działalność przedsiębiorstwa górniczego została wstrzymana. Całą winę za niepowodzenia przypisano Bittenerowi, wysunięto wobec niego wiele zarzutów, m.in. o sfałszowanie analiz prób kruszców. Najprawdopodobniej jednak błąd tkwił w nieprawidłowo przeprowadzonym wytopie (nie dodano właściwych topników).
Niewielkich rozmiarów żyły kruszcowe, stanowiące przedmiot eksploatacji, związane są z występowaniem andezytów. Cenne minerały wytrąciły się z gorących roztworów wodnych pochodzenia magmowego (tzw. roztworów hydrotermalnych), które krążyły w szczelinach na kontakcie intruzji andezytowych i osadowych skał otaczających. Większość minerałów (m.in. galena, chalkopiryt, arsenopiryt, pirotyn, piryt, sfaleryt, srebro i złoto rodzime, limonit, malachit) osiąga wymiary 0,5–1,5 mm.
Prace górnicze prowadzone były w trzech sztolniach: na wschodnich stokach Jarmuty, tzw. Bania w Jarmucie (jako jedyna zachowała się do dziś w dobrym stanie), w wąwozie potoku Pałkowskiego, tzw. Wodna Bania (obecnie częściowo zalana) oraz w wąwozie potoku Sztolnia, obecnie zasypana. Do żadnego z obiektów nie prowadzi szlak turystyczny, a odszukanie ich może przysporzyć trudności.
Bania w Jarmucie składa się z dwóch korytarzy (górny o dł. 67 m i dolny o dł. 35 m) połączonych pionowym szybem. Maja one wysokość ok. 2 m i szerokość ok. 1 m. Ze względu na obecność nietoperzy sztolnia ta została objęta ochroną w 1997 r. jako użytek ekologiczny. Nie jest dostępna dla turystów. Wodna Bania jest również sztolnią dwupoziomową, górny chodnik ma dł. ok. 11 m., dolny – ok. 50 m. W spągu korytarza niższego poziomu znajdują się wypełnione wodą szybiki, prowadzące do hipotetycznego, trzeciego piętra sztolni. Zwiedzanie obiektu jest niebezpieczne.

</doc>
<doc id="594337" url="https://pl.wikipedia.org/wiki?curid=594337" title="Stanisław Karolak">
Stanisław Karolak

Stanisław Karolak (ur. 22 lutego 1931 w Żyrardowie, zm. 5 czerwca 2009 w Gdańsku) – językoznawca, romanista i slawista.
Życiorys.
W 1955 ukończył studia na Uniwersytecie Warszawskim. W 1964 został doktorem nauk humanistycznych. Od 1978 profesor nadzwyczajny, od 1988 zwyczajny. W latach 1955–1973 wykładowca języka rosyjskiego na Uniwersytecie Warszawskim, w latach 1973–1981 kierownik Zakładu Filologii Romańskiej, następnie dyrektor Instytutu Filologii Romańskiej Uniwersytetu Śląskiego, od 1981 kierownik katedry filologii romańskiej Wyższej Szkoły Pedagogicznej (dzisiejszego Uniwersytetu Pedagogicznego) w Krakowie. Został pochowany na cmentarzu katolickim w Sopocie (kwatera C7-4-7).

</doc>
<doc id="594341" url="https://pl.wikipedia.org/wiki?curid=594341" title="Alaküla (Läänemaa)">
Alaküla (Läänemaa)

Alaküla – wieś w Estonii, w prowincji Parnawa, w gminie Lääneranna.
Przed reformą administracyjną z 2017 roku wieś należała do gminy Lihula.

</doc>
<doc id="594342" url="https://pl.wikipedia.org/wiki?curid=594342" title="Hälvati">
Hälvati

Hälvati – wieś w Estonii, w prowincji Lääne, w gminie Lihula.

</doc>
<doc id="594343" url="https://pl.wikipedia.org/wiki?curid=594343" title="Järise (Lihula)">
Järise (Lihula)

Järise – wieś w Estonii, w prowincji Lääne, w gminie Lihula.

</doc>
<doc id="594344" url="https://pl.wikipedia.org/wiki?curid=594344" title="Kelu">
Kelu

Kelu – wieś w Estonii, w prowincji Lääne, w gminie Lihula.

</doc>
<doc id="594345" url="https://pl.wikipedia.org/wiki?curid=594345" title="Kirbla">
Kirbla

Kirbla – wieś w Estonii, w prowincji Lääne, w gminie Lihula.

</doc>
<doc id="594346" url="https://pl.wikipedia.org/wiki?curid=594346" title="Chris Bonington">
Chris Bonington

Chris Bonington, właśc. sir Christian John Storey Bonington (ur. 6 sierpnia 1934 w Hampstead w Londynie) – brytyjski wspinacz, alpinista i himalaista, podróżnik, najbardziej znany brytyjski alpinista profesjonalny o wielkim dorobku. Autor kilkunastu książek o tematyce górskiej. Z wykształcenia zawodowy wojskowy.
Ukończył University College School w Hampstead, a później Royal Military Academy Sandhurst. W 1956 skierowano go do służby w Royal Tank Regiment, w RFN. Po trzech latach przeniesiono go do Army Outward Bound School (Armijna Szkoła Przetrwania) jako instruktora wspinaczki. Od 1961 porzucił pracę w wojsku, by na stałe zająć się alpinizmem, pisarstwem górskim oraz fotografią (od 1974 używał Olympusa OM-1 oraz szerokiej gamy obiektywów Zuiko – od 16 do 400 mm).
W 1986 odznaczony Orderem Imperium Brytyjskiego (C.B.E.), a w 1996 wyróżniony przez królową brytyjską tytułem szlacheckim za wybitne osiągnięcia w górach całego świata. Laureat wielu nagród, w tym medalu Royal Geographical Society w 1974 r. Autor kilkunastu książek i realizacji filmowych o górach i wspinaniu. Jest żonaty, ma dwóch synów.
Osiągnięcia wspinaczkowe.
Największe osiągnięcia:
Do dziś pozostaje aktywnym alpinistą (zwany też bywał w Anglii nieco przekornie "Mr Alpinism"). W 2002 prowadził wyprawę która próbowała zdobyć dziewiczy szczyt Sepu Kangri w Tybecie. Na początku roku 2003 odbył wyjazdy wspinaczkowe do Jemenu, Tarafotu w Maroku i w Pireneje w Hiszpanii.
W Polsce był m.in. gościem Explorers Festival w Łodzi w listopadzie 2002, a także XXIII Festiwalu Górskiego w Lądku Zdroju, we wrześniu 2018.

</doc>
<doc id="594347" url="https://pl.wikipedia.org/wiki?curid=594347" title="Kirikuküla (Lihula)">
Kirikuküla (Lihula)

Kirikuküla – wieś w Estonii, w prowincji Lääne, w gminie Lihula. Wieś położona jest na granicy Parku Narodowego Matsalu. Na północ od wsi rzeka Tuudi wpada do rzeki Kasari.

</doc>
<doc id="594349" url="https://pl.wikipedia.org/wiki?curid=594349" title="Kloostri">
Kloostri

Kloostri – wieś w Estonii, w prowincji Lääne, w gminie Lihula.

</doc>
<doc id="594350" url="https://pl.wikipedia.org/wiki?curid=594350" title="Kunila">
Kunila

Kunila – wieś w Estonii, w prowincji Lääne, w gminie Lihula.

</doc>
<doc id="594351" url="https://pl.wikipedia.org/wiki?curid=594351" title="Lautna">
Lautna

Lautna – wieś w Estonii, w prowincji Lääne, w gminie Lihula.

</doc>
<doc id="594352" url="https://pl.wikipedia.org/wiki?curid=594352" title="Prostytucja sakralna">
Prostytucja sakralna

Prostytucja sakralna – prostytucja związana z kultem bóstw miłości, płodności i macierzyństwa. Traktowano ją jako magiczne łączenie się z żywą przyrodą w celu wzmocnienia jej sił witalnych. 
W epokach historycznych, które pozostawiły po sobie świadectwa pisane, tego rodzaju zachowania pociągały za sobą formy płatności: sanktuaria wzbogacały się dzięki sumom płaconym przez wiernych pragnących spełnić określone rytuały, w taki sam sposób jak głowy rodzin zwracały sobie koszty wypożyczenia kobiet, których byli oni właścicielami. Prostytucja stała się sprawą istotną z punktu widzenia finansowego i opuściła sferę "sacrum". Władcy państw, w Babilonie, jak i na całym Bliskim Wschodzie, nie pozwalali na to, by to źródło dochodów wymykało się im spod kontroli, i zaczęli samodzielnie tworzyć domy, w których uprawiano prostytucję. Prostytutki pojawiały się więc coraz częściej wokół świątyń, na ulicach, w tawernach. 
W starożytności uprawiana przede wszystkim u ludów Wschodu w sanktuarium bóstw żeńskich: w Babilonii – bogini Isztar, w Fenicji – Astarte, w Persji – Anahita, a w Azji Mniejszej (Frygia) – Wielka Macierz (Kybele) i Attis.
Kultura indyjska.
Prostytucja sakralna znana była również w starożytnych Indiach, gdzie przy świątyniach hinduistycznych praktykowały ją tancerki świątynne, tzw. "dewadasi" (bajadery). Dewadasi (w sanskrycie to słowo oznacza „boska niewolnica”) tradycyjnie również tańczyły taniec bharatanatjam, który sam w sobie nie wiąże się z prostytucją sakralną.
W Indiach, zwłaszcza południowych, szeroko rozpowszechniona była prostytucja świątynna – religia niezwykle ściśle wiązała się z seksem. Indyjskie prostytutki świątynne zwane też tańczącymi dziewczętami, obok kapłanów – cieszyły się najwyższym uznaniem wśród personelu świątynnego. Jeszcze do niedawna były one, podobnie jak greckie hetery, prawie jedynymi wykształconymi kobietami w Indiach. Te od dzieciństwa poślubione bóstwu kapłanki musiały prostytuować się z każdym mężczyzną, obojętnie do jakiej należał kasty. Oddawanie się mężczyznom nie było postrzegane negatywnie – szanowane rodziny uważały za prawdziwy zaszczyt poświęcenie swych córek służbie świątynnej. W samym tylko okręgu Madras było około 12 tysięcy prostytutek świątynnych.
Erotyczne rzeźby w Konarak wskazują na kult jaki miał miejsce w świątyni. Setki bajader (z francuskiego "bayadere"; w języku hinduskim "dewadasi"), hinduskich tancerek kultowych pełniących służbę przy świątyni, mieszkało w budynkach obok świątyń. Bajadery to szczególna forma prostytucji świątynnej. Prostytutki podczas gdy oddawały się kapłanom, spełniały akt seksualny z namiestnikami boskimi, delektowały się więc boskością; gdy oddawały się pielgrzymom, przekazywały im boskie rozkosze. Ponieważ miłość zmysłowa – zgodnie z hinduizmem ma wartość uświęcającą, to i „służące rozkoszy seksualnej”, czyli prostytutki, powinny mieć wysoką rangę społeczną – ranga bajader była niska, gdyż „kochają” one dla pieniędzy, a poza tym uważano, że ich „miłość” jest sztuczna, udają wobec klienta, podczas gdy same nie przeżywają jej.
Starożytny Bliski Wschód.
Według Dufoura prostytucję sakralną (inaczej: obrzędową, religijną, świątynną, kultową) zapoczątkowali także Chaldejczycy: każda kobieta raz w życiu musiała spełnić obowiązek oddania swego ciała za pieniądze przypadkowemu mężczyźnie. Odbywało się to w świątyni, a pobrana opłata przeznaczana była dla bogini.
Francuski historyk Jean Bottéro przeprowadził badania nad prostytucją w starożytnej Mezopotamii, a ich wyniki opublikował w pracy "Mésopotamie: l'écriture, la raison et les dieux": z analizy tekstów pozostawionych przez tę cywilizację wynika, że pierwszymi kobietami, które oddawały się w Sumerze prostytucji sakralnej, aby uhonorować boginię płodności, Innanę (Babilończykom znaną jako Isztar), były „kobiety sterylne”; nie mogąc zapewnić potomstwa jednemu mężczyźnie, znalazły sobie miejsce w społeczeństwie, służąc bogini i zarazem stając się małżonkami wszystkich mężczyzn.
W kulturze babilońskiej formy prostytucji świątynnej były dość różnorodne. Jednorazowa prostytucja polegała na ofiarowaniu swojego dziewictwa bogini. W tym celu kobieta oddawała się kapłanowi lub przygodnemu mężczyźnie. Tego typu akt opierał się na wyobrażeniu, że defloracja jest działaniem świętym i może być dokonana tylko przez uświęconą osobę. Ponadto istniała prostytucja jednorazowa, będącą formą ofiary, nie połączona z defloracją, której kobieta poddawała się aby uzyskać zgodę na zawarcie związku małżeńskiego. Jeszcze inną formą prostytucji była prostytucja dziewcząt w świątyniach. Oprócz świątynnej prostytucji jednorazowej istniała też prostytucja stała i to zarówno heteroseksualna jak i homoseksualna.
Herodot używał w dziewiątym tomie "Dziejów" słowa "hartos", wspominając o prostytutkach sakralnych świątyń, tak bogini Isztar jak i innych bóstw cywilizacji Mezopotamii. Kodeks Hammurabiego, szczególnie artykuł 181., odwoływał się do hierarchii prostytutek sakralnych, nie mówiąc jednak otwarcie o tym, że otrzymywały one jakiekolwiek wynagrodzenie ze strony wiernych. 
Mimo że świadectwo Herodota bywa czasem kwestionowane, obecność prostytutek sakralnych w Księdze Rodzaju (rozdział 38, gdzie przedstawiono historię Tamar) oraz Księdze Powtórzonego Prawa (23:18) wskazują, że takie praktyki miały miejsce.
Męskimi prostytutkami zostawali prawdopodobnie w początkowym okresie mężczyźni niezdolni do reprodukcji, wskutek wypadku czy też wady wrodzonej, zajmowali więc swoje miejsce w społeczności poprzez służenie bóstwom.
W ramach kultu Kybele, frygijskiej bogini płodności, istniał specyficzny rodzaj prostytucji sakralnej. Mitologiczny towarzysz i kochanek Kybele, Attis, pozbawił się bowiem męskości, dając przykład kapłanom (tzw. "gallom"). Kandydaci na kapłanów musieli się więc poddać kastracji. "Gallowie" oddawali się prostytucji zarówno w świątyni bogini jak i w jej okolicach.
Starożytne kraje śródziemnomorskie.
W pierwszym okresie cywilizacji śródziemnomorskiej prostytucją zajmowano się zarówno z powodów religijnych, jak i rodzinnych. W kultach religijnych obrządki odtwarzały dzieła boskie, które służyły za przykład dzieł doskonałych. Kulty bogini-kochanki, obecne we wszystkich społecznościach antycznych, posiadały pewien wspólny, istotny element: zbliżenie seksualne mężczyzn ze świętymi prostytutkami, kobietami (lub mężczyznami, zwykle wykastrowanymi) będącymi na służbie bogini. Te zbliżenia miały na celu odnowienie mocy płodnej wiernych, a moc ta miała rozszerzyć swe pozytywne działanie na płodność ziem i zwierząt domowych. Dziś jeszcze spotkać można kobiety, żyjące w miejscach skupiających duchowe córki świętego, oddające się prostytucji sakralnej. Czasem nawet wszystkie kobiety z danego plemienia uprawiają tę właśnie działalność, która dziś wygląda przede wszystkim jako pozostałość po obrządkach inicjacji seksualnej. 
Kultura grecka.
W Grecji prostytucja sakralna występowała w kulcie Afrodyty (m.in. Korynt, góra Eryks na Sycylii). Prostytucja sakralna była uprawiana przez hierodule (po grecku „niewolnice świątynne”).

</doc>
<doc id="594353" url="https://pl.wikipedia.org/wiki?curid=594353" title="Matsalu">
Matsalu

Matsalu – wieś w Estonii, w prowincji Lääne, w gminie Lihula.

</doc>
<doc id="594354" url="https://pl.wikipedia.org/wiki?curid=594354" title="Meelva (Lihula)">
Meelva (Lihula)

Meelva – wieś w Estonii, w prowincji Lääne, w gminie Lihula. W 2006 roku wieś zamieszkiwało 36 osób.

</doc>
<doc id="594355" url="https://pl.wikipedia.org/wiki?curid=594355" title="Metsküla (Lihula)">
Metsküla (Lihula)

Metsküla – wieś w Estonii, w prowincji Lääne, w gminie Lihula.

</doc>
<doc id="594357" url="https://pl.wikipedia.org/wiki?curid=594357" title="Pagasi">
Pagasi

Pagasi – wieś w Estonii, w prowincji Lääne, w gminie Lihula.

</doc>
<doc id="594358" url="https://pl.wikipedia.org/wiki?curid=594358" title="Parivere">
Parivere

Parivere – wieś w Estonii, w prowincji Lääne, w gminie Lihula.

</doc>
<doc id="594359" url="https://pl.wikipedia.org/wiki?curid=594359" title="Penijõe">
Penijõe

Penijõe – wieś w Estonii, w prowincji Lääne, w gminie Lihula. W okolicach miejscowości ma swoje źródła rzeka Penijõgi wpadająca do rzeki Kasari Kasari.

</doc>
<doc id="594361" url="https://pl.wikipedia.org/wiki?curid=594361" title="Petaaluse">
Petaaluse

Petaaluse – wieś w Estonii, w prowincji Lääne, w gminie Lihula.

</doc>
<doc id="594363" url="https://pl.wikipedia.org/wiki?curid=594363" title="Poanse">
Poanse

Poanse – wieś w Estonii, w prowincji Lääne, w gminie Lihula.

</doc>
<doc id="594364" url="https://pl.wikipedia.org/wiki?curid=594364" title="Rumba (wieś)">
Rumba (wieś)

Rumba – wieś w Estonii, w prowincji Lääne, w gminie Lihula.

</doc>
<doc id="594365" url="https://pl.wikipedia.org/wiki?curid=594365" title="Saastna">
Saastna

Saastna – wieś w Estonii, w prowincji Lääne, w gminie Lihula.

</doc>
<doc id="594367" url="https://pl.wikipedia.org/wiki?curid=594367" title="Seira">
Seira

Seira – wieś w Estonii, w prowincji Lääne, w gminie Lihula. Na północ od wsi do rzeki Kasari wpadają dwie rzeki: Vanamõisa oraz Allika.

</doc>
<doc id="594368" url="https://pl.wikipedia.org/wiki?curid=594368" title="Tuhu">
Tuhu

Tuhu – wieś w Estonii, w prowincji Lääne, w gminie Lihula. W okolicach wsi swoje źródła ma rzeka Tuudi, która jest dopływem rzeki Kasari.

</doc>
<doc id="594369" url="https://pl.wikipedia.org/wiki?curid=594369" title="Zenon Burzawa">
Zenon Burzawa

Zenon Burzawa (ur. 1 lipca 1961 w Gorzowie Wielkopolskim) – były polski piłkarz, występujący na pozycji napastnika, a obecnie trener.
Znany przede wszystkim z gry w Stilonie Gorzów (128 goli w 349 spotkaniach ligowych) i Sokole Pniewy. W ekstraklasie rozegrał 34 mecze, zdobywając 22 bramki (wszystkie w barwach Sokoła Pniewy). Król strzelców ekstraklasy sezonu 1993/94 (21 goli). W latach 2010–2014 radny miasta Gorzowa Wielkopolskiego z listy Platformy Obywatelskiej.
Kariera piłkarska.
Wychowywał się w podgorzowskich Chwalęcicach, a treningi piłkarskie rozpoczynał w SHR Wojcieszyce. W zespole seniorskim tego klubu – występującym w klasie A – zadebiutował w 1978. W 1982, w czasie odbywania zasadniczej służby wojskowej, trafił do A-klasowej Pogoni Skwierzyna. W 1983 zmienił klub na Pogoń Barlinek. W latach 1984–1993 występował w Stilonie Gorzów. W 1993 przeszedł do I-ligowego Sokoła Pniewy, w barwach którego zagrał 34 spotkania i strzelił 22 bramki, zostając królem strzelców. W 1995 na krótko wyjechał do Francji, gdzie zaliczył epizod w Lyon Duchère AS. W tym samym roku wrócił do Stilonu Gorzów, a po spadku do III ligi przeszedł do drugoligowego Górnika/Aluminium Konin. W 1998 powrócił do Stilonu, w którym zakończył karierę z powodu ciężkiej kontuzji (złamania nogi).
Kariera trenerska.
Po zakończeniu czynnej kariery zawodniczej, z uwagi na swoje wykształcenie (instruktor piłki nożnej), trenował drużyny z niższych klas rozgrywkowych na ziemi lubuskiej. Pracował w: Stilonie Gorzów, Pogoni Barlinek, Dębie Dębno, Meprozecie Stare Kurowo, Spójnii Ośno Lubuskie i Piaście Karnin.

</doc>
<doc id="594370" url="https://pl.wikipedia.org/wiki?curid=594370" title="Tuudi">
Tuudi

Tuudi – wieś w Estonii, w prowincji Lääne, w gminie Lihula.

</doc>
<doc id="594371" url="https://pl.wikipedia.org/wiki?curid=594371" title="Vagivere">
Vagivere

Vagivere – wieś w Estonii, w prowincji Lääne, w gminie Lihula.

</doc>
<doc id="594372" url="https://pl.wikipedia.org/wiki?curid=594372" title="Valuste">
Valuste

Valuste – wieś w Estonii, w prowincji Lääne, w gminie Lihula.

</doc>
<doc id="594373" url="https://pl.wikipedia.org/wiki?curid=594373" title="Võhma (Lihula)">
Võhma (Lihula)

Võhma – wieś w Estonii, w prowincji Lääne, w gminie Lihula. Na północ od wsi znajduje się ujście rzeki Vigala do rzeki Kasari.

</doc>
<doc id="594375" url="https://pl.wikipedia.org/wiki?curid=594375" title="Eyjafjallajökull (lodowiec)">
Eyjafjallajökull (lodowiec)

Eyjafjallajökull (wym. ) – szósty pod względem wielkości lodowiec Islandii. Jego powierzchnia to 107 km2.
Pod lodowcem znajduje się wulkan Eyjafjallajökull, średnica krateru wynosi 3–4 km. W ciągu ostatnich 1100 lat erupcje miały miejsce czterokrotnie: w 920, 1612, 1821–1823 i w 2010. W pierwszych trzech przypadkach wkrótce następowała erupcja pobliskiego wulkanu Katla.
Erupcja w 2010.
Między 3 i 5 kwietnia 2010 r. nastąpiło około 3000 słabych trzęsień ziemi z epicentrum w okolicy wulkanu. Niektóre drgania były odnotowane w pobliskich miastach. Pierwszy wybuch wulkanu nastąpił 20 marca, drugi 14 kwietnia. Miasta Fljótshlíð i Markarfljót zostały ewakuowane. Trzęsienie nie spowodowało ofiar w ludziach.

</doc>
<doc id="594377" url="https://pl.wikipedia.org/wiki?curid=594377" title="Klimat Nigerii">
Klimat Nigerii

Pomimo iż Nigeria położona jest w strefie klimatów podrównikowych, na jej terenie występuje zadziwiająco wiele typów klimatu. Strefy klimatyczne zmieniają z południa na północ. Na południu panuje klimat równikowy wybitnie wilgotny o cechach monsunowych, o najniższej w kraju amplitudzie rocznej temperatur (25–28 °C) i najwyższej rocznej sumie opadów sięgającej 3400 mm. Na wybrzeżu opady deszczu występują przez cały rok. Im dalej na północ, tym klimat staje się suchszy, z wyraźnie zaznaczonymi ośmiomiesięcznymi okresami bezdeszczowymi, przechodzi w podrównikowy wilgotny. Północna Nigeria należy do strefy klimatów podzwrotnikowych. Średnie miesięczne temperatury sięgają w styczniu 22 °C, w maju 32 °C. Roczne opady wynoszą jedynie 350 mm.

</doc>
<doc id="594383" url="https://pl.wikipedia.org/wiki?curid=594383" title="Võhma (Lihula vald)">
Võhma (Lihula vald)



</doc>
<doc id="594387" url="https://pl.wikipedia.org/wiki?curid=594387" title="30 St Mary Axe">
30 St Mary Axe

30 St Mary Axe – wieżowiec znajdujący się w City of London, głównej dzielnicy finansowej Londynu, znany również pod nazwą "The Gherkin" ("Ogórek") lub "Swiss Re".
Wcześniej w tym miejscu stał biurowiec Baltic Exchange (24-28 St Mary Axe), zniszczony 10 kwietnia 1992 w wyniku zamachu bombowego Irlandzkiej Armii Republikańskiej. Budynek został zaprojektowany przez biuro Normana Fostera i Arup Group, po porzuceniu projektu budowy w tym miejscu 92-piętrowej wieży Millennium Tower. Budowę budynku rozpoczęto w 2001, zakończono w Grudniu 2003, a oddano do użytku 28 Kwietnia 2004. Wykonawcą jest przedsiębiorstwo budowlane Skanska.
Konstrukcja.
Wieżowiec ma 40 pięter i 180 m wysokości i jest tzw. budynkiem ekologicznym – w budynku zastosowano energooszczędne metody, które pozwalają budynkowi zużywać tylko połowę mocy, którą normalnie powinna zużywać podobna wieża. Szczeliny w każdej kondygnacji tworzą sześć szybów, które służą jako system naturalnej wentylacji całego budynku, mimo że wymagane zabezpieczenia przeciwpożarowe na co szóstym piętrze przerywają „komin”. Wały tworzą gigantyczny efekt podwójnego oszklenia: powietrze jest wciśnięte między dwie warstwy przeszklenia i izoluje przestrzeń biurową wewnątrz.
Głównymi metodami kontrolowania kołysania wzbudzanego wiatrem jest zwiększenie sztywności lub zwiększenie tłumienia za pomocą aktywnych amortyzatorów masowych. Zgodnie z projektem Arup Group, w pełni trójkątna konstrukcja obwodowa sprawia, że budynek jest wystarczająco sztywny bez dodatkowych wzmocnień. Pomimo ogólnego kształtu zakrzywionego szkła na budynku znajduje się tylko jeden kawałek zakrzywionego szkła, kształcie soczewki na wierzchołku.
W kwietniu 2005 szklany panel znajdujący się na wysokości dwóch trzecich wieży spadł na plac poniżej. Plac odcięto, ale budynek pozostał otwarty. Aby chronić odwiedzających, wzniesiono tymczasowy zadaszony chodnik, ciągnący się przez plac do recepcji budynku. Inżynierowie zbadali pozostałe 744 szklane panele w budynku. Koszt naprawy został pokryty przez głównego wykonawcę Skanska i dostawcę ścian osłonowych Schmidlin (obecnie Schmidlin-TSK AG).
Właściciele wieży.
We wrześniu 2006 Budynek został wystawiony na sprzedaż za cenę 600 mln funtów. Potencjalnymi nabywcami byli British Land, Land Securities, Prudential, ING i rodzina królewska ZEA. W dniu 21 lutego 2007 IVG Immobilien AG i brytyjska kompania inwestycyjna Evans Randall zakończyły wspólny zakup budynku za 630 mln GBP, co czyni go najdroższym budynkiem biurowym w Wielkiej Brytanii. Swiss Re zanotował zysk w wysokości ponad 300 mln funtów ze sprzedaży.
Firma Deloitte ogłosiła w kwietniu 2014, że budynek został ponownie wystawiony na sprzedaż, a jego przewidywana cena wyniesie 550 milionów funtów. Właścicieli nie było stać na spłatę kredytu, powołując się na różnice w wartości kredytu wielowalutowego i funta brytyjskiego, wysokie stopy procentowe i strukturę finansowania. Ostatecznie, w listopadzie 2014 budynek został zakupiony za 700 milionów funtów przez Safra Group, kontrolowaną przez brazylijskiego miliardera Josepha Safrę.
Od lutego 2010 Sky News nadaje swój sztandarowy program biznesowy, Jeff Randall Live, ze studia w budynku. Ponadto dwa najwyższe piętra wieży są teraz dostępne do prywatnego wynajęcia na imprezy.
Budynek zdobył wiele nagród, m.in. prestiżową Nagrodę Stirlinga przyznawaną przez Królewski Instytut Architektów Brytyjskich.
Budynek pojawił się w wielu filmach, m.in.:

</doc>
<doc id="594390" url="https://pl.wikipedia.org/wiki?curid=594390" title="Łucja Pevensie">
Łucja Pevensie

Łucja Pevensie () – postać z serii książkowej Opowieści z Narnii C.S. Lewisa, najmłodsza z rodzeństwa Pevensie - głównych bohaterów cyklu.
Łucja odkryła magiczną szafę w domu starego Profesora, która prowadziła do Narnii w "Lwie, Czarownicy i Starej Szafie", razem z rodzeństwem pomogła Księciu Kaspianowi w zdobyciu należnej mu władzy, oraz uczestniczyła w jego wyprawie morskiej w "Podróży „Wędrowca do Świtu”".
Łucja po koronacji została nazwana Królową Łucją Mężną. Kocha Aslana i całą Narnię. Twierdzi, że życie z wiedzą o tym, że nigdy nie wróci do Narnii jest bez sensu. W pierwszej części ("Lew, czarownica i stara szafa") była obiektem kpin Edmunda.
Walter Hooper, biograf Lewisa nie wyklucza, że pisarz tworząc postać Łucji Pevensie, dziewczynki, która widzi rzeczy niewidoczne dla innych, wzorował się na błogosławionej Łucji z Narni, włoskiej mistyczce mającej liczne wizje.
Na pewno C.S. Lewis zaczerpnął nazwę swej magicznej krainy z łacińskiej wersji nazwy miasta Narni, z której pochodziła bł. Łucja.
Lew, czarownica i stara szafa.
Łucja dostaje się do Narnii, gdzie spotyka fauna Tumnusa. Gdy już każdy z rodzeństwa trafia do Narnii wyruszają razem z bobrami do obozu Aslana. Łucja z Zuzanną są Świadkami śmierci Aslana i jego odrodzenia. Łucja dociera na sam koniec bitwy z Czarownicą. Po bitwie leczy rannych. Zostaje koronowana i otrzymuje przydomek Mężna.
Książę Kaspian.
Łucja zostaje ściągnięta razem z rodzeństwem do Narnii za pomocą magicznego rogu. Tam słucha opowieści karła Zuchona, którego uratowała Zuzanna. Po wysłuchaniu opowieści wszyscy ruszają do obozu księcia Kaspiana. Po drodze Łucja widzi Aslana, ale nikt poza Edmundem jej nie wierzy.
Podróż „Wędrowca do Świtu”.
Łucja trafia na statek króla Kaspiana razem z Edmundem i Eustachym. Na Samotnych Wyspach zostaje porwana przez piratów i uratowana przez Kaspiana. Gdy podczas wyprawy Eustachy zamienił się w smoka, Łucja próbowała wyleczyć jego obolałą łapę. Gdy Kaspian chciał popłynąć aż do samego końca świata, Łucja znalazła sposób, żeby namówić go do powrotu. Pod koniec książki Aslan mówi jej, że ona i Edmund już nigdy do Narnii nie wrócą.
Koń i jego chłopiec.
Gdy Łucja dowiaduje się o ataku Rabadasza na Archenlandię wyrusza razem z Edmundem do walki z nim. W czasie walki jest wśród łuczników. Po walce bierze udział w dyskusji na temat: „Co zrobić z Rabadaszem”.
Ostatnia bitwa.
Łucja umiera w wyniku wykolejenia się pociągu. Po śmierci pojawia się w Nowej Narnii gdzie zostaje ze swoim rodzeństwem (oprócz Zuzanny) i przyjaciółmi na wieczność.

</doc>
<doc id="594391" url="https://pl.wikipedia.org/wiki?curid=594391" title="Lihula">
Lihula

Lihula (niem. "Leal") – miasto w Estonii, w prowincji Lääne, ośrodek administracyjny gminy Lihula.

</doc>
<doc id="594392" url="https://pl.wikipedia.org/wiki?curid=594392" title="Stadion Zawiszy Bydgoszcz">
Stadion Zawiszy Bydgoszcz



</doc>
<doc id="594393" url="https://pl.wikipedia.org/wiki?curid=594393" title="Hofsjökull">
Hofsjökull

Hofsjökull – trzeci pod względem wielkości lodowiec Islandii o powierzchni 925 km². Ma charakterystyczny, niemalże idealnie kolisty kształt. Jego maksymalna wysokość to 1765 m n.p.m. 
Nazwa.
Nazwa "Hofsjökull" to połączenie słów "hof" (pol. gospodarstwo) i "jökull" (pol. lodowiec); pochodzi od gospodarstwa w Vesturdalur (Skagafjörður) na północ od lodowca. Nazwa "Hofsjökull" stosowana była przez ludność z Norðurland, natomiast ludność z Suðurland nazywała lodowiec "Arnarfellsjökull". "Arnarfellsjökull" to historyczna nazwa lodowca.
Opis.
Hofsjökull znajduje się w środkowej Islandii. Zajmuje powierzchnię 925 km² i jest trzecim pod względem wielkości lodowcem Islandii, po Vatnajökull i Langjökull. 
Ma formę czapy lodowej i charakterystyczny, niemalże idealnie kolisty kształt o średnicy ok. 25 km. Osiąga maksymalną wysokość 1765 m n.p.m. Z głównej czapy lodowej spływają liczne lodowce wyprowadzające we wszystkich kierunkach. Główne lodowce wyprowadzające to: Sátujökull i llviðrajökull na północy, Þjórsárjökull (najdłuższy – o długości 19 km), Háöldujökull, Klakksjökull na wschodzie, Múlajökull, Rótarjökull, Nauthagajökull i Blautukvíslarjökull na południu oraz Blágnípujökull, Blöndujökull i Kvíslajökull na zachodzie. Pięć z nich to tzw. lodowce szarżujące (ang. "surge-type glaciers").
Średnia grubość lodowca wynosi 215 m, a maksymalna grubość lodu – 750 m w środku wypełnionej lodem kaldery wulkanicznej położonej na zachód od szczytu pokrywy lodowej. Z lodowca wypływa wiele rzek, m.in. Héraðsvötn, Þjórsá (najdłuższa rzeka na wyspie – 230 km długości), Ölfusá i Blanda.
Pierwsze badania lodowca przeprowadzono w 1932 roku, kolejne w latach 50. XX w. W 1937 roku zmapowano po raz pierwszy obszar Hofsjökull. Od 1988 roku co roku mierzone są zmiany w masie lodowca. W okresie 1988–2003 zaobserwowano, że główna czapa lodowa zmniejszyła się o ok. 3–4 m. Od 1995 roku rejestrowane jest cofanie się wszystkich lodowców wyprowadzających, a w latach 1986–2003 całkowita powierzchnia pokrywy lodowej zmniejszyła się o około 3,5%. Jeśli zgodnie z projekcjami temperatura powietrza będzie rosła do 2100 roku w tempie 0,18°C na dekadę a później w tempie 0,25°C, powierzchnia lodowca skurczy się i w 2050 roku będzie wynosić 70% obecnej, w roku 2100 – 50% a w roku 2150 – 20%. Pod koniec XXII w. lód zachowa się jedynie w kalderze, po czym również zaniknie. 
System wulkaniczny.
Pod powierzchnią lodowca znajduje się wygasły subglacjalny system wulkaniczny Hofsjökull z dwoma wulkanami centralnymi: Hofsjökull (1765 m n.p.m.) i położonym na południowym zachodzie wulkanem Kerlingarfjöll (1488 m n.p.m.).

</doc>
<doc id="594394" url="https://pl.wikipedia.org/wiki?curid=594394" title="Martna">
Martna

Martna – wieś w Estonii, w prowincji Lääne, w gminie Lääne-Nigula. Do 2017 roku ośrodek administracyjny gminy Martna. Wieś zamieszkują 224 osoby (2001).

</doc>
<doc id="594395" url="https://pl.wikipedia.org/wiki?curid=594395" title="Primal Scream">
Primal Scream

Primal Scream (na albumie "XTRMNTR" jako PRML SCRM) – szkocka grupa grająca rock alternatywny, założona w 1982 w Glasgow przez Jima Beattiego oraz byłego perkusistę The Jesus and Mary Chain Bobby'ego Gillespiego. Jednym z członków Primal Scream był producent i gitarzysta Kevin Shields (My Bloody Valentine). Do 2000 roku wydawnictwa zespołu ukazywały się w wytwórni Creation, później grupa podpisała kontrakt z Sony/Columbia.

</doc>
<doc id="594396" url="https://pl.wikipedia.org/wiki?curid=594396" title="Pałac klasycystyczny w Miliczu">
Pałac klasycystyczny w Miliczu

Pałac klasycystyczny w Miliczu – wybudowany w latach od 1797 do 1798 roku. Projektantem budowli był Karol Geissler, na zlecenie Joachima Karola Maltzana.
W 1910 roku dobudowano południowe skrzydło, w którym znajdował się dawny dom zajezdny. Obecnie w pałacu znajduje się Technikum Leśne. Budynek wyglądem przypomina zamek Sanssouci i Neues Palais w Poczdamie. W budynku zachowały się wyposażenie elipsoidalnej sali balowej z drewnianymi kolumnami jońskimi oraz kilku sal sąsiednich. Na dziedzińcu herbowym, położonym w południowym skrzydle znajdują się wmurowane kamienne elementy pochodzące z XV i XVIII w., które wcześniej znajdowały się w dawnym zamku, oraz posąg myśliwego z 1909 roku. Pałac posiada dziedziniec honorowy do którego prowadzi brama z pseudoklasycystycznymi figurkami nimf w kąpieli, oraz Dafne i Ledy z łabędziem, brama jest zbudowana z kostek żużlu wielkopiecowego (proj. Leonhard Schatzel, 1844). Na dziedzińcu zachowana fontanna z płaskorzeźbami (proj. Cornelia Paczka-Wagner, 1929).
W Miliczu urodziła się i mieszkała Maria von Maltzan.

</doc>
<doc id="594397" url="https://pl.wikipedia.org/wiki?curid=594397" title="Chatyń">
Chatyń

Chatyń (; ) – dawna wieś na Białorusi, w obwodzie mińskim, w rejonie łohojskim, obecnie miejsce pamięci z kompleksem monumentalnych pomników w hołdzie poległym mieszkańcom wsi białoruskich zniszczonych podczas pacyfikacji niemieckich w latach 1941-44. 
Miejscowość została spalona wraz z mieszkańcami 22 marca 1943 roku przez niemieckie SS-Sonderkommando Dirlewanger pod przywództwem SS-Sturmbannführera Oskara Dirlewangera oraz 118 Batalion Schutzmannschaftu, złożony z byłych żołnierzy Armii Czerwonej, którzy po wzięciu do niewoli przez Niemców przeszli na ich stronę. Zastępcą szefa sztabu 118. batalionu był wówczas były porucznik Armii Czerwonej Hryhorij Wasiura, skazany w ZSRR w 1986 roku na karę śmierci za kolaborację i zbrodnie wojenne.
Zagłada Chatynia została opisana przez białoruskiego pisarza Alaksandra Adamowicza w "Chatyńskiej opowieści" (1972) i stanowiła inspirację do powstania filmu fabularnego "Idź i patrz" (1985) w reżyserii Elema Klimowa.
Masakra w Chatyniu.
Rankiem 22 marca dwa oddziały: SS-Sonderkommando Dirlewanger i 118. batalion „czarnej policji” wkroczyły do wioski. Mieszkańcy nie wiedzieli o tym, że tego samego dnia w napadzie na niemiecką kolumnę samochodową w odległości 6 km od Chatynia został zabity kapitan Schutzpolizei Hans Woellke. Niemcy postanowili wziąć odwet na ludności cywilnej, przekonani, że wieśniacy pomagali partyzantom. Wszyscy mieszkańcy, łącznie z osobami starszymi i dziećmi, zostali zaprowadzeni do stodoły; ci, którzy próbowali uciec, zostali natychmiast zastrzeleni. Napastnicy zaryglowali stodołę, obłożyli ją słomą, oblali benzyną i podpalili. W ten sposób śmierć poniosło 149 osób, w tym 75 dzieci poniżej 16. roku życia.
Pomnik ofiar.
Obecnie w Chatyniu znajduje się odsłonięty 5 lipca 1969 roku kompleks monumentalnych pomników poświęconych zamordowanym. Główna figura wykonana z brązu o wysokości 6,1 m przedstawia mężczyznę, który trzyma w rękach martwego chłopca. Przedstawia on prawdziwy fakt związany z mordem chatyńskim - ojciec, 56-letni wioskowy kowal Wosip (Józef) Kamiński, także ranny i poparzony w czasie masakry, po odzyskaniu przytomności rzeczywiście znalazł wśród spalonych zwłok pomordowanych dogorywającego własnego syna, który zmarł na jego rękach. 
Miejsce po każdym spalonym domu wioski Chatyń otacza symboliczny fundament. W środku każdego z 26 fundamentów stoi obelisk zwieńczony dzwonem, który symbolizuje komin po spalonej chacie. Pojedyncze dzwony odzywają się co 30 sekund, aby uzmysłowić zwiedzającym fakt, że w czasie II wojny światowej co pół minuty ginął jeden obywatel Białorusi. 
Jednym z symbolicznych elementów kompleksu cmentarnego są także trzy brzozy zasadzone w formie kwadratu 2x2, w którym w jednym miejscu brakuje drzewa, co symbolizuje fakt śmierci co czwartego mieszkańca Białorusi w czasie II wojny światowej. Białoruś poniosła największe procentowe straty wśród ludności spośród wszystkich państw biorących udział w tej wojnie. Przed brzozami płonie wieczny płomień pamięci.
Zwiedzający, chcąc odczytać napis, który znajduje się na płycie pomnikowej ("2 miliony 230 tysięcy. Zginął co czwarty"), muszą się schylić i w ten sposób, nawet nie zamierzając, oddać pokłon pomordowanym. Wśród przywódców państw, którzy odwiedzili Chatyń byli m.in. Richard Nixon, Fidel Castro, Rajiv Gandhi i Jiang Zemin.
Kompleks cmentarny Chatyń upamiętnia także inne masakry wśród ludności cywilnej na Białorusi podczas II wojny światowej. Każdej spalonej i wymordowanej wiosce czy miejscowości poświęcona jest mogiła na symbolicznym „cmentarzu miejscowości”. Specjalna ściana pamięci poświęcona jest ofiarom obozów koncentracyjnych – każda z wnęk tej ściany reprezentuje obozy, gdzie życie straciło co najmniej 20 000 osób.
Kontrowersje.
Istnieje podejrzenie, że wybór Chatynia przez władze ZSRR na miejsce pamięci ofiar wojny, spośród wielu podobnie zniszczonych miejscowości Białorusi, był spowodowany przez podobieństwo nazwy "Chatyń" do "Katyń" (w angielskiej transkrypcji z cyrylicy nazwy te różnią się jedną literą: i ) i miał służyć odwracaniu uwagi od tematu zbrodni katyńskiej – do chwili obecnej we wszystkich rosyjskich podręcznikach historii jest wspominana zbrodnia w Chatyniu, była ona nagłaśniana również na arenie międzynarodowej (np. poprzez zapraszanie na rocznicowe obchody delegacji zagranicznych i głów państw, m.in. Richarda Nixona). Rosyjska historyczka Natalia Lebiediewa uważa, że chodziło o to, by powiązać w świadomości społecznej zbrodnię katyńską z Niemcami.

</doc>
<doc id="594402" url="https://pl.wikipedia.org/wiki?curid=594402" title="Keskvere">
Keskvere

3 miejscowości w Estonii:

</doc>
<doc id="594403" url="https://pl.wikipedia.org/wiki?curid=594403" title="Zgromadzenie Braci Albertynów">
Zgromadzenie Braci Albertynów



</doc>
<doc id="594404" url="https://pl.wikipedia.org/wiki?curid=594404" title="Allikotsa">
Allikotsa

Allikotsa – wieś w Estonii, w prowincji Lääne, w gminie Martna.

</doc>
<doc id="594405" url="https://pl.wikipedia.org/wiki?curid=594405" title="Ehmja">
Ehmja

Ehmja – wieś w Estonii, w prowincji Lääne, w gminie Martna.

</doc>
<doc id="594406" url="https://pl.wikipedia.org/wiki?curid=594406" title="Enivere">
Enivere

Enivere – wieś w Estonii, w prowincji Lääne, w gminie Martna.

</doc>
<doc id="594407" url="https://pl.wikipedia.org/wiki?curid=594407" title="Jõesse">
Jõesse

Jõesse – wieś w Estonii, w prowincji Lääne, w gminie Martna.

</doc>
<doc id="594408" url="https://pl.wikipedia.org/wiki?curid=594408" title="Kaare">
Kaare

Kaare – wieś w Estonii, w prowincji Lääne, w gminie Martna.

</doc>
<doc id="594409" url="https://pl.wikipedia.org/wiki?curid=594409" title="Kaasiku (Martna)">
Kaasiku (Martna)

Kaasiku – wieś w Estonii, w prowincji Lääne, w gminie Martna.

</doc>
<doc id="594410" url="https://pl.wikipedia.org/wiki?curid=594410" title="Kabeli">
Kabeli

Kabeli – wieś w Estonii, w prowincji Lääne, w gminie Martna.

</doc>
<doc id="594411" url="https://pl.wikipedia.org/wiki?curid=594411" title="Kasari">
Kasari

Kasari – wieś w Estonii, w prowincji Lääne, w gminie Martna. Przez wieś przepływa rzeka Kasari.

</doc>
<doc id="594412" url="https://pl.wikipedia.org/wiki?curid=594412" title="Laiküla">
Laiküla

Laiküla – wieś w Estonii, w prowincji Lääne, w gminie Martna. Wieś położona jest na granicy Parku Narodowego Matsalu, na południe od niej do rzeki Kasari wpada rzeka Liivi.

</doc>
<doc id="594413" url="https://pl.wikipedia.org/wiki?curid=594413" title="Putkaste">
Putkaste

Putkaste – wieś w Estonii, w prowincji Lääne, w gminie Martna.

</doc>
<doc id="594414" url="https://pl.wikipedia.org/wiki?curid=594414" title="Uusküla (Martna)">
Uusküla (Martna)

Uusküla – wieś w Estonii, w prowincji Lääne, w gminie Martna.

</doc>
<doc id="594415" url="https://pl.wikipedia.org/wiki?curid=594415" title="Keravere">
Keravere

Keravere – wieś w Estonii, w prowincji Lääne, w gminie Martna.

</doc>
<doc id="594416" url="https://pl.wikipedia.org/wiki?curid=594416" title="Liivaküla (Martna)">
Liivaküla (Martna)

Liivaküla – wieś w Estonii, w prowincji Lääne, w gminie Martna.

</doc>
<doc id="594417" url="https://pl.wikipedia.org/wiki?curid=594417" title="Rannajõe">
Rannajõe

Rannajõe – wieś w Estonii, w prowincji Lääne, w gminie Lääne-Nigula.

</doc>
<doc id="594418" url="https://pl.wikipedia.org/wiki?curid=594418" title="Väike-Lähtru">
Väike-Lähtru

Väike-Lähtru – wieś w Estonii, w prowincji Lääne, w gminie Martna.

</doc>
<doc id="594419" url="https://pl.wikipedia.org/wiki?curid=594419" title="Korf (osiedle)">
Korf (osiedle)

Korf (ros. "Корф") – osiedle typu miejskiego w azjatyckiej części Rosji, w Kraju Kamczackim.
Leży w północnej części Kamczatki nad Zatoką Korfską; ok. 370 km na północny wschód od Pałany; 3.1 tys. mieszkańców (1989). Jest ośrodkiem wydobycia węgla brunatnego; przemysł spożywczy (rybny); port morski i rybacki; lotnisko.
Nazwa została nadana na cześć A.N. Korfa, rosyjskiego generała, pierwszego gubernatora Kraju Amurskiego.

</doc>
<doc id="594420" url="https://pl.wikipedia.org/wiki?curid=594420" title="Vanaküla (Martna)">
Vanaküla (Martna)

Vanaküla – wieś w Estonii, w prowincji Läänemaa, w gminie Lääne-Nigula. Do 2017 roku administracyjnie należała do gminy Martna.

</doc>
<doc id="594422" url="https://pl.wikipedia.org/wiki?curid=594422" title="Rõude">
Rõude

Rõude – wieś w Estonii, w prowincji Lääne, w gminie Martna.

</doc>
<doc id="594423" url="https://pl.wikipedia.org/wiki?curid=594423" title="Keskküla">
Keskküla

Keskküla – wieś w Estonii, w prowincji Lääne, w gminie Martna.

</doc>
<doc id="594424" url="https://pl.wikipedia.org/wiki?curid=594424" title="Keskvere (Martna)">
Keskvere (Martna)

Keskvere – wieś w Estonii, w prowincji Lääne, w gminie Martna.

</doc>
<doc id="594425" url="https://pl.wikipedia.org/wiki?curid=594425" title="Kesu (Martna)">
Kesu (Martna)

Kesu – wieś w Estonii, w prowincji Lääne, w gminie Martna.

</doc>
<doc id="594426" url="https://pl.wikipedia.org/wiki?curid=594426" title="Kirna">
Kirna

Kirna – wieś w Estonii, w prowincji Lääne, w gminie Martna.

</doc>
<doc id="594427" url="https://pl.wikipedia.org/wiki?curid=594427" title="Kokre">
Kokre

Kokre – wieś w Estonii, w prowincji Lääne, w gminie Martna.

</doc>
<doc id="594428" url="https://pl.wikipedia.org/wiki?curid=594428" title="Kurevere (Martna)">
Kurevere (Martna)

Kurevere – wieś w Estonii, w prowincji Lääne, w gminie Martna.

</doc>
<doc id="594429" url="https://pl.wikipedia.org/wiki?curid=594429" title="Oonga">
Oonga

Oonga – wieś w Estonii, w prowincji Lääne, w gminie Martna.

</doc>
<doc id="594430" url="https://pl.wikipedia.org/wiki?curid=594430" title="Tuka">
Tuka

Tuka – wieś w Estonii, w prowincji Lääne, w gminie Martna.

</doc>
<doc id="594431" url="https://pl.wikipedia.org/wiki?curid=594431" title="Ohtla">
Ohtla

Ohtla – wieś w Estonii, w prowincji Lääne, w gminie Martna.

</doc>
<doc id="594432" url="https://pl.wikipedia.org/wiki?curid=594432" title="Nõmme (Martna)">
Nõmme (Martna)

Nõmme – wieś w Estonii, w prowincji Lääne, w gminie Martna.

</doc>
<doc id="594433" url="https://pl.wikipedia.org/wiki?curid=594433" title="Niinja">
Niinja

Niinja – wieś w Estonii, w prowincji Lääne, w gminie Martna.

</doc>
<doc id="594434" url="https://pl.wikipedia.org/wiki?curid=594434" title="Männiku (Martna)">
Männiku (Martna)

Männiku – wieś w Estonii, w prowincji Lääne, w gminie Martna.

</doc>
<doc id="594435" url="https://pl.wikipedia.org/wiki?curid=594435" title="Tammiku (Martna)">
Tammiku (Martna)

Tammiku – wieś w Estonii, w prowincji Lääne, w gminie Martna.

</doc>
<doc id="594436" url="https://pl.wikipedia.org/wiki?curid=594436" title="Suure-Lähtru">
Suure-Lähtru

Suure-Lähtru – wieś w Estonii, w prowincji Lääne, w gminie Martna.

</doc>
<doc id="594437" url="https://pl.wikipedia.org/wiki?curid=594437" title="Soo-otsa">
Soo-otsa

Soo-otsa – wieś w Estonii, w prowincji Lääne, w gminie Martna.

</doc>
<doc id="594442" url="https://pl.wikipedia.org/wiki?curid=594442" title="Akranes">
Akranes

Akranes – miasto na zachodnim wybrzeżu Islandii, tworzące gminę Akraneskaupstaður, wchodzącą w skład regionu Vesturland. Ulokowane jest na zachodnim krańcu półwyspu położonego między fiordami Hvalfjörður i Grunnarfjörður. Nad miastem dominuje góra Akrafjall (643 m n.p.m.). W okolicach miasta znajduje się również prawie 6 kilometrowy tunel podwodny przeprowadzony pod fiordem Hvalfjörður łączący Mosfellsbær i Akranes. Na początku 2018 roku zamieszkiwało je 7249 osób - stanowi tym samym największą pod względem liczby ludności miejscowość w regionie Vesturland.
Miasto zostało założone około roku 880 przez grupkę irlandzkich mnichów. Dla upamiętnienia roli irlandzkich mnichów na Islandii na lokalnym cmentarzu usytuowany jest kamień pamiątkowy, który został podarowany przez irlandzki rząd z okazji 1100 rocznicy zasiedlenia wyspy. Miasto otrzymało prawa miejskie w 1941 roku.
Tu ma swoją siedzibę islandzkie wydawnictwo kartograficzne – Landmælingar Íslands. W mieście bardzo dobrze rozwinięte jest rybołówstwo, przetwórstwo rybne i handel, znajduje się tu również cementownia. W mieście jest szkoła handlowa, szkoła średnia, szpital, stadion sportowy, geotermalny basen kąpielowy, pole golfowe, plaża Langisandur oraz muzeum ludowe. W Akranes jest dobrze prosperujący przystosowany do różnych zajęć, port z latarnią morską. Naprzeciwko domu starców stoi rzeźba "Wyzwanie Gréty" Magnúsa Tómassona a na placu Akratorg rzeźba Marteinna Guðmundssona, zatytułowana: "Pamięci marynarzy".

</doc>
<doc id="594444" url="https://pl.wikipedia.org/wiki?curid=594444" title="Central Province">
Central Province



</doc>
<doc id="594446" url="https://pl.wikipedia.org/wiki?curid=594446" title="West Midlands (hrabstwo)">
West Midlands (hrabstwo)

West Midlands – hrabstwo ceremonialne i metropolitalne w środkowo-zachodniej Anglii, w regionie West Midlands, obejmujące aglomerację miasta Birmingham.
Hrabstwo utworzone zostało w 1974 roku z części hrabstw Staffordshire, Warwickshire oraz Worcestershire, z którymi obecnie sąsiaduje (ze Staffordshire na zachodzie i północy, z Warwickshire na wschodzie a z Worcestershire na południowym zachodzie). W 1986 roku West Midlands, podobnie jak inne hrabstwa metropolitalne, utraciło znaczenie administracyjne w wyniku rozwiązania rady hrabstwa.
West Midlands liczy 902 km² powierzchni oraz 2 738 100 mieszkańców, będąc jednym z najgęściej zaludnionych hrabstw Anglii (3035,6 os./km²). Największymi miastami na terenie hrabstwa są Birmingham, Coventry oraz Wolverhampton; wszystkie trzy posiadają status "city".
Podział administracyjny.
W skład hrabstwa wchodzi siedem dystryktów metropolitalnych.

</doc>
<doc id="594456" url="https://pl.wikipedia.org/wiki?curid=594456" title="Vanaküla">
Vanaküla



</doc>
<doc id="594459" url="https://pl.wikipedia.org/wiki?curid=594459" title="Pürksi">
Pürksi

Pürksi (szw. "Birkas") - wieś w Estonii, w prowincji Lääne, ośrodek administracyjny gminy Noarootsi. Wieś zamieszkują 254 osoby.

</doc>
<doc id="594461" url="https://pl.wikipedia.org/wiki?curid=594461" title="Prowincja Centralna (Papua-Nowa Gwinea)">
Prowincja Centralna (Papua-Nowa Gwinea)

Prowincja Centralna (ang. "Central Province") – prowincja Papui-Nowej Gwinei, położona w południowo-wschodniej części kraju, nad Morzem Koralowym. Ośrodkiem administracyjnym prowincji jest stolica kraju Port Moresby, która jest wydzielona z terytorium prowincji jako Narodowy Dystrykt Stołeczny.
Prowincja Centralna ma zróżnicowaną rzeźbę terenu: od wąskiej nadbrzeżnej niziny po sięgające ponad 4000 m n.p.m. szczyty Gór Owena Stanleya ze szczytem Mount Victoria (4073 m n.p.m.). Roślinność również zmienia się w zależności od wysokości: od nadbrzeżnych namorzynów przez wilgotny las równikowy po najwyżej położone piętro alpejskie. Wzdłuż wybrzeża ciągnie się rafa koralowa.

</doc>
<doc id="594462" url="https://pl.wikipedia.org/wiki?curid=594462" title="Półwysep Ilpiński">
Półwysep Ilpiński

Półwysep Ilpiński (ros. "Ильпинский полуостров") – półwysep w azjatyckiej części Rosji, w Kraju Kamczackim.
Leży nad Zatoką Karagińską Morza Beringa, pomiędzy drugorzędnymi zatokami Anapka i Korfską; długość około 40 km; powierzchnia nizinna, jedynie we wschodniej części wzniesienia o wysokości do 494 m n.p.m.

</doc>
<doc id="594464" url="https://pl.wikipedia.org/wiki?curid=594464" title="Aulepa">
Aulepa

Aulepa (szw. "Dirslätt") - wieś w Estonii, w prowincji Lääne, w gminie Noarootsi.

</doc>
<doc id="594465" url="https://pl.wikipedia.org/wiki?curid=594465" title="Dirhami">
Dirhami

Dirhami (szw. "Derhamn") - wieś w Estonii, w prowincji Lääne, w gminie Noarootsi.

</doc>
<doc id="594466" url="https://pl.wikipedia.org/wiki?curid=594466" title="Einbi">
Einbi

Einbi (szw. "Enby") - wieś w Estonii, w prowincji Lääne, w gminie Noarootsi.

</doc>
<doc id="594467" url="https://pl.wikipedia.org/wiki?curid=594467" title="Elbiku">
Elbiku

Elbiku (szw. "Ölbäck") - wieś w Estonii, w prowincji Lääne, w gminie Noarootsi.

</doc>
<doc id="594468" url="https://pl.wikipedia.org/wiki?curid=594468" title="Prowincja Centralna">
Prowincja Centralna



</doc>
<doc id="594469" url="https://pl.wikipedia.org/wiki?curid=594469" title="Hara (Noarootsi)">
Hara (Noarootsi)

Hara (szw. "Harga") - wieś w Estonii, w prowincji Lääne, w gminie Noarootsi.
Zobacz też: Hara

</doc>
<doc id="594470" url="https://pl.wikipedia.org/wiki?curid=594470" title="Hosby">
Hosby

Hosby – wieś w Estonii, w prowincji Lääne, w gminie Noarootsi. We wsi znajduje się zabytkowy Kościół św. Katarzyny (est. Noarootsi Püha Katariina kirik) oraz cmentarz.

</doc>
<doc id="594471" url="https://pl.wikipedia.org/wiki?curid=594471" title="Höbringi">
Höbringi

Höbringi (szw. "Höbring" lub "Högbring") - wieś w Estonii, w prowincji Lääne, w gminie Noarootsi.

</doc>
<doc id="594473" url="https://pl.wikipedia.org/wiki?curid=594473" title="Kudani">
Kudani

Kudani (szw. "Gutanäs") - wieś w Estonii, w prowincji Lääne, w gminie Noarootsi.

</doc>
<doc id="594474" url="https://pl.wikipedia.org/wiki?curid=594474" title="Borgarnes">
Borgarnes

Borgarnes – miasto na zachodnim wybrzeżu Islandii, położone na cyplu, który wcina się w fiord Borgarfjörður. Na początku 2018 roku zamieszkiwało je blisko 2,0 tys. osób - stanowi drugie (po Akranes) pod względem wielkości miasto regionu Vesturland i główny ośrodek administracyjny tego regionu. Wchodzi w skład rozległej gminy Borgarbyggð. 
Przez miasto przebiega główna islandzka droga nr 1, która na południe od miasta poprowadzona jest mostem Borgarfjarðarbrú pokonującym fiord, nad którym leży miasto. Natomiast na krańcu cyplu miasto jest połączone niewielkim mostem z zabudowaną wysepką Stóra-Brákarey, znajdującą się niedaleko brzegu.
Nie rozwinęło się tu rybołówstwo, choć miasto położone jest tuż nad brzegiem. Rozwinął się tu natomiast przemysł i handel. 
W Borgarnes znajduje się:
Historia Borgarnes.
Pierwsza wzmianka o osadzie Borgarnes pochodzi z Sagi o Egilu, choć występuje tam pod nazwą Digranes. Pierwszym osiedleńcem był Skallagrímur Kveldulfsson, ojciec słynnego skalda Egila Skallagrímssona, bohatera Sagi o Egilu. Duża część miejscowych zabytków ma wzmiankę w tej sadze.
Aż do XIX wieku brak jest dalszych informacji na temat osadnictwa w tej miejscowości. Gdy tylko zniesiono duński monopol handlowy, król Danii Fryderyk VII wskazał w 1861 Borgarnes jako miejsce handlu. W mieście zachował się dom towarowy z 1877 roku.
Początkowo miejscowość wchodziła w skład gminy Borgarhreppur. W 1913 roku wydzielono ją jako samodzielną gminę Borgarneshreppur, która po przyznaniu praw miejskich w 1987 roku nosiła nazwę Borgarnesbær. W 1994 roku do Borgarnesbær przyłączono sąsiednie gminy: Norðurárdalshreppur, Stafholtstungnahreppur, Hraunhreppur, które od tego momentu funkcjonują jako gmina Borgarbyggð. W 1998 roku dołączono gminy Þverárhlíðarhreppur, Borgarhreppur i Álftaneshreppur, a w 2005 roku kolejne: Borgarfjarðarsveit, Hvítársíðuhreppur i Kolbeinsstaðahreppur.

</doc>
<doc id="594475" url="https://pl.wikipedia.org/wiki?curid=594475" title="Prowincja Zachodnia">
Prowincja Zachodnia



</doc>
<doc id="594476" url="https://pl.wikipedia.org/wiki?curid=594476" title="Osmussaare">
Osmussaare

Osmussaare () – wieś w Estonii, w prowincji Lääne, w gminie Noarootsi. Jest położona na wyspie Osmussaar. W 2006 roku odnotowano tutaj 2 adresy.

</doc>
<doc id="594478" url="https://pl.wikipedia.org/wiki?curid=594478" title="Paslepa">
Paslepa

Paslepa (szw. "Pasklep") - wieś w Estonii, w prowincji Lääne, w gminie Noarootsi.

</doc>
<doc id="594479" url="https://pl.wikipedia.org/wiki?curid=594479" title="Riguldi">
Riguldi

Riguldi (szw. "Rickul") - wieś w Estonii, w prowincji Lääne, w gminie Noarootsi. W 2000 roku populacja wsi wynosiła 20 osób.

</doc>
<doc id="594482" url="https://pl.wikipedia.org/wiki?curid=594482" title="Rooslepa">
Rooslepa

Rooslepa (szw. "Roslep") - wieś w Estonii, w prowincji Lääne, w gminie Noarootsi.

</doc>
<doc id="594485" url="https://pl.wikipedia.org/wiki?curid=594485" title="Saare">
Saare

Saare (szw. "Lyckholm") - wieś w Estonii, w prowincji Lääne, w gminie Noarootsi. W 2000 roku wieś miała 23 mieszkańców.

</doc>
<doc id="594486" url="https://pl.wikipedia.org/wiki?curid=594486" title="Nicolas Roeg">
Nicolas Roeg

Nicolas Jack Roeg (ur. 15 sierpnia 1928 w Londynie, zm. 23 listopada 2018 tamże) – brytyjski operator filmowy i reżyser. W ciągu swej kariery zrealizował jako reżyser 29 filmów fabularnych, dokumentalnych, telewizyjnych i krótkometrażowych.
Życiorys.
Urodził się w północnym Londynie, w St John’s Wood. Uczęszczał do Mercers School. Jako operator zadebiutował w 1958 roku – zrealizował zdjęcia do kilkudziesięciu filmów, w tym m.in. "Fahrenheit 451" (1966) i "Z dala od zgiełku" ("Far from the Madding Crowd", 1967). Jako reżyser zadebiutował głośnym filmem "Przedstawienie" ("Performance", 1970).
Kolejne znane, samodzielne już filmy to: dreszczowiec psychologiczny "Nie oglądaj się teraz" ("Don't Look Now", 1973) na podstawie opowiadania Daphne du Maurier z Julie Christie i Donaldem Sutherlandem, film sci-fi "Człowiek, który spadł na ziemię" ("The Man Who Fell to Earth", 1976) z Davidem Bowiem, "Zmysłowa obsesja" ("Bad Timing" (1980) o młodej kobiecie (Theresa Russell), która trafia do wiedeńskiego szpitala po przedawkowaniu leków, "Eureka" (1982), "Błahostka" ("Insignificance", 1985) – historia fikcyjnego spotkania kultowych postaci lat 50. XX wieku w czasie zimnej wojny w 1954, "Rozbitkowie" ("Castaway", 1986) – prawdziwa historia o ludzkich słabościach świeżo poślubionych małżonków wyruszających na wyspę położoną na Pacyfiku, "Tor 29" (1987) i adaptacji noweli Josepha Conrada "Jądro ciemności" ("Heart of Darkness", 1994) z Johnem Malkovichem w roli głównej.
Był także reżyserem małego ekranu, m.in. telewizyjnej adaptacji głośnego dramatu Tennessee Williamsa "Słodki ptak młodości" ("Sweet Bird of Youth", 1989) z Elizabeth Taylor oraz biblijnego filmu "Samson i Dalila" ("Samson and Delilah", 1996) z Elizabeth Hurley.
Zmarł 23 listopada 2018 w Londynie w wieku 90 lat.
Życie prywatne.
W latach 1957–1977 był żonaty z Susan Stephen, z którą miał czwórkę dzieci: Waldo, Nico, Sholto i Luca. W 1982 ożenił się z Theresą Russell, z którą miał dwóch synów: Maximilliana i Statena. Małżeństwo zakończyło się rozwodem. W 2005 poślubił Harriet Harper.

</doc>
<doc id="594487" url="https://pl.wikipedia.org/wiki?curid=594487" title="Spithami">
Spithami

Spithami (szw. "Spithamn") - wieś w Estonii, w prowincji Lääne, w gminie Noarootsi.

</doc>
<doc id="594488" url="https://pl.wikipedia.org/wiki?curid=594488" title="Sutlepa">
Sutlepa

Sutlepa (szw. "Sutlep") - wieś w Estonii, w prowincji Lääne, w gminie Noarootsi. W 2000 roku wieś miała 129 mieszkańców.

</doc>
<doc id="594489" url="https://pl.wikipedia.org/wiki?curid=594489" title="Suur-Nõmmküla">
Suur-Nõmmküla

Suur-Nõmmküla (szw. "Klottorp") - wieś w Estonii, w prowincji Lääne, w gminie Noarootsi. W 2006 roku w tej miejscowości zanotowano 13 adresów.

</doc>
<doc id="594491" url="https://pl.wikipedia.org/wiki?curid=594491" title="Tahu">
Tahu

Tahu (szw. "Skåtanäs") – wieś w Estonii, w prowincji Lääne, w gminie Noarootsi. Na rok 2006 w tej miejscowości zanotowano 21 adresów.

</doc>
<doc id="594492" url="https://pl.wikipedia.org/wiki?curid=594492" title="Tuksi">
Tuksi

Tuksi (szw. "Bergsby") - wieś w Estonii, w prowincji Lääne, w gminie Noarootsi.

</doc>
<doc id="594493" url="https://pl.wikipedia.org/wiki?curid=594493" title="Vanaküla (Noarootsi)">
Vanaküla (Noarootsi)

Vanaküla (szw. "Gambyn") - wieś w Estonii, w prowincji Lääne, w gminie Noarootsi. Według danych na 2006 rok w miejscowości odnotowano 26 adresów.

</doc>
<doc id="594494" url="https://pl.wikipedia.org/wiki?curid=594494" title="Lex Fufia Caninia">
Lex Fufia Caninia

Lex Fufia Caninia – rzymska ustawa konsulów Gaiusa Fufiusa Geminusa i Luciusa Caniniusa Gallusa wydana w 2 roku p.n.e. Ograniczała ona możliwość wyzwalania niewolników. Odnosiła się do wyzwoleń dokonywanych w drodze "manumissio testamento" (wyzwolenie formalne w drodze testamentu). Ograniczała liczbę wyzwalanych niewolników w zależności od stanu posiadania właściciela. Bez ograniczeń można było wyzwolić tylko 2 niewolników, po czym tylko ułamkową część ogółu, przy czym ułamek ten zmniejszał się ze wzrostem liczby niewolników. Górną granicę wyzwoleń w testamencie była liczba 100 niewolników.
Właściciel posiadający:
Większej liczby niż stu niewolników nie wolno było wyzwolić.
Ustawa została zniesiona przez Justyniana w 528.
Podobną, ale dalej idącą ustawą była lex Aelia Sentia.

</doc>
<doc id="594495" url="https://pl.wikipedia.org/wiki?curid=594495" title="Väike-Nõmmküla">
Väike-Nõmmküla

Väike-Nõmmküla (szw. "Persåker") - wieś w Estonii, w prowincji Lääne, w gminie Noarootsi.

</doc>
<doc id="594496" url="https://pl.wikipedia.org/wiki?curid=594496" title="Österby">
Österby

Österby - wieś w Estonii, w prowincji Lääne, w gminie Noarootsi.

</doc>
<doc id="594498" url="https://pl.wikipedia.org/wiki?curid=594498" title="Ivan Sergei">
Ivan Sergei

Ivan Sergei Gaudio (ur. 7 maja 1971) – amerykański aktor.
Życiorys.
Wczesne lata.
Urodził się w Hawthorne, w stanie New Jersey. Jego rodzina była pochodzenia holenderskiego i włoskiego. W 1989 ukończył Hawthorne High School, gdzie grał w drużynie koszykówki. Zanim rozpoczął karierę ekranową, sprzedawał gazety i występował na scenie off-Broadwayu. 
Kariera.
Debiutował na dużym ekranie rolą zastraszonego i zmartwionego Hero, jednego z uczniów szkoły średniej w dramacie "Młodzi gniewni" ("Dangerous Minds", 1995) z Michelle Pfeiffer. Oczarował wszystkich telewizyjną rolą przybranego syna potężnego szefa przestępczej organizacji w kanadyjskim filmie akcji "Zbrodnicze tradycje" ("Once a Thief", 1996) Johna Woo.
Wystąpił potem w niezależnym wzruszającym westernie "Ostatnia misja" ("Gunfighter's Moon", 1997). Nietypową rolę, pełną humoru i dystansu postać biseksualnego kochanka, manipulowanego przez przyrodnią siostrę swojego partnera, stworzył na dużym ekranie w komedii "Wojna płci" ("The Opposite of Sex", 1998). Po zagraniu telewizyjnej roli Davida 'Jilla' Jillefsky'ego w sitcomie Warner Bros. "Jack i Jill" ("Jack &amp; Jill", 1999-2001) szybko zdobył sławę na szklanym ekranie. Pojawił się również w serialu "Czarodziejki" ("Charmed", 2006) jako Henry Mitchell. W 2008 zagrał główną rolę archeologa w trylogii "Jack Hunter".
Życie prywatne.
W 1996 był związany z Sandrine Holt. W latach 1996-1997 spotykał się z modelką i aktorką Jenny McCarthy. W 2001 poznał Tanyę. W sierpniu 2003 pobrali się i zamieszkali razem w Los Angeles. Jednak w roku 2009 doszło do rozwodu. W latach 2009–2010 był związany z Krysten Ritter. W październiku 2020 poślubił Kristin.

</doc>
<doc id="594505" url="https://pl.wikipedia.org/wiki?curid=594505" title="Józef Franciszek Sapieha">
Józef Franciszek Sapieha

 
Józef Franciszek Sapieha herbu Lis (ur. 1679, zm. 11 kwietnia 1744 w Pratulinie) – podskarbi nadworny litewski od 1713, komisarz pełnomocny w konfederacji dzikowskiej 1734 roku.
Był synem Franciszka Stefana, bratem Jana Kazimierza i Jerzego Felicjana. 
Wiosną 1697 posłował na sejm, po czym wyruszył w podróż edukacyjną po Europie. W 1697 studiował w Grazu, a w latach następnych w Rzymie, Florencji, Wenecji, przebywał także w Bawarii, Francji, Holandii, Hiszpanii i Turcji - w Konstantynopolu. Do kraju powrócił w 1701.
Z pewnym wahaniem poparł w 1706 r. Stanisława Leszczyńskiego, od którego otrzymał rangę generała majora wojsk litewskich (w 1708). Po powrocie Augusta II w 1709 godność tę utracił. Ze względu na ugodową postawę i pragnienie Augusta II zjednania sobie rodu Sapiehów szybko ją odzyskał (1710), a w 1713 został podskarbim nadwornym litewskim. W 1717 otrzymał Order Orła Białego. 
W 1733 roku podpisał elekcję Stanisława Leszczyńskiego, przy którego boku działał aż do abdykacji w 1736, w 1735 formując w Okopach Świętej Trójcy dwutysięczną dywizję wierną Leszczyńskiemu. W maju 1736 uznał władzę Augusta III.
Zmarł po długiej chorobie 11 kwietnia 1744 w Pratulinie.
Pochowany został w rodzinnej krypcie rodu Sapiehów w ufundowanym przez siebie Kościele św. Józefa Oblubieńca i św. Antoniego z Padwy w Boćkach.

</doc>
<doc id="594513" url="https://pl.wikipedia.org/wiki?curid=594513" title="Oro (Papua-Nowa Gwinea)">
Oro (Papua-Nowa Gwinea)

Oro (dawniej Prowincja Północna, ang. "Northern Province") – prowincja Papui-Nowej Gwinei, położona w południowo-wschodniej części kraju na północ od Prowincji Centralnej. Ośrodkiem administracyjnym prowincji jest Popondetta (19,6 tys., 2000).
W południowej części prowincji ciągnie się pasmo Gór Owena Stanleya. W nadbrzeżnej nizinie znajduje się aktywny wulkan Mount Lamington (1680 m n.p.m.).

</doc>
<doc id="594547" url="https://pl.wikipedia.org/wiki?curid=594547" title="Lex Aelia Sentia">
Lex Aelia Sentia

Lex Aelia Sentia – rzymska ustawa wydana w 4 roku n.e., która bardziej niż "Lex Fufia Caninia" ograniczała możliwość wyzwalania niewolników.
Dotyczyła ograniczeń wieku wyzwalanego i wyzwalającego. Niewolnika mającego mniej niż 30 lat nie wystarczało wyzwolić za pomocą "manumissio vindicta" przed urzędnikiem, trzeba było powołać specjalną komisję i podawać przyczyny wyzwolenia. Również wyzwalający mający mniej niż 20 lat mógł dokonać aktu wyzwolenia tylko przed komisją ("consilium") i ze słusznej przyczyny ("iusta causa"). W Rzymie komisję stanowiło 5 senatorów i 5 ekwitów, na prowincji 20 "recuperatorów" (dosł. "odzyskiwaczy") będących rzymskimi obywatelami. Gaius (ks. I, 19) podaje, iż słuszną przyczyną było wyzwolenie własnego syna lub córki, rodzonego brata lub siostry, wychowanka lub nauczyciela, niewolnika, którego właściciel chce uczynić zarządcą, lub niewolnicy którą chce poślubić.
Ponadto niewolnicy niewyzwoleni przez "manumissio vindicta" otrzymywali status Latyna Juniańskiego.
Ustawa uznawała za "peregrini dediticii" wyzwoleńców, którzy, będąc jeszcze w stanie niewoli, zostali ukarani za ciężkie przestępstwo lub używani do walk cyrkowych (ich sytuacja w porównaniu ze zwykłymi "dediticii" była pogorszona przez zakaz osiedlania się w Rzymie i w promieniu 100 mil od niego pod rygorem powrotu do stanu niewoli). 
Rygory ustawy złagodził Justynian I Wielki pozostawiając z nich tylko zakaz wyzwoleń na szkodę wierzyciela ("in fraudem creditorum") prowadzących do nadmiernego uszczuplenia zadłużonego majątku. 

</doc>
<doc id="594565" url="https://pl.wikipedia.org/wiki?curid=594565" title="Dalvík">
Dalvík

Dalvik – miasto w północnej Islandii, we wschodniej części półwyspu Tröllaskagi, nad fiordem Eyjafjörður, u wylotu doliny Svarfaðardalur. Siedziba gminy Dalvíkurbyggð, wchodzącej w skład regionu Norðurland eystra. W 2018 r. zamieszkiwało je 1367 mieszk..
Jest typowym miastem portowym, dobrze rozwinięte jest tu rybołówstwo oraz przeróbka ryb, a także znajduje się niewielki przemysł. Zaopatrywany jest w ciepłą wodę z gorących źródeł. Miasto dobrze rozwinęło się dopiero w XX w. W 1934 roku trzęsienie ziemi o sile 6,3° w skali Richtera zniszczyło większość domostw w Dalvik, przez lawinę kamieni, czyniąc połowę mieszkańców bezdomnymi.
W Dalvíku mieści się tu urząd gminy, pole golfowe, basen, wyciąg orczykowy oraz muzeum "Byggðasafnið Hvoll". W muzeum znajdują się: przedmioty artystyczne, okazy przyrodnicze oraz sala, która jest poświęcona najwyższemu islandzkiemu człowiekowi Jóhanowi Péturssonowi (2,34 m). Inna muzealna sala poświęcona jest Kristjánowi Eldjárnowi, byłemu prezydentowi Islandii.
Z miasta wypływa prom na wyspę Hrísey i Grímsey.

</doc>
<doc id="594648" url="https://pl.wikipedia.org/wiki?curid=594648" title="Nõva">
Nõva

Nõva - wieś w Estonii, w prowincji Lääne, ośrodek administracyjny gminy Nõva. Wieś zamieszkuje 161 osób.

</doc>
<doc id="594670" url="https://pl.wikipedia.org/wiki?curid=594670" title="Andrzej Rosiewicz">
Andrzej Rosiewicz

Andrzej Wacław Rosiewicz (ur. 1 czerwca 1944 w Warszawie) – polski piosenkarz estradowy, gitarzysta, tancerz, satyryk, kompozytor i choreograf.
Od 1978 poświęcił się karierze solowej. Najpopularniejsze jego przeboje: „Najwięcej witaminy”, „Czy czuje pani cha-chę”, „Zenek blues”, „Chłopcy radarowcy”, „Wincenty Kalemba” (znana jako „Pieśń o zachodnich bankierach” lub „Graj cyganie graj”) oraz „Czterdzieści lat minęło...” z czołówki serialu "Czterdziestolatek" (1975). Za czasów „Solidarności” wykonał na Festiwalu Piosenki Prawdziwej w Gdańsku „Propagandę sukcesu”, identyfikowaną jako głos antykomunistycznej opozycji.
Życiorys.
Wczesne lata.
Urodził się i wychował w Warszawie. Jest absolwentem VI Liceum Ogólnokształcącego im. Tadeusza Reytana w Warszawie (1962). W tym czasie odnosił sukcesy sportowe, zostając mistrzem warszawskich szkół średnich w skoku wzwyż i skoku w dal. Grywał także w szkolnym klubie piłkarskim.
Ukończył SGGW w Warszawie na Wydziale Melioracji Wodnych. Równocześnie uczęszczał przez pięć lat do szkoły muzycznej na śpiew solowy. Swoje umiejętności prezentował m.in. w Klubie Studenckim Politechniki Warszawskiej „Stodoła”.
Kariera w czasach PRL.
Karierę estradową rozpoczął jeszcze w dzieciństwie w 1953, w Zespole pieśni i tańca Dzieci Warszawy, z którym to współpracował do 1964. W okresie studiów w latach 60. występował w warszawskich klubach jazzowych i restauracjach. Między 1963 a 1965 rokiem związany był z zespołem „Pesymiści”. W latach 1967–1968 związał się z formacją jazzową Old Timers. W 1971, 1974 i 1977 występował na festiwalu Jazz Jamboree. W 1972 za wykonanie utworu „Samba wanna blues” otrzymał nagrodę Komitetu ds. Radia i Telewizji na 10. Krajowym Festiwalu Piosenki Polskiej w Opolu. Piosenka była pierwszym efektem jego współpracy z Asocjacją Hagaw. W 1976 wystąpili razem na 14. KFPP w Opolu. Występ zapewnił mu nagrodę Estradowa Osobowość Roku. Od 1978 poświęcił się karierze solowej.
W latach 70. i na początku lat 80. jeden z najpopularniejszych polskich piosenkarzy i artystów estradowych. Najpopularniejsze jego przeboje z lat 70. to „Najwięcej witaminy”, „Czy czuje pani cha-chę”, „Zakochany bałwan”, „Żaba story”, „Zenek blues”; na występach wykonywał również piosenki, których nie nadawano w radiu i telewizji („Usta Mariana”, „W Lubartowie”). Po powstaniu „Solidarności” powstały piosenki „Chłopcy radarowcy”, „Pytasz mnie” oraz dostępne w owych latach jedynie na kasetach nagranych amatorsko na koncertach, wykonane na Festiwalu Piosenki Prawdziwej w Gdańsku „Propaganda sukcesu”, „Chcemy prawdy”, „Książeczka wojskowa” i „Wincenty Kalemba” (znana jako „Pieśń o zachodnich bankierach”/„Graj cyganie graj”). W 1980 za wykonanie utworu „Najwięcej witaminy” otrzymał nagrodę za wygraną w konkursie „Premier” na 18. KFPP w Opolu. Jego twórczość była utożsamiana z etosem pierwszej Solidarności oraz stanem wojennym – okresem, kiedy jego piosenki identyfikowane były jako głos antykomunistycznej opozycji.
W 1974 zaśpiewał piosenkę „Czterdzieści lat minęło...” z czołówki serialu "Czterdziestolatek", kompozytora Jerzego Matuszkiewicza, w 1988 piosenkę Andrzeja Korzyńskiego „Halo ptaki” do filmu "Pan Kleks w kosmosie", a w 1993 utwór „Dwadzieścia lat minęło...” w serialu "Czterdziestolatek. 20 lat później". Występował na Festiwalu Piosenki Radzieckiej w Zielonej Górze.
W 1986 zorganizował w Teatrze Muzycznym w Gdyni koncert dedykowany Lechowi Wałęsie, z którym w latach osiemdziesiątych łączyła go serdeczna przyjaźń.
12 lipca 1988 na dziedzińcu wawelskim w Krakowie zaśpiewał w obecności Michaiła Gorbaczowa pieśń o pierestrojce „Wieje wiosna ze wschodu” (popularnie określana jako „Michaił, Michaił” z uwagi na słowa "Michaił, Michail. eta piesnia dla Tiebia").
Kariera w latach 1989–2002.
Na początku lat 90. XX wieku próbował powrócić na scenę muzyczną, tworząc utwory w gatunku disco polo. Najpopularniejsze z nich to „Poleczka Pałeczka” i „Disko Rżysko”.
W 1993 napisał piosenkę o tym, jak doszło do zerwania przyjaźni z Lechem Wałęsą „Telefon z Belwederu” z refrenem: „Porwał go wielki świat, porwał historii wiatr, dlaczego, dlaczego? Przecież zawsze można być kolegą. Przyjaźń uczucie to święte. Tylko czasem bywa się prezydentem”.
W pierwszych utworach nagrywanych po 2000 śpiewał o sukcesach sportowców takich jak: Adam Małysz, Jerzy Dudek czy Otylia Jędrzejczak.
Późniejsza działalność.
Obecnie można go sporadycznie usłyszeć w Radiu Maryja i Telewizji Trwam, dla których tworzy piosenki satyryczne komentujące wydarzenia polityczne oraz piosenki o miłości do ojczyzny i religijne.
W 2003 nagrał piosenkę „Mamo, ja chcę do Iraku”, krytykującą wyjazd polskich żołnierzy do Iraku.
W 2003 został członkiem Unii Polityki Realnej, z listy której w 2004 wystartował w wyborach do Parlamentu Europejskiego. UPR nie przekroczyła progu wyborczego.
Współpracował potem z Prawem i Sprawiedliwością, dla którego na zjazdy partyjne przed wyborami do Sejmu RP w 2005 i 2007 skomponował i tam wykonał kilka piosenek chwalących rządy tej partii (m.in. „Wystarczą cztery Ziobra i Polska będzie dobra”).
W sierpniu 2007 z okazji 28 rocznicy Sierpnia 80 nagrał dla mediów założonych przez o. Tadeusza Rydzyka piosenkę „Jak Gwiazda w noc czarną”, swoiste podziękowanie Andrzejowi Gwiaździe i Annie Walentynowicz za ich zasługi w obaleniu komunizmu.
W listopadzie 2007 nagrał piosenkę wyśmiewającą rząd premiera Donalda Tuska pt. „Wystarczą cztery Tuski, no i porządek pruski”, której ukazała się później druga wersja. Jej pierwsza zwrotka brzmi: „Nowe wiadomości płyną już z Pułtuska, że w Pułtusku pomnik chcą postawić Tuska. Tam na rynku w Pułtusku ktoś usłyszał, że ten pomnik ufunduje Krauze Ryszard”.
W październiku 2008 ukazała się jego płyta "Orła mi żal", na której znalazła się piosenka o Janie Pawle II pt. „Zostań z nami” oraz Baracku Obamie pt. „Barack naszym przyjacielem jest, bo w jego żyłach płynie polska krew”.
Przed wyborami do Parlamentu Europejskiego w 2009 nagrał piosenkę pt. „Eurowybory”, która ukazuje w krzywym zwierciadle kampanię wyborczą oraz pracę europosłów.
25 czerwca 2009 TVP1 wyemitowała specjalne wydanie programu "Jaka to melodia?", w którym obok Andrzeja Rosiewicza wystąpili Edward Hulewicz i Ewa Kuklińska. Podczas programu Andrzej Rosiewicz otrzymał medal im. Fryderyka Chopina za 40 lat kariery solowej, a Edward Hulewicz ten sam medal za 45 lat indywidualnej kariery estradowej. Całość wygranej przez wszystkich uczestników przeznaczono na niepełnosprawne dzieci. Tego samego dnia TVP2 wyemitowała wydanie "Szansy na sukces", w którym amatorzy śpiewali piosenki Andrzeja Rosiewicza.
W 2014 był kandydatem w wyborach do Sejmiku Województwa Mazowieckiego z listy Mazowieckiej Wspólnoty Samorządowej, która nie uzyskała mandatów.
W 2019 został zarejestrowany jako kandydat komitetu Polska Fair Play Roberta Gwiazdowskiego w wyborach do Parlamentu Europejskiego. Komitet nie przekroczył jednak progu wyborczego i nie uzyskał mandatu.
26 grudnia 2022 TVP2 premierowo nadała benefis artysty "Rewia Gwiazd: Andrzej Rosiewicz". W programie oprócz piosenkarza wystąpili m.in.: Zenon Martyniuk, Michał Milowicz, Sławomir Zapała z żoną Kajrą, Stanisław Karpiel-Bułecka, zespół Weekend czy Norbi. Nie zabrakło także opowieści, jak i materiałów archiwalnych z kariery Rosiewicza.
Nagrody i wyróżnienia.
Był czterokrotnie laureatem Krajowego Festiwalu Piosenki Polskiej w Opolu. W 1972 otrzymał nagrodę za piosenkę „Samba wanna blues”, w 1975 otrzymał nagrodę specjalną, w 1976 za piosenkę „Zenek blues”, a w 1980 za piosenkę „Najwięcej witaminy”.
W 1979 otrzymał Srebrny Krzyż Zasługi.
W 2010 otrzymał od redakcji programu "Jaka to melodia?" medal im. Fryderyka Chopina za 40 lat indywidualnej kariery estradowej.
W 2015 został odznaczony przez ministra kultury i dziedzictwa narodowego Srebrnym Medalem „Zasłużony Kulturze Gloria Artis”.
Życie prywatne.
Podczas wyborów Miss Rzeszowszczyzny poznał Iwonę, którą poślubił w 1997. Mają syna Jędrzeja oraz bliźniaki – Irenę i Adama.

</doc>
<doc id="594744" url="https://pl.wikipedia.org/wiki?curid=594744" title="Rannaküla (Nõva)">
Rannaküla (Nõva)

Rannaküla - wieś w Estonii, w prowincji Lääne, w gminie Nõva.

</doc>
<doc id="594753" url="https://pl.wikipedia.org/wiki?curid=594753" title="Variku">
Variku

Variku - wieś w Estonii, w prowincji Lääne, w gminie Nõva.

</doc>
<doc id="594761" url="https://pl.wikipedia.org/wiki?curid=594761" title="Vaisi">
Vaisi

Vaisi - wieś w Estonii, w prowincji Lääne, w gminie Nõva.

</doc>
<doc id="594769" url="https://pl.wikipedia.org/wiki?curid=594769" title="Nõmmemaa">
Nõmmemaa

Nõmmemaa - wieś w Estonii, w prowincji Lääne, w gminie Nõva.

</doc>
<doc id="594781" url="https://pl.wikipedia.org/wiki?curid=594781" title="Hindaste">
Hindaste

Hindaste - wieś w Estonii, w prowincji Lääne, w gminie Nõva.

</doc>
<doc id="594788" url="https://pl.wikipedia.org/wiki?curid=594788" title="Tusari">
Tusari

Tusari - wieś w Estonii, w prowincji Lääne, w gminie Nõva.

</doc>
<doc id="594796" url="https://pl.wikipedia.org/wiki?curid=594796" title="Peraküla (Nõva)">
Peraküla (Nõva)

Peraküla - wieś w Estonii, w prowincji Lääne, w gminie Nõva.

</doc>
<doc id="594911" url="https://pl.wikipedia.org/wiki?curid=594911" title="Jerzy Felicjan Sapieha">
Jerzy Felicjan Sapieha

Jerzy Felicjan Sapieha herbu Lis (ur. 1680 - zm. 3 września 1750 w Skrzeszowie nad Bugiem) –
kuchmistrz wielki litewski w latach 1708-1709, starosta wilkowski, wojewoda mścisławski, generał major wojsk litewskich od 1708, marszałek Trybunału Głównego Wielkiego Księstwa Litewskiego w 1717 roku, w 1748, wicemarszałek Trybunału Głównego Koronnego w 1721 roku. Dnia 16 marca 1726, idąc w ślady ojca, został po Rybińskim generałem artylerii koronnej. Odznaczony Orderem Orła Białego.
Był synem Franciszka Stefana, bratem Jana Kazimierza i Józefa Franciszka. 
Prawdopodobnie towarzyszył bratu w zagranicznych podróżach edukacyjnych w latach 1697-1701. 
Stanisława Leszczyńskiego w przeciwieństwie do większości rodu Sapiehów początkowo nie poparł, dopiero po zniszczeniu jego dóbr przez wojska szwedzkie pod koniec 1707 przyłączył się do braci, przebywając ze starszym bratem Janem Kazimierzem, podówczas już hetmanem wielkim cały szlak bojowy do końca 1709 r.
Uzyskawszy amnestię nie angażował się przez kilka lat w sprawy polityczne. Posłował na sejm w latach 1720, 1724, 1729, 1732 i 1733. 
Był posłem województwa nowogródzkiego na sejm elekcyjny 1733 roku. W 1733 roku podpisał elekcję Stanisława Leszczyńskiego, przy którego boku działał do zajęcia Gdańska w 1734. Należał do najbardziej zaufanych ludzi Leszczyńskiego. Aresztowany w obozie rosyjskim w Pruszczu. Po zwolnieniu uznał Augusta III nawołując do jego uznania zwolenników Leszczyńskiego, argumentując dalszy opór jako beznadziejny i przynoszący same straty.
Jego żoną była Katarzyna Radomicka, córka Macieja Radomickiego, wojewody inowrocławskiego, poznańskiego i kaliskiego oraz Konstancji Zalewskiej.
Posłował na sejm 1738. W 1742 został mianowany wojewodą mścisławskim. 
Był prawdopodobnie autorem powiedzenia "Polska nierządem stoi", wypowiedzianym na sejmie roku 1748.
Zmarł 3 września 1750 w Skrzeszowie nad Bugiem.

</doc>
<doc id="594930" url="https://pl.wikipedia.org/wiki?curid=594930" title="Jerzy Felicjan">
Jerzy Felicjan



</doc>
<doc id="594932" url="https://pl.wikipedia.org/wiki?curid=594932" title="Na samym dnie (film 1970)">
Na samym dnie (film 1970)

Na samym dnie (ang. "Deep End") – niemiecko-brytyjski film obyczajowy z 1970 roku w reżyserii Jerzego Skolimowskiego, na podstawie scenariusza napisanego przezeń wraz z Jerzym Gruzą i Bolesławem Sulikiem.
Opis fabuły.
Film opisuje historię młodzieńca Mike’a, który podejmuje pracę w łaźni publicznej jako pomocnik. Tam zakochuje się w starszej od siebie koleżance z pracy Susan, która jednak nie traktuje poważnie jego zalotów, ani jego samego. Z jednej strony ma bowiem narzeczonego, z drugiej zaś bardziej niż Mike interesuje ją dojrzalszy od niego nauczyciel pływania. Młodzieniec natomiast wzbudza znaczne zainteresowanie u znacznie starszych klientek łaźni. Te obyczajowo-erotyczne perturbacje kończą się tragicznie.
Odbiór.
W recenzji Philipa Frencha z „The Guardiana” podkreślony został osobliwy tragizm filmu: „Sztywne aktorstwo podtrzymuje senną atmosferę, rzekome seksualne wyzwolenie lat 60. traktowane jest jako urojona farsa, a niezwykła kulminacja rozgrywa się w pustym basenie”. Jaime M. Christley z magazynu „Slant” dowodził możliwych wzajemnych inspiracji między Skolimowskim a Romanem Polańskim, zwracając ponadto uwagę na pracę kamery: „Nieustannie hiperaktywna kamera Skolimowskiego odzwierciedla nie tylko rosnącą niestabilność psychiczną i emocjonalną głównego bohatera, ale sugeruje, że coś jest nie tak również wokół niego”. Recenzja na łamach magazynu „Time Out” podkreślała, że „dziwaczne, piękne zakończenie jest najważniejszym momentem tego cudownie tajemniczego filmu”.

</doc>
<doc id="594933" url="https://pl.wikipedia.org/wiki?curid=594933" title="Elvis Brajković">
Elvis Brajković

Elvis Brajković (ur. 12 czerwca 1969 w Rijece) – piłkarz chorwacki grający na pozycji obrońcy.
Brajković urodził się w największym mieście w rejonie półwyspu Istria, Rijece. Karierę piłkarską zaczynał właśnie w swoim rodzinnym mieście, w klubie NK Rijeka. W klubie tym grał jeszcze za czasów byłej Jugosławii, a gdy została utworzona liga chorwacka, to także został włączony do kadry NK. Miejsce w podstawowym składzie wywalczył w sezonie 1992/1993 i stał się jednym z czołowych obrońców ligi. W Rijece grał do stycznia 1995, a przez ten okres rozegrał 86 meczów ligowych, w których zdobył w bramki. Jego nowym klubem w rundzie wiosennej sezonu 1994/1995 był niemiecki TSV 1860 Monachium. W Bundeslidze Brajković w barwach TSV zadebiutował na Stadionie Olimpijskim 18 lutego 1995 roku w przegranym 1:5 meczu z Borussią Dortmund. Jednak z kolejnymi meczami Brajkoviciowi i jego drużynie szło lepiej i zapewnili sobie utrzymanie w lidze zajmując 14. miejsce. W TSV 1860 Brajković spędził jeszcze tylko rundę jesienną sezonu 1995/1996, po czym został wypożyczony do włoskiej drużyny Hellas Werona. Rozegrał w niej 10 meczów w Serie B i pomógł nieznacznie w awansie do Serie A. Latem 1996 wrócił do NK Rijeka, ale zagrał tylko 5 meczów ligowych, a potem przez 2 kolejne sezony był graczem Hajduka Split. Jednak nie zawsze mieścił się w podstawowym składzie i latem 1999 roku wyjechał aż do Meksyku. Przez półtora sezonu był graczem klubu Santosu Laguna, a potem przez pół – Atlante Cancún. Sezon 2000/2001 Brajković spędził w izraelskim Hapoelu Petach Tikwa. Latem 2001 ponownie wrócił do Rijeki, a w 2002 roku zasilił obronę klubu NK Pomorac. Klub ten jednak spadł z ligi i sezon 2003/2004 Brajković spędził w drugiej lidze. W sezonie 2004/2005 na jesieni pomógł nieznacznie klubowi HNK Šibenik w awansie do 1. ligi a sam odszedł do 3. ligowego Velebitu Benkovac. Sezon 2005/2006 to również gra w tym klubie, a w 2006 Brajković zdecydował się zakończyć piłkarską karierę jako zawodnik klubu HNK Primorac Biograd.
W reprezentacji Chorwacji Brajković zadebiutował 20 kwietnia 1994 roku w przegranym 1:4 meczu z reprezentacją Słowacji. Pierwszą bramkę w reprezentacji zdobył przeciwko reprezentacji Polski w meczu rozegranym w Rijece (2:1), 28 lutego 1996 roku. Drugiego zdobył w meczu z Węgrami. Brajković był członkiem chorwackiej kadry na Euro 96, ale nie zagrał tam żadnego meczu. Karierę reprezentacyjną zakończył na 8 występach i 2 bramkach.

</doc>
<doc id="594934" url="https://pl.wikipedia.org/wiki?curid=594934" title="Chroma key">
Chroma key



</doc>
<doc id="594935" url="https://pl.wikipedia.org/wiki?curid=594935" title="Danaus plexippus">
Danaus plexippus

Danaus plexippus – wędrowny motyl z rodziny Nymphalidae nazywany danaidem wędrownym, monarchem lub monarchą. Występuje na obszarze od Kanady po Argentynę, a także na Hawajach, w Indonezji, Australii i Europie. Długość od głowy do końca odwłoka: do 3 cm. Rozpiętość skrzydeł: maksymalnie 10 cm. Długość życia: 3–4 tygodnie, u pokolenia zimującego: 7–8 miesięcy. 
Informacje ogólne.
Zaloty następują w dwóch fazach - powietrznej i naziemnej. Podczas fazy powietrznej samiec ściga samicę, co często kończy się zaciągnięciem jej na ziemię. Podczas fazy ziemnej motyle kopulują, pozostając złączone przez 30 do 60 minut.
Samice składają jaja przede wszystkim na roślinach z rodziny trojeściowatych, a szczególnie z rodzaju "Asclepias". Ich liście są pokarmem dla larw monarchy, które w swoich powłokach ciała odkładają pobrane z pokarmem trucizny znajdujące się w niektórych trojeściowatych. W ten sposób gąsienice same stają się trujące dla drapieżników. 
Samice składają jaja na liściach, a z jaj tych wykluwają się larwy, czyli gąsienice. Rosnące larwy muszą przejść pięć linień, zanim staną się poczwarkami, a później dojrzałą dorosłą formą motyla.
Zachowanie.
Przy spadającej dostępności pokarmu zauważono podwyższony poziom agresji. Niedobór pokarmu sprawia, że gąsienice monarchów zaczynają ze sobą walczyć. Celują głową w jedzącego konkurenta, w celu przejęcia liści trojeści. Agresor ustawia się głową do innej gąsienicy i wykonuje szybkie uderzenie. Przeważnie skutkuje to zakończeniem żerowania i odejściem ze wspólnie zajmowanej przestrzeni.
Pierwsze lata badań migracji.
Zjawisko migracji monarchów z Ameryki Północnej do Meksyku zostało odkryte przez małżeństwo kanadyjskich zoologów z University of Toronto, Freda i Norah Urquhartów Fred był kustoszem wystawy owadów w Royal Ontario Museum i obserwatorem pojedynczych motyli tego gatunku od roku 1937. W latach 40. i 50. XX wieku małżeństwo prowadziło w domu hodowlę i badania tysięcy monarchów, a następnie opracowało metodę znakowania tych owadów, umożliwiającą rozpoczęcie w roku 1952 międzynarodowych obserwacji szlaków jesiennych wędrówek całej populacji. Początkowo chwytaniem i znakowaniem (przyklejaniem etykiet z prośbą o wysłanie znalezionego lub złowionego owada do Uniwersytetu w Toronto) zajmowała się grupa licząca 12 ochotników; w latach 60. i 70. do Międzynarodowego Stowarzyszenia ds. Migracji zgłaszały się co roku setki i tysiące członków. Na podstawie licznych otrzymywanych przesyłek Urquhatrowie potwierdzili, że monarchy wędrują z NE w kierunku SW. Na pierwsze zimowisko milionów hibernujących monarchów natrafiono 9 stycznia 1975 roku. Odkryli je Ken i Cathy Brugger, z pomocą meksykańskich drwali. Znajdowało się ok. 390 km od stolicy Meksyku, na jednej z pokrytych lasem sosnowo-jodłowym gór Płaskowyżu Neovolcanic (Kordyliera Wulkaniczna) – na terytorium prekolumbijskich Azteków, uważających motyle za powracające dusze zmarłych (nazywali je „odwiecznymi tancerzami słońca”). W następnym roku Urquhatrowie znaleźli, wśród owadów zimujących na „Górze Motyli”, monarchę z etykietką przyklejoną przez ochotnika z Minnesoty, co ostatecznie potwierdziło, że jeden owad może przemierzyć trasę ponad 3 tys. kilometrów. W następnych latach odkryto 13 zimowisk na innych pięciu górach Kordyliery.
Zmiany liczebności populacji.
Miarą liczebności populacji migrujących motyli jest powierzchnia zajmowana przez meksykańskie kolonie. Według WWF największą liczebność zaobserwowano w roku 1995 (21,6 ha). W okresie niecałych 10 lat zmniejszyła się około dziesięciokrotnie (2,19 ha w roku 2004 i 1,92 ha w roku 2015). Problem jest przedmiotem intensywnych badań, prowadzonych w ramach międzynarodowych programów. m.in. „Monarch Watch” (dyrektor – Chip Taylor, University of Kansas). Stwierdzono m.in. bezspornie, że główną przyczyną spadku liczebności jest upowszechnienie technik intensywnego rolnictwa, w tym herbicydów, wykluczających możliwość rozwoju trojeści, najsilniejszego atraktanta monarchów. Ochroną z użyciem herbicydów objęto nawet uprawy kukurydzy i soi, co stało się możliwe w końcu XX wieku, po wprowadzeniu odmian odpornych na te środki. Ich wprowadzenie pociągnęło za sobą równoczesne zmniejszenie się liczebności trojeści i monarchów.
Drugą z wymienianych przyczyn jest wyrąb meksykańskich lasów, uznanych za rezerwaty ekologiczne. Ten nielegalny proceder w znacznym stopniu zahamowano (w latach 2007–2015 o ok. 50%), przekonując ludność chronionego obszaru (50 tys. ha), że znacznie więcej korzyści niż pozyskiwane drewno przynoszą im motyle – wielka atrakcja turystyczna. 
Mimo realizacji kosztownych programów ratowania "Danaus plexippus" nadal istnieje obawa o zanik unikalnego zjawiska migracji (w wielu krajach występują liczne populacje monarchy, jednak motyle te nie migrują).

</doc>
<doc id="594936" url="https://pl.wikipedia.org/wiki?curid=594936" title="Bugs (kinematografia)">
Bugs (kinematografia)

Bugs (goofs) – błędy zaistniałe w filmie, nie wychwycone przez twórców, jednak dostrzeżone przez widzów.
Mogą to być fragmenty sprzętu filmowego widoczne w kadrze, odbicie w lustrze czy szybie ekipy filmowej, różnice w położeniu przedmiotów na planie w kolejnych kadrach itp.

</doc>
<doc id="594937" url="https://pl.wikipedia.org/wiki?curid=594937" title="Blue-box">
Blue-box



</doc>
<doc id="594938" url="https://pl.wikipedia.org/wiki?curid=594938" title="Pomieszczenie">
Pomieszczenie

Pomieszczenie – wydzielona przegrodami budowlanymi przestrzeń w zakresie budynku. 
Typowe zespoły pomieszczeń mieszkalnych określa się pojęciami takimi jak lokal lub mieszkanie. 

</doc>
<doc id="594941" url="https://pl.wikipedia.org/wiki?curid=594941" title="Cameo">
Cameo

Cameo – krótki udział znanej osobistości (na przykład aktora, muzyka lub polityka) w filmie, serialu lub w grze komputerowej. Często osoba taka nie jest wymieniona w czołówce bądź też w napisach końcowych.

</doc>
<doc id="594942" url="https://pl.wikipedia.org/wiki?curid=594942" title="Linnamäe">
Linnamäe

Linnamäe – wieś w Estonii, w prowincji Lääne, w gminie Lääne-Nigula, do 2013 ośrodek administracyjny gminy Oru. Wieś zamieszkują 389 osoby (2011).

</doc>
<doc id="594944" url="https://pl.wikipedia.org/wiki?curid=594944" title="Auaste">
Auaste

Auaste – wieś w Estonii, w prowincji Lääne, w gminie Oru.

</doc>
<doc id="594945" url="https://pl.wikipedia.org/wiki?curid=594945" title="Ingküla">
Ingküla

Ingküla – wieś w Estonii, w prowincji Lääne, w gminie Oru.

</doc>
<doc id="594946" url="https://pl.wikipedia.org/wiki?curid=594946" title="Jalukse">
Jalukse

Jalukse – wieś w Estonii, w prowincji Lääne, w gminie Oru.

</doc>
<doc id="594947" url="https://pl.wikipedia.org/wiki?curid=594947" title="Keedika">
Keedika

Keedika – wieś w Estonii, w prowincji Lääne, w gminie Oru.

</doc>
<doc id="594948" url="https://pl.wikipedia.org/wiki?curid=594948" title="Kärbla">
Kärbla

Kärbla – wieś w Estonii, w prowincji Lääne, w gminie Oru. W 2000 roku we wsi mieszkało 20 osób.

</doc>
<doc id="594950" url="https://pl.wikipedia.org/wiki?curid=594950" title="Niibi">
Niibi

Niibi – wieś w Estonii, w prowincji Lääne, w gminie Oru.

</doc>
<doc id="594951" url="https://pl.wikipedia.org/wiki?curid=594951" title="Oru (gmina Oru)">
Oru (gmina Oru)

Oru – wieś w Estonii, w prowincji Lääne, w gminie Oru. Liczba mieszkańców wynosi 71 osób (2000).

</doc>
<doc id="594952" url="https://pl.wikipedia.org/wiki?curid=594952" title="Efekty specjalne">
Efekty specjalne

Efekty specjalne (triki filmowe) – specjalne wrażenia wywierane na widzach, obecnie tworzone najczęściej komputerowo.
Historia.
Po raz pierwszy efekty specjalne zostały zaprezentowane w filmach: "The Enchanted Drawing" (1900) oraz "Podróż na księżyc" (1902). Modele gwiazd i planet były robione z gliny lub były kukłami. Gdy do kin wszedł "Zaginiony świat" (1925) prasa ogłosiła: "żywy dinozaur!" Dopiero później twórcy wyjaśnili, iż były to kukły dinozaurów. Udoskonalone modele sztucznych dinozaurów i na dodatek wielką małpę zaprezentowano w filmie "King Kong" (1933).
Sztucznych modeli potworów, robotów i zjawisk nadprzyrodzonych nie zarzucono aż do lat 90. XX wieku, udoskonalono je jednak. Do najbardziej przemyślnych efektów specjalnych przed nadejściem techniki komputerowej należą sceny narodzin młodego potwora z "Obcy – ósmy pasażer Nostromo", poruszanie się statków kosmicznych w filmie "" oraz scena otwierania Arki Przymierza przez nazistów w "Poszukiwaczach zaginionej Arki".
CGI.
Pierwsze efekty specjalne tworzone techniką komputerową (CGI) pojawiły się w latach 70., a konkretnie w filmie "Świat Dzikiego Zachodu" (1973) w reżyserii Michaela Crichtona. Pierwszym filmem ze stworzonym wyłącznie przy użyciu komputera środowiskiem, na tle którego umiejscowiono aktorów, a także pierwszym łączącym animację komputerową z grą aktorską typu "live action" był film "Tron" (1982) w reżyserii Stevena Lisbergera. Natomiast pierwszą postacią w pełni wygenerowaną komputerowo i umieszczoną w filmie aktorskim jest postać szklanego rycerza z "Piramidy Strachu" (1985) Barry'ego Levinsona. Przełom w stosowaniu komputerowych efektów specjalnych nastąpił wraz z premierą filmu "" ze scenami z komputerowo stworzonym cyborgiem z płynnego metalu. Kolejną rewolucją w stosowaniu komputerowych efektów specjalnych był film "Matrix", w którym użyto nowatorskich technik nagrywania i przetwarzania obrazu.
Prekursorem obecnie stosowanych efektów specjalnych jest Peter Jackson, który w trylogii "Władca Pierścieni" zastosował technikę przechwytywania ruchu w celu uzyskania efektu poruszającej się postaci Golluma, odgrywanej przez Andy’ego Serkisa.

</doc>
<doc id="594953" url="https://pl.wikipedia.org/wiki?curid=594953" title="Mõisaküla (gmina Oru)">
Mõisaküla (gmina Oru)

Mõisaküla – wieś w Estonii, w prowincji Lääne, w gminie Oru.

</doc>
<doc id="594954" url="https://pl.wikipedia.org/wiki?curid=594954" title="Salajõe">
Salajõe

Salajõe – wieś w Estonii, w prowincji Lääne, w gminie Oru. W 2000 roku we wsi mieszkało 40 osób.

</doc>
<doc id="594955" url="https://pl.wikipedia.org/wiki?curid=594955" title="Film fanowski">
Film fanowski



</doc>
<doc id="594956" url="https://pl.wikipedia.org/wiki?curid=594956" title="Saunja">
Saunja

Saunja – wieś w Estonii, w prowincji Lääne, w gminie Oru.

</doc>
<doc id="594957" url="https://pl.wikipedia.org/wiki?curid=594957" title="Seljaküla">
Seljaküla

Seljaküla – wieś w Estonii, w prowincji Lääne, w gminie Oru. Położona jest na obu brzegach rzeki Vihterpalu. W 2000 roku wieś zamieszkiwało 30 osób.

</doc>
<doc id="594958" url="https://pl.wikipedia.org/wiki?curid=594958" title="Soolu">
Soolu

Soolu – wieś w Estonii, w prowincji Lääne, w gminie Oru. W 2000 roku we wsi mieszkało 21 osób.

</doc>
<doc id="594959" url="https://pl.wikipedia.org/wiki?curid=594959" title="Uugla">
Uugla

Uugla – wieś w Estonii, w prowincji Lääne, w gminie Oru. W 2000 roku we wsi mieszkało 35 osób.

</doc>
<doc id="594960" url="https://pl.wikipedia.org/wiki?curid=594960" title="Vedra">
Vedra

Vedra – wieś w Estonii, w prowincji Lääne, w gminie Oru.

</doc>
<doc id="594962" url="https://pl.wikipedia.org/wiki?curid=594962" title="Flow-mo">
Flow-mo



</doc>
<doc id="594964" url="https://pl.wikipedia.org/wiki?curid=594964" title="Superpuchar Polski 1988">
Superpuchar Polski 1988



</doc>
<doc id="594965" url="https://pl.wikipedia.org/wiki?curid=594965" title="FX">
FX



</doc>
<doc id="594967" url="https://pl.wikipedia.org/wiki?curid=594967" title="Goofs">
Goofs



</doc>
<doc id="594968" url="https://pl.wikipedia.org/wiki?curid=594968" title="Superpuchar Polski 1990">
Superpuchar Polski 1990



</doc>
<doc id="594969" url="https://pl.wikipedia.org/wiki?curid=594969" title="Superpuchar Polski 1991">
Superpuchar Polski 1991



</doc>
<doc id="594970" url="https://pl.wikipedia.org/wiki?curid=594970" title="Superpuchar Polski 1992">
Superpuchar Polski 1992



</doc>
<doc id="594971" url="https://pl.wikipedia.org/wiki?curid=594971" title="Międzynarodowy Festiwal Sztuki Autorów Zdjęć Filmowych Camerimage">
Międzynarodowy Festiwal Sztuki Autorów Zdjęć Filmowych Camerimage



</doc>
<doc id="594972" url="https://pl.wikipedia.org/wiki?curid=594972" title="Superpuchar Polski 1995">
Superpuchar Polski 1995



</doc>
<doc id="594973" url="https://pl.wikipedia.org/wiki?curid=594973" title="Smok chiński">
Smok chiński

Smok chiński (w języku kantońskim: Lùhng; jap.: ryū, lub tatsu 龍/竜; kor.: yong 용; taj.: mungkorn มังกรจีน; wiet.: rồng) – stwór z chińskiej mitologii, z której trafił do innych kultur Azji Wschodniej, czasami nazywany na Zachodzie „smokiem orientalnym”.
Zazwyczaj przedstawiany jako długie, wężopodobne stworzenie z wielkimi szponami, jest od dawna silnie zakorzenionym w folklorze i sztuce Chin symbolem mocy przynoszącej szczęście. Personifikuje też koncepcję yang, jego domeną jest pogoda, postrzegany jest jako władca deszczu i w ogóle wody. Wielu Chińczyków używa terminu „Potomkowie Smoka” jako swej identyfikacji etnicznej.
Smok jest niekiedy używany w kulturze Zachodu jako symbol narodowy Chin. Jednakże sami Chińczycy, zarówno z ChRL jak i Republiki Chińskiej na Tajwanie niezmiernie rzadko używają symbolu smoka w takim charakterze. Dzieje się tak z dwóch powodów.
Po pierwsze, smok był symbolem chińskiego cesarza i był przedstawiony na chińskiej fladze pod koniec panowania dynastii Qing. Te monarchistyczne powiązania są niezgodne z ideologiami współczesnej ChRL. Po drugie, smok ma budzić agresywne i wojenne skojarzenia, których rząd Chińskiej Republiki Ludowej stara się unikać. Z tego powodu w samych Chinach znacznie częściej w roli narodowego symbolu przedstawiana jest panda wielka, a nie smok.
Mimo to smok nadal budzi duży szacunek w chińskim kręgu kulturowym. Jest tabu prezentowanie karykatur smoków, na przykład kampania reklamowa firmy Nike, w której amerykański koszykarz LeBron James zabijał smoka (jak również bił starego mistrza Kung-fu), została natychmiast zakazana przez rząd ChRL, w związku z licznymi protestami z powodu braku szacunku dla smoka.
Wiele chińskich przysłów i idiomów odnosi się do smoka, na przykład powiedzenie „Pragnąć, by dziecko zostało smokiem” (望子成龍) odnosi się do rodziców, którzy mają wygórowane ambicje w stosunku do dzieci. „Smok” pojawia się również w azjatyckich pseudonimach gwiazd kina kung-fu, tj. Bruce Lee czy Jackie Chan.
Kult smoka.
Pochodzenie.
Trwają spory na temat pochodzenia mitycznego chińskiego smoka, lecz wielu naukowców skłania się do opinii, że smok pełnił pierwotnie rolę totemu u różnych chińskich plemion. Inni naukowcy sugerują, że pierwsze rysunki smoków były stylizowanymi przedstawieniami istniejących zwierząt, węży, ryb lub krokodyli. Na przykład, na stanowisku archeologicznym Banpo chińskiej kultury Yangshao w prowincji Shaanxi znajduje się stylizowany rysunek wydłużonej, wężopodobnej ryby. Archeolodzy uważają, że „długa ryba” wyewoluowała później w rysunek chińskiego smoka. W pewnym stopniu może to potwierdzać jeden z chińskich mitów, wedle którego karp, który zdoła przeskoczyć nad legendarną „Smoczą Bramą” może zamienić się w smoka. Licznym wodospadom i kataraktom w Chinach przypisywano rolę „Smoczej Bramy”. Ta legenda spełnia rolę alegorii, mającej uświadamiać ludziom jaki wysiłek trzeba włożyć, by pokonać przeszkody na swej drodze i osiągnąć sukces.
W innej koncepcji, promowanej przez He Xin, wczesne rysunki smoków przedstawiały krokodyle z gatunku"Crocodilus porosis". Krokodyle są znane ze swej zdolności do wyczuwania zmian ciśnienia atmosferycznego i przeczuwania nadchodzącego deszczu. To mogłoby tłumaczyć mityczną władzę smoków nad pogodą, zwłaszcza deszczami. Na dodatek znany jest kult krokodyli u starożytnych cywilizacji Babilończyków, Hindusów i Majów. Powiązanie smoka z krokodylem wspiera też spojrzenie na czasy starożytne, w których ogromne krokodyle mogły być uważane za gatunek smoków. Na przykład w „Historii o Zhou Chu” traktującej o losach żyjącego w czasach dynastii Jin wojownika, mówi on o zabiciu smoka, panującego nad wodami wokół jego wioski, który wydaje się być krokodylem.
Jeszcze inne wyjaśnienie głosi, że wizerunek chińskiego smoka powstał z połączenia totemów różnych plemion, jako następstwo połączenia się tychże plemion. Niektórzy naukowcy na poparcie tej tezy wysuwają argument, iż pierwszy legendarny władca Chin, Huang Di (Żółty Cesarz) używał wizerunku węża jako swego godła. Za każdym razem, gdy podbijał jakieś plemię, dołączał jego symbol do własnego. Ta koncepcja wyjaśnia, dlaczego smok chiński wydaje się być kombinacją różnych zwierząt.
Brak jest widocznych związków między chińskimi i zachodnimi legendami o smokach.
Chiński smok jako stworzenie mityczne.
Z pierwotnego pochodzenia jako stylizowane zwierzę przedstawiane na totemach, chiński smok wyewoluował do roli mitycznego zwierzęcia. W czasach dynastii Han wyobrażenie smoka przedstawiano jako mającego ciało węża, łuski i ogon ryby, rogi wołu, twarz wielbłąda, dwie pary orlich szponów, uszy byka, stopy tygrysa i oczy demona. Miał też płonącą perłę pod swoją brodą. Chińskie smoki były niekiedy przedstawiane ze skrzydłami podobnymi do skrzydeł nietoperza wyrastającymi z przodu ich ramion, przeważnie jednak nie miały skrzydeł.
Powyższy opis odnosi się do przedstawień chińskiego smoka od tamtej epoki aż po współczesność. Smok miał też być obdarzony dużym zakresem nadnaturalnych mocy. Powiada się, że potrafi on ukazać się ludziom w postaci jedwabnika, lub powiększyć się tak, by przysłonić całe niebo. Może latać wśród chmur lub ukrywać się w wodzie (według "Guanzi"). Może tworzyć chmury, zamieniać wodę w ogień, stawać się niewidzialnym lub przeciwnie – jaśnieć w ciemnościach (według "Shuowen Jiezi").
Chiński smok jako władca pogody i deszczu.
W ludowych wierzeniach chińskich smoki są silnie związane z wodą. Są uważane za zdolne do władania formami wodnymi, takimi jak wodospady, rzeki czy morza, a nawet do ich przenoszenia. Mogą ukazywać się jako wiry wodne lub tornada. W swej roli władcy wód smok przybiera formę bardziej antropomorficzną, często jest przedstawiany jako człowiekopodobny, odziany w królewskie szaty, lecz z głową smoka ozdobioną insygniami królewskimi.
Taka figura Króla Smoków znajduje się w pawilonie na wyspie w nowym Pałacu Letnim w Pekinie. Cesarzowa-regentka Cixi, udawała się do niej w czasie suszy, żeby prosić smoka o pomoc dla chińskiego ludu.
W mitach chińskich występuje czterech Smoczych Króli, reprezentujących cztery morza: „Morze Wschodnie” (Morze Wschodniochińskie), „Morze Południowe” (Morze Południowochińskie), „Morze Zachodnie” (utożsamiane z Oceanem Indyjskim) i „Morze Północne” (być może chodzi o jezioro Bajkał).
Z powodu powiązań smoków chińskich z wodą, przypisuje się im udział w fenomenach pogodowych, jak oberwania chmury, gradobicia czy tornada. W dawniejszych czasach wielu chińskich wieśniaków (zwłaszcza mieszkających nieopodal rzek i mórz) miało miejsca kultu poświęcone lokalnemu „smoczemu królowi”. W okresie suszy bądź powodzi było w gestii miejscowej starszyzny oraz władz administracyjnych dobranie odpowiednich ofiar i rytuałów, mających przebłagać smoka, lub uprosić go o sprowadzenie deszczu lub jego przerwanie.
Scena zanoszenia przez lud modłów o deszcz do Władcy Smoków znalazła się w zakończeniu słynnego filmu Żółta ziemia w reż. Chen Kaige. Obraz ten jest uważany za jeden z pierwszych i najważniejszych filmów tzw. piątej generacji, a sama scena symbolizuje odwrócenie się narodu od ideologii partii komunistycznej i powrót do tradycji po 1979 r.
Smok, jako władca akwenu albo rzeki pojawia się często w chińskich nazwach geograficznych, na przykład Amur nazywa się po chińsku "Rzeką Czarnego Smoka" ("Heilongjiang").
Król Wuyue w czasach Pięciu Dynastii i Dziesięciu Królestw często był nazywany „Smoczym Królem” lub „Smoczym Królem Mórz” z powodu jego prac inżynierskich które „powstrzymywały morza”.
Smok jako symbol autorytetu monarchy.
Pod koniec swego panowania legendarny władca Huang Di ogłosił, iż zdobył nieśmiertelność jako smok uwieczniony na jego emblemacie, i panujący w niebie. Odkąd Chińczycy zaczęli uważać Huang Di za swego protoplastę, czasami nazywali samych siebie „potomkami smoka”. Legenda ta wkrótce znalazła odbicie w używaniu chińskiego smoka jako symbolu siły Imperium Chińskiego.
Smok chiński, a zwłaszcza żółte lub złote smoki z pięcioma pazurami na każdej stopie, były symbolami władców wielu chińskich dynastii. Tron cesarski nazywany był „Smoczym tronem”. W czasach późnej dynastii Qing, smok został nawet umieszczony na chińskiej fladze narodowej. Założenie ubioru z wizerunkiem smoka dawało spore przywileje towarzyskie. Smoki są przedstawione również na płaskorzeźbach w pałacach cesarskich i na trumnach cesarzy, tak jak w pekińskim Zakazanym Mieście.
W niektórych chińskich legendach jest mowa o tym, iż cesarz narodził się ze znamieniem o kształcie smoka. Jedna z legend opowiada o chłopie, który urodził się ze znamieniem smoka i mógł obalić rządzącą dynastię i ustanowić własną, inna z kolei mówi o chińskim księciu, który ukrywając się wśród wrogów został przez nich rozpoznany po smoczym znamieniu.
Cesarstwo Chin często też utożsamiane jest z chińskim feniksem.
Współczesne wierzenia o smoku chińskim.
Współczesne wierzenia o chińskim smoku pojawiają się bardzo sporadycznie. Wydaje się wielką rzadkością, by ktokolwiek przyznawał się do widzenia rzeczywistego smoka. Kult smoka jako władcy pogody i deszczu nadal występuje na wielu obszarach i jest głęboko związany z chińskimi tradycjami, takimi jak obchody święta Chińskiego Nowego Roku.
Przedstawienia smoków.
Przedstawienia neolityczne.
Rysunki smoków lub stworzeń smokopodobnych często były znajdowane na pochodzących z tego okresu stanowiskach archeologicznych w całych Chinach. Najwcześniejsze rysunki smoków należą do kultury Xinglongwa. Stanowisko kultury Yangshao w Xi’an zawiera naczynia gliniane zdobione ornamentami z motywem smoka. Odkryto też podobne, należące do kultury Liangzhu. Wykopaliska z kultury Hongshan (obecnie: Mongolia Wewnętrzna) obejmują też Żady, amulety z wizerunkami „smokoświń” – smoków o świńskiej głowie.
Jednym z wczesnych przedstawień były właśnie „smokoświnie”. To zawinięte, o wydłużonym ciele stworzenie, o głowie przypominającej głowę dzika. Znak oznaczający we wczesnym piśmie chińskim smoka jest podobnie zawinięty, jak smocze amulety z okresu Shang.
Smocze palce.
Chińskie lub tybetańskie smoki mają po pięć palców na każdej stopie, koreańskie smoki i indonezyjskie mają po cztery a japońskie po trzy. By wyjaśnić ten fenomen, chińska legenda głosi, że pierwotnie wszystkie smoki pochodziły z Chin, a po ich opuszczeniu gubiły palce, tym więcej, im bardziej oddalały się od ojczyzny. Z tego powodu smoki mogą istnieć jedynie w Chinach, Korei, Indonezji i Japonii, ponieważ gdyby chciały zapuścić się jeszcze dalej, zabrakłoby im palców. Japońska legenda, powstała później, jest dokładnie odwrotna. Głosi ona, że smoki pochodzą z Japonii, a w miarę oddalania się od niej przybywa im palców. Nie mogą więc podróżować dalej niż poza wymienione już kraje, gdyż następne palce nie miałyby już im gdzie wyrosnąć. Obydwie te legendy są odrzucane w Korei i Indonezji.
Inna interpretacja: zgodnie z niektórymi źródłami, w tym oficjalnymi dokumentami historycznymi, zwykły chiński smok miał cztery palce, a tylko cesarski miał ich pięć. Było też wielkim przywilejem, zarezerwowanym jedynie dla cesarza, jego rodziny, i nielicznych oficjeli państwowych używanie wizerunku pięciopalczastego smoka. W źródłach koreańskich cesarski smok z pałacu Gyeongbok miał siedem szponów, co mogłoby świadczyć o jego przewadze nad smokiem chińskim, wizerunek ten był ukryty w krokwiach pałacu w takim miejscu, że nawet ci, którzy znali miejsce jego umieszczenia nie mogli go zobaczyć. Sugeruje to, że choć starożytni Koreańczycy uważali się za lepszych od Chińczyków, zdawali sobie sprawę z potęgi Chin i nie chcieli z nimi zadzierać.
Przedstawienia smoka z czasów dynastii Han mają 3 szpony, co wyjaśniałoby jak trójpalczaste smoki przybyły do Japonii w okresie przed panowaniem chińskiej dynastii Tang.
Rodzaje smoków.
Smoki doczekały się wielu wyobrażeń w chińskiej sztuce i literaturze, ale nie ma ustalonej liczby „rodzajów” smoków lub ich potomstwa. Stosunkowo często pojawia się liczba dziewięć, która jednak w dawnym języku chińskim symbolizowała raczej „wiele” niż konkretną liczbę. Dopiero później zaczęto pojmować ją bardziej dosłownie i tworzyć dziewięć kategorii smoków lub ich potomstwa. Mówi się także o 10 typach smoków chińskich, z których każdy miał swoją rolę w mitologicznym kosmosie. Wśród często pojawiających się rodzajów smoków można wyróżnić:
Odniesienia kulturowe.
Cyfra dziewięć.
Cyfra dziewięć jest uważana w Chinach za szczęśliwą, symbolizuje doskonałość oraz yang. Jako taka jest często łączona z chińskim smokiem. Na przykład, chiński smok opisywany jest najczęściej przez dziewięć atrybutów i zazwyczaj w 117 rozmiarach – 81 (9x9) męskich i 36 (9x4) żeńskich.
Wyjaśnia to również, dlaczego znanych jest dziewięć form smoków oraz czemu smoki mają dziewięciu synów (zobacz: tradycyjne rysunki powyżej). „Ściana Dziewięciu Smoków” to ściana z malunkami lub rzeźbami dziewięciu różnych smoków, umieszczana w cesarskich pałacach i ogrodach. Dziewięć uważa się też za liczbę cesarza, tylko nieliczni dostojnicy mogą przywdziewać odzież z takim motywem, a i to pod warunkiem, że nie będzie noszona na wierzchu. Mniejszej rangi dygnitarze mogli prezentować na ubiorze osiem lub pięć smoków, również szczelne zakrytych wierzchnim odzieniem. Nawet cesarz nie prezentował publicznie odzieży z wizerunkiem dziewięciu smoków, również on był zobowiązany szczelnie ją zakrywać.
Kilka miejsc w Chinach nosi nazwę „Dziewięć smoków”, najsłynniejsze z nich to Kowloon w Hongkongu. Odcinek rzeki Mekong w Wietnamie jest znany jako "Cửu Long", co oznacza „Dziewięć smoków”.
Zodiak chiński.
Smok jest jednym z dwunastu zwierząt chińskiego Zodiaku, używanego do oznaczania lat w kalendarzu chińskim. Sądzi się, że każde zwierzę z tego zodiaku jest związane z innym typem osobowości.
Strony nieba.
Zielony Smok Qing Long – 青龍 jest jednym z czterech strażników nieba i reprezentuje Wschód, pozostałe trzy to Zhu Que – 朱雀 (czerwony Feniks), Bai Hu – 白虎 (biały tygrys) oraz Xuan Wu – 玄武 (czarne, żółwiopodobne stworzenie). W tym kontekście, smok jest związany z żywiołem Drzewa (jednym z pięciu chińskich żywiołów, wykorzystywanych m.in. w Feng shui).
Wyścigi smoczych łodzi.
Wyścigi smoczych łodzi są ważną częścią uroczystych świąt, zwłaszcza święta Duanwujie. Zazwyczaj używa się do nich łodzi wiosłowych z załogą do 12 wioślarzy, łodzie mają wyrzeźbione na dziobach smoki. Wyścigi smoczych łodzi są też ważną częścią obchodów chińskich świąt poza Chinami, na przykład święta Chińskiego Nowego Roku.
Taniec smoka.
Przy sprzyjających okolicznościach, na przykład przy święcie Chińskiego Nowego Roku czy otwieraniu sklepów lub rezydencji, częścią festynu stają się też tańce z kukłami smoków. Są one „naturalnych rozmiarów” zbudowanymi z drewna i ubrań kukłami poruszanymi przez zespół ludzi, noszących smoka przy użyciu drewnianych tyczek. Tworzą oni choreografię widowiska do akompaniamentu bębnów i muzyki.
Smoki i Tygrysy.
Tygrysy mają w smokach odwiecznych wrogów, wiele różnych dzieł sztuki chińskiej przedstawia sceny walki tygrysa ze smokiem. Istnieje też chiński idiom, opisujący równorzędnych przeciwników (współcześnie używany w sporcie): „"Smok przeciw tygrysowi"”. W chińskich sztukach walki „"Styl smoka"” jest stylem opartym bardziej na technice, podczas gdy „"Styl tygrysa"” na surowej sile
Chiński smok w kulturze.
Ostatnio chińskie smoki pojawiły się jako motyw w japońskiej mandze i anime, m.in. "Dragon Ball" oraz "Dragon Ball Z", które stały się popularne w całej Azji.
Chińskim smokiem astronomowie nazwali mgławicę NGC 6559 w gwiazdozbiorze Strzelca.
Drakantropia.
Chiński mit o zdolności smoków do przyjęcia ludzkiej postaci (drakantropia) przyjął się także w innych kulturach. Na przykład w "", anime Hayao Miyazakiego, pojawia się postać chłopca-smoka imieniem Haku, który jest smokiem nieistniejącej w czasie akcji filmu rzeki (smoki na Dalekim Wschodzie ucieleśniają rzeki, jeziora, morza i chmury) i przy różnych okazjach przybiera postać białego, latającego smoka z długimi wąsami.
Borch Trzy Kawki, bohater opowiadania "Granica możliwości" Andrzeja Sapkowskiego, to ukrywający się wśród ludzi pod postacią rycerza złoty smok, obrońca innych smoków.

</doc>
<doc id="594974" url="https://pl.wikipedia.org/wiki?curid=594974" title="Superpuchar Polski 1996">
Superpuchar Polski 1996



</doc>
<doc id="594975" url="https://pl.wikipedia.org/wiki?curid=594975" title="Superpuchar Polski 1998">
Superpuchar Polski 1998



</doc>
<doc id="594976" url="https://pl.wikipedia.org/wiki?curid=594976" title="Superpuchar Polski 1999">
Superpuchar Polski 1999



</doc>
<doc id="594978" url="https://pl.wikipedia.org/wiki?curid=594978" title="Superpuchar Polski 2001">
Superpuchar Polski 2001



</doc>
<doc id="594979" url="https://pl.wikipedia.org/wiki?curid=594979" title="Ogólnopolski Festiwal Sztuki Filmowej Prowincjonalia">
Ogólnopolski Festiwal Sztuki Filmowej Prowincjonalia



</doc>
<doc id="594984" url="https://pl.wikipedia.org/wiki?curid=594984" title="Zatoka La Plata">
Zatoka La Plata



</doc>
<doc id="594987" url="https://pl.wikipedia.org/wiki?curid=594987" title="Bohdan Osadczuk">
Bohdan Osadczuk

Bohdan Osadczuk, ps. „Berlińczyk”, „Alexander Korab” (ur. 1 sierpnia 1920 w Kołomyi, zm. 19 października 2011 w Zakliczynie) – ukraiński publicysta i dziennikarz, sowietolog, badacz historii Europy Środkowo-Wschodniej. Członek Rady Kolegium Europy Wschodniej im. Jana Nowaka-Jeziorańskiego.
Życiorys.
Syn Iwana i Franciszki Osadczuków. Dzieciństwo i młodość spędzał na Kielecczyźnie, we wsiach Boszczynek i Przybenice, dokąd jego ojciec został skierowany jako nauczyciel. Uczęszczał do gimnazjum w Pińczowie, skąd został wyrzucony w wyniku szykan na tle narodowościowym. Po wybuchu II wojny światowej przebywał wraz z rodziną w Kazimierzy Wielkiej i Busku-Zdroju. Korzystając z uprzywilejowania Ukraińców pod niemiecką okupacją maturę niemiecką (po kursach przygotowawczych), zdał w okupowanym Krakowie w roku 1941.
Od 1941 studiował historię krajów Europy Wschodniej i Bałkanów, prawo międzynarodowe i języki wschodnie na Uniwersytecie Humboldtów w Berlinie, gdzie w 1944 obronił pracę dyplomową na temat prasy na Ukrainie Zakarpackiej.
Twierdził, że podczas wojny utrzymywał kontakty zarówno z przedstawicielami „podziemia ukraińskiego – UPA, jak i polskiego – AL”.
Po wojnie pracował krótko dla Polskiej Misji Wojskowej w Berlinie. Publikował następnie w „Die Neue Zeitung”, niemieckojęzycznym dzienniku, założonym przez Amerykanów. W czerwcu 1950 uczestniczył w berlińskim antykomunistycznym Kongresie Wolności Kultury, gdzie poznał Jerzego Giedroycia i Józefa Czapskiego. W wyniku tego spotkania, wespół z Jerzym Prądzyńskim, od czerwca 1952 do stycznia 1953 zaczął wydawać niemieckojęzyczny biuletyn informacyjny: „Stimmen zu Osteuropäischen Fragen” („Głosy na temat kwestii Europy Wschodniej”), finansowany ze środków Instytutu Literackiego w Paryżu. Od tego czasu współpracował z paryską „Kulturą”, pod ps. „Berlińczyk”. Jego korespondencja z Jerzym Giedroyciem ukazała się w tomie: "Emigracja ukraińska. Listy 1950-1982" (seria: „Archiwum »Kultury «”; Czytelnik 2005, ).
Doktoryzował się w Wolnym Ukraińskim Uniwersytecie, pisząc pracę o polityce narodowościowej od Lenina do Chruszczowa. Był od 1966 docentem, profesorem i wreszcie prorektorem tego uniwersytetu.
Od lat 50. i 60. był berlińskim dziennikarzem i korespondentem kilku pism: „Basler Nationalzeitung” i „Neue Zürcher Zeitung” (Szwajcaria, komentator spraw dot. Europy Wschodniej i komunizmu) oraz współpracownikiem: „Der Tagesspiegel”, „Műnchener Merkur”, „Stuttgarter Nachrichten” i „Kölner Stadtanzeiger”. Przez wiele lat występował jako komentator w niemieckim programie telewizyjnym „Internationaler Frühschoppen”. Od 1966 był profesorem historii najnowszej Europy Wschodniej w Otto-Suhr-Institut na Wolnym Uniwersytecie w Berlinie. Tam m.in. napisał swą pracę habilitacyjną, poświęconą planom Józefa Piłsudskiego, dotyczących wojny prewencyjnej przeciwko Hitlerowi.
W latach 80. był wydawcą pisma niezależnych intelektualistów ukraińskich na emigracji pt. „Widnowa”.
W 1984 został wyróżniony Nagrodą Przyjaźni i Współpracy „Kultury”.
Odznaczony m.in. Orderem Orła Białego (3 maja 2001) i Krzyżem Komandorskim Orderu Zasługi Rzeczypospolitej Polskiej (30 marca 1994) "za wybitne zasługi w działalności na rzecz pojednania polsko-ukraińskiego". W 2005 otrzymał tytuł „Człowieka Pogranicza”, 8 listopada 2007 Nagrodę im. Jerzego Giedroycia przyznawaną przez dziennik „Rzeczpospolita”. 13 listopada 2009 "w uznaniu dorobku naukowego oraz działań na rzecz pojednania polsko-ukraińskiego" minister Radosław Sikorski nadał mu Odznakę Honorową „Bene Merito”.
W 2007 ukazała się księga pamiątkowa pt. "Polska. Ukraina. Osadczuk. Księga jubileuszowa ofiarowana profesorowi Bohdanowi Osadczukowi w 85 rocznicę urodzin" (pod red. Bogumiły Berdychowskiej i Oli Hnatiuk, Wydawnictwo Uniwersytetu Marii Curie-Skłodowskiej 2007, ).
Mieszkał w Berlinie. Z oglądu na podeszły wiek sprowadził się do rodziny swojej koleżanki Agaty Frajtag do Zakliczyna. Tam zmarł i został pochowany na cmentarzu parafialnym. Msza pogrzebowa odbyła się 25 października 2011 w kościele w Zakliczynie z uczestnictwem duchowieństwa greckokatolickiego i rzymskokatolickiego. 

</doc>
<doc id="594991" url="https://pl.wikipedia.org/wiki?curid=594991" title="Motion-capture">
Motion-capture



</doc>
<doc id="594993" url="https://pl.wikipedia.org/wiki?curid=594993" title="Haeska">
Haeska



</doc>
<doc id="594997" url="https://pl.wikipedia.org/wiki?curid=594997" title="Godło Baszkortostanu">
Godło Baszkortostanu

Godło Baszkortostanu ma formę okrągłej tarczy. Głównym jego elementem jest pomnik barszkirskiego poety, żołnierza i bohatera narodowego Saławata Jułajewa, znajdujący się w stolicy republiki – Ufie. W godle, na cokole pomnika umieszczony jest widoczny także na fladze Baszkortostanu tzw. "kuraj" – solanka kolczysta – w miejscowej kulturze, symbolizująca przyjaźń. Jej siedem płatków oznacza siedem plemion, które zjednoczywszy się, utworzyły naród baszkirski. 
W tle pomnika znajduje się wschodzące słońce. U narodów północno-wschodniej Europy jego wizerunek ma pozytywne konotacje związane ze szczęściem, powodzeniem itp. i jest często spotykany w godłach i na flagach republik rosyjskich (patrz: np. godło Mari El, flaga Mordowii). Umieszczenie wschodzącego słońca w godle kraju oznaczać ma także odrodzenie, nowy początek dla narodu i kraju. Całość otaczają zarysy typowego baszkirskiego ornamentu.
U dołu godła znajduje się wstęga w barwach narodowych republiki; środkowa jej część zawiera napis cyrylicą z nazwą kraju.
Godło Baszkirii w okresie Związku Radzieckiego.
Obowiązujący za czasów Związku Radzieckiego symbol Baszkirii tj. ówczesnej Baszkirskiej ASRR w żaden sposób nie nawiązywał do specyfiki kraju. Był on nieznacznie zmienionym godłem Rosyjskiej FSRR, której część stanowiła Baszkirska ASRR. Godło to zawierało typowe elementy godeł republik związkowych ZSRR. W centralnym miejscu umieszczona była czerwona tarcza a na niej – złoty sierp i młot – symbol sojuszu robotniczo chłopskiego oraz najważniejszy element godła Związku Radzieckiego, a pod nimi – wschodzące słońce – mające wyrażać świt, początek nowej ery w życiu kraju. W górnej części tarczy znajdowały się litery PCФCP (skrót od "Российская Советская Федеративная Социалистическая Республика" – "Rosyjska Federacyjna Socjalistyczna Republika Radziecka"). Całość otoczona była przez wieniec złożony z 14 kłosów zboża. Umieszczenie symbolu zboża w godle z jednej strony podkreślało znaczenie rolnictwa, a zwłaszcza tych właśnie roślin dla gospodarki kraju oraz symbolizowało dobrobyt, a z drugiej – nawiązywało do graficznego wyglądu godła ZSRR. U góry, u zbiegu obu wieńców umieszczono czerwoną pięcioramienną gwiazdę – oznaczającą zwycięstwo komunizmu w pięciu częściach świata, natomiast u dołu, na czerwonej wstędze znajdowało się wezwanie do jedności proletariatu. Modyfikacja ówczesnego baszkirskiego godła w stosunku do symbolu Rosyjskiej FSRR polegała na umieszczeniu na nim dwujęzycznego (rosyjskiego i baszkirskiego) napisu z częściowo skróconą nazwą baszkirskiej autonomii oraz dwujęzycznym wezwaniu do jedności proletariatu – "Proletariusze wszystkich krajów, łączcie się!" (w godle Rosyjskiej FSRR napis ten był tylko w wersji rosyjskojęzycznej).

</doc>
<doc id="594998" url="https://pl.wikipedia.org/wiki?curid=594998" title="Liivaküla">
Liivaküla



</doc>
<doc id="595000" url="https://pl.wikipedia.org/wiki?curid=595000" title="Mikołaj Michajłowicz Sapieha">
Mikołaj Michajłowicz Sapieha

Mikołaj Michajłowicz Sapieha herbu Lis (ur. ?, zm. przed 13 sierpnia 1611) – podkomorzy grodzieński, kuchmistrz wielki litewski, poseł na sejmy, szafarz podatków województwa trockiego w 1589 roku.
Prawnuk Bohdana, wnuk Janusza, syn Michała, brat Lwa Michajłowicza, ojciec Fryderyka.
Brał udział w wojnie litewsko-rosyjskiej w 1567. Przed 25 stycznia 1574 został dworzaninem królewskim.
W elekcji 1576 poparł Stefana Batorego. Wyróżnił się w wojnach 1579-1581 przeciwko Moskwie, za co w 1582 został obdarowany urzędem podkomorzego grodzieńskiego.
W elekcji 1587 poparł Zygmunta Wazę. Wyraźne opowiedzenie się po stronie przyszłego króla ułatwiło mu dalszą karierę. W 1589 roku był sygnatariuszem ratyfikacji traktatu bytomsko-będzińskiego na sejmie pacyfikacyjnym. W 1589 roku otrzymał godność kuchmistrza litewskiego oraz kilka dzierżaw w powiecie grodzieńskim. W latach 1589 i 1595 posłował na Sejm. Poseł na sejm 1593 roku z powiatu trockiego. Był deputatem na Trybunał Główny Wielkiego Księstwa Litewskiego w 1590 roku (z nieznanego sejmiku), w 1596 i 1601 roku (z powiatu grodzieńskiego). W roku 1600 był posłem na sejm z powiatu grodzieńskiego. Ostatni raz posłował do Sejmu w 1603.

</doc>
<doc id="595001" url="https://pl.wikipedia.org/wiki?curid=595001" title="Nõmme">
Nõmme



</doc>
<doc id="595002" url="https://pl.wikipedia.org/wiki?curid=595002" title="Tammiku">
Tammiku



</doc>
<doc id="595005" url="https://pl.wikipedia.org/wiki?curid=595005" title="CFEngine">
CFEngine

CFEngine – oparty na politykach system zarządzania konfiguracją napisany przez Marka Burgessa na Uniwersytecie w Oslo. Podstawową funkcją CFEngine jest automatyzacja procesu konfiguracji i konserwacji komputerów na podstawie zdefiniowanej polityki.
Prace nad CFEngine rozpoczęły się w 1993 roku w reakcji na zawiłości i brak przenośności skryptów powłoki (ang. shell script) używanych do zarządzania konfiguracją w systemach Unix. Celem projektu było przełożenie często stosowanych paradygmatów przenośnego programowania w deklaratywny język.

</doc>
<doc id="595006" url="https://pl.wikipedia.org/wiki?curid=595006" title="Aamse">
Aamse

Aamse – wieś w Estonii, w prowincji Lääne, w gminie Ridala.

</doc>
<doc id="595007" url="https://pl.wikipedia.org/wiki?curid=595007" title="Allika (Ridala)">
Allika (Ridala)

Allika – wieś w Estonii, w prowincji Lääne, w gminie Ridala.

</doc>
<doc id="595008" url="https://pl.wikipedia.org/wiki?curid=595008" title="Ammuta (Ridala)">
Ammuta (Ridala)

Ammuta – wieś w Estonii, w prowincji Lääne, w gminie Ridala.

</doc>
<doc id="595009" url="https://pl.wikipedia.org/wiki?curid=595009" title="Emmuvere">
Emmuvere

Emmuvere – wieś w Estonii, w prowincji Lääne, w gminie Ridala. 

</doc>
<doc id="595010" url="https://pl.wikipedia.org/wiki?curid=595010" title="Erja">
Erja

Erja – wieś w Estonii, w prowincji Lääne, w gminie Ridala.

</doc>
<doc id="595012" url="https://pl.wikipedia.org/wiki?curid=595012" title="Espre">
Espre

Espre – wieś w Estonii, w prowincji Lääne, w gminie Ridala.

</doc>
<doc id="595013" url="https://pl.wikipedia.org/wiki?curid=595013" title="Haeska (Ridala)">
Haeska (Ridala)

Haeska – wieś w Estonii, w prowincji Lääne, w gminie Ridala.

</doc>
<doc id="595014" url="https://pl.wikipedia.org/wiki?curid=595014" title="Lew Sapieha (zm. 1610)">
Lew Sapieha (zm. 1610)

Lew Michajłowicz Sapieha (ur. ? – zm. pomiędzy 20 sierpnia a 20 września 1610), wojski witebski, sędzia ziemski grodzieński.
Był prawnukiem Bohdana, wnukiem Janusza, synem Michała, bratem Mikołaja.
W 1581 wyznaczono go na poborcę podatku w województwie witebskim. W 1584 roku otrzymał urząd wojskiego witebskiego, a w 1590 roku sędziego ziemskiego w Grodnie. W 1598 roku był deputatem na Trybunał Główny Wielkiego Księstwa Litewskiego z powiatu orszańskiego.
Przeszedł z prawosławia na kalwinizm.
Zmarł pomiędzy 20 sierpnia a 20 września 1610.

</doc>
<doc id="595015" url="https://pl.wikipedia.org/wiki?curid=595015" title="Herjava">
Herjava

Herjava – wieś w Estonii, w prowincji Lääne, w gminie Ridala.

</doc>
<doc id="595016" url="https://pl.wikipedia.org/wiki?curid=595016" title="Nowe Radio Jazz">
Nowe Radio Jazz



</doc>
<doc id="595017" url="https://pl.wikipedia.org/wiki?curid=595017" title="Hobulaiu">
Hobulaiu

Hobulaiu – wieś w Estonii, w prowincji Lääne, w gminie Ridala.

</doc>
<doc id="595018" url="https://pl.wikipedia.org/wiki?curid=595018" title="Jõõdre">
Jõõdre

Jõõdre - wieś w Estonii, w prowincji Lääne, w gminie Ridala.

</doc>
<doc id="595019" url="https://pl.wikipedia.org/wiki?curid=595019" title="Kabrametsa">
Kabrametsa

Kabrametsa - wieś w Estonii, w prowincji Lääne, w gminie Ridala.

</doc>
<doc id="595020" url="https://pl.wikipedia.org/wiki?curid=595020" title="Grindavik">
Grindavik



</doc>
<doc id="595021" url="https://pl.wikipedia.org/wiki?curid=595021" title="Kadaka (Ridala)">
Kadaka (Ridala)

Kadaka - wieś w Estonii, w prowincji Lääne, w gminie Ridala.

</doc>
<doc id="595022" url="https://pl.wikipedia.org/wiki?curid=595022" title="Kaevere">
Kaevere

Kaevere - wieś w Estonii, w prowincji Lääne, w gminie Ridala.

</doc>
<doc id="595023" url="https://pl.wikipedia.org/wiki?curid=595023" title="Kiideva">
Kiideva

Kiideva - wieś w Estonii, w prowincji Lääne, w gminie Ridala.

</doc>
<doc id="595024" url="https://pl.wikipedia.org/wiki?curid=595024" title="Kiltsi (wieś)">
Kiltsi (wieś)

Kiltsi – wieś w Estonii, w prowincji Lääne, w gminie Ridala. Na zachód od wsi znajdują się XIX wieczne ruiny dworu Ungru, a obok niego ruiny nieczynnego radzieckiego lotniska wojskowego.

</doc>
<doc id="595025" url="https://pl.wikipedia.org/wiki?curid=595025" title="Kiviküla">
Kiviküla

Kiviküla - wieś w Estonii, w prowincji Lääne, w gminie Ridala.

</doc>
<doc id="595026" url="https://pl.wikipedia.org/wiki?curid=595026" title="Koheri">
Koheri

Koheri – wieś w Estonii, w prowincji Lääne, w gminie Ridala.

</doc>
<doc id="595027" url="https://pl.wikipedia.org/wiki?curid=595027" title="Koidu (Haapsalu)">
Koidu (Haapsalu)

Koidu - wieś w Estonii, w prowincji Lääne, w gminie Ridala.

</doc>
<doc id="595028" url="https://pl.wikipedia.org/wiki?curid=595028" title="Kolila">
Kolila

Kolila - wieś w Estonii, w prowincji Lääne, w gminie Ridala.

</doc>
<doc id="595030" url="https://pl.wikipedia.org/wiki?curid=595030" title="Kolu (Ridala)">
Kolu (Ridala)

Kolu - wieś w Estonii, w prowincji Lääne, w gminie Ridala.

</doc>
<doc id="595031" url="https://pl.wikipedia.org/wiki?curid=595031" title="Käpla">
Käpla

Käpla - wieś w Estonii, w prowincji Lääne, w gminie Ridala.

</doc>
<doc id="595032" url="https://pl.wikipedia.org/wiki?curid=595032" title="Laheva">
Laheva

Laheva – wieś w Estonii, w prowincji Lääne, w gminie Ridala.

</doc>
<doc id="595033" url="https://pl.wikipedia.org/wiki?curid=595033" title="Lannuste">
Lannuste

Lannuste - wieś w Estonii, w prowincji Lääne, w gminie Ridala.

</doc>
<doc id="595034" url="https://pl.wikipedia.org/wiki?curid=595034" title="Liivaküla (Ridala)">
Liivaküla (Ridala)

Liivaküla - wieś w Estonii, w prowincji Lääne, w gminie Ridala.

</doc>
<doc id="595037" url="https://pl.wikipedia.org/wiki?curid=595037" title="Litu">
Litu

Litu - wieś w Estonii, w prowincji Lääne, w gminie Ridala.

</doc>
<doc id="595038" url="https://pl.wikipedia.org/wiki?curid=595038" title="Lõbe">
Lõbe

Lõbe - wieś w Estonii, w prowincji Lääne, w gminie Ridala.

</doc>
<doc id="595039" url="https://pl.wikipedia.org/wiki?curid=595039" title="Metsaküla">
Metsaküla



</doc>
<doc id="595040" url="https://pl.wikipedia.org/wiki?curid=595040" title="Mäeküla (Ridala)">
Mäeküla (Ridala)

Mäeküla - wieś w Estonii, w prowincji Lääne, w gminie Ridala.

</doc>
<doc id="595041" url="https://pl.wikipedia.org/wiki?curid=595041" title="Mägari">
Mägari

Mägari - wieś w Estonii, w prowincji Lääne, w gminie Ridala.

</doc>
<doc id="595042" url="https://pl.wikipedia.org/wiki?curid=595042" title="Nõmme (Ridala)">
Nõmme (Ridala)

Nõmme - wieś w Estonii, w prowincji Lääne, w gminie Ridala.

</doc>
<doc id="595043" url="https://pl.wikipedia.org/wiki?curid=595043" title="Panga (Ridala)">
Panga (Ridala)

Panga - wieś w Estonii, w prowincji Lääne, w gminie Ridala.

</doc>
<doc id="595045" url="https://pl.wikipedia.org/wiki?curid=595045" title="Parila">
Parila



</doc>
<doc id="595046" url="https://pl.wikipedia.org/wiki?curid=595046" title="Puiatu (Ridala)">
Puiatu (Ridala)

Puiatu - wieś w Estonii, w prowincji Lääne, w gminie Ridala.

</doc>
<doc id="595047" url="https://pl.wikipedia.org/wiki?curid=595047" title="Puise">
Puise

Puise - wieś w Estonii, w prowincji Lääne, w gminie Ridala.

</doc>
<doc id="595048" url="https://pl.wikipedia.org/wiki?curid=595048" title="Pusku">
Pusku

Pusku - wieś w Estonii, w prowincji Lääne, w gminie Ridala.

</doc>
<doc id="595049" url="https://pl.wikipedia.org/wiki?curid=595049" title="Põgari-Sassi">
Põgari-Sassi

Põgari-Sassi - wieś w Estonii, w prowincji Lääne, w gminie Ridala.

</doc>
<doc id="595051" url="https://pl.wikipedia.org/wiki?curid=595051" title="Rohense">
Rohense

Rohense - wieś w Estonii, w prowincji Lääne, w gminie Ridala.

</doc>
<doc id="595052" url="https://pl.wikipedia.org/wiki?curid=595052" title="Rohuküla">
Rohuküla

Rohuküla - wieś w Estonii, w prowincji Läänemaa, w gminie Ridala. Populacja wynosi 51 osób (2011).

</doc>
<doc id="595053" url="https://pl.wikipedia.org/wiki?curid=595053" title="Rummu (Ridala)">
Rummu (Ridala)

Rummu – wieś w Estonii, w prowincji Lääne, w gminie Ridala.

</doc>
<doc id="595054" url="https://pl.wikipedia.org/wiki?curid=595054" title="Saanika">
Saanika

Saanika - wieś w Estonii, w prowincji Lääne, w gminie Ridala.

</doc>
<doc id="595055" url="https://pl.wikipedia.org/wiki?curid=595055" title="Saardu">
Saardu

Saardu - wieś w Estonii, w prowincji Lääne, w gminie Ridala.

</doc>
<doc id="595056" url="https://pl.wikipedia.org/wiki?curid=595056" title="Grzegorz Małecki">
Grzegorz Małecki



</doc>
<doc id="595057" url="https://pl.wikipedia.org/wiki?curid=595057" title="Sepaküla (Ridala)">
Sepaküla (Ridala)

Sepaküla - wieś w Estonii, w prowincji Lääne, w gminie Ridala.

</doc>
<doc id="595058" url="https://pl.wikipedia.org/wiki?curid=595058" title="Sinalepa">
Sinalepa

Sinalepa - wieś w Estonii, w prowincji Lääne, w gminie Ridala.

</doc>
<doc id="595059" url="https://pl.wikipedia.org/wiki?curid=595059" title="Suure-Ahli">
Suure-Ahli

Suure-Ahli - wieś w Estonii, w prowincji Lääne, w gminie Ridala.

</doc>
<doc id="595060" url="https://pl.wikipedia.org/wiki?curid=595060" title="Tammiku (Ridala)">
Tammiku (Ridala)

Tammiku - wieś w Estonii, w prowincji Lääne, w gminie Ridala.

</doc>
<doc id="595061" url="https://pl.wikipedia.org/wiki?curid=595061" title="Tanska">
Tanska

Tanska - wieś w Estonii, w prowincji Lääne, w gminie Ridala.

</doc>
<doc id="595062" url="https://pl.wikipedia.org/wiki?curid=595062" title="Tuuru">
Tuuru

Tuuru - wieś w Estonii, w prowincji Lääne, w gminie Ridala.

</doc>
<doc id="595063" url="https://pl.wikipedia.org/wiki?curid=595063" title="Uneste">
Uneste

Uneste - wieś w Estonii, w prowincji Lääne, w gminie Ridala.

</doc>
<doc id="595064" url="https://pl.wikipedia.org/wiki?curid=595064" title="Uuemõisa (Ridala)">
Uuemõisa (Ridala)

Uuemõisa - wieś w Estonii, w prowincji Lääne, w gminie Ridala.

</doc>
<doc id="595065" url="https://pl.wikipedia.org/wiki?curid=595065" title="Valgevälja">
Valgevälja

Valgevälja - wieś w Estonii, w prowincji Lääne, w gminie Ridala.

</doc>
<doc id="595067" url="https://pl.wikipedia.org/wiki?curid=595067" title="Varni">
Varni

Varni - wieś w Estonii, w prowincji Lääne, w gminie Ridala.

</doc>
<doc id="595068" url="https://pl.wikipedia.org/wiki?curid=595068" title="Vilkla">
Vilkla

Vilkla - wieś w Estonii, w prowincji Lääne, w gminie Ridala.

</doc>
<doc id="595069" url="https://pl.wikipedia.org/wiki?curid=595069" title="Võnnu (Ridala)">
Võnnu (Ridala)

Võnnu - wieś w Estonii, w prowincji Lääne, w gminie Ridala.

</doc>
<doc id="595070" url="https://pl.wikipedia.org/wiki?curid=595070" title="Väike-Ahli">
Väike-Ahli

Väike-Ahli - wieś w Estonii, w prowincji Lääne, w gminie Ridala.

</doc>
<doc id="595071" url="https://pl.wikipedia.org/wiki?curid=595071" title="Vätse">
Vätse

Vätse - wieś w Estonii, w prowincji Lääne, w gminie Ridala.

</doc>
<doc id="595072" url="https://pl.wikipedia.org/wiki?curid=595072" title="Üsse">
Üsse

Üsse – wieś w Estonii, w prowincji Lääne, w gminie Ridala.

</doc>
<doc id="595074" url="https://pl.wikipedia.org/wiki?curid=595074" title="Nenad Pralija">
Nenad Pralija

Nenad Pralija (ur. 11 grudnia 1970 w Splicie) – piłkarz chorwacki grający na pozycji pomocnika.
Kariera klubowa.
Pralija zaczynał karierę w rodzinnym mieście Splicie, w RNK Split. Następnie trenował w zespole Hajduka Split. W sezonie 1993/1994 zadebiutował w barwach Hajduka w pierwszej lidze chorwackiej i w debiutanckim sezonie wywalczył mistrzostwo Chorwacji. W sezonie 1994/1995 Pralija zagrał z Hajdukiem w Lidze Mistrzów, a w eliminacjach Hajduk wyeliminował Legię Warszawa po wygranych 1:0 i 4:0. Pralija wystąpił w obu meczach z warszawską drużyną. Także i w tamtym sezonie Hajduk został mistrzem kraju, a Pralija zdobył wówczas 11 bramek w 21 rozegranych meczach. Przez "Torcidę" (kibiców Hajduka) został wybrany na najlepszego gracza sezonu. Podobnie było w sezonie 1995/1996, kiedy fani Hajduka także zdecydowali, iż Pralija grał najlepiej spośród wszystkich graczy drużyny w sezonie, w którym zdobył on 14 bramek w lidze. Hajduk jednak nie zdołał obronić mistrzostwa (mistrzem zostało Dinamo Zagrzeb).
Latem 1996 Pralija odszedł z Hajduka do Espanyolu Barcelona. Zagrał 24 mecze w sezonie, zdobył 3 bramki, a Espanyol zajął 14. miejsce w Primera División. W sezonie 1997/1998 Pralija w barwach Espanyol grał już mniej i na boisku pojawił się tylko 17 razy, a Espanyol skończył sezon na 10. miejscu w lidze. W rundzie jesiennej sezonu 1998/1999 Pralija zagrał jeden raz w La Liga i zimą wrócił do Hajduka.
W 1999 Pralija na pół roku trafił do włoskiej Regginy Calcio, której pomógł utrzymać się w Serie A. Pod koniec sezonu wrócił na krótko do Hajduka, a latem 2000 roku podpisał kontrakt z Maccabi Hajfa. Zdobył 6 bramek, a Maccabi zostało wicemistrzem kraju. Z Maccabi, podobnie jak wcześniej z Hajdukiem, zagrał w Lidze Mistrzów, w której strzelił bramkę w przegranym 1:2 meczu z Bayerem 04 Leverkusen.
Latem 2003 Pralija po raz kolejny wrócił do Hajduka. Zdobył dwukrotnie tytuł mistrza Chorwacji (w sezonie 2003/2004 zagrał 24 razy, zdobył 2 bramki, a w sezonie 2004/2005 16 razy strzelając 1 gola). Od 2006 do 2007 roku Pralija był zawodnikiem trzecioligowego klubu HNK Trogir, w którym zakończył karierę.
Kariera reprezentacyjna.
W reprezentacji Chorwacji Pralija zadebiutował 11 czerwca 1995 roku w przegranym 0:1 meczu z reprezentacją Ukrainy, rozegranym w Kijowie w ramach eliminacji do Mistrzostw Europy w Anglii. Do kadry na mistrzostwa Europy jednak nie został powołany. Swoją pierwszą i jedyną bramkę w kadrze Pralija zdobył 11 grudnia 1996 roku w zremisowanym 1:1 meczu z reprezentacją Czech w turnieju o Puchar Króla Hassana II w Casablance. Ogółem w reprezentacji Chorwacji Pralija zagrał 11 razy i zdobył 1 bramkę.

</doc>
<doc id="595076" url="https://pl.wikipedia.org/wiki?curid=595076" title="Paralepa">
Paralepa

Paralepa - okręg miejski w Estonii, w prowincji Saare, w gminie Ridala. W roku 2006 liczył 306 mieszkańców. W obrębie okręgu znajdują się dwie latarnie morskie: Dolna latarnia morska Paralepa oraz Górna latarnia morska Paralepa.

</doc>
<doc id="595077" url="https://pl.wikipedia.org/wiki?curid=595077" title="Charrúa (Indianie)">
Charrúa (Indianie)

Indianie Charrúa – tubylczy lud wschodniej części niziny 
La Platy, należący do grupy językowej 
tupi-guarani. Zamieszkiwali głównie dzisiejszy Urugwaj, a także północno-wschodnią Argentynę i południową Brazylię. 
Historia.
Pierwszymi Europejczykami, którzy spotkali na początku XVI w. plemię Charrúa, byli Portugalczycy oraz członkowie hiszpańskiej wyprawy Juana Diaza de Solis. W miarę postępu europejskiej kolonizacji i osadnictwa Charrúa, którzy początkowo skutecznie bronili swoich ziem i handlowali z białymi, Charrúa byli stopniowo podbijani i mordowani lub wchłaniani przez wieloetniczne społeczeństwo kolonialne. Ostatnią większą grupę zmasakrował w 1831 roku nad rzeką Salsipuedes oddział Bernabé Rivery, krewnego ówczesnego prezydenta Urugwaju, Fructuoso Rivery. Czterech spośród nielicznych ocalonych wywieziono w 1833 roku do Francji (w tym Tacuabe, którego pomnik stoi dziś w Montevideo).
Współczesność.
Chociaż Charrúa nie przetrwali jako odrębny lud, to ich potomkowie żyją do dziś wśród urugwajskich Metysów, a także w argentyńskiej prowincji Entre Ríos (gdzie według spisu powszechnego z 2001 r. mieszkało 676 Charrúa mieszanego pochodzenia).
Dzisiaj Charrúa ("Los Charrúas") jest także przydomkiem określającym piłkarską reprezentację Urugwaju (podobnie jak Guarani na określenie piłkarzy Paragwaju).

</doc>
<doc id="595079" url="https://pl.wikipedia.org/wiki?curid=595079" title="Uuemõisa (okręg miejski)">
Uuemõisa (okręg miejski)

Uuemõisa - okręg miejski w Estonii, w prowincji Läänemaa. Ośrodek administracyjny gminy Ridala, zamieszkiwany przez 500 mieszkańców.

</doc>
<doc id="595081" url="https://pl.wikipedia.org/wiki?curid=595081" title="Uuemõisa (wieś)">
Uuemõisa (wieś)



</doc>
<doc id="595084" url="https://pl.wikipedia.org/wiki?curid=595084" title="Champion (sieć handlowa)">
Champion (sieć handlowa)

Champion – sieć supermarketów, należących do sieci handlowej Carrefour, działająca w przeszłości m.in. w Polsce. Od 2007 r. sklepy tej sieci włączano stopniowo bezpośrednio do sieci sklepów Carrefour i obecnie (2020 r.) sklepy "Champion" istnieją tylko w niektórych francuskich terytoriach zamorskich, a ich pozostawienie spowodowane jest francuskimi przepisami dotyczącymi zakazu praktyk ograniczających konkurencję.
Asortyment sklepów stanowiły przede wszystkim artykuły spożywcze, a także chemiczne. Sieć Champion do 2008 roku była oficjalnym sponsorem Tour de France.

</doc>
<doc id="595086" url="https://pl.wikipedia.org/wiki?curid=595086" title="Anatolij Byszowiec">
Anatolij Byszowiec

Anatolij Fiodorowicz Byszowiec (ros. Анатолий Фёдорович Бышовец, ukr. Анатолій Федорович Бишовець, "Anatolij Fedorowycz Byszowec"; ur. 23 kwietnia 1946 w Kijowie, Ukraińska SRR) – rosyjski piłkarz pochodzenia ukraińskiego, grający na pozycji napastnika, trener piłkarski. Jako selekcjoner doprowadził reprezentację Związku Radzieckiego do złotego medalu na Igrzyskach Olimpijskich w 1988. Był również trenerem reprezentacji narodowych Rosji i Korei Południowej. Przyjął obywatelstwo rosyjskie.
Kariera piłkarska.
Kariera klubowa.
Przez całą piłkarską karierę związany był z Dynamem Kijów, w którym występował w latach 1963–1973. Z tym klubem wielokrotnie sięgnął po największe sukcesy.
Kariera reprezentacyjna.
W reprezentacji ZSRR zaliczył 39 spotkań, w których strzelił 15 bramek. Zadebiutował 16 października 1966 w meczu z Turcją. Jako podstawowy zawodnik "Sbornej" wystąpił na Euro 1968 (IV miejsce) i Mundialu 1970 (ćwierćfinał). Ostatni występ w drużynie radzieckiej zaliczył 6 lipca 1972 w meczu przeciwko Portugalii.
Kariera trenerska.
Po zakończeniu kariery w 1973, Byszowiec pracował w szkółce piłkarskiej Dynama Kijów, a od 1982 w radzieckiej Federacji Piłki Nożnej jako opiekun reprezentacji juniorów. W 1986 objął funkcję szkoleniowca reprezentacji olimpijskiej, z którą w 1988 sięgnął po złoto na Igrzyskach w Seulu. Jego podopiecznymi w zwycięskiej drużynie byli m.in. Dmitrij Charin, Aleksiej Michajliczenko i Igor Dobrowolski.
Następnie trenował Dinamo Moskwa, AEL Limassol, Zenit Petersburg, Szachtar Donieck, CS Marítimo i Tom Tomsk. Był również konsultantem w Anży Machaczkała, wiceprezydentem FK Chimki (2003–2004) i dyrektorem sportowym Heart of Midlothian F.C.
Od 1990 prowadził zespół reprezentacyjny Związku Radzieckiego, z którym awansował do turnieju finałowego Mistrzostw Europy w 1992 (na którym drużyna radziecka wystąpiła pod nazwą reprezentacji Wspólnoty Niepodległych Państw). Z Euro 1992 "Sborna" odpadła po rundzie grupowej kończąc w ten sposób historię radzieckiego futbolu reprezentacyjnego. Byszowiec prowadził również drużynę narodową Korei Południowej, a od lipca 1998 reprezentację Rosji. Po nieudanym starcie eliminacji Mistrzostw Europy (3 porażki z rzędu) został w grudniu tego samego roku zastąpiony przez Olega Romancewa.
Pod koniec 2006 objął funkcję pierwszego trenera w Lokomotiwie Moskwa, jednak po niepowodzeniach w lidze został rok później zwolniony.

</doc>
<doc id="595088" url="https://pl.wikipedia.org/wiki?curid=595088" title="Saławat Jułajew">
Saławat Jułajew

Saławat Jułajew (, ; ur. 16 czerwca 1754, zm. 8 października 1800) – baszkirski bohater narodowy i  poeta. Uczestnik powstania Pugaczowa (1773-1775) i jego przywódca na ziemiach Baszkirów; zebrał, zorganizował i dowodził ponaddziesięciotysięczną armią. Za walkę z caratem skazany na dożywotnie zesłanie. Twórczość literacka – głównie w języku baszkirskim.
Wizerunek pomnika Jułajewa, znajdującego się w stolicy Baszkirii – Ufie stał się podstawą opracowania współczesnego godła Baszkirii.
W Baszkirii istnieje miasto o nazwie Saławat.
Od imienia Saławata Jułajewa nazwano największy klub hokejowy w Ufie, mistrz Rosji z 2011 – Saławat Jułajew Ufa.

</doc>
<doc id="595089" url="https://pl.wikipedia.org/wiki?curid=595089" title="Kežmarok">
Kežmarok



</doc>
<doc id="595091" url="https://pl.wikipedia.org/wiki?curid=595091" title="Warszawa Włochy">
Warszawa Włochy



</doc>
<doc id="595092" url="https://pl.wikipedia.org/wiki?curid=595092" title="Ludwik Maria Grignion de Montfort">
Ludwik Maria Grignion de Montfort

Ludwik Maria Grignion de Montfort (ur. 31 stycznia 1673 w Montfort-sur-Meu, zm. 28 kwietnia 1716 w Saint-Laurent-sur-Sèvre) – francuski duchowny i tercjarz dominikański (OPs), święty katolicki; pisarz religijny epoki baroku.
Życiorys.
Urodził się w miejscowości Montfort-sur-Meu w rodzinie mieszczańskiej. W wieku 19 lat wstąpił w Paryżu do zgromadzenia św. Sulpicjusza, gdzie kończy seminarium duchowne. Święcenia kapłańskie otrzymał 5 czerwca 1700. W centrum swej duchowości osobistej i apostolskiej Ludwik Grignion postawił kult Najświętszej Maryi Panny i wierność przyrzeczeniom chrztu świętego. Aby dać temu wyraz, przybrał jako drugie imię Maria, a do swego nazwiska dodał Montfort, od nazwy parafii, w której był ochrzczony.
W 1706 rozpoczął za poradą i przyzwoleniem papieża Klemensa XI pracę misjonarsko-apostolską wśród ludności zachodniej Francji na terenach Bretanii i Wandei. Św. Ludwik pełnił również posługę kapelana wśród chorych i bezdomnych Szpitala Miejskiego w Poitiers.
Pod koniec swojego życia, w 1713 roku, napisał "Regułę księży misjonarzy z Towarzystwa Maryi" (połączonego z czasem ze Zgromadzeniem Świętego Ducha) dla, jak sam to określał: „ubożuchnego Towarzystwa dobrych kapłanów, którzy pod sztandarem Najświętszej Maryi Panny ruszyliby, aby nauczać katechizmu ubogich po wsiach i zachęcać grzeszników do nabożeństwa do Maryi”. Rozpoczął także organizowanie kongregacji żeńskiej – "cór mądrości", których współzałożycielką i pierwszą przełożoną generalną była błogosławiona Marie-Louis Trichet.
Ludwik Grignion de Montfort był szczególnie przywiązany do pobożności maryjnej, której wyrazem są jego dzieła: „Traktat o prawdziwym nabożeństwie do Najświętszej Maryi Panny” i „Tajemnica Maryi”, w których rozwinął doktrynę "niewolnictwa maryjnego" jako nabożeństwa polegającego na najdoskonalszym oddaniu się przez Maryję Panu Jezusowi. „Traktat o prawdziwym nabożeństwie do Najświętszej Maryi Panny” dał podstawy teologiczne dla "niewolnictwa maryjnego" i przyczynił się do rozpropagowania tej szczególnej praktyki. Pisał on m.in.:
„Prawdziwe nabożeństwo do Najświętszej Maryi Panny jest święte, to znaczy prowadzi duszę do unikania grzechu i do naśladowania cnót Najświętszej Maryi Panny, zwłaszcza Jej głębokiej pokory, żywej wiary, ślepego posłuszeństwa, nieustającej modlitwy, wszechstronnego umartwienia, Boskiej czystości, Jej głębokiego miłosierdzia, Jej heroicznej cierpliwości, Jej anielskiej słodyczy i iście Boskiej mądrości. Oto dziesięć głównych cnót Najświętszej Maryi Panny”.
Do koncepcji "niewolnictwa maryjnego" nawiązał Karol Wojtyła, czerpiąc z "Traktatu" św. Ludwika hasło "Totus Tuus" (dosł. „Cały Twój”), jako swą dewizę biskupią i później papieską. Znanym "niewolnikiem maryjnym" i propagatorem tej idei jako "niewoli miłości Maryi" był kardynał Stefan Wyszyński, określany mianem "Prymasa Tysiąclecia". Innym propagatorem tego nabożeństwa był św. Maksymilian Maria Kolbe i założone przez niego międzynarodowe stowarzyszenie Rycerstwo Niepokalanej ("Militia Immaculatae").
Za jego spadkobierców uważają się Zgromadzenie Misjonarzy Towarzystwa Maryi (montfortanie) oraz Braci Świętego Gabriela.
Proces beatyfikacyjny i kanonizacyjny.
Św. Ludwik został beatyfikowany przez papieża Leona XIII w 1888 roku i kanonizowany przez papieża Piusa XII 20 lipca 1947 roku.

</doc>
<doc id="595093" url="https://pl.wikipedia.org/wiki?curid=595093" title="Charles Lyell">
Charles Lyell

Sir Charles Lyell (ur. 14 listopada 1797, zm. 22 lutego 1875) – brytyjski geolog. Laureat Medalu Copleya.
Życiorys.
Urodził się w Kinnordy House, w Szkocji, kilka kilometrów na południe od Aberdeen.
Był reformatorem nowoczesnej geologii, którą oparł na zasadzie aktualizmu geologicznego (uniformitaryzmu), odrzucając katastrofizm i ugruntowując pogląd o niezmiernie długim czasie trwania okresów geologicznych. Zasadę tę rozwinął i uzasadnił w swoim podstawowym dziele "The Principles of Geology" (1830–1833).
Poglądy Lyella wyrażone w dziele "Principles of Geology" były dużo bardziej jednoznaczne niż dzisiaj to przyjmujemy, właściwie skrajne. Zwalczał on wszelkie koncepcje zakładające wielkoskalowe katastrofy geologiczne na Ziemi. Twierdził, że wszelkie zjawiska geologiczne można wyjaśnić za pomocą procesów działających dzisiaj i gatunki nie ulegają zmianom i nie wymierają. Stanowisko Lyella złagodniało pod wpływem dyskusji z wieloletnim przyjacielem, Karolem Darwinem, który w swej pracy z 1859 r., "O powstawaniu gatunków" dowodził, iż organizmy żywe stale podlegają ewolucji, przecząc tym samym przyjętym dotąd poglądom o ich niezmienności. Lyell, pod naporem wciąż pojawiających się dowodów, zaczął przychylać się do wniosku, że nie tylko zwierzęta oraz rośliny bezustannie ulegają przekształceniom, ale także Ziemia wskutek nieprzerwanie oddziałujących na nią różnych procesów geologicznych przechodzi zmiany.
Lyell używał słowa „uniformizacja” w czterech znaczeniach:
Dwa pierwsze znaczenia są powszechnie uznane przez geologów na całym świecie, natomiast trzecie i czwarte, przyjęte woluntarystycznie przez Lyella, spowodowały zastój myśli geologicznej na 150 lat.
W 1840 roku wysunął teorię (błędną), według której wszystkie głazy narzutowe na Niżu Europejskim zostały przyniesione ze Skandynawii przez góry lodowe.
Przeprowadził również podział trzeciorzędu na piętra, na podstawie danych paleontologicznych.

</doc>
<doc id="595094" url="https://pl.wikipedia.org/wiki?curid=595094" title="Warszawa Rakowiec">
Warszawa Rakowiec

Warszawa Rakowiec – przystanek osobowy Polskich Kolei Państwowych położony na terenie warszawskiej Ochoty, przy ul. Grójeckiej, na tzw. linii radomskiej.
Opis.
Z przystanku można dojechać elektrycznymi pociągami podmiejskimi m.in. do śródmieścia stolicy, Radomia i Zalesia Górnego.
W roku 2021 wymiana pasażerska wyniosła 438 tys. osób (1,2 tys. dziennie).
Do przystanku można dojechać autobusami i tramwajami Zarządu Transportu Miejskiego w Warszawie.

</doc>
<doc id="595097" url="https://pl.wikipedia.org/wiki?curid=595097" title="Spišská Stará Ves">
Spišská Stará Ves



</doc>
<doc id="595100" url="https://pl.wikipedia.org/wiki?curid=595100" title="Ludwik Grignion de Montfort">
Ludwik Grignion de Montfort



</doc>
<doc id="595102" url="https://pl.wikipedia.org/wiki?curid=595102" title="Ludwik Grignion">
Ludwik Grignion



</doc>
<doc id="595108" url="https://pl.wikipedia.org/wiki?curid=595108" title="Św. Ludwik Maria Grignion de Montfort">
Św. Ludwik Maria Grignion de Montfort



</doc>
<doc id="595114" url="https://pl.wikipedia.org/wiki?curid=595114" title="Święty Ludwik">
Święty Ludwik

Zobacz też: Błogosławiony Ludwik

</doc>
<doc id="595124" url="https://pl.wikipedia.org/wiki?curid=595124" title="Koalicja wyborcza">
Koalicja wyborcza

Koalicja wyborcza – porozumienie partii politycznych i organizacji związkowych zawierane w celu współdziałania lub współtworzenia list wyborczych, polegające na zgłaszaniu wspólnych kandydatów lub udzielaniu wspólnego poparcia wybranym kandydatom do parlamentu bądź samorządu.

</doc>
<doc id="595129" url="https://pl.wikipedia.org/wiki?curid=595129" title="Evim">
Evim



</doc>
<doc id="595134" url="https://pl.wikipedia.org/wiki?curid=595134" title="Gvimdiff">
Gvimdiff



</doc>
<doc id="595137" url="https://pl.wikipedia.org/wiki?curid=595137" title="Vimdiff">
Vimdiff



</doc>
<doc id="595142" url="https://pl.wikipedia.org/wiki?curid=595142" title="Mikroraptor">
Mikroraptor

Mikroraptor ("Microraptor") – rodzaj niewielkich opierzonych, czteroskrzydłych teropodów z rodziny dromeozaurów, żyjący na terenie dzisiejszych Chin we wczesnej kredzie. Opisano trzy gatunki należące do tego rodzaju: "Microraptor zhaoianus" (opisany w 2000 r.), "Microraptor gui" i "Microraptor hanqingi".
Etymologia.
"Microraptor": "mikros" „mały”; , "raptoris" „złodziej, grabieżca”, od "rapere" „chwycić, zawładnąć”.
"Microraptor zhaoianus".
Skamieniałości "Microraptor zhaoianus" znaleziono w prowincji Liaoning w Chinach, w dolnokredowych osadach formacji Jiufotang. Holotyp "M. zhaoianus" to jeden z najmniejszych znanych okazów dorosłego dinozaura nienależącego do ptaków; miał zaledwie 48 cm długości, z czego 24 cm przypadały na długi, prosty ogon. Razem z holotypem tego gatunku zachowała się skamieniała zawartość jego przewodu pokarmowego – niewielkie kości, w tym kości stopy małego ssaka, budową przypominającej stopy ssaków z rodzajów "Eomaia" i "Sinodelphys". Odkrycie do dowodzi, że w odróżnieniu od bazalnych ptaków, które były owadożerne lub roślinożerne, mikroraptor był drapieżnikiem polującym na niewielkie kręgowce. Na podstawie analizy 11 egzemplarzy skamieniałości stwierdzono, że Mikroraptory posiadały co najmniej po dwie pary skrzydeł.
"Microraptor gui".
Skamieniałości "Microraptor gui", pochodzące sprzed 124 milionów lat, również znaleziono w Chinach w formacji Jiufotang. Chińscy naukowcy opisali go w styczniu 2003 r. Zdaniem Xu Xinga z Instytutu Paleontologii Kręgowców i Paleoantropologii w Pekinie, współautora opisów obu gatunków mikroraptora, jest to najbardziej ptasi ze wszystkich znanych wówczas dinozaurów.
Holotyp "Microraptor gui" miał długość 77 cm. Ten niewielki dinozaur drapieżny został znaleziony wraz z odciskami piór dookoła całego swego ciała. Na wspaniale zachowanych szczątkach mikroraptora widać wyraźnie pióra nie tylko na górnych, ale i na dolnych kończynach. W obu przypadkach są to pióra asymetryczne, a więc przystosowane do aktywnego lotu. Quanguo Li ze współautorami stwierdzili na podstawie badań mikroskopowych melanosomów piór nowego okazu "M. gui" znalezionego w Chinach, że jego upierzenie miało czarny, opalizujący niebieskawo kolor.
O'Connor ze współautorami poinformowali o odkryciu szkieletu zinterpretowanego jako "Microraptor gui" ze szczątkami ptaka z grupy enancjornitów (Enantiornithes) w jamie brzusznej. Zdaniem autorów ptak został upolowany i zjedzony w całości przez mikroraptora, a nie był padliną, na co wskazuje niewielki stopień rozdrobnienia jego kości. Wskazują też na fakt, że enancjornity żyły na drzewach; z faktu, że badany przez nich okaz "M. gui" za życia upolował nadrzewnego ptaka, autorzy wnioskują, że także mikroraptor był nadrzewny. Z kolei z badań Dececchiego i Larssona (2011) nad budową szkieletu mikroraptora i innych maniraptorów wynika, że w szkielecie mikroraptora nie występowały przystosowania do życia na drzewach spotykane u nadrzewnych ptaków, gadów i ssaków; według autorów budowa szkieletu mikroraptora sugeruje, że był on zwierzęciem naziemnym. Xing i współpracownicy (2013) opisali zachowaną razem z jednym ze szkieletów "M. gui" skamieniałą zawartość jego przewodu pokarmowego, na którą składały się szczątki ryb doskonałokostnych.
Nie wszyscy autorzy uznają "Microraptor zhaoianus" i "M. gui" za odrębne gatunki. Według Sentera i współpracowników (2004) część wskazywanych przez autorów opisu "M. gui" charakterystycznych cech budowy jego szkieletu w rzeczywistości występuje też u "M. zhaoianus", zaś inne mogą być jedynie przejawem zmienności wewnątrzgatunkowej i nie są na tyle znaczące, by uzasadniały utrzymanie dwóch gatunków mikroraptorów; autorzy ci uznają "M. gui" za młodszy synonim "M. zhaoianus". Młodszym synonimem "M. zhaoianus" może być też inny gatunek wczesnokredowego dromeozaura z Chin, "Cryptovolans pauli".
"Microraptor hanqingi".
Największy z odkrytych dotąd gatunków, opisany w pracy.
Zbadany przez autorów szkielet został znaleziony w osadach formacji Jiufotang w północno-wschodnich Chinach. Należał do zwierzęcia o długości około 95 cm i wadze oszacowanej na około 2 kg. Jego cechy anatomiczne zostały zinterpretowane jako przystosowania do:
Autorzy wskazują na współczesną rodzinę ssaków lotokotowatych jako na żyjącą w podobnym środowisku i o podobnej budowie, a zatem zapewne zbliżoną także zachowaniami do "M. hanqingi". Poważną różnicą między nimi jest to, że mikroraptory były drapieżne w odróżnieniu od lotokotów, które są owocożerne. Autorzy zauważają, że lasy grupy Jehol były zamieszkiwane przez wczesne, niezbyt sprawnie latające ptaki, które mógł upolować drapieżnik posługujący się lotem ślizgowym.
Xing i współpracownicy (2013) nie byli pewni, czy "M. hanqingi" rzeczywiście powinien być wyróżniany jako odrębny gatunek. Długość ciała opisanego przez autorów dużego osobnika zaliczanego przez nich do gatunku "M. gui", znanego ze szkieletu QM V1002, jest mniejsza od szacowanej długości ciała holotypu "M. hanqingi", ale oba okazy mają równej długości kości udowe; zdaniem autorów wskazuje to, że większe rozmiary "M. hanqingi" nie są wystarczającą przesłanką do uznania go za osobny gatunek. Autorzy opisu "M. hanqingi" wyróżnili ten gatunek także w oparciu o to, że miał on mniej kręgów ogonowych niż "M. gui"; jednak zdaniem Xinga i współpracowników nie można tego potwierdzić, gdyż u żadnego okazu "M. gui" ani "M. hanqingi" ogon nie zachował się w całości. Z drugiej strony autorzy przyznają, że różnice w budowie miednicy holotypu "M. hanqingi" i QM V1002 wskazują, że charakterystycznych dla "M. hanqingi" cech budowy miednicy nie można uznać za różnice w budowie kości wynikające wyłącznie z osiągnięcia przez okaz holotypowy "M. hanqingi" większych rozmiarów niż okazy z gatunków "Microraptor zhaoianus" i "M. gui"; autorzy zastrzegają jednak, że nie można wykluczyć, iż różnice te są przejawem zmienności wewnątrzgatunkowej lub wynikają z dymorfizmu płciowego.

</doc>
<doc id="595147" url="https://pl.wikipedia.org/wiki?curid=595147" title="Edykt wormacki">
Edykt wormacki

Edykt wormacki – dokument skierowany przeciw Marcinowi Lutrowi i jego zwolennikom, podpisany i ogłoszony przez cesarza Karola V w katedrze wormackiej 26 maja 1521 roku. 
Na podstawie edyktu spalono pisma Lutra i jego zwolenników oraz zakazano drukowania książek w całej Rzeszy bez cenzury wydanej przez biskupa. Luter i jego zwolennicy skazani zostali na banicję.
W 1524 roku w Ratyzbonie (niem. "Regensburg") powstał związek południowych stanów katolickich z udziałem brata cesarza, Ferdynanda Austriackiego, książąt bawarskich i biskupów z południa Niemiec. Głównym celem związku była realizacja edyktu wormackiego, tj. pozbycie się zwolenników nauk Lutra ze stanów Rzeszy niemieckiej.

</doc>
<doc id="595150" url="https://pl.wikipedia.org/wiki?curid=595150" title="Believe (zespół muzyczny)">
Believe (zespół muzyczny)

Believe – polski zespół grający rock progresywny. Wśród jego założycieli było trzech muzyków grupy Collage. Zespół powstał z inicjatywy gitarzysty Mirka Gila, a wokalistą został Tomek Różycki, który śpiewał na pierwszej płycie Collage, "Baśnie". 
Rockowe brzmienie Believe wzbogacone jest o dźwięk skrzypiec japońskiej skrzypaczki Satomi. W 2006 roku ukazał się debiutancki album grupy "Hope to see another day" wydany w Szwajcarii. Po nagraniu drugiej płyty "Yesterday Is a Friend" zespół opuścił Różycki, a zastąpił go Karol Wróblewski. W kwietniu 2014 zapowiedziano powrót do zespołu Różyckiego.

</doc>
<doc id="595155" url="https://pl.wikipedia.org/wiki?curid=595155" title="Hunt Block">
Hunt Block

Hunt Block, właściwie Huntington Macdonald Block (ur. 16 lutego 1953 roku w Glen Burnie, w stanie Maryland) – amerykański aktor telewizyjny i teatralny.
Życiorys.
Dorastał na przedmieściach stanu Maryland i Connecticut. Po ukończeniu Harvard University otrzymał tytuł magistra sztuki. Związany był ze Stowarzyszeniem Vivian Beaumont i American National Theatre Association. Występował na scenie m.in. w szekspirowskiej komedii "Jak wam się podoba" ("As You Like It"), spektalu "Na zawsze potem" ("Forever After"), sztuce "Zagubione wspomnienie" ("A Loss of Memory") i podczas Lincoln Center Festival of New American One Acts.
Debiutował na dużym ekranie w 1982 roku rolą drugoplanową w komedii "Kelnerka !" (Waitress!). Jako aktorskie odkrycie został powitany w seryjnym dramacie CBS "Węzły lądowania" ("Knots Landing", 1985-1987) w roli Petera Hollistera, zdobywając nominację do nagrody Soap Opera Digest. Po udziale w operach mydlanych CBS "Guiding Light" (1997-1999) i ABC "Wszystkie moje dzieci" ("All My Children", 2000), od 19 lipca 2000 do 11 sierpnia 2005 roku występował jako czarny charakter Craig Bryant Montgomery w operze mydlanej CBS "As the World Turns". Postać ta przyniosła mu dwie nominacje do nagrody Daytime Emmy (2001, 2002) i trzykrotnie do nagrody Soap Opera Digest (1999, 2001, 2003 i 2005).
W wolnym czasie pisze scenariusze i zajmuje się fotografią.

</doc>
<doc id="595165" url="https://pl.wikipedia.org/wiki?curid=595165" title="Jaakna">
Jaakna

Jaakna - wieś w Estonii, w prowincji Lääne, w gminie Risti. 

</doc>
<doc id="595166" url="https://pl.wikipedia.org/wiki?curid=595166" title="Kuijõe">
Kuijõe

Kuijõe – wieś w Estonii, w prowincji Lääne, w gminie Risti. 

</doc>
<doc id="595167" url="https://pl.wikipedia.org/wiki?curid=595167" title="Nomos Pieria">
Nomos Pieria

Nomos Pieria (gr. ) – dawna prefektura Grecji, położona w regionie Macedonia Środkowa, między Morzem Egejskim a Masywem Olimpijskim, ze stolicą w mieście Katerini. Znana ze stanowisk archeologicznych (Dion, Platamonas, Pydna) i popularnych kurortów (Leptokaria, Paralia Katerinis, Paralia Skotinas). 
Nomosy (prefektury) zniesiono reformą administracyjną, która weszła w życie 1 stycznia 2011.

</doc>
<doc id="595168" url="https://pl.wikipedia.org/wiki?curid=595168" title="Piirsalu">
Piirsalu

Piirsalu - wieś w Estonii, w prowincji Lääne, w gminie Risti.

</doc>
<doc id="595170" url="https://pl.wikipedia.org/wiki?curid=595170" title="Risti">
Risti

Risti - okręg miejski w Estonii, w prowincji Lääne, ośrodek administracyjny gminy Risti. Okręg zamieszkują 622 osoby.

</doc>
<doc id="595172" url="https://pl.wikipedia.org/wiki?curid=595172" title="Akara żółta">
Akara żółta

Akara żółta ("Aequidens metae") – słodkowodna ryba z rodziny pielęgnicowatych. Hodowana w akwariach.
Występowanie: dorzecze Orinoko
Opis.
Osiąga przeciętnie 12–15 cm, maksymalnie 20 cm długości. Przebywa głównie w środkowej części zbiornika. Stosunkowo spokojna, jedynie w okresie tarła bywa agresywna. Dobór pary do rozrodu nie jest łatwy. W większych grupach pary do tarła dobierają się same. Samica składa 200–300 ziaren ikry na płaskim podłożu. Larwy wykluwają się po 2–3 dniach, a po kolejnych dwóch dniach młode ryby zaczynają pływać samodzielnie. Potomstwem opiekują się obydwoje rodzice.

</doc>
<doc id="595173" url="https://pl.wikipedia.org/wiki?curid=595173" title="Reprezentacja Wallis i Futuny w piłce nożnej mężczyzn">
Reprezentacja Wallis i Futuny w piłce nożnej mężczyzn

Reprezentacja Wallis i Futuny w piłce nożnej nie należy do Międzynarodowej Federacji Piłki Nożnej (FIFA) ani Konfederacji Piłkarskiej Oceanii (OFC). Z tej racji nie może brać udziału w Mistrzostwach Świata ani Pucharze Narodów Oceanii. Wallis i Futuna jest terytorium zależnym od Francji w Oceanii, ale mimo tego nie należy do Francuskiego Związku Piłki Nożnej. Stadion reprezentacji nazywa się "Stade de Kafika"
Ekipa wystąpiła w sześciu edycjach Igrzysk Południowego Pacyfiku (1966, 1979, 1983, 1987, 1991, a ostatnio w 1995 roku). Zespół dwukrotnie dotarł do ćwierćfinału rozgrywek (w 1979 i 1983 roku). W dwudziestu meczach rozegranych podczas Igrzysk Południowego Pacyfiku drużyna wygrywała tylko czterokrotnie. Według danych z 20 sierpnia 1995 reprezentacja ta rozegrała 20 meczów z czego wygrała 4, żadnego nie zremisowała i przegrała 16
Zobacz też.
Reprezentacje w piłce nożnej mężczyzn niezrzeszone w FIFA

</doc>
<doc id="595174" url="https://pl.wikipedia.org/wiki?curid=595174" title="Nigula (Lääne-Nigula)">
Nigula (Lääne-Nigula)

Nigula – wieś w Estonii, w prowincji Läänemaa, w gminie Lääne-Nigula. Do 2013 roku znajdowała się w gminie Taebla. Zamieszkana przez 176 osób (2021).

</doc>
<doc id="595176" url="https://pl.wikipedia.org/wiki?curid=595176" title="Kirimäe">
Kirimäe

Kirimäe – wieś w Estonii, w prowincji Lääne, w gminie Taebla.

</doc>
<doc id="595177" url="https://pl.wikipedia.org/wiki?curid=595177" title="Uniwersytet w Bolonii">
Uniwersytet w Bolonii



</doc>
<doc id="595179" url="https://pl.wikipedia.org/wiki?curid=595179" title="Vidruka">
Vidruka

Vidruka – wieś w Estonii, w prowincji Lääne, w gminie Taebla.

</doc>
<doc id="595181" url="https://pl.wikipedia.org/wiki?curid=595181" title="Võntküla">
Võntküla

Võntküla – wieś w Estonii, w prowincji Lääne, w gminie Taebla.

</doc>
<doc id="595182" url="https://pl.wikipedia.org/wiki?curid=595182" title="Koela">
Koela

Koela – wieś w Estonii, w prowincji Lääne, w gminie Taebla.

</doc>
<doc id="595183" url="https://pl.wikipedia.org/wiki?curid=595183" title="Kadarpiku">
Kadarpiku

Kadarpiku – wieś w Estonii, w prowincji Lääne, w gminie Taebla.

</doc>
<doc id="595184" url="https://pl.wikipedia.org/wiki?curid=595184" title="Turvalepa">
Turvalepa

Turvalepa – wieś w Estonii, w prowincji Lääne, w gminie Taebla.

</doc>
<doc id="595185" url="https://pl.wikipedia.org/wiki?curid=595185" title="Leediküla">
Leediküla

Leediküla – wieś w Estonii, w prowincji Lääne, w gminie Taebla.

</doc>
<doc id="595186" url="https://pl.wikipedia.org/wiki?curid=595186" title="Pälli">
Pälli

Pälli – wieś w Estonii, w prowincji Lääne, w gminie Taebla.

</doc>
<doc id="595187" url="https://pl.wikipedia.org/wiki?curid=595187" title="Tagavere (Taebla)">
Tagavere (Taebla)

Tagavere – wieś w Estonii, w prowincji Lääne, w gminie Taebla.

</doc>
<doc id="595188" url="https://pl.wikipedia.org/wiki?curid=595188" title="Allikmaa">
Allikmaa

Allikmaa – wieś w Estonii, w prowincji Lääne, w gminie Taebla.

</doc>
<doc id="595189" url="https://pl.wikipedia.org/wiki?curid=595189" title="Luigu">
Luigu

Luigu – wieś w Estonii, w prowincji Lääne, w gminie Taebla.

</doc>
<doc id="595190" url="https://pl.wikipedia.org/wiki?curid=595190" title="Nihka">
Nihka

Nihka – wieś w Estonii, w prowincji Lääne, w gminie Taebla.

</doc>
<doc id="595191" url="https://pl.wikipedia.org/wiki?curid=595191" title="Väänla">
Väänla

Väänla – wieś w Estonii, w prowincji Lääne, w gminie Taebla.

</doc>
<doc id="595192" url="https://pl.wikipedia.org/wiki?curid=595192" title="Kedre">
Kedre

Kedre – wieś w Estonii, w prowincji Lääne, w gminie Taebla.

</doc>
<doc id="595197" url="https://pl.wikipedia.org/wiki?curid=595197" title="Palivere">
Palivere

Palivere – okręg miejski w Estonii, w prowincji Läänemaa, w gminie Lääne-Nigula. W 2021 roku okręg zamieszkiwało 650 osób.
Do 2013 miejscowość należała administracyjnie do gminy Taebla.

</doc>
<doc id="595198" url="https://pl.wikipedia.org/wiki?curid=595198" title="Taebla">
Taebla

Taebla – osiedle (alevik) w Estonii, w prowincji Läänemaa, w gminie Lääne-Nigula. Do 2013 roku ośrodek administracyjny gminy Taebla. W 2020 roku zamieszkane przez 840 osób.

</doc>
<doc id="595199" url="https://pl.wikipedia.org/wiki?curid=595199" title="Danny The Dog">
Danny The Dog



</doc>
<doc id="595200" url="https://pl.wikipedia.org/wiki?curid=595200" title="Paliwo płynne">
Paliwo płynne



</doc>
<doc id="595203" url="https://pl.wikipedia.org/wiki?curid=595203" title="Akara błękitna">
Akara błękitna

Akara błękitna, akara zielona, akara modra ("Andinoacara pulcher") – słodkowodna ryba z rodziny pielęgnicowatych. Bywa hodowana w akwariach.
Gatunek ten bardziej znany był pod wcześniejszą nazwą "Aequidens pulcher" 
Nazwa Akara błękitna jest nazwą kontrowersyjną. Wcześniej nazwa ta była użyta do gatunku "Aequidens latifrons" (Steindachner 1878), która dziś występuje pod nazwą "Andinoacara latifrons"
Występowanie.
Występuje wśród kryjówek z kamienia, korzeni w wodach stojących Kolumbii (rzeka Magdalena), Panamy, Trynidadu i Wenezueli. Wykorzystywane były do kontrolowania populacji komarów.
Charakterystyka.
Ciało niebiesko-zielone, o połyskującej łusce. Stosunkowo spokojna, jedynie w okresie tarła bywa agresywna. Najlepiej jest hodować w akwarium jednogatunkowym, gdzie jest rybą terytorialną. 
Dorasta przeciętnie 10 cm, maksymalnie 16 cm długości. 
Dymorfizm płciowy.
Samice są bardziej matowe i mniejsze, samce barwniejsze, mają dłuższe końcówki płetwy grzbietowej i odbytowej. 
Rośliny o mocnych liściach należy posadzić w doniczkach. Lubią przebywać wśród roślin z rodzaju Acorus (np. tatarak trawiasty), Echinodorus (żabienica Blehera), Egeria (moczarka argentyńska), Ceratopteris (różdżyca rutewkowata).
Rozmnażanie.
Dojrzałość płciową osiągają po osiągnięciu 7-8 cm długości. Pary dobierają się same. Częstotliwość przystępowania do tarła jest mała. Potrzebują piaszczystego dna i płaskich lub okrągłych kamieni, na których samica składa kilkaset ziaren ikry. Opieka nad jajeczkami jak i nad potomstwem przypada na obydwoje rodziców. Larwy wykluwają się po trzech dniach i są przenoszone do wcześniej wykopanych w piasku dołków. Po kolejnych czterech dniach młode ryby zaczynają pływać samodzielnie. W pierwszych dniach karmiony jest słonaczkiem (artemią), i drobnym planktonem. Przed kolejnym tarłem narybek należy oddzielić od rodziców. &lt;br&gt;Zdarza się, że samice wcześniej "odtrącone" przez samca same prowadzą sztuczne tarło składając niezapłodnioną ikrę.
Dużą rolę na płeć przyszłego narybku ma jakość wody, szczególnie pod względem pH. Badania takie zostały przeprowadzone w Clark University w USA przez Dawida Rubina. Wykazały one, że im niższa skala pH tym większe prawdopodobieństwo wyklucia się samców. 
Choroby.
Gatunek ten jest podatny na choroby zakaźne. W przypadku ospy rybiej wykazuje dużą odporność.

</doc>
<doc id="595205" url="https://pl.wikipedia.org/wiki?curid=595205" title="Kolej Drezynowa">
Kolej Drezynowa

Kolej Drezynowa – pierwsza w Polsce kolej drezynowa, przedsięwzięcie mające na celu opiekę nad nieczynną linią kolejową nr 229 i organizację przejazdów turystycznych drezynami ręcznymi.

</doc>
<doc id="595206" url="https://pl.wikipedia.org/wiki?curid=595206" title="Borrby">
Borrby

Borrby - wieś w Estonii, w prowincji Lääne, w gminie Vormsi.

</doc>
<doc id="595207" url="https://pl.wikipedia.org/wiki?curid=595207" title="Bussby">
Bussby



</doc>
<doc id="595208" url="https://pl.wikipedia.org/wiki?curid=595208" title="Diby">
Diby

Diby - wieś w Estonii, w prowincji Lääne, w gminie Vormsi.

</doc>
<doc id="595209" url="https://pl.wikipedia.org/wiki?curid=595209" title="Fällarna">
Fällarna

Fällarna - wieś w Estonii, w prowincji Lääne, w gminie Vormsi.

</doc>
<doc id="595210" url="https://pl.wikipedia.org/wiki?curid=595210" title="Hullo">
Hullo

Hullo – wieś w Estonii, w prowincji Lääne, ośrodek administracyjny gminy Vormsi.

</doc>
<doc id="595211" url="https://pl.wikipedia.org/wiki?curid=595211" title="Kersleti">
Kersleti

Kersleti (szw. "Kärrslätt") – wieś w Estonii, w prowincji Lääne, w gminie Vormsi. W roku 2011 miejscowość liczyła 5 mieszkańców.

</doc>
<doc id="595213" url="https://pl.wikipedia.org/wiki?curid=595213" title="Norrby">
Norrby

Norrby - wieś w Estonii, w prowincji Lääne, w gminie Vormsi. W roku 2011 miejscowość liczyła 11 mieszkańców.

</doc>
<doc id="595214" url="https://pl.wikipedia.org/wiki?curid=595214" title="Rälby">
Rälby

Rälby - wieś w Estonii, w prowincji Lääne, w gminie Vormsi.

</doc>
<doc id="595215" url="https://pl.wikipedia.org/wiki?curid=595215" title="Rumpo">
Rumpo

Rumpo − wieś w Estonii, w prowincji Läänemaa, w gminie Vormsi.

</doc>
<doc id="595216" url="https://pl.wikipedia.org/wiki?curid=595216" title="Saxby (Vormsi)">
Saxby (Vormsi)

Saxby – wieś w Estonii, w prowincji Läänemaa, w gminie Vormsi. 31 grudnia 2011 zamieszkana przez 4 osoby
W miejscowości znajduje się kościół datowany na XIV wiek oraz latarnia morska Vormsi.

</doc>
<doc id="595217" url="https://pl.wikipedia.org/wiki?curid=595217" title="Sviby">
Sviby

Sviby (1977–1997 "Sviibi") - wieś w Estonii, w prowincji Lääne, w gminie Vormsi. Główny port na wyspie Vormsi.

</doc>
<doc id="595218" url="https://pl.wikipedia.org/wiki?curid=595218" title="Söderby (Estonia)">
Söderby (Estonia)

Söderby - wieś w Estonii, w prowincji Lääne, w gminie Vormsi. W latach 1977–1997 miejscowość nosiła nazwę Söderbi. W roku 2011 miejscowość liczyła mieszkańców 2.

</doc>
<doc id="595219" url="https://pl.wikipedia.org/wiki?curid=595219" title="Suuremõisa (Vormsi)">
Suuremõisa (Vormsi)

Suuremõisa - wieś w Estonii, w prowincji Lääne, w gminie Vormsi. W roku 2011 liczyła 19 mieszkańców.

</doc>
<doc id="595220" url="https://pl.wikipedia.org/wiki?curid=595220" title="Oflag VI B Dössel">
Oflag VI B Dössel

Oflag VI B Dössel (Doessel) – niemiecki obóz jeniecki dla oficerów jeńców w Nadrenii Północnej-Westfalii (zachodni obszar Niemiec), powstał w 1940, 5 km na południowy zachód od Dössel (dzisiaj część miasta Warburg), w miejscu, gdzie wcześniej planowano budowę lotniska.
Z początku umieszczono tutaj oficerów brytyjskich i francuskich. Pod koniec 1942 Brytyjczycy i Francuzi zostali przeniesieni do innych obozów. Na ich miejsce przybyli Polacy, głównie z Oflag IV C Colditz i 1077 oficerów polskich wydanych przez Rumunów.
Brytyjczycy zaczęli kopać tunel, a przed wyjazdem przekazali informacje o tym Polakom, którzy kontynuowali prace. 20 września 1943 47 oficerów polskich (m.in. Stanisław Fischer) prześlizgnęło się przez tunel. Już 24 września złapano 20 i przywieziono z powrotem do obozu, skąd następnego dnia zostali zabrani do Buchenwaldu i tam rozstrzelani. W ciągu następnych kilku dni złapano dalszych 17. Zabrani zostali do gestapo w Dortmundzie i tam zamordowani. Tylko 10 udało się pozostać na wolności i albo wrócić do Polski albo przedostać do wojsk alianckich.
Następna tragedia zdarzyła się rok później. 27 września 1944 w nocy bombowce brytyjskie, mając za cel stację kolejową w Nörde, omyłkowo zrzuciły bombę na obóz, zabijając 90 oficerów i raniąc 230, w tym m.in. gen. bryg. Wiktora Thommée, płk. Bolesława Borkowskiego, płk. Stefana Brzeszczyńskiego i mjr. Władysława Steblika. W sumie w Dössel zginęło 141 jeńców. Są pochowani na miejscowym cmentarzu.
Obóz został oswobodzony przez armię amerykańską 1 kwietnia 1945.
W 1960 powstał Klub Dösselczyków. Pamiętniki byłych jeńców są przechowane w Centralnym Muzeum Jeńców Wojennych w Łambinowicach-Opolu.
Jeńcy.
Lista oficerów poległych podczas bombardowania oflagu 27 września 1944.
Po raz drugi bomby spadły na oflag 20 III 1945 r. Polegli wówczas:

</doc>
<doc id="595221" url="https://pl.wikipedia.org/wiki?curid=595221" title="Lech Miodyński">
Lech Miodyński

Lech Miodyński (ur. 21 czerwca 1961 w Katowicach) – slawista, literaturoznawca, kulturoznawca i komparatysta związany od 1985 z Uniwersytetem Śląskim w Katowicach, od 2001 kierownik Zakładu Slawistyki Kulturoznawczej Instytutu Filologii Słowiańskiej Uniwersytetu Śląskiego.
Prowadzi badania z zakresu historii literatury: macedońskiej, serbskiej, czarnogórskiej i chorwackiej, w kontekście komparatystycznym i kulturowym. Bada poezję współczesną, procesy literackie i geokulturowe uwarunkowania literatury. Jest autorem wielu artykułów naukowych, recenzji, prac naukowych i popularnonaukowych.
W latach 2002–2013 profesor w Instytucie Filologii Słowiańskiej na Uniwersytecie im. Adama Mickiewicza w Poznaniu.
Był powołany do składu zespołu akredytacyjnego dla kierunków slawistycznych w ramach Polskiej Komisji Akredytacyjnej.
W 2007 pełnił funkcję oficjalnego tłumacza prezydenckiego Lecha Kaczyńskiego podczas wizyty państwowej w Polsce Prezydenta Republiki Macedonii Branko Crvenkovskiego z małżonką.
Przebywał na 11 stypendiach (oraz brał udział w kilkudziesięciu innych wyjazdach celowych) w 7 krajach bałkańskich. Wygłaszał wykłady m.in. na uniwersytetach w Skopju, Wielkim Tyrnowie, Padwie i Atenach. Występował z referatami na 45 konferencjach międzynarodowych.
Publikacje.
"Źródło": 

</doc>
<doc id="595228" url="https://pl.wikipedia.org/wiki?curid=595228" title="Copa Libertadores 1991">
Copa Libertadores 1991

W trzydziestej drugiej edycji Copa Libertadores udział wzięło 21 klubów reprezentujących wszystkie kraje zrzeszone w CONMEBOL. Każde z 10 państw wystawiło po 2 kluby, nie licząc broniącego tytułu paragwajskiego klubu Club Olimpia, który awansował do 1/8 finału bez gry.
Olimpia nie zdołała obronić tytułu, choć dotarła do samego finału. W półfinale trzeci raz z rzędu starła się z kolumbijskim klubem Atlético Nacional, wygrywając dwumecz dzięki jedynej bramce, jaka padła w obu meczach. W finale obrońcy tytułu zmierzyli z chilijskim klubem CSD Colo-Colo. Także w finale drużyna CSD Colo-Colo, po bezbramkowym remisie w Asunción, pokonała 3:0 Olimpię i jako pierwsza w historii drużyna chilijska sięgnęła po najwyższe trofeum klubowe Ameryki Południowej.
Żaden z klubów reprezentujących kraje należące do wielkiej trójki południowoamerykańskiego futbolu (Argentyna, Brazylia i Urugwaj) nie zagrał w finale. Tylko Boca Juniors dotarł do półfinału, gdzie przegrał z drużyną CSD Colo-Colo.
W pierwszym etapie 20 klubów podzielono na 5 grup po 4 drużyny. Z każdej grupy do następnej rundy awansowały trzy najlepsze zespoły. Jako szesnasty klub do 1/8 finału awansowała broniąca tytułu Olimpia.
W 1/8 finału wylosowano osiem par, które wyłoniły ośmiu ćwierćfinalistów. W ćwierćfinale wylosowano cztery pary, które wyłoniły czterech półfinalistów. W półfinale dwie pary wyłoniły dwóch finalistów.
Z „wielkiej trójki” do ćwierćfinału, poza Boca Juniors, dotarł uwugwajski klub Nacional oraz brazylijski klub CR Flamengo. Finalista z poprzedniego sezonu, ekwadorski klub Barcelona SC, tym razem nie zdołał awansować do 1/8 finału, zajmując ostatnie miejsce w grupie. Kolejny raz wysoki poziom zaprezentowały kluby z Kolumbii.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="595229" url="https://pl.wikipedia.org/wiki?curid=595229" title="Flaga Florydy">
Flaga Florydy



</doc>
<doc id="595230" url="https://pl.wikipedia.org/wiki?curid=595230" title="Rusłan Miedżhidov">
Rusłan Miedżhidov



</doc>
<doc id="595232" url="https://pl.wikipedia.org/wiki?curid=595232" title="Paweł Golański">
Paweł Golański

Paweł Golański (ur. 12 października 1982 w Łodzi) – polski piłkarz grający na pozycji obrońcy, związany głównie z ŁKS Łódź i Koroną Kielce, reprezentant Polski, działacz, trener i agent piłkarski, ekspert telewizyjny oraz piłkarz plażowy.
Kariera klubowa.
Golański jest wychowankiem ŁKS Łódź, z którym zdobył tytuł mistrza Polski juniorów młodszych (U-17). Występował też krótko w UKS SMS Łódź. W styczniu 2003 został na rok z opcją pierwokupu wypożyczony do Legii Warszawa. W stołecznej drużynie nie przebił się jednak do podstawowego składu i występował jedynie w grających w IV lidze rezerwach. Do Łodzi powrócił latem 2003, wcześniej nie przeszedł testów w Zagłębiu Lubin i Dyskobolii Grodzisk Wielkopolski.
W 2005 podpisał kontrakt z beniaminkiem I ligi, Koroną Kielce. W najwyższej polskiej klasie rozgrywkowej zadebiutował 26 lipca tamtego roku w spotkaniu z Cracovią (0:0). Szybko wywalczył sobie miejsce w podstawowym składzie, regularnie występując na boiskach Ekstraklasy. W sezonie 2006/07 dotarł z Koroną do finału Pucharu Polski, w którym zagrał pełne 90 minut, a kielecki zespół przegrał 0:2 z Dyskobolią.
Latem 2007 Golański przeszedł do wicemistrza Rumunii, Steauy Bukareszt i podpisał z tym klubem trzyletni kontrakt. Media podały, że cena transferu wyniosła około miliona euro. W barwach Steauy zadebiutował w europejskich pucharach w przegranym 1:2 spotkaniu kwalifikacji Ligi Mistrzów z Arsenalem. W sezonie 2007/08 wywalczył ze swoim klubem drugie miejsce w lidze, co pozwoliło tej drużynie na start w Lidze Mistrzów również w kolejnych rozgrywkach. Golański wziął udział w dwóch meczach fazy grupowej, a w pojedynku z ACF Fiorentina został ukarany dwiema żółtymi kartkami, a w konsekwencji kartką czerwoną. W maju 2009, gdy klubowy autokar został zaatakowany przez pseudokibiców Dinama Bukareszt, Golański został trafiony w głowę, jednak po przewiezieniu do szpitala, okazało się, że obrażenia były mniej poważne niż początkowo podejrzewano i kilka dni później rozegrał mecz z derbowym rywalem. W sezonie 2009/10 wystąpił w 21 ligowych spotkaniach i strzelił jednego gola (w meczu przeciwko FC Timiszoara). Z końcem czerwca 2010 Golańskiemu wygasł kontrakt ze Steauą.
Następnie powrócił do Polski i trenował z ŁKS Łódź, zaprzeczał jednak że ponownie będzie występować w polskiej lidze. Negocjował z rosyjskim Tomem Tomsk, jego zatrudnieniem zainteresowany był również austriacki Sturm Graz. Ostatecznie zdecydował się związać umową z Koroną Kielce, z którą podpisał trzyletni kontrakt. W rundzie jesiennej sezonu 2010/11 w jego grze widać było braki w przygotowaniu do rozgrywek, co spowodowało, że został najpierw przesunięty do drużyny Młodej Ekstraklasy, a następnie wypożyczony do Łodzi, gdzie rozegrał siedem spotkań. Wiosną wrócił do głównego składu Korony i prezentował się lepiej. Według jednej z ocen wciąż nie osiągnął pełni formy, według innej zaś stał się jednym z filarów formacji obronnej swojej drużyny. Pod koniec 2012 przedłużono mu kontrakt do 2015 W rundzie wiosennej sezonu 2012/13 zagrał we wszystkich meczach Korony, w meczu z Ruchem Chorzów zaś strzelił zwycięskiego gola.
W 2015 podpisał umowę z ASA Târgu Mureș, gdzie grał w rundzie jesiennej i zdobył Superpuchar Rumunii, asystując przy jedynej bramce meczu o to trofeum. Przed rundą wiosenną wrócił do Polski, trafiając do Górnika Zabrze. 19 kwietnia 2016 został przesunięty do drużyny rezerw, natomiast po sezonie zakończonym dla Górnika spadkiem z ligi umowa z nim została rozwiązana. Wiosnę 2017 zawodnik spędził w Chojniczance Chojnice.
Latem 2017 zawodnik przystąpił do rozgrywek beach soccera, występując na czas finałów mistrzostw Polski w zespole BSCC SAN AZS Łódź. W 2018 i 2019 biegał po plaży w koszulce BSCC Łódź.
Latem 2020 rozpoczął treningi z LKS Różyca (łódzka klasa okręgowa) i znalazł się potem w kadrze tego zespołu, lecz nie wystąpił w żadnym oficjalnym spotkaniu.
Kariera międzynarodowa.
Z drużyną Polski U-18 zdobył na mistrzostwach Europy 2001 złoty medal.
W reprezentacji seniorów Golański zadebiutował 16 sierpnia 2006 w przegranym 0:2 meczu z Danią, kiedy na początku drugiej połowy zmienił Seweryna Gancarczyka. Jedyną bramkę w meczu międzypaństwowym zdobył precyzyjnym strzałem z rzutu wolnego w spotkaniu z Estonią (4:0), rozegranym 3 lutego 2007. 28 maja 2008 został powołany przez Leo Beenhakkera na mistrzostwa Europy w Austrii i Szwajcarii. W turnieju wystąpił w meczach z Niemcami (0:2) oraz Austrią (1:1). Polacy zdobyli w rundzie grupowej jeden punkt i odpadli z dalszej rywalizacji. Po mistrzostwach Golański wystąpił jeszcze w jednym meczu, 20 sierpnia z Ukrainą (0:1), po czym stracił miejsce w podstawowym składzie. Na boisko powrócił dopiero we wrześniu 2009, kiedy zagrał w zremisowanym 1:1 pojedynku z Irlandią Północną.
Działacz i agent piłkarski.
Po zakończeniu kariery zawodniczej pracował jako agent piłkarski stajni menedżerskiej INN Football. W 2016 wraz z Przemysławem Kaźmierczakiem i Krzysztofem Nykielem założył w Łodzi dziecięcą akademię Gol Academy Szkółka Piłkarska. Golański posiada uprawnienia trenerskie UEFA B. Związany jest też z telewizją Polsat Sport, gdzie pojawia się podczas transmisji spotkań i dyskusji w roli piłkarskiego eksperta.
W kwietniu 2021 ogłoszono go dyrektorem sportowym Korony Kielce, z powodu czego zakończył współpracę z INN Football.
Życie prywatne.
Golański jest siostrzeńcem trzech piłkarzy: Józefa, Ryszarda oraz Zbigniewa Robakiewiczów, którzy podobnie jak on zaczynali karierę piłkarską w ŁKS Łódź. Jego cioteczny brat Grzegorz Robakiewicz również grał w piłkę, ale w niższych ligach. Żonaty z Deteliną, ma dwóch synów: Marcela i Fabiana.

</doc>
<doc id="595233" url="https://pl.wikipedia.org/wiki?curid=595233" title="Flaga Karoliny Południowej">
Flaga Karoliny Południowej



</doc>
<doc id="595234" url="https://pl.wikipedia.org/wiki?curid=595234" title="Akara pomarańczowopłetwa">
Akara pomarańczowopłetwa

Akara pomarańczowopłetwa ("Andinoacara rivulatus") – endemiczny gatunek słodkowodnej ryby z rodziny pielęgnicowatych (Cichlidae). Bywa hodowana w akwariach.
Występowanie.
Występuje na terenie Ameryki Południowej w dorzeczu rzek Esmeraldas w północno-zachodnim Ekwadorze i Tumbes w Peru.
Opis.
Głowa dość duża, z pyskiem o grubych wargach. Oczy duże, źrenice są obramowane złotym kolorem. Ubarwienie głowy i przedniej części tułowia jest jasnobrązowe. W okolicy ust oraz na pokrywach skrzelowych występują nieregularne pasy i kropki. W środkowej części zielonkawo-niebieskawego tułowia przebiegają dwie pionowe pręgi, które w górnej części połączone są czarną kropką. Na pozostałej powierzchni ciało pokryte jest zielonymi i niebieskimi kropkami. Kolor płetw granatowy, fioletowy.
Zachowanie zróżnicowane: od spokojnego do bardzo agresywnego.
Osiąga do 30 cm długości.
Dymorfizm płciowy.
Samiec większy, ma dłuższe zakończenie płetwy grzbietowej i odbytowej. Na płetwie grzbietowej, od jej drugiej części jak i na końcu płetwy ogonowej występuje pomarańczowa obwódka. Na czole w części nad oczami występuje guz tłuszczowy. W chwili silniejszego podniecenia kolor czoła zmienia się z brązowego na kakaowy.
Samica słabiej ubarwiona, mniejsza, płetwy zakończone okrągło. W okresie tarła widoczne jest grube pokładełko.
Pokarm.
Jest mało wybredna, wymaga jednak dostarczenia pokarmu dużego względem swojego ciała. Na pokarm mięsny składają się: rureczniki, rozwielitki, skrobane mięso wołowe. Dobrym suchym pokarmem są płatki owsiane.
Obsada roślinna.
W akwarium lubią przebywać w słabym, rozproszonym świetle, w cieniu gęsto posadzonych roślin z rodzaju "Echinodorus" i "Cryptocoryne". Rośliny należy zabezpieczyć przed wykopaniem, gdyż ryby poszukując pokarmu przekopują dno. 
Rozród.
Stroną aktywniejszą podczas tarła jest samica. Na wyczyszczonym przez nią kamieniu składa ikrę partiami w kolorze złocistym po kilka sztuk, która jest natychmiast zapładniana przez samca. Liczba jajeczek 200 -350 sztuk.
Potomstwem opiekują się obydwoje rodzice. Samica ikrą, samiec pilnuje okolicy. Wylęg narybku następuje po 3-4 dniach, zostaje on natychmiast przenoszony do wcześniej przygotowanego dołka, gdzie przebywa kolejnych 5 dni. Po tym czasie zaczyna samodzielnie pływać.
Pierwszym pokarmem dla narybku jest drobny plankton, drobne nicienie, larwy widłonogów i larwy solowca, żółtko jaja kurzego ugotowanego na twardo (małe porcje), mleko w proszku.

</doc>
<doc id="595235" url="https://pl.wikipedia.org/wiki?curid=595235" title="Flaga Nowego Meksyku">
Flaga Nowego Meksyku



</doc>
<doc id="595238" url="https://pl.wikipedia.org/wiki?curid=595238" title="Flaga Hawajów">
Flaga Hawajów



</doc>
<doc id="595239" url="https://pl.wikipedia.org/wiki?curid=595239" title="Unita">
Unita



</doc>
<doc id="595240" url="https://pl.wikipedia.org/wiki?curid=595240" title="Flaga Alaski">
Flaga Alaski



</doc>
<doc id="595242" url="https://pl.wikipedia.org/wiki?curid=595242" title="Flaga Alabamy">
Flaga Alabamy



</doc>
<doc id="595245" url="https://pl.wikipedia.org/wiki?curid=595245" title="Höfn">
Höfn

Höfn (język islandzki "port") – miasto na południowo-wschodnim wybrzeżu Islandii, siedziba gminy Hornafjörður, położone na półwyspie między zatokami Hornafjörður i Skarðsfjörður. W 2015 r. zamieszkiwało je 1665 mieszk., a w 2018 r. - 1677 mieszk.
Miasto rozwinęło się w XX w. z niewielkiej wsi dzięki portowi rybackiemu. Podstawą utrzymania jest rybołówstwo i przetwórstwo ryb. Handel w Höfn rozwinął się w 1897 r. Jest siedzibą firmy Víkingaeyjan, specjalizującej się w produkcji wyrobów artystycznych, głównie z drewna. Miasto jest również odwiedzane przez turystów, ponieważ w pobliżu niego przebiega droga krajowa nr 1. 
Znajdują się tutaj dwa muzea:
W pobliżu Höfn na uwagę zasługują:
Galeria.
&lt;br&gt;

</doc>
<doc id="595246" url="https://pl.wikipedia.org/wiki?curid=595246" title="Flaga Connecticut">
Flaga Connecticut



</doc>
<doc id="595247" url="https://pl.wikipedia.org/wiki?curid=595247" title="Flaga Utah">
Flaga Utah



</doc>
<doc id="595248" url="https://pl.wikipedia.org/wiki?curid=595248" title="Tadeusz Runge">
Tadeusz Runge

Tadeusz Maciej Runge, ps. "Witold, Paprocki, Papa, Mirecki, Osa" (ur. 22 października 1898 w Brodach, zm. 21 grudnia 1975 w Warszawie) – podpułkownik piechoty Wojska Polskiego, cichociemny. Dowódca batalionu Czata 49 wchodzącego w skład Zgrupowania „Radosław” w okresie powstania warszawskiego.
Życiorys.
Młodość.
Syn Tadeusza i Anny z domu Paprockiej. Od 1912 należał do tajnego skautingu. W 1914 we Lwowie wstąpił do Legionu Wschodniego, jednak szybko został zwolniony ze służby ze względu na stan zdrowia. Przebywał w Cieszynie, potem w Wiedniu, następnie wrócił do Lwowa. Wcielony został do armii Austro-Węgierskiej, po ukończeniu szkoły oficerów piechoty (listopad 1916) został przydzielony do służby sanitarnej w szpitalu wojskowym we Lwowie. W listopadzie 1917 zbiegł z armii austriackiej i nielegalnie przedostał się do okupowanego przez wojska niemieckie Królestwa Polskiego, gdzie został powiatowym inspektorem szkół powszechnych w Kozienicach. Używał wówczas dokumentów na nazwisko Witold Mirecki. Od marca 1918 był komendantem Obwodu Kozienice POW, był także objazdowym emisariuszem i instruktorem wojskowym tej organizacji. W tym czasie był czterokrotnie aresztowany.
Dwudziestolecie międzywojenne.
W okresie od listopada do grudnia 1918 pełnił funkcję komendanta garnizonu Kozienice, następnie dowodził kompanią kombinowanego batalionu POW, walcząc w obronie Lwowa przed siłami ukraińskimi, podczas której dowodził odcinkiem Bednarówka.
Od stycznia 1919 był dowódca kompanii 24 pułku piechoty. W sierpniu tego roku uczestniczył w I powstaniu śląskim dowodząc odcinkiem Jaworzna, gdzie sformował trzy bataliony powstańcze. Od listopada 1919 dowódca kompanii 32 pp, a od lipca 1920 dowódca kompanii ciężkich karabinów maszynowych 42 pp podczas wojny polsko-bolszewickiej. Po ukończeniu kursu pirotechnicznego w Centralnej Szkole Pirotechnicznej (marzec 1921–luty 1922) wrócił do 42 pp na stanowisko dowódcy kompanii. Od lipca 1922 był oficerem broni pułku, a po ukończeniu kursu w Centralnej Szkole Strzelniczej w Toruniu (grudzień 1923) ponownie dowodził kompanią ckm w 42 pp. Następnie był wykładowcą i instruktorem na kursach oficerskich w CSS w Toruniu. We wrześniu 1927 został przeniesiony do 2 baonu ckm w Różanie. W grudniu 1929 został przeniesiony do 21 pp w Warszawie. Z dniem 15 maja 1931 został przydzielony do dyspozycji Ministerstwa Spraw Wewnętrznych na okres pięciu miesięcy. W tym czasie ukończył kurs administracji publicznej. Z dniem 15 października tego roku przedłużono mu przydział o kolejny miesiąc. Z dniem 30 listopada 1931 został przeniesiony do rezerwy z równoczesnym przeniesieniem w rezerwie do 8 Pułku Piechoty Legionów w Lublinie.
Od listopada 1931 był zastępcą naczelnika Wydziału Społeczno-Politycznego w Urzędzie Wojewódzkim w Lublinie, a od listopada 1932 w Komisariacie Rządu na m.st. Warszawę. Od listopada 1937 był naczelnikiem Wydziału Społeczno-Politycznego w Urzędzie Wojewódzkim w Nowogródku.
II wojna światowa.
W czasie polskiej wojny obronnej we wrześniu 1939 nie został zmobilizowany. Po wkroczeniu Armii Czerwonej do Polski wyjechał z Nowogródka razem z rodziną na Łotwę. Tam został internowany. Udało mu się jednak zbiec i przez Szwecję w listopadzie 1939 dotarł do Francji. Od listopada 1939 przebywał w obozie oficerskim w Parthenay. Po klęsce Francji w czerwcu 1940 ewakuowany do Wielkiej Brytanii. Początkowo był oficerem 4 Brygady Kadrowej Strzelców, następnie w sztabie 1 Samodzielnej Brygady Spadochronowej dowodzonej przez płk. Stanisława Sosabowskiego. W Brygadzie został adiutantem 12 batalionu kadrowego strzelców. Zgłosił akces do walki w okupowanej Polsce. Zakwalifikowany do przerzutu do kraju rozpoczął szkolenie konspiracyjne, początkowo na kursie strzeleckim (od stycznia 1941) i samochodowym (od kwietnia 1941), następnie przeszedł kurs spadochronowy i dywersyjny. Zaprzysiężony na rotę Związku Walki Zbrojnej został 10 listopada 1941, krótko potem miał zostać zrzucony w kraju, ale jego odlot został wstrzymany 29 grudnia 1941 na podstawie decyzji Stanisława Kota, potwierdzonej następnie pisemnie 31 grudnia 1941. Chodziło o zarzuty dotyczące okresu pełnienia przezeń służby w administracji państwowej w latach trzydziestych. Zastępca Szefa Sztabu Naczelnego Wodza płk Leon Mitkiewicz zadecydował 3 stycznia 1942 o wysłaniu kpt. Tadeusza Runge w następnej ekipie, ale Naczelny Wódz gen. Władysław Sikorski 3 lutego 1942 odrzucił możliwość wysłania go do kraju. Runge poprosił wówczas o zbadanie sprawy stawianych mu zarzutów przez sąd oficerski. 20 marca 1942 Sąd Honorowy dla Oficerów Młodszych przy Sztabie Naczelnego Wodza umorzył postępowanie stwierdzając, że przedstawione mu akta "nie zawierają zarzutów wystarczających dla oddania kpt. Rungego Tadeusza pod sąd honorowy". Od 25 czerwca 1942 ponownie pełnił służbę w 1 Samodzielnej Brygadzie Spadochronowej, na stanowisku szefa sekcji szkoleniowej sztabu brygady, a w listopadzie 1943 został przydzielony do Oddziału Personalnego Sztabu Naczelnego Wodza gen. Kazimierza Sosnkowskiego. 
Do okupowanej Polski powrócił w nocy z 9 na 10 kwietnia 1944, zrzucony w ramach operacji lotniczej „Weller 2”, z ekipą nr XXXIX. Z chwilą skoku awansowany do stopnia majora. Przydzielony został do Komendy Głównej Armii Krajowej. Po krótkiej aklimatyzacji przejął kierownictwo Centrali Zaopatrzenia Terenu, pełniącej funkcje kwatermistrzowskie dla Kedywów okręgów wschodnich. Początkowo mjr Runge posługiwał się konspiracyjnym nazwiskiem Jan Kurcz, następnie przybrał nazwisko Witold Mirecki, pod którym działał jeszcze jako członek POW. Pod koniec lipca 1944 przystąpił do formowania batalionu liniowego z podległych mu komórek CZT oraz jednostek przekazanych przez Wydz. Łączności Konspiracyjnej (krypt. „49”) Oddziału V (Dowodzenie i Łączność) Komendy Głównej AK.
Podczas powstania warszawskiego dowodził batalionem Czata 49, wchodzącym w skład dowodzonego przez ppłk. Jana Mazurkiewicza Zgrupowania Radosław. Dwukrotnie podczas walk w powstaniu został ranny: około 20 sierpnia w głowę i 28 sierpnia w rękę – podczas bombardowania przez lotnictwo niemieckie kwater przy ul. Mławskiej 3/5. W połowie września 1944 zachorował (prawdopodobnie było to zaostrzenie choroby wrzodowej żołądka), był bardzo osłabiony i nie mógł bezpośrednio dowodzić. Dowództwo przekazał kpt. Zbigniewowi Ściborowi-Rylskiemu. Ostatnie dni powstania spędził chory w szpitalu, a na stanowisku dowódcy batalionu zastępował go w tym czasie kpt. Józef Kaczmarek. Wyszedł z Warszawy z ludnością cywilną, później przebywał w obozach w Pruszkowie i Piastowie, skąd zbiegł 15 listopada 1944. Zatrzymał się w Milanówku następnie w Podkowie Leśnej. Powrócił do konspiracji podejmując działalność w ramach organizacji NIE.
Lata powojenne.
Do lipca 1945 prowadził działalność antykomunistyczną w organizacji NIE. Zagrożony aresztowaniem przez UB przedostał się do Czechosłowacji i 5 września dotarł do stacjonującej w Bersenbrück 1 Samodzielnej Brygady Spadochronowej. Zweryfikowany i przerzucony do Wielkiej Brytanii, gdzie 17 września 1945 został przydzielony do Oddziału VI Sztabu Naczelnego Wodza. Do grudnia 1945 leczył się w szpitalu wojennym. W okresie od 13 marca 1946 do 13 lutego 1947 przebywał w Ośrodku Szkoleniowym Piechoty I Korpusu Polskiego, następnie do września 1948 służył w Polskim Korpusie Przysposobienia i Rozmieszczenia. Po demobilizacji na stałe osiedlił się w Londynie, gdzie podjął pracę portiera w jednej z restauracji.
W 1973 powrócił na stałe do Polski i zamieszkał w Warszawie. Pochowany na Cmentarzu Wojskowym na Powązkach (kwatera IIC28-19-2).

</doc>
<doc id="595250" url="https://pl.wikipedia.org/wiki?curid=595250" title="Flaga Kolorado">
Flaga Kolorado



</doc>
<doc id="595251" url="https://pl.wikipedia.org/wiki?curid=595251" title="Lima Azimi">
Lima Azimi

Lima Azimi (ur. 1981 w Kabulu) – afgańska lekkoatletka, pierwsza w historii kobieta z Afganistanu na lekkoatletycznych mistrzostwach świata.
W lipcu 2003 roku podczas mistrzostw świata w Paryżu, wystartowała w biegu na 100 metrów, jako pierwsza kobieta z Afganistanu i jako druga przedstawicielka Afganistanu w historii mistrzostw świata (po Mohamedzie Ismailu Bakaki, który wystartował w 1983 roku). Lima Azimi przebiegła 100 metrów w czasie 18,37 sekundy, co jest jednym z gorszych wyników w historii. Bieg wygrała Kelly White, która przebiegła ten dystans w czasie 11,26 sekundy.
Lima Azimi wystartowała w zwykłej koszulce i długich spodniach dresowych, co wśród paryskiej publiczności wywołało śmiech. Poza tym nie wiedziała jak ustawić się w blokach startowych, poprosiła o pomoc sędziów.
Po Mistrzostwach Świata 2003 udzieliła kilku wywiadów. Pierwszy wywiad w karierze Azimi, przeprowadził Przegląd Sportowy. Lima Azimi studiowała anglistykę na uniwersytecie w Kabulu. 
W wywiadzie dla IAAF, Lima Azimi zapowiedziała, że w przyszłości wystartuje jeszcze w mistrzostwach świata.

</doc>
<doc id="595254" url="https://pl.wikipedia.org/wiki?curid=595254" title="Flaga Maryland">
Flaga Maryland



</doc>
<doc id="595257" url="https://pl.wikipedia.org/wiki?curid=595257" title="Bitwa pod Wigan Lane">
Bitwa pod Wigan Lane

Bitwa pod Wigan Lane – starcie zbrojne, które miało miejsce 25 sierpnia 1651 podczas angielskiej wojny domowej (1642–1651).
Bitwa została stoczona między armią Rojalistów dowodzoną przez hrabiego Derby z wojskami "Armii Nowego Typu" ("New Model Army") pod wodzą pułkownika Lilburne'a. Rojaliści zostali pobici, tracąc blisko połowę swoich oficerów i żołnierzy.

</doc>
<doc id="595258" url="https://pl.wikipedia.org/wiki?curid=595258" title="Barwniak Thomasa">
Barwniak Thomasa

Barwniak Thomasa ("Anomalochromis thomasi") – słodkowodny gatunek ryby z rodziny pielęgnicowatych. Jedyny przedstawiciel rodzaju "Anomalochromis". Bywa hodowany w akwariach.
Występowanie.
Afryka Zachodnia (Gwinea, Sierra Leone i Liberia).
Charakterystyka.
Spokojna, choć terytorialna, może przebywać w akwarium wielogatunkowym. Zalecane przygotowanie kryjówek z kamieni i korzeni.

</doc>
<doc id="595259" url="https://pl.wikipedia.org/wiki?curid=595259" title="Wałbrzych Główny">
Wałbrzych Główny

Wałbrzych Główny – stacja kolejowa w Wałbrzychu, w województwie dolnośląskim, w Polsce. Według klasyfikacji PKP ma kategorię dworca wojewódzkiego.
W roku 2017 stacja obsługiwała 500–699 pasażerów na dobę.
Opis.
Wałbrzych Główny jest dużą stacją węzłową o charakterze manewrowym, jedną z najwyżej tego typu położonych w Polsce, a wśród stacji górskich – największa. Dworzec położony jest na wysokości 500 m n.p.m. Nazwę „Główny” zawdzięcza właśnie szerokim funkcjom w ruchu towarowym, gdyż pomimo charakteru węzłowego, dla ruchu pasażerskiego znajduje się ona na obrzeżach miejscowości na terenie dzielnicy Podgórze. Przez dworzec biegną linie kolejowe Wrocław – Görlitz oraz Kłodzko – Wałbrzych.
W miesiącach od maja do końca września, Wałbrzych Główny jest początkową stacją weekendowych, świątecznych połączeń z Meziměstí/ Adršpach (skalne miasto).
Stacja ma kilka grup torowych, na grupę torów pasażerskich składa się 6 torów posiadających krawędź peronową, z czego dwa okalające budynek dworca oraz dwa dwu-krawędziowe perony. Aktualnie w ruchu pasażerskim użytkowane są jednak tylko 3 krawędzie przy peronach 1 i 2. Na wysokości peronów znajduje się także kilka torów ładunkowych, pozostająca jednak w większości wyłączona z eksploatacji. W tym miejscu zlokalizowano również stację paliw, będącą własnością PKP Energetyka.
Na wysokości nastawni „WG” zlokalizowano też lokomotywownię, obecnie wyłączoną z użytkowania. W przeszłości lokomotywownia ta stanowiła jedno z podstawowych miejsc obsługi zarówno pojazdów trakcji parowej, spalinowej i elektrycznej (przed wojną lokomotywownia posiadała nawet zelektryfikowane stanowiska) do obsługi linii kolejowej nr 274.
Na przestrzeni lat układ torowy stacji Wałbrzych Główny podlegał pewnym przebudowom, głównie związanych z likwidacją torów i rozjazdów. Do dziś część rozwiązań pozostaje jednak oryginalnymi z czasów przedwojennych. Rozwiązaniem nawiązującym do niemieckiego pozostaje nietypowe, zastosowane wyłącznie na kilku stacjach w Polsce, zawieszenie poprzeczne do sieci – konstrukcje wsporcze mają w tym wypadku jednak polski rodowód, pomimo iż elektryfikacja prowadzona w latach 60. XX wieku prowadzona była na linii zelektryfikowanej wcześniej systemem prądu przemiennego w latach międzywojennych.
Historia.
Został on oddany do użytku 15 sierpnia 1867 roku. Pierwszą nazwą było "Dittersbach". Kolejne nazwy dworca to "Waldenburg Dittersbach", po wojnie na krótko "Borowieck (pierwsza powojenna nazwa Wałbrzycha) Wałbrzych Dzietrzychów" nadana 27 sierpnia 1945 roku, "Wałbrzych Ogorzelec", którą dworzec nosił od 6 września 1947 roku oraz "Wałbrzych Główny", którą dworzec nosi od 1948 roku. Elewacja budynku dworca ma bogaty detal architektoniczny w postaci obramień okiennych i drzwiowych, płycin, gzymsów, rozet.Przed rokiem 1900 przeszedł przebudowę i rozbudowę . W miejscu, gdzie obecnie znajduje się ładownia kruszywa, istniał szyb Eugeniusz, który w 2001 roku ze względu na zły stan techniczny został zezłomowany.
Rewitalizacja dworca.
24 lipca 2019 PKP SA ogłosiły przetarg na przebudowę zabytkowego dworca Wałbrzych Główny. Prace, które trwały ponad półtora roku, zakończyły się, 27 maja 2021. 
W ramach prac prowadzono kompleksowy remont budynku, także zagospodarowane zostało otoczenia, z wyburzeniem kilku istniejących obiektów.
Renowacji została poddana ceglana elewacja budynku, na której po oczyszczeniu odkryto geometryczne wzory wykonane z ciemnozielonej szkliwionej cegły. Uwagę zwracają również grafitowe kolumny zlokalizowane przy wejściach głównych oraz pomiędzy niektórymi oknami, a także odtworzona na wzór oryginalnej ciemnobrązowa stolarka okienna i drzwiowa. Całość uzyskanego efektu estetycznego podkreśla nowa iluminacja dworca. Na wyremontowanym dworcu pojawiła się poczekalnia dla pasażerów, są elektroniczne tablice z informacją o przyjazdach i odjazdach, a także został przystosowany do potrzeb osób o ograniczonej mobilności. Zostały zamontowane specjalne tablice informacyjne dla osób niedowidzących, podjazdy, linie prowadzące z polami uwagi, zlikwidowano bariery architektoniczne, zamontowano biletomat Kolei Dolnośląskich. Planowany jest również montaż defibrylatora. Hol dworca utrzymany jest w jasnej kolorystyce, ściany posiadają geometryczny kasetonowy deseń, a w dolnej ich części wykonano okładzinę z ciemnozielonej płytki szkliwionej. Na ścianach poczekalni przywrócono drewniane boazerie i wzorzyste tapety, a na podłodze oryginalną posadzkę. Poddano również renowacji grafitowe żeliwne kolumny, które jeszcze niedawno były całkowicie niewidoczne, bo zamurowane w ścianie.
Przed dworcem przebudowano cały parking. Wydzielono miejsce na przystanek autobusowy. Pojawiły się miejsca do tymczasowego postoju "kiss&amp;ride", miejsca parkingowe dla niepełnosprawnych a także osobno dedykowane rodzinom z dziećmi. Zupełną nowością są miejsca dla pojazdów elektrycznych z ładowarką. Przy dworcu stanął także zadaszony parking dla rowerów wraz ze stanowiskiem naprawczym.
W skład Stacji Wałbrzych Główny wchodzą.
Na stacji eksponowana jest lokomotywa TKt48-119, jako pomnik techniki.
Galeria.
Stacja Wałbrzych Główny jest węzłem szlaków turystycznych.
 Wałbrzych Główny – Rozdroże Czarne – Borowa– Przełęcz pod Borową – Przełęcz Kozia – Platforma Widokowa pod Drużyną – Przełęcz Szybka
 Wałbrzych Główny – Barbarka -Rozdroże Wiertnicze – Unisław Śląski- Bukowiec
 Wałbrzych Główny – Zamek Nowy Dwór- Przełęcz Kozia – Jedlina-Zdrój
 Wałbrzych Główny – Rozdroże Czarne- Kamionka- Rybnica Leśna- Andrzejówka
 Wałbrzych Główny – Rozdroże pod Dłużyną – Przełęcz Szybka – Kamieńsk – Przełęcz Kozia – Ścieżka przez mękę – Borowa – Rozdroże ptasie – Kamionka – Rozdroże nad Starym Glinikiem – Glinik Stary

</doc>
<doc id="595260" url="https://pl.wikipedia.org/wiki?curid=595260" title="Flaga Dakoty Południowej">
Flaga Dakoty Południowej



</doc>
<doc id="595262" url="https://pl.wikipedia.org/wiki?curid=595262" title="Flaga Kentucky">
Flaga Kentucky



</doc>
<doc id="595263" url="https://pl.wikipedia.org/wiki?curid=595263" title="Pieczęć CSA">
Pieczęć CSA



</doc>
<doc id="595265" url="https://pl.wikipedia.org/wiki?curid=595265" title="Droga wojewódzka nr 114">
Droga wojewódzka nr 114

Droga wojewódzka nr 114 (DW114) – droga wojewódzka klasy G o długości 42 km biegnąca w północnej części woj. zachodniopomorskiego w powiecie polickim. Łączy Nowe Warpno z DW115 w Tanowie. 
W granicach miasta Police droga przebiega przez osiedle Jasienica (ul. Piastów, ul. Dworcowa, ul. Jasienicka), Stare Miasto (ul. Kościuszki i ul. Grunwaldzka) oraz Nowe Miasto (ul. Tanowska). Droga wojewódzka nr 114 stanowi (południowo-wschodnią) obwodnicę Tanowa.
Historia numeracji.
Na przestrzeni lat trasa posiadała różne oznaczenia i kategorie/klasyfikacje:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem określonych miejsc oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 114 była objęta ograniczeniami dopuszczalnego nacisku pojedynczej osi:
Bezpieczeństwo na drodze.
Droga wojewódzka nr 114 na obszarze zabudowanym Polic, wsi Trzebież i Warnołęka oraz Nowego Warpna ma kilka niebezpiecznych zakrętów. Z tego powodu zarówno kierowcy jak i rowerzyści oraz piesi powinni zachować szczególną ostrożność wymaganą od uczestników ruchu drogowego.
Do zobaczenia na trasie.
Podczas podróży drogą nr 114 można poznać atrakcje turystyczne północnej części powiatu polickiego. Przy drodze znajduje się wiele miejsc i obiektów o znaczeniu krajoznawczym, m.in. 
Dogodnymi miejscami wypoczynku: są m.in.

</doc>
<doc id="595266" url="https://pl.wikipedia.org/wiki?curid=595266" title="Marcin Gortat">
Marcin Gortat

Marcin Janusz Gortat (ur. 17 lutego 1984 w Łodzi) – polski koszykarz występujący na pozycji środkowego, reprezentant Polski. Jedyny Polak w historii NBA, który awansował do jej finału.
Początki kariery.
Początkowo uprawiał piłkę nożną i lekkoatletykę, osiągając lokalne sukcesy – w 2000 został mistrzem Łodzi w skoku wzwyż, a w 2001 z drużyną piłkarską ŁKS Łódź zdobył mistrzostwo regionu łódzkiego. Karierę koszykarską rozpoczął dopiero w wieku 18 lat. Po kilku miesiącach od debiutu dostał powołanie do kadry Polski U-20, w której rozegrał 10 meczów. Podczas turnieju we Francji został dostrzeżony przez skautów klubu Rhein Energie Köln i w 2003 trafił do Niemiec. W klubie z Kolonii występował do 2007, zdobywając w 2005 mistrzostwo kraju i trzykrotnie puchar krajowy. Występował także na parkietach Euroligi.
Występy w NBA.
Draft.
28 czerwca 2005 w nowojorskiej Madison Square Garden wziął udział w drafcie NBA, zostając wybrany w II rundzie z numerem 57. przez Phoenix Suns (z Dallas Mavericks przez New Orleans Hornets). Nowy klub szybko oddał go jednak do Orlando Magic.
Orlando Magic 2008-2010.
W rozgrywkach NBA zadebiutował 1 marca 2008 przeciwko New York Knicks (118:92), przebywając na boisku przez 2 minuty i 21 sekund, zdobywając 2 punkty, zaliczając zbiórkę i faul. 5 marca 2008 w meczu z Washington Wizards Gortat zdobył 4 punkty oraz miał dwie zbiórki w ataku. W ostatnim meczu sezonu zasadniczego, 16 kwietnia 2008, zagrał 28 minut, zdobył 12 punktów oraz 11 zbiórek.
W sumie Gortat w sezonie zasadniczym pojawił się na parkiecie w 6 meczach grając średnio ponad 6 minut, podczas których notował na swoim koncie średnio 3 punkty i niecałe 3 zbiórki. Znalazł się w składzie Orlando na decydujące o mistrzostwie rozgrywki play-off.
Play-off 2007/2008.
Pierwszy występ Marcina Gortata w fazie play-off NBA miał miejsce 22 kwietnia 2008. Gortat rozegrał 4 minuty w wygranym jednym punktem meczu z Toronto Raptors. Podczas tych 4 minut nie oddał rzutu, miał jedną ofensywną zbiórkę. W przegranym meczu nr 3 z Toronto Gortat oddał jeden rzut z gry (celny). W meczu nr 4 w ciągu 10 minut Gortat nie oddał rzutu, zaliczając jedną zbiórkę w obronie, a Orlando mecz wyraźnie wygrało. W meczu nr 5 w ciągu 4 minut zanotował jedną zbiórkę, a Orlando Magic pokonało Toronto Raptors, kończąc serię wynikiem 4:1 i awansując do półfinału Konferencji Wschodniej.
W półfinale Konferencji Wschodniej Orlando Magic spotkało się z Detroit Pistons. W pierwszym, przegranym przez Magic, meczu drugiej rundy Gortat zagrał 13 minut, notując 2 punkty, 2 zbiórki oraz blok na Chaunceyu Billupsie. W drugim meczu z Detroit Gortat nie grał. W meczu numer 3 Marcin Gortat zagrał 4 minuty, podczas których zanotował 2 punkty, zbiórkę w ataku oraz 2 bloki. W meczu numer 4 Gortat zagrał 3 minuty, notując 4 punkty, blok i zbiórkę w obronie. W meczu numer 5 Gortat pojawił się na boisku na 4 minuty, zanotował zbiórkę w obronie oraz faul. Magic przegrało serię 1:4.
W play-offach wystąpił w ośmiu meczach, średnio po 6 minut, podczas których notował 1,3 punktu oraz 1 zbiórkę na mecz. W ostatnich spotkaniach Magic reprezentant Polski znalazł się w rotacji przed Adonalem Foyle'em, wywalczając sobie pozycję pierwszego zmiennika Dwighta Howarda.
Liga letnia 2008.
Latem 2008 wziął udział w lidze letniej w barwach Orlando Magic. Podczas 2008 Orlando Pro Summer League został wybrany do drugiej piątki turnieju (12,8 punktu, 8,6 zbiórki, 2,4 bloku na mecz).
Sezon 2008/2009.
Sezon 2008/2009 zaczął jako pierwszy zmiennik graczy podkoszowych. Szybko jednak przegrał rywalizację z Tonym Battie i grywał jedynie w końcówkach rozstrzygniętych już spotkań. Przełom nastąpił w meczu z Phoenix Suns – dzięki kontuzji lidera Orlando Magic i czołowego centra ligi Dwighta Howarda – kiedy to zmieniający go Gortat zdobył 8 punktów (3/4 z gry, 2/2 z wolnych), 6 zbiórek oraz blok, a przede wszystkim pracował w obronie utrudniając grę zawodnikowi Phoenix Suns – Amar’e Stoudemire.
13 grudnia 2008, jako pierwszy Polak w historii, rozpoczął mecz w pierwszej piątce zespołu NBA. Orlando wygrało z Utah Jazz 103:94. Gortat w ciągu 30 minut zdobył 4 punkty, 4 zbiórki, 4 bloki oraz przechwyt i udanie powstrzymywał centra Jazz Turka Mehmeta Okura (2/12 z gry).
15 grudnia 2008 ponownie pojawił się w pierwszej piątce Orlando Magic w meczu z Golden State Warriors. Podczas 28 minut spędzonych na parkiecie zanotował 16 punktów (7/13 z gry, 2/2 z wolnych) oraz 13 zbiórek, 3 bloki i asystę, a Orlando pokonało Golden State Warriors 109:98.
Osiągnięcia Marcina Gortata na koniec sezonu zasadniczego: 63 rozegrane mecze, w tym 3 w pierwszej piątce (12,6 minuty na mecz), 239 zdobytych punktów (3,8 na mecz), 286 zbiórek (4,5 na mecz), 53 bloki (0,8 na mecz), 4 double-doubles.
30 kwietnia 2009 Gortat po raz pierwszy wyszedł w pierwszej piątce w fazie playoff w meczu 6. przeciwko 76ers, zastępując zawieszonego Howarda. Zaliczył wtedy 11 punktów, 15 zbiórek, 4 przechwyty i 2 asysty w ciągu 40 minut, a Magic wyeliminował 76ers. W play-offach 2009 Magic z Marcinem Gortatem w składzie pokonali kolejno Philadelphia Sixers 4-2, Boston Celtics 4-3 i Cleveland Cavaliers (z LeBronem Jamesem) w finale Konferencji Wschodniej 4-2, aby dotrzeć do finałów NBA 2009. W finale Magic przegrali 1-4 z Los Angeles Lakers, a Gortat wystąpił we wszystkich pięciu meczach, jako pierwszy i, jak na razie, jedyny Polak w historii.
Sezon 2009/2010.
Z końcem fazy play-off wygasł dotychczasowy kontrakt z Orlando Magic. Już na samym początku okna transferowego w NBA do agenta Gortata zgłosił się prezes klubu Houston Rockets oferując zarobki na poziomie 5 milionów dolarów. Wstępny kontrakt Gortat podpisał jednak z zespołem Dallas Mavericks. Po tygodniu Orlando Magic wyrównało złożoną przez Mavericks ofertę opiewającą na 34 mln dolarów za pięć lat, doprowadzając do przedłużenia kontraktu z Gortatem.
W trakcie sezonu pełnił rolę etatowego zmiennika Dwighta Howarda, ani razu nie wychodząc w pierwszej piątce, ale zaliczając aż 81 meczów. Statystyki na koniec sezonu: 81 rozegranych meczów (13,4 minuty na mecz), 293 zdobytych punktów (3,6 na mecz), 341 zbiórek (4,2 na mecz), 70 bloków (0,9 na mecz). Drużyna dotarła do finału konferencji, gdzie przegrała z Celtics 2-4.
Phoenix Suns 2010-2013.
18 grudnia 2010 roku Gortat uczestniczył w wymianie między Magic a Suns. Do klubu z Arizony razem z Gortatem przeszli Vince Carter i Mickael Pietrus, natomiast w odwrotną stronę Jason Richardson, Hedo Türkoğlu oraz Earl Clark.
Polak zadebiutował w drużynie Suns 23 grudnia 2010 w meczu przeciwko Miami Heat, przebywając na parkiecie przez 18 minut; w tym czasie rzucił 4 punkty (d2 z 5 rzutów z gry), zaliczył 4 zbiórki oraz 2 faule. Drugi występ w drużynie „Słońc” rozegrał 26 grudnia w przegranym 103:108 meczu przeciwko Los Angeles Clippers; spędził na boisku 27 minut, zdobył 11 punktów i miał 5 zbiórek i 1 blok. 19 stycznia 2011, w meczu z Cleveland Cavaliers zdobył swoje pierwsze double-double w barwach klubu z Phoenix, notując 16 punktów i 12 zbiórek. Gortat 30 stycznia w meczu z New Orleans Hornets pobił swój rekord sezonu oraz występów w NBA ustanowiony zaledwie 2 dni wcześniej z Boston Celtics (19 punktów oraz 17 zbiórek) zdobywając 25 punktów będąc zarazem rezerwowym w tym meczu. Ponadto Gortat zebrał 11 piłek i zaliczył kolejne double-double.
6 marca 2013 podczas meczu z Toronto Raptors doznał kontuzji prawej stopy, która wyeliminowała go z gry na resztę sezonu.
W trakcie gry Gortata w Phoenix Suns drużyna ani razu nie wystąpiła w play-offach.
Washington Wizards 2013-2018.
25 października 2013 Gortat razem z Shannonem Brownem, Malcolmem Lee i Kendallem Marshallem zostali wymienieni do Washington Wizards za Emekę Okafora i chroniony wybór w pierwszej rundzie draftu 2014. W sezonie 2013/14 wystąpił w 81 meczach, jedynie w pierwszym z nich wystąpił w roli rezerwowego. Znalazł się na 9. miejscu zarówno wśród zbierających jak i blokujących całego sezonu. Uzyskał 37 double-doubles.
Wizards z Gortatem w składzie zajęli 5. miejsce w konferencji wschodniej i zakwalifikowali się do Playoffs po raz pierwszy od 6 lat. W pierwszej rundzie zmierzyli się z Chicago Bulls, rywalizację wygrali 4:1. W drugiej rundzie play-offów naprzeciw nim stanęli gracze Indiany Pacers. 13 maja 2014 w piątym meczu rywalizacji Gortat ustanowił rekord kariery play-offów pod względem punktów, zdobywając ich 31, miał ponadto 16 zbiórek. Washington przegrali z Indianą 2:4.
10 lipca 2014 podpisał nowy 5-letni kontrakt z Wizards wart 60 milionów dolarów.
Podczas występów w Wizards drużyna z Gortatem w składzie czterokrotnie występowała w fazie play-off, w sezonach: 2013-2014 (2. runda), 2014-2015 (2. runda), 2016-2017 (2. runda), 2017-2018 (1. runda).
Los Angeles Clippers 2018-2019.
26 czerwca 2018 Gortat trafił do Los Angeles Clippers w zamian za Austina Riversa. W Clippers wystąpił w 47 meczach, w tym w 43 w pierwszej piątce, grając przeciętnie 16 minut; statystyki za ten rok: 5,0 punktów, 5,6 zbiórek, 1,4 asyst, 0,5 bloków.
7 lutego 2019 ogłoszono jego zwolnienie z drużyny poprzez wykupienie kontraktu przez klub. Ostatni mecz na parkietach NBA Marcin Gortat rozegrał 5 lutego 2019 w wygranym meczu przeciwko Charlotte Hornets, w czasie 13 minut nie zdobył punktu, miał 7 zbiórek i 1 asystę. Po roku nieobecności na amerykańskich parkietach, na początku 2020 zawodnik ogłosił zakończenie kariery.
Kariera reprezentacyjna.
Na zgrupowanie reprezentacji Polski seniorów został po raz pierwszy powołany przez selekcjonera Andrzeja Kowalczyka, a w biało-czerwonych barwach zadebiutował w wieku 20 lat – 13 sierpnia 2004 we Wrocławiu, w wygranym 84:59 towarzyskim meczu z Portugalią, w którym zdobył 5 punktów. W roku 2004, w eliminacjach do Mistrzostw Europy 2005 rozegrał 2 spotkania (średnia 5,5 min. i 2 pkt. na mecz). W 2005 rozegrał 6 spotkań w ramach rundy wstępnej kwalifikacji do Mistrzostw Europy 2007. W zasadniczej fazie eliminacji do tego turnieju oraz w samych mistrzostwach już nie wziął udziału. W 2009 był jej podporą podczas ME 2009. W sumie wystąpił w niej do tej pory w 63 meczach (stan na 23 sierpnia 2013).
Życie prywatne.
Wychowywał się na łódzkich Bałutach, jako syn boksera Janusza Gortata (dwukrotnego medalisty olimpijskiego: brąz 1972 i 1976) oraz wielokrotnej reprezentantki Polski w siatkówce Alicji Gortat. Po rozwodzie rodziców mieszkał z matką. Od strony ojca ma przyrodniego brata Roberta oraz siostrę Małgorzatę.
W młodości pasjonowała go piłka nożna. W czwartej klasie szkoły średniej (technikum mechaniczne) zrezygnował z dalszej edukacji i wyjechał do Kolonii na pierwszy kontrakt. Jest zadeklarowanym katolikiem i twierdzi, że: „wiara w Boga pozwala mu być prawym człowiekiem”. Zna trzy języki obce: angielski, niemiecki i serbski. W 2017 został Honorowym Obywatelem Miasta Łodzi.
Na podstawie doniesień mediów, wiadomo że spotykał się z aktorką Alicją Bachledą-Curuś. W 2019 związał się z politolog Żanetą Stanisławską, którą poślubił wiosną 2021. Żaneta Stanisławska prowadzi biznes w branży beauty i wychowuje córkę z poprzedniego małżeństwa.
Pozostała działalność.
Był członkiem honorowego komitetu poparcia Bronisława Komorowskiego przed wyborami prezydenckimi w Polsce w 2015. Brał udział m.in. w: kampanii społecznej przeciwko dopalaczom „Tylko słabi gracze biorą dopalacze”, kampanii „Pij mleko! Będziesz wielki”, reklamie drogerii Rossmann oraz sieci Play.
W 2017 nakładem Wydawnictwa WAM ukazała się książka Katarzyny Olubińskiej "Bóg w wielkim mieście" będąca zbiorem wywiadów, m.in. z Marcinem Gortatem.
Statystyki.
NBA.
Na podstawie Basketball-Reference.com 
"Stan na koniec sezonu 2018/19"

</doc>
<doc id="595267" url="https://pl.wikipedia.org/wiki?curid=595267" title="DW114">
DW114



</doc>
<doc id="595269" url="https://pl.wikipedia.org/wiki?curid=595269" title="Piła Główna">
Piła Główna

Piła Główna – pasażerska i towarowa stacja kolejowa w Pile, jedna z największych na terenie województwa wielkopolskiego. Jest to stacja węzłowa; krzyżuje się tu pięć linii kolejowych (18, 203, 354, 374, 405). Dodatkowo, tor łączący nr 999 zapewnia dodatkowy wjazd na stację od strony północnej i połączenie z linią 403 w kierunku Wałcza.
Krótki opis.
Obiekty służące do odprawy podróżnych znajdują się we wschodniej części stacji i są rozplanowane wyspowo – dworzec znajduje się na poszerzonym peronie 1/5 i jest połączony z pozostałymi peronami oraz z centrum miasta systemem przejść podziemnych. Dalej na wschód znajdują się zabudowania byłej lokomotywowni. Zachodnia część stacji przeznaczona jest do obsługi ruchu towarowego; można tam także znaleźć zabudowania zlikwidowanych w początkach lat 90. XX wieku Zakładów Naprawczych Taboru Kolejowego.
Według klasyfikacji PKP ma kategorię dworca regionalnego. Zatrzymują się tu wszystkie pociągi pasażerskie.
Pasażerowie.
W roku 2017 wymiana pasażerska wyniosła 1,2 mln osób (3,3 tys. dziennie), co dało jej 72. miejsce w Polsce.
W roku 2018 stacja obsługiwała 3,2 tys. pasażerów na dobę (łącznie 1,17 mln osób).
W roku 2019 wymiana pasażerska wyniosła 1,39 mln osób (3,8 tys. dziennie), co dało jej 77. miejsce w Polsce.
W roku 2020 wymiana pasażerska wyniosła 952 tys. osób (2,6 tys. dziennie), co dało jej 62. miejsce w Polsce.
W roku 2021 wymiana pasażerska wyniosła 1,17 mln osób (3,2 tys. dziennie), co dało jej 65. miejsce w Polsce.
Położenie i infrastruktura.
Stacja położona jest w południowej części centrum Piły, przy ulicy Zygmunta Starego 1. Stacja pasażerska posiada sześć peronów i dziesięć krawędzi peronowych. Tory stacyjne zostały zelektryfikowane w latach 1989-1990. Wszystkie semafory zostały wymienione na świetlne. Nad torami w 1975 przerzucono wiadukt o długości 230 m łączący północną i południową część miasta.
Między stacją pasażerską a Gwdą znajdują się zabudowania nieczynnej lokomotywowni z unikatowym, zabytkowym budynkiem parowozowni. Obecnie na jej terenie działa firma „Interlok”, zajmująca się renowacją zabytkowych parowozów. Samym budynkiem zajmuje się stowarzyszenie "Parowozownia Pilska OKRĄGLAK". W 2015 wojewódzki konserwator zabytków nakazał przeprowadzenie przy obiekcie prac zabezpieczających.
Stacja towarowa i sąsiadujące z nią budynki zlikwidowanych już budynków Zakładów Naprawczych Taboru Kolejowego położone są na zachód od stacji pasażerskiej, między ulicami Warsztatową i Zatorską. Dalej na zachód, nad linią kolejową nr 203, został przerzucony wiadukt linii nr 405, ale dzięki torowi łączącemu nr 999, prowadzącemu do posterunku odgałęźnego Piła Północ, pociągi jadące w stronę Pomorza Zachodniego mogą w nagłych wypadkach go ominąć.
Historia.
Pierwsze połączenie kolejowe ze strony Krzyża Wielkopolskiego i Berlina, przedłużone w kierunku Bydgoszczy, otrzymała Piła 27 lipca 1851. Dwa lata później rozpoczęła się budowa dworca kolejowego, oddanego do użytku w roku 1876, a później jeszcze wielokrotnie przebudowywanego. Kolejne połączenia otwierano: w styczniu 1871 do Złotowa, w maju 1879 do Poznania i Szczecinka, w listopadzie 1881 do Wałcza. 1 października 1907 roku otwarto Królewski Warsztat Lokomotywowy ("Königliche Lokomitivwerkstatt"), późniejsze ZNTK. W ciągu trzydziestu lat Piła stała się istotnym węzłem kolejowym; w 1913 roku odprawiono tu 575 tysięcy pasażerów. W okresie międzywojennym miasto zostało w granicach Niemiec; nie uruchomiono połączeń międzynarodowych w kierunku Poznania i rozebrano fragment torów między obecnym przystankiem osobowym Piła Kalina a stacją Dziembówko. Odcinek został odtworzony po II wojnie światowej, gdy Piła przeszła pod administrację polską.
19 maja 1988 roku na terenie stacji miała miejsce katastrofa kolejowa transportu wojskowego, w wyniku której zginęło 10 żołnierzy, a 28 zostało rannych.
W latach 1989-1990 tory stacyjne zostały zelektryfikowane. W roku 1993 zlikwidowano Zakłady Naprawcze Taboru Kolejowego, a 25 maja 1994 stację rozrządową. 1 września 2012 roku, po dwunastoletniej przerwie, wznowione zostały przewozy pasażerskie na trasie Piła Główna – Szczecin Główny przez Wałcz, Kalisz Pomorski i Stargard.
W lipcu 2010 roku dworzec oraz parowozownia zostały wpisane na listę zabytków.
16 maja 2014 przedsiębiorstwo SKB rozpoczęło remont dworca na zlecenie PKP. Remont objął m.in. wymianę posadzek i tynków, malowanie, montaż nowych instalacji, wymianę pokrycia dachu wraz z konstrukcją oraz wykonanie nowych stropów. Dworzec został dostosowany do potrzeb osób niepełnosprawnych. Zmienił się również teren wokół dworca, zamontowano małą architekturę – kosze i ławki – oraz stworzono parking dla samochodów na 70 miejsc. 26 października 2015 dworzec został ponownie otwarty.

</doc>
<doc id="595271" url="https://pl.wikipedia.org/wiki?curid=595271" title="Pieczęć Arizony">
Pieczęć Arizony



</doc>
<doc id="595274" url="https://pl.wikipedia.org/wiki?curid=595274" title="Mick Thomson">
Mick Thomson

Mickael „Mick” Gordon Thomson (ur. 3 listopada 1973 w Des Moines) – amerykański muzyk, kompozytor i instrumentalista. Znany z występów w grupie muzycznej Slipknot w której gra na gitarze. Gościnnie zagrał również na płycie "Doomsday X" zespołu Malevolent Creation.
Instrumentarium.
Gitary
Przystawki gitarowe
Wzmacniacze i kolumny gitarowe
Efekty gitarowe
Struny i kostki gitarowe

</doc>
<doc id="595275" url="https://pl.wikipedia.org/wiki?curid=595275" title="Azarath">
Azarath

Azarath – polska grupa wykonująca muzykę z pogranicza black i death metalu. Powstała w 1998 roku w Tczewie. Formacji przewodzi perkusista Zbigniew „Inferno” Promiński, który pozostaje jedynym członkiem oryginalnego składu. Pomimo udziału w grupie wielu utytułowanych muzyków działalność Azarath skupiona jest w artystycznym podziemiu.
Do 2017 roku ukazało się siedem albumów studyjnych formacji pozytywnie ocenianych zarówno przez krytyków muzycznych jak i publiczność. W swojej twórczości grupa bezpośrednio odnosi się do satanizmu teistycznego oraz porusza takie zagadnienia jak antychrześcijaństwo, śmierć oraz bluźnierstwo.
Historia.
Grupa powstała w 1998 roku w Tczewie początkowo pod nazwą Anima Vilis. Działalność formacji zainicjowali gitarzysta i wokalista Bartłomiej „Bruno” Waruszewski, perkusista Zbigniew „Inferno” Promiński oraz gitarzysta Andrzej „D.” Zdrojewski. Skład uzupełnił basista Radosław „Thorn” Murawski. Jeszcze tego samego roku muzycy zarejestrowali pierwsze demo pt. "Traitors". W 2000 roku przed nagraniami drugiego dema pt. "Promo 2000" formację opuścił Murawski, którego obowiązki przejął Waruszewski. Również w 2000 roku grupa dała szereg koncertów w Polsce, w tym w Częstochowie, gdzie wraz z Azarath wystąpił Adam „Nergal” Darski, który zaśpiewał w interpretacji utworu „Sacrificial Suicide” z repertuaru Deicide.
Pod koniec 2000 roku skład uzupełnił drugi gitarzysta - Bartłomiej „Bart” Szudek, wówczas także członek Damnation. W 2001 roku w odnowionym składzie w białostockim Hertz Studio, zespół zarejestrował debiutancki album pt. "Demon Seed". Wydana tego samego roku płyta była promowana m.in. podczas trasy koncertowej w 2002 roku wraz z grupami Elysium, Hate oraz Vader. Ponadto rok później muzycy wystąpili na festiwalu Metalmania. Podczas koncertu na perkusji zagrał Dariusz „Daray” Brzozowski - członek formacji Vesania. Trzy miesiące później tym razem w lubelskich Hendrix Studios zespół zarejestrował kolejny album pt. "Infernal Blasting". Wydana w grudniu 2003 roku płyta była ostatnią nagraną z udziałem Zdrojewskiego, który zagrał tylko kilka partii solowych. Nowym gitarzystą został znany z występów w grupie Yattering – Mariusz „Trufel” Domaradzki. Rok później firma Time Before Time Records wydała split Azarath ze Stillborn zatytułowany "Death Monsters".
Na przełomie kwietnia i maja 2005 roku zespół wystąpił jako gość specjalny w ramach trasy Black Diamonds Tour 2005. Z kolei 11 grudnia w warszawskim klubie Proxima muzycy wystąpili w ramach koncertu charytatywnego na rzecz rodziny zmarłego latem 2005 roku perkusisty - Krzysztofa „Docenta” Raczkowskiego znanego z wieloletnich występów w kwartecie Vader. Wystąpiły ponadto takie grupy jak: Vader, CETI, Hate czy Dead Infection. W czerwcu 2006 roku ponownie w Hendrix Studio oraz w sierpniu w Hertz Studio został zarejestrowany kolejny album grupy zatytułowany "Diabolic Impious Evil". Płyta była promowana na polskiej części trasy Blitzkrieg IV u boku grup Vader, Vesania i Trauma we wrześniu 2006 roku. Podczas koncertów niedysponowanego Promińskiego zastąpił Krzysztof „Vizun” Saran znany z występów w zespole Abusiveness. W listopadzie 2007 roku zespół odbył trasę koncertową Legions of Death Attack wraz z Stillborn i Deception. Stanowisko perkusisty podczas występów objął Adam Sierżęga były członek Lost Soul.
W październiku 2008 roku muzycy podpisali kontrakt z wytwórnią muzyczną Agonia Records. W 2009 roku ukazał się czwarty album zespołu zatytułowany "Praise the Beast". Wszystkie tekst na płytę napisał Adam „Baal Ravenlock” Muraszko znany m.in. z występów w grupie Hell-Born. Natomiast okładkę namalował basista i wokalista formacji Stillborn - Ataman Tolovy. Na przełomie września i października zespół poprzedzał koncerty Behemoth w ramach trasy Nowa Ewangelia Tour 2009. W grudniu tego samego roku z zespołu odszedł Waruszewski, którego zastąpił Marek „Necrosodom” Lechowski członek zespołu Anima Damnata.
Na początku 2011 roku zespół opuścił Domaradzki, którego obowiązki objął Lechowski. Z kolei nowym basistą został Piotr „P.” Ostrowski znany z występów w formacji Lost Soul. W odnowionym składzie na przełomie stycznia i lutego oraz w kwietniu w Hertz Studio grupa nagrała kolejny album. Muzykę do tekstów Lechowskiego napisali Promiński i Szudek. 10 kwietnia nakładem Witching Hour Productions ukazał się pierwszy minialbum kwartetu pt. "Holy Possession". Na wydawnictwie znalazł się utwór tytułowy oraz interpretacja „Rebel Souls” z repertuaru Damnation. Premiera piątej płyty Azarath zatytułowanej "Blasphemers' Maledictions" odbyła się 29 czerwca 2011 roku.
W kwietniu 2017 roku ukazał się szósty album grupy zatytułowany "In Extremis". Płyta została wydana przez "Agonia Records". Premiera płyty zbiegła się z kolejnymi roszadami w zespole, odszedł z niego Lechowski. W miejsce dotychczasowego wokalisty zaangażowany został, znany z grupy "Embrional", Marcin "Skullripper".

</doc>
<doc id="595278" url="https://pl.wikipedia.org/wiki?curid=595278" title="Pielęgniczka dwupasa">
Pielęgniczka dwupasa

Pielęgniczka dwupasa, ("Apistogramma bitaeniata") – gatunek słodkowodnej ryby okoniokształtnej z rodziny pielęgnicowatych (Cichlidae). Hodowana w akwariach.
Występowanie.
Dorzecze Amazonki.
Opis.
Osiągają długość do 7 cm. Tworzą grupy haremowe. W akwariach potrzebują wielu kryjówek, jam i korzeni. Opiekę nad potomstwem podejmuje samica, samiec pilnuje obranego terytorium. 

</doc>
<doc id="595281" url="https://pl.wikipedia.org/wiki?curid=595281" title="Jacek Waluk">
Jacek Waluk

Jacek Waluk (ur. 8 kwietnia 1952 w Warszawie) – polski fizykochemik zajmujący się zagadnieniami spektroskopowymi, profesor nauk chemicznych, członek korespondent Polskiej Akademii Nauk.
Aktywność zawodowa.
Jest profesorem w Instytucie Chemii Fizycznej PAN, gdzie kieruje Zakładem Fotochemii i Spektroskopii. Jest członkiem rady naukowej Instytutu, a od 2013 członkiem korespondentem Polskiej Akademii Nauk.
Jest również wykładowcą na Uniwersytecie Kardynała Stefana Wyszyńskiego w Warszawie, gdzie zajmuje stanowisko profesora zwyczajnego.
Jest członkiem "European Photochemistry Association". W latach 2000-2004 był przewodniczącym tego stowarzyszenia. Ponadto jest członkiem Polskiego Towarzystwa Chemicznego i "American Chemical Society".
Do 2014 r. opublikował ok. 160 artykułów naukowych. Wypromował 6 doktorów nauk. Odbył kilka staży zagranicznych, między innymi w Niemczech, Danii oraz Stanach Zjednoczonych. W 2004 otrzymał godność doktora honoris causa Uniwersytetu w Roskilde w Danii.
Odznaczony Złotym Krzyżem Zasługi.
Zakres badań.
Główne dziedziny prowadzonych przez niego badań to:

</doc>
<doc id="595284" url="https://pl.wikipedia.org/wiki?curid=595284" title="Pioche">
Pioche

Pioche – siedziba władz hrabstwa Lincoln w stanie Nevada. Ok. 700 mieszkańców.
Historia.
Pierwsza osada powstała w 1864 roku, po otwarciu kopalni srebra. Szybko jednak ją opuszczono z powodu wrogo nastawionych Indian. Reorganizacja nastąpiła w 1868. Rok później François Louis Alfred Pioche kupił miasto. We wczesnych latach siedemdziesiątych XIX wieku stało się jednym z najważniejszych ośrodków górniczych w Nevadzie. Nazwane zostało na cześć François Pioche. Miasto miało reputację jednego z najniebezpieczniejszych na Dzikim Zachodzie. Miejscowe legendy opowiadają o 75 mężczyznach zabitych podczas strzelaniny. Unieśmiertelnia to Boot Hill (żargonowo: cmentarz) będący punktem orientacyjnym Pioche.
Turystyka.
Pioche znane z "Sądu Za Milion Dolarów". Naprawdę wydano na niego 88 tys. dolarów. Sfinansowany i zrefinansowany obligacjami wartymi milion. Obecnie jest siedzibą biur administracyjnych i najstarszej szkoły podstawowej w Nevadzie.
W mieście znajduje się linia tramwajowa zbudowana przez François Pioche.
Podczas Labor Day (federalnego dnia wolnego od pracy) turyści mogą uczestniczyć w rozmaitych imprezach. Innymi atrakcjami są parki historyczne i kopalnie.

</doc>
<doc id="595285" url="https://pl.wikipedia.org/wiki?curid=595285" title="Gołąbek brzozowy">
Gołąbek brzozowy

Gołąbek brzozowy ("Russula betularum" Hora) – gatunek grzybów należący do rodziny gołąbkowatych ("Russulaceae"). 
Systematyka i nazewnictwo.
Pozycja w klasyfikacji według Index Fungorum: "Russula, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Synonimy nazwy naukowej:
Nazwę polską zaproponował Władysław Wojewoda w 2003 r. 
Morfologia.
Za młodu owocnik wypukły, z wiekiem spłaszczony i wklęsły. Barwa różowoczerwona, później blaknąca do różowoliliowej. Skórka lepka i błyszcząca.
Białe i rzadkie u brzegu kapelusza szerokie.
Kruchy, rozszerzony u podstawy. Wysokość od 7 do 12 cm.
Biały o miodowym zapachu. Smak ostry i palący.
Białe, siateczkowane z widoczną plamką. 
Występowanie.
Zawsze w towarzystwie brzóz: brzozy brodawkowatej i brzozy omszonej.
Znaczenie.
Grzyb niejadalny, nie nadaje się do spożycia z powodu palącego i ostrego smaku.

</doc>
<doc id="595287" url="https://pl.wikipedia.org/wiki?curid=595287" title="Jak-25 (1947)">
Jak-25 (1947)

Jak-25 (ros. Як-25, pierwszy samolot o tym oznaczeniu) – radziecki odrzutowy samolot myśliwski, skonstruowany w 1947 w biurze konstrukcyjnym Jakowlewa, który pozostał w stadium prototypu. Był konkurentem MiG-15. Oznaczenie Jak-25 zostało później nadane seryjnie produkowanemu myśliwcowi przechwytującemu z lat 50. (zob. Jak-25).
Historia.
Radzieckie myśliwce odrzutowe pierwszego pokolenia, w tym samoloty Jak-15, Jak-17 i Jak-19 Jakowlewa, nie były w pełni udane, w dużej mierze za sprawą używanych skopiowanych niemieckich silników turboodrzutowych RD-10 o niewystarczającym ciągu dla zapewnienia wysokich osiągów. W 1947 rząd ZSRR zdołał zakupić w Wielkiej Brytanii nowsze mocniejsze silniki Rolls-Royce Derwent V o ciągu 1590 kg i Nene o ciągu 2270 kg, które skopiowano następnie jako RD-500 i RD-45. Wiodące biura konstrukcyjne otrzymały wówczas polecenie skonstruowania drugiej generacji myśliwców, napędzanych nowymi silnikami, o prędkości rzędu 1000 km/h i zasięgu 1200 km, z zastosowaniem nowszych rozwiązań technicznych (np. hermetyzowana kabina). 
Jakowlew prowadził nowe prace dwutorowo. Przede wszystkim podjął prace z własnej inicjatywy nad lekkim myśliwcem Jak-23 napędzanym nowym silnikiem RD-500, ale nie spełniającym wszystkich nowych wymogów, w sprawdzonym już we wcześniejszych konstrukcjach układzie redanowym. Jako zasadniczą konstrukcję dla spełnienia nowych wymogów przewidział natomiast Jak-25, również z silnikiem RD-500, lecz w typowym układzie dla myśliwców odrzutowych nowego pokolenia – z wlotem powietrza z przodu kadłuba, kabiną pilota tuż za nim i z silnikiem w tylnej części kadłuba. Układ taki wywodził się z wcześniejszego myśliwca Jakowlewa Jak-19. Nie zdecydował się jednak na zastosowanie skośnych skrzydeł, pozwalających na osiąganie większych prędkości, pokładając nadzieje w cieńszych skrzydłach o laminarnym profilu, które pozwalały na uzyskanie lepszej manewrowości i szybsze opracowanie samolotu.
Prace nad Jakiem-25 prowadzono od początku 1947. Prototyp ukończono 29 października 1947 i oblatano 31 października 1947 (pilot Siergiej Anochin). Prowadzono następnie jego badania zakładowe, połączone z ulepszaniem konstrukcji. Samolot oceniono jako prosty w pilotażu. Równolegle zbudowano drugi prototyp Jak-25-2, który od 23 lipca 1948 do 9 września 1948 przechodził badania państwowe. 
Mimo że dzięki prostym skrzydłom Jak-25 miał bardzo dobrą manewrowość, lecz przez to osiągał prędkość maksymalną o 70-90 km/h mniejszą od jego bezpośrednich konkurentów Ła-15 (napędzanego tym samym silnikiem) i MiG-15 i w konsekwencji nie trafił do produkcji. 
Opis konstrukcji.
Jednosilnikowy średniopłat o konstrukcji całkowicie metalowej, w układzie klasycznym. Skrzydła proste, trzydźwigarowe, o obrysie trapezowym i profilu laminarnym (grubość względna 9%). Usterzenie klasyczne, skośne, o kącie 45°. Usterzenie poziome zamocowane w połowie wysokości statecznika. Z przodu kadłuba okrągły wlot powietrza do silnika, rozdzielający się pionową przegrodą na dwa kanały wzdłuż burt. Kabina pilota hermetyczna, typu wentylacyjnego, w przedniej części kadłuba. Kabina zakryta oszkloną osłoną w formie kroplowej, składającą się ze stałego wiatrochronu z płaską przednią szybą pancerną i otwieranej wypukłej osłony nad pilotem. Kabina wyposażona w fotel wyrzucany. Silnik odrzutowy w tylnej części kadłuba. Pod usterzeniem poziomym hamulce aerodynamiczne w formie odchylanych klap, otwierające się automatycznie przy zbliżaniu się do prędkości maksymalnej. Podwozie samolotu trójpodporowe, z pojedynczymi kołami (golenie główne chowane do skrzydeł i luków w kadłubie, w kierunku do kadłuba, goleń przednia wciągana do kadłuba w kierunku do przodu). 
Napęd: silnik turboodrzutowy ze sprężarką odśrodkową RD-500 o ciągu 1590 kg. 
Uzbrojenie: 3 działka 23 mm NR-23 z zapasem po 75 nabojów, w dolnej części przodu kadłuba. Automatyczny optyczny celownik żyroskopowy.
Zobacz też.
Pokrewne konstrukcje: Jak-19
Porównywalne samoloty: Ła-15 - MiG-15 - Dassault MD 450 Ouragan - Republic F-84 Thunderjet

</doc>
<doc id="595290" url="https://pl.wikipedia.org/wiki?curid=595290" title="Jacob Jordaens">
Jacob Jordaens

Jacob Jordaens (ur. 19 maja 1593 w Antwerpii, zm. 18 października 1678 tamże) – flamandzki malarz, projektant tapiserii i rysownik, najwybitniejszy, obok Petera Paula Rubensa i Antoona van Dycka, przedstawiciel flamandzkiego malarstwa barokowego.
Życiorys.
Był najstarszym synem kupca bławatnego Jacoba Jordaensa. Przez całe życie związany był ze swym rodzinnym miastem.
Jesienią 1607 wstąpił do pracowni antwerpskiego mistrza Adama van Noorta, który później został jego teściem. W 1615 został przyjęty do cechu św. Łukasza. W 1616 poślubił Catharinę, najstarszą córkę Adama van Noorta, z którą miał troje dzieci: Elisabeth, Jacoba i Annę Catharinę. W 1618 przeprowadził się do własnego domu. Wkrótce otworzył własną pracownię, w której zatrudniał dużą grupę współpracowników. W 1621 został mianowany starszym cechu św. Łukasza. W 1633 zmarła matka Jacoba, w 1659 – żona Catharina. Około 1655 zmienił wyznanie, przeszedł na kalwinizm. Zmarł w wieku 85 lat podczas szalejącej w Antwerpii epidemii. Należał do najbogatszych obywateli miasta, posiadał kilka domów. Realizował liczne zamówienia z całej Europy m.in. królowej Szwecji Krystyny, króla Hiszpanii Filipa IV, królowej angielskiej Henrietty Marii, króla szwedzkiego Karola Gustawa.
Tworzył portrety, sceny rodzajowe, mitologiczne, alegoryczne i religijne. Wykonywał także dekoracje malarskie wnętrz (pałac Huis ten Bosch koło Hagi) oraz kartony do tapiserii.
W swojej twórczości przejawiał skłonność do realistycznego traktowania postaci, podkreślaną jędrnym, wyrazistym modelunkiem i jaskrawą kolorystyką oraz zamiłowanie do wypełnienia całej powierzchni obrazu dużymi i licznymi figurami. W późniejszych jego dziełach kompozycja stała się mniej stłoczona, a koloryt bardziej zharmonizowany.
Początkowo stosował w swoich pracach efekty luministyczne Caravaggia, w późniejszym okresie pozostawał pod silnym wpływem Petera Paula Rubensa, z którym współpracował.
Z upodobaniem malował liczne wersje trzech tematów: "Satyr i wieśniak" (epizod z bajki Ezopa), "Koncert rodzinny" (ilustracja flamandzkiego przysłowia „Jak starzy śpiewają, tak młodzi zagrają” – odpowiednik polskiego „Jaki ojciec, taki syn”) oraz "Król pije" lub "Fasolowy król" (temat z tradycji ludowej, przedstawiający święto króla fasoli, które we Flandrii obchodzono w dzień Trzech Króli, ilustrujący tezę: „Nikt nie jest bardziej podobny wariatowi niż pijany”).
Twórczość Jordaensa związana była silnie z tradycją rodzimą. Sceny religijne i mityczne często przedstawiał jako wydarzenia współczesne, których bohaterem był lud flamandzki. Jego indywidualność najlepiej ukazują obrazy będące pochwałą flamandzkiej żywiołowej radości życia.

</doc>
<doc id="595291" url="https://pl.wikipedia.org/wiki?curid=595291" title="Windawa (rzeka)">
Windawa (rzeka)

Windawa, Wenta (łot. i lit. "Venta", ros. "Вента", niem. "Windau") – rzeka w północnej Litwie i w zachodniej Łotwie (Kurlandia). Długość – 346 km, z tego 178 na Łotwie, powierzchnia zlewni – 11 800 km², z czego 67% na Łotwie, 33% na Litwie.
Windawa ma źródła w okolicach miasta Kurszany ("Kuršėnai"), w okręgu szawelskim ("Šiaulių apskritis") Litwy. Do Morza Bałtyckiego uchodzi w łotewskim porcie Windawa.
Główne miasta położone nad Windawą to Możejki, Kuldīga i Windawa. Najdłuższe dopływy to: Abava, Wyrwita i Varduva.

</doc>
<doc id="595293" url="https://pl.wikipedia.org/wiki?curid=595293" title="Jakob Jordaens">
Jakob Jordaens



</doc>
<doc id="595294" url="https://pl.wikipedia.org/wiki?curid=595294" title="Venta">
Venta



</doc>
<doc id="595295" url="https://pl.wikipedia.org/wiki?curid=595295" title="Silvija Talaja">
Silvija Talaja

Silvija Talaja, po mężu Tolja (ur. 14 lutego 1978 w Imotski) – chorwacka tenisistka, reprezentantka kraju w Fed Cup, olimpijka z Sydney (2000).
Kariera tenisowa.
Zawodową tenisistką była w latach 1992–2006.
W 1994 roku po raz pierwszy zagrała w turnieju głównym WTA w Palermo i doszła tam do drugiej rundy. Dwa lata później awansowała w klasyfikacji z miejsca 269 na 97, co zawdzięcza kilku dobrym wynikom, a jest wśród nich wygrany turniej ITF w Makarskiej, finał WTA w Bol (start z dziką kartą) oraz półfinał w Maria Lankowitz. W 1997 zadebiutowała w Wielkim Szlemie na Australian Open, na French Open była w drugiej rundzie. Kontuzja ramienia po US Open wykluczyła ją z rozgrywek do końca sezonu.
W roku 1999 zaprzestała występów w turniejach ITF i skupiła się na rozgrywkach zawodowych. Sezon zakończyła wśród trzydziestu najlepszych zawodniczek świata. Osiągnęła finały w ’s-Hertogenbosch i Pörtschach, ponadto czterokrotnie w półfinałach imprez kobiecych. Po turnieju French Open, gdzie doszła do trzeciej rundy, została pierwszą zawodniczką Chorwacji. Na Roland Garros była o dwa punkty od pokonania liderki światowego rankingu, Venus Williams, ale ostatecznie przegrała 7:9 w trzecim secie.
Podczas sezonu 2000 Talaja wygrała dwa turnieje singlowe WTA w Gold Coast i Strasburgu. Pokonała czołowe zawodniczki świata: Annę Kurnikową, Conchitę Martínez, Arantxę Sánchez Vicario i Nathalie Tauziat. W Berlinie miała dwie piłki setowe przeciwko Martinie Hingis, ale ostatecznie przegrała 6:7, 3:6. Uczestniczyła także na igrzyskach olimpijskich w Sydney odpadając w drugiej rundzie gry pojedynczej i pierwszej rundzie gry podwójnej. W deblu startowała z Ivą Majoli.
Po sezonie 2001 wypadła z czołowej setki rankingu; powróciła 25 lutego 2002 po siedmiu miesiącach absencji. Osiągnęła półfinał w Auckland i ćwierćfinał w Memphis, także finał debla w Warszawie. Wycofała się z kolejnych dziesięciu turniejów i wystartowała dopiero w Tokio. W 2003 wygrała turniej deblistek w Sopocie. Najlepsze wyniki Talaji w 2004 roku to ćwierćfinał w Seulu (przegrany z Martą Domachowską) oraz trzecia runda w Miami. 7 czerwca osiągnęła najwyższe pozycje rankingowe w klasyfikacji deblistek. W parze z Domachowską była także w finale debla w Pattaya w 2005 roku.
W latach 1993–2003 reprezentowała Chorwację w Fed Cup wygrywając dwanaście meczów i ponosząc tyle samo porażek.
W 2006 roku poślubiła Tonći Tolja i wówczas zakończyła karierę sportową.

</doc>
<doc id="595296" url="https://pl.wikipedia.org/wiki?curid=595296" title="DW374">
DW374



</doc>
<doc id="595297" url="https://pl.wikipedia.org/wiki?curid=595297" title="Blāzma">
Blāzma

Blāzma, miejscowość na Łotwie, we wschodniej części okręgu windawskiego, 485 mieszkańców (2005), siedziba władz gminy Puze (Puzes pagasts).

</doc>
<doc id="595303" url="https://pl.wikipedia.org/wiki?curid=595303" title="Pope">
Pope

Pope – miejscowość na Łotwie, w centralnej części okręgu windawskiego, przy drodze krajowej łączącej Rygę z Windawą, 669 mieszkańców (2004), siedziba władz gminy (Popes pagasts). Znajduje się tam pałac z XVII-XIX wieku.

</doc>
<doc id="595304" url="https://pl.wikipedia.org/wiki?curid=595304" title="Macromedia Flash">
Macromedia Flash



</doc>
<doc id="595308" url="https://pl.wikipedia.org/wiki?curid=595308" title="Anna Guzik">
Anna Guzik

Anna Guzik-Tylka (ur. 15 sierpnia 1976 w Katowicach) – polska aktorka serialowa, filmowa i teatralna.
Życiorys.
Ukończyła VIII Liceum Ogólnokształcące im. Marii Skłodowskiej-Curie w Katowicach, a w 1999 wrocławską filię Państwowej Wyższej Szkoły Teatralnej w Krakowie. W latach studenckich trenowała piłkę ręczną, jest brązową medalistką Akademickich Mistrzostw Polski w tejże dyscyplinie.
Została aktorką Teatru Polskiego w Bielsku-Białej, w którym zadebiutowała rolą Matty w "Czyż nie dobija się koni?". Za występ w tym spektaklu otrzymała w 2000 Laur Dembowskiego, nagrodę ZASPu za debiut sceniczny. W 2002 nagrodzona została dyplomem Prezydenta Miasta Bielska-Białej za „twórczą i inspirującą pracę na scenie”, otrzymała też drugą nagrodę w I Ogólnopolskim Festiwalu Sztuki Słowa "Verba Sacra". Również w 2002 zadebiutowała na wielkim ekranie, grając Marzenę w filmie Wojciecha Nowaka "Krugerandy". W 2003 zagrała Mariannę Wyspiańską w serialu "Bao-Bab, czyli zielono mi".
Ogólnopolską rozpoznawalność przyniosła jej rola Żanety Zięby, jednej z głównych bohaterek serialu TVN "Na Wspólnej", w którym gra od 2004. W 2005 grała Mirosławę Stolarek, sekretarkę w biurze matrymonialnym „Serenada” w "Klinice samotnych serc". W latach 2006–2007 grała Helę Trojańską, tytułową bohaterkę serialu "Hela w opałach". Jesienią 2007 w parze z Łukaszem Czarneckim zwyciężyła w finale szóstej edycji programu rozrywkowego TVN "Taniec z gwiazdami". W 2007 w parze z Rafałem Kamińskim zwyciężyła również w finale programu "Po prostu taniec". Prowadziła programy Polsat Cafe "Zdrowie na widelcu" (2012–2015) i "Grzeszki na widelcu" (2015–2016) oraz program Polsatu "Wolni od długów" (2021). W 2018 zajęła trzecie miejsce w finale dziewiątej edycji programu Polsatu "Twoja twarz brzmi znajomo".
Życie prywatne.
W 2013 wyszła za Wojciecha Tylkę. Mają trzy córki: bliźniaczki Ninę i Barbarę (ur. 2016) oraz Bognę (ur. 2017).
Amatorsko gra w tenisa. Deklaruje się jako praktykująca katoliczka.
Teatr.
8 marca 2015 roku Anna Guzik-Tylka zagrała monodram „Singielka” po raz setny.

</doc>
<doc id="595309" url="https://pl.wikipedia.org/wiki?curid=595309" title="West Wendover">
West Wendover

West Wendover – miasto w hrabstwie Elko stanu Nevada. W roku 2000 liczba mieszkańców wyniosła 4 721.
Granica West Wendover znajduje się na granicy stanowej i fizycznie, jest połączone z Wendover na terenie Utah. Przez oba miasta przechodzi Autostrada Międzystanowa nr 80. Nevada znajduje się w . Jednak ze względu na ekonomiczną więź z Utah, Amerykański Departament Transportu w październiku 1999 roku przeniósł West Wendover do .
West Wendover dzięki położeniu w Nevadzie, gdzie jest dozwolony hazard, czerpał z niego dochody. Tymczasem Wendover położony w Utah chylił się ku upadkowi. Mieszkańcy obu miast postanowili zaanektować Wendover do Nevady, uważając, że są jedną społecznością niesłusznie podzieloną. Rządy obu stanów poparły ten pomysł, jednakże dokładne szczegóły aneksji nie zostały ustalone. Granicę stanową może zmienić tylko Kongres Stanów Zjednoczonych.
Geografia.
Całe miasto zajmuje 19,4 km² (7,5 mi²).

</doc>
<doc id="595315" url="https://pl.wikipedia.org/wiki?curid=595315" title="Phoxinus phoxinus">
Phoxinus phoxinus



</doc>
<doc id="595316" url="https://pl.wikipedia.org/wiki?curid=595316" title="Achtung Panzer">
Achtung Panzer



</doc>
<doc id="595317" url="https://pl.wikipedia.org/wiki?curid=595317" title="Flaga Georgii">
Flaga Georgii



</doc>
<doc id="595322" url="https://pl.wikipedia.org/wiki?curid=595322" title="Peter Rubens">
Peter Rubens



</doc>
<doc id="595323" url="https://pl.wikipedia.org/wiki?curid=595323" title="Seydou Badjan Kante">
Seydou Badjan Kante

Seydou Badjan Kante (ur. 7 sierpnia 1981), piłkarz z Wybrzeża Kości Słoniowej, a na boisku występuje jako prawy pomocnik.
Życiorys.
Seydou Kante nosi przydomek Badjan, od kiedy przeniósł się z ASEC Mimosas do belgijskiego KSK Beveren. W ASEC grał w latach 1999-2003, a w Beveren - 2003-2007. W sezonie 2007/2008 był piłkarzem FC Istres.
W reprezentacji Wybrzeża Kości Słoniowej Kante rozegrał 6 meczów. Grał m.in. w Pucharze Narodów Afryki 2002.

</doc>
<doc id="595324" url="https://pl.wikipedia.org/wiki?curid=595324" title="Dekanat Dzierżoniów-Południe">
Dekanat Dzierżoniów-Południe

Dekanat Dzierżoniów-Południe – nieistniejący już dekanat w rzymskokatolickiej diecezji świdnickiej. Przestał istnieć 11 czerwca 2007, w wyniku podziału dwóch dzierżoniowskich dekanatów na dekanaty: Bielawa, Dzierżoniów i Piława Górna.
Parafie i miejscowości.
W skład dekanatu wchodziło 12 parafii:
parafia św. Marcina.
Powyższy wykaz przedstawia wszystkie miasta, wsie oraz dzielnice miast, "przysiółki wsi" i "osady" w dekanacie.

</doc>
<doc id="595325" url="https://pl.wikipedia.org/wiki?curid=595325" title="Jewgiennij Barejew">
Jewgiennij Barejew



</doc>
<doc id="595327" url="https://pl.wikipedia.org/wiki?curid=595327" title="Abbo">
Abbo



</doc>
<doc id="595331" url="https://pl.wikipedia.org/wiki?curid=595331" title="Box office">
Box office

Box office – pojęcie, które w biznesie filmowym określa liczbę widzów lub przychód ze sprzedaży biletów na dany film. W języku angielskim "box office" oznacza także kasę, w której kupuje się bilety na seans filmowy, teatralny lub inne wydarzenie artystyczne.

</doc>
<doc id="595334" url="https://pl.wikipedia.org/wiki?curid=595334" title="Burleska filmowa">
Burleska filmowa

Burleska filmowa lub film slapstickowy – gatunek filmowy o charakterze komicznym i satyrycznym, oparty na kontraście podniosłej tematyki i pospolitego (czy wręcz wulgarnego) sposobu jej ukazania. Burleska posługuje się slapstickiem, karykaturą, parodią, trawestacją, a także rubasznym poczuciem humoru.
Historia.
Na przełomie XIX i XX wieku w Europie i Ameryce spopularyzowało się wiele widowisk scenicznych zorientowanych na rozbawienie widza – m.in. burleski i "variety shows" w Stanach Zjednoczonych, music-halle w Wielkiej Brytanii, "café-concerts" i "variétés" we Francji. Pojawiły się również czasopisma służące rozśmieszaniu odbiorców komicznymi, opartymi na gagu historyjkami obrazkowymi ("comic strips"). Na tym tle rozwijały się pierwsze komedie filmowe, już w okresie kina atrakcji.
Burleska była szczególnie popularna w okresie kina niemego i funkcjonowała już w jego najwcześniejszym okresie, istniała dalej w okresie kształtowania się pełnometrażowego filmu fabularnego (1908–1915), a w czasach rozkwitu kina niemego weszła w lata świetności, zanikając po roku 1927 wraz z upowszechnieniem się filmu dźwiękowego. Przed rokiem 1914 gatunek ten rozwijał się równolegle w Stanach Zjednoczonych i w Europie, jednak od wybuchu I wojny światowej istniała już tylko burleska amerykańska. Po roku 1915 zaczęła się wyłaniać nowa odmiana burleski, tzw. komedia komików, bazująca nie na zespołowych gagach, a raczej na indywidualności charakterystycznego odtwórcy roli. Powstanie komedii komików wynikało przede wszystkim z wydłużenia się metrażu filmów oraz powstania systemu gwiazd. Do jej szczególnie znanych twórców zaliczyć można Charliego Chaplina, Macka Sennetta, Bustera Keatona, Fatty’ego Arbuckle, Pata i Patachona.
Charakterystyka.
Wczesne formy burleski filmowej wzorowały się na strukturze wymienionych wcześniej form scenicznych i drukowanych, stanowiły bowiem zbiór niepowiązanych fabularnie scenek. Tego rodzaju komedia filmowa nie korzystała przy tym z tradycji mieszczańskiego teatru komediowego, a raczej z dorobku komików, którym zwyczajowe reguły teatralne (np. zakaz burzenia „czwartej ściany”) były obce. Tradycja teatralna ukształtowała typ gry opartej na wyolbrzymieniu jakiejś cechy odgrywanej postaci (np. roztargnienia). Ten typ gry przeniknął w na początku XX w. do komedii Cecila B. DeMille’a, w latach 20. do "flapper comedies" z Clarą Bow i "sophisticated comedies" Ernsta Lubitscha, a w latach 30. do gatunku "screwball comedy".
Wywodzący się z popularnych widowisk komicy burleski stanowili jednak konkurencyjną tradycję wobec teatru komediowego. Burleska filmowa chętnie parodiowała gatunki kultury wysokiej oraz adaptujące ją przedsięwzięcia w rodzaju Film d’art. W burlesce gagi były względnie niezależne od opowiadanej historii. Gatunek ten nie mógł posłużyć się humorem słownym, korzystał więc z rozmaitych form wizualnego komizmu „fizycznego”, czerpiąc z tradycji musicalu, commedii dell’arte oraz cyrku. W celu zaakcentowania gagu stosowano w burlesce takie techniki jak zdjęcia poklatkowe, przyspieszany lub wsteczny przesuw taśmy, a także odpowiednie kostiumy oraz charakteryzację. Grana przez aktora charakterystyczna postać wchodziła w konflikty z materialnym otoczeniem oraz innymi postaciami.

</doc>
<doc id="595335" url="https://pl.wikipedia.org/wiki?curid=595335" title="Abdiasz (imię)">
Abdiasz (imię)

Abdiasz (hebr. "Abhadjah, Obhadjahu, Obadiah)" — imię męskie pochodzenia hebrajskiego, oznaczające „sługa Jahwe”. Nosił je jeden z dwunastu proroków mniejszych — prorok Abdiasz. Według stanu na 31 stycznia 2023 r. imię to miało w Polsce 7 nadań.

</doc>
<doc id="595337" url="https://pl.wikipedia.org/wiki?curid=595337" title="Film grozy">
Film grozy



</doc>
<doc id="595338" url="https://pl.wikipedia.org/wiki?curid=595338" title="Port lotniczy LAX">
Port lotniczy LAX

Port lotniczy LAX – amerykański serial telewizyjny, którego akcja rozgrywa się na jednym z najbardziej ruchliwych lotnisk świata – LAX w Los Angeles.
Szefowie portu lotniczego, zarządzająca płytą lotniska Harley Random (Heather Locklear) oraz odpowiedzialny za terminale Roger De Souza (Blair Underwood), każdego dnia stają w szranki z nowymi problemami. Ataki bombowe, pijani piloci, nielegalni imigranci, przemytnicy, spóźnione samoloty i zgubione bagaże – to tylko niektóre problemy z jakimi muszą się borykać. W opanowaniu całej sytuacji pomagają między innymi: oficer policji Henry Engels (Frank John Hughes), zajmujący się sprawami pasażerów Tony (Paul Leyden) oraz odpowiedzialni za odprawę celną i imigrację Betty (Wendy Hoopes) i Nick (David Paetkau). Emisje i produkcję serialu zakończono na 13 odcinku z powodu niskiej oglądalności.

</doc>
<doc id="595342" url="https://pl.wikipedia.org/wiki?curid=595342" title="Film kostiumowy">
Film kostiumowy

Film kostiumowy – gatunek filmów odwzorowujących daną epokę historyczną poprzez użycie charakterystycznych dla niej dekoracji i strojów; termin „film kostiumowy” odnosi się głównie do produkcji zawierających fikcyjnych bohaterów, co odróżnia je od tzw. filmów historycznych, których głównymi bohaterami są postacie historyczne.
Historia.
Filmy kostiumowe istniały od zarania sztuki filmowej, przede wszystkim jako adaptacje sztuk teatralnych i dzieł literackich; w epoce kina niemego powstały takie dzieła, jak "Madame Dubarry" (1919) czy "Pan Tadeusz" (1928). 
Od czasów powstania kina dźwiękowego nastąpił bujny rozwój filmu kostiumowego; w latach 40. i 50. XX wieku sukces odnosiły adaptacje sztuk szekspirowskich autorstwa Laurence'a Oliviera i Orsona Wellesa, pojawiały się też liczne ekranizacje dzieł literackich takich, jak "Duma i uprzedzenie", "Trzej muszkieterowie" czy "Wojna i pokój" (kanoniczne filmy autorstwa Kinga Vidora i Siergieja Bondarczuka). Osobną tradycję filmu kostiumowego wytworzyła kinematografia japońska z czołowymi dziełami "Siedmiu samurajów" oraz "Tron we krwi" autorstwa Akiry Kurosawy. W Polsce przełomu lat 60. i 70. popularność zdobyły ekranizacje "Trylogii" Sienkiewicza autorstwa Jerzego Hoffmana ("Pan Wołodyjowski", "Potop"). W Wielkiej Brytanii nową formułę filmu kostiumowego, stawiającą na aspekt komediowy, zaproponował Tony Richardson filmem "Przygody Toma Jonesa" (1963); tam też w latach 80. i 90. XX wieku kultywowana była tradycja tzw. heritage films, między innymi dzięki działalności Jamesa Ivory'ego. Rok 1988 to przede wszystkim nagradzane Oscarami "Niebezpieczne związki" autorstwa Stephena Frearsa. Na przełomie wieków ukazały się wystawne chińskie filmy kostiumowe eksponujące sztuki walki, między innymi "Przyczajony tygrys, ukryty smok" w reżyserii Anga Lee oraz "Dom latających sztyletów" autorstwa Zhanga Yimou.

</doc>
<doc id="595345" url="https://pl.wikipedia.org/wiki?curid=595345" title="Thunar">
Thunar

Thunar – domyślny menedżer plików w środowisku Xfce, stworzony przez Benedikta Meurera. W wersji 4.4 zastępuje Xffm. Thunar jest podobny do Nautilusa – menedżera plików z GNOME. Głównym założeniem projektu jest łatwość obsługi. W założeniach twórców Thunar ma być menedżerem "lekkim" (niewymagającym dużych zasobów systemowych) i szybkim. Można rozszerzać jego możliwości za pomocą wtyczek. Użytkownik ma także możliwość dodawania konfigurowalnych "akcji", dostępnych poprzez menu kontekstowe. Thunar dysponuje narzędziem do zmiany nazw grup plików (obsługującym także tagi audio).

</doc>
<doc id="595346" url="https://pl.wikipedia.org/wiki?curid=595346" title="Kinopanorama">
Kinopanorama

Kinopanorama – jeden z systemów filmu panoramicznego, polegający na projekcji z trzech taśm filmowych jednocześnie, opracowany w latach 1956–1957 w radzieckim Instytucie Badań nad Kinem i Fotografią (NIKFI). Głównym autorem prototypu był Jewsiej Michajłowicz Gołdowskij (1903 – 1971).

</doc>
<doc id="595351" url="https://pl.wikipedia.org/wiki?curid=595351" title="Marco Né">
Marco Né

Marco Taddei Né (ur. 17 lipca 1983 w Abidżanie) – piłkarz z Wybrzeża Kości Słoniowej występujący na pozycji pomocnika.
Kariera klubowa.
Marco Ne swoją karierę zaczynał w ASEC Mimosas, skąd przeszedł w 2004 roku do KSK Beveren. W Belgii grał przez trzy sezony, jednak stracił miejsce w składzie i zdecydował się na zmianę klubu. Odszedł do greckiego Olympiakosu Pireus, gdzie występował do 2008 roku. Wtedy zdecydował się na powrót Belgii, a konkretnie do Germinal Beerschot. W 2009 roku przeszedł do Kubania Krasnodar. 6 grudnia 2011 podpisał 4,5 letni kontrakt z ukraińską Tawriją Symferopol. Po zakończeniu sezonu 2012/13 opuścił krymski klub.
Kariera reprezentacyjna.
W reprezentacji Wybrzeża Kości Słoniowej Né wystąpił jeden raz, w 2004 roku.

</doc>
<doc id="595352" url="https://pl.wikipedia.org/wiki?curid=595352" title="Adalruna">
Adalruna

Adalruna, Alruna — imię żeńskie pochodzenia germańskiego. Pierwszy człon imienia, "adal–" // "edel–" oznacza "szlachetny, wspaniały", natomiast "–runa" — "tajemnica, wiedza tajemna". Alruna stanowi formę skróconą imienia Adalruna. Patronką tego imienia w Kościele katolickim jest św. Alruna (Aluina), pochowana w opactwie Niederaltaich (XI wiek). 
Adalruna, Alruna imieniny obchodzi 27 stycznia.
W innych językach:

</doc>
<doc id="595354" url="https://pl.wikipedia.org/wiki?curid=595354" title="Agrykola (imię)">
Agrykola (imię)

Agrykola – imię męskie pochodzenia łacińskiego. Oznacza „rolnik” lub „chłop” i powstało ze złożenia wyrazu "ager" („pole”) i "colo" („uprawiam”). Być może jest to jedna z nielicznych pozostałości w łacińskim systemie antroponimicznym hipotetycznego systemu imion złożonych (analogicznego do występującego w grupie celtyckiej i innych językach indoeuropejskich), który później zanikł. W imiennictwie greckim istniało podobne, zanotowane w Knossos na Krecie pod koniec XV wieku p.n.e. imię "Agroquolos" – „uprawiający pole”. Istnieje kilku świętych katolickich o imieniu Agrykola.
Agrykola imieniny obchodzi 17 marca, 4 listopada i 16 grudnia.
Znane osoby noszące nazwisko Agrykola (względnie Agricola):

</doc>
<doc id="595355" url="https://pl.wikipedia.org/wiki?curid=595355" title="Ardijan Kozniku">
Ardijan Kozniku



</doc>
<doc id="595356" url="https://pl.wikipedia.org/wiki?curid=595356" title="Jarbidge (Nevada)">
Jarbidge (Nevada)



</doc>
<doc id="595359" url="https://pl.wikipedia.org/wiki?curid=595359" title="Húsavík">
Húsavík

Húsavík (pl. "zatoka domów") – rybackie miasto położone na północnym wybrzeżu Islandii (wschodni brzeg zatoki Skjálfandi), w gminie Norðurþing, w historycznym okręgu Suður-Þingeyjarsýsla, w regionie Norðurland eystra. W 2018 r. zamieszkiwało je 2323 osób.
Prawa miejskie miasto uzyskało w 1950 r. Doskonale rozwinięta turystyka, dostępne noclegi o różnym standardzie. Miasto słynie najbardziej z wypraw na obserwacje wielorybów. W Europie jest to największe centrum obserwacyjne tych morskich ssaków, otwarte dla turystów 20 czerwca 1998 r. W Húsavík jest drewniany Kościół zbudowany w 1907 r. a także dostępne duże muzeum, biblioteka, basen. Húsavík, jako że położony jest nieco tylko na południe od koła podbiegunowego, cieszy się w lecie 24-godzinnym światłem dziennym. Zimą panują tu długie ciemności i można obserwować piękne zorze.
W parku miejskim Skrúðgardin, założonym w 1975 r., rośnie ponad 50 gatunków drzew i krzewów.
Miasto znajduje się na wprost gór Kinnarfjöll, leżących po drugiej stronie zatoki. Húsavík, to doskonałe centrum zarówno dla turystów indywidualnych, jak i dla grup zorganizowanych. Z miasta można się wybrać różnymi szlakami pieszymi w ciekawe tereny, np. wzdłuż zatoki, na górę Húsavíkurfjall lub wokół jeziora Botnsvatn, gdzie można bezpłatnie powędkować (pstrągi).
Mimo że w Húsavíku rozwinęło się głównie rybołówstwo i przetwórstwo ryb, to miasto słynie jednak najbardziej z wypraw na obserwacje wielorybów, które można odbyć właśnie startując z tego miasta. Jest to największe w Europie centrum obserwacyjne tych morskich ssaków. Turyści wypływają z portu z przewodnikiem tradycyjnymi łodziami rybackimi i z bardzo dużym prawdopodobieństwem zobaczą zawsze wieloryby. Centrum informacyjne o wielorybach znajduje się tuż obok portu i jest pierwszym i jedynym tego typu centrum na Islandii. Otwarto je dla turystów 20 czerwca 1998 r. Centrum to organizuje też latem wycieczki do pobliskiej przetwórni ryb.
Islandzkie muzeum fallologiczne, przedstawia kolekcję 150 penisów ssaków: m.in. wieloryba i niedźwiedzia polarnego
Na tym atrakcje Húsavíku się nie kończą. Kościół Húsavíkukirkja zbudowany w 1907 r. uznaje się za najpiękniejszy drewniany kościół na Islandii. W okazałym budynku muzeum mieści się muzeum ludowe, przyrodnicze, galeria sztuki i biblioteka. Basen otwarty jest od wczesnego ranka do późnych godzin nocnych.
Obecnie, w tym regionie, zyskuje na popularności turystyka zimowa. Oferta wypoczynku jest bardzo bogata: przejażdżki skuterami śnieżnymi, samochodowe safari (Super-Jeep), "przeręblowe" wędkarstwo, narciarstwo. Niesamowite wrażenie daje kontrast zamarzniętych wodospadów, śniegu i lodu z gorącymi źródłami i polami geotermalnymi położonymi w okolicy miasta.
Húsavík stanowi punkt startowy i końcowy trasy turystycznej zwanej Diamentowym Kręgiem, prowadzącej przez najciekawsze atrakcje turystyczne w okolicy.
W zatoce, gdzie dziś znajduje się miasto, przezimował Garðar Svavarsson, drugi w kolejności Wiking, który przypłynął do Islandii (w roku 863 lub 864).

</doc>
<doc id="595363" url="https://pl.wikipedia.org/wiki?curid=595363" title="Elko (Nevada)">
Elko (Nevada)

Elko – miasto w Nevadzie, siedziba władz hrabstwa Elko. W roku 2000, liczba mieszkańców wyniosła 16 708 osób. 
Geografia.
Powierzchnia miasta wynosi 37,5 km² (14,5 mi²). Leży nad rzeką Humboldt.
Kultura.
Co roku, w styczniu, Elko jest gospodarzem Narodowego Festiwalu Poezji Kowbojskiej. Przez tydzień, świętowana jest kultura Zachodu USA, zarówno współczesna, jak i pierwszych mieszkańców tych terenów. Odbywają się, także, wystawy fotografii, filmu, muzyki, legend oraz tradycyjne jadło. Przyciągają tysiące turystów.
Miasto jest siedzibą Centrum Kultury Zachodu, zajmującym się propagowaniem tradycji.
W Elko znajduje się wiele kasyn. M.in. Stockmen, Commercial, Red Lion i Gold Country Motor Inn. Commercial Casino był pierwszym punktem zapewniającym rozrywkę. Przez wiele lat Red Lion sprowadzał hazardzistów z wielu części USA.
Transport.
Stacja Amtraka w centrum miasta, na skrzyżowaniu 12 ulicy i Silver Street. Jest głównym środkiem komunikacji. Pociągi do Kalifornii odjeżdżają każdego ranka, przejeżdżając przez miasta Winnemucca, Sparks, Reno, Truckee, Colfax, Roseville, Sacramento, Davis, Martinez, Emeryville i Sacramento.
Pociąg Amtrak 6 z Kalifornii w kierunku Provo, Helper, Green River, Grand Junction, Glenwood Springs, Denver, Omaha, Galesburg i Chicago.
Znajduje się tutaj port lotniczy Elko, obsługiwany przez linie lotnicze Delta Air Lines.

</doc>
<doc id="595364" url="https://pl.wikipedia.org/wiki?curid=595364" title="Peter Bruegel">
Peter Bruegel



</doc>
<doc id="595365" url="https://pl.wikipedia.org/wiki?curid=595365" title="Człowiek z blizną (film 1983)">
Człowiek z blizną (film 1983)

Człowiek z blizną – amerykański film gangsterski w reżyserii Briana De Palmy z 1983 na podstawie powieści Armitage’a Traila. Remake filmu "Człowiek z blizną" z 1932 roku.
Fabuła.
Film opowiada o karierze Tony’ego Montany, kubańskiego uchodźcy z kryminalną przeszłością, który przybywa do USA w 1980 roku. Tony, z pomocą swojego przyjaciela Manny’ego, zaczyna od morderstwa na zlecenie w obozie dla uchodźców.
Następnie obaj pracują dla handlarza narkotyków, Franka Lopeza. Tony myśli jednak o zbudowaniu własnego imperium. Kiedy jego szef, niezadowolony z jego „samodzielności”, zleca jego zabójstwo, Tony cudem unika śmierci. Wkrótce potem zabija Franka, przejmuje jego interesy i żeni się z jego kochanką, Elvirą. Dzięki nawiązaniu kontaktu z Alejandro Sosą, boliwijskim baronem narkotykowym, Montana błyskawicznie staje się milionerem.
Kłopoty spadają na Tony’ego w postaci amerykańskiego urzędu skarbowego, który prowadzi przeciwko niemu dochodzenie w sprawie prania brudnych pieniędzy. Sosa, jako bardzo wpływowy człowiek, może wyciągnąć go z tych kłopotów, ale pod jednym warunkiem: Tony musi pomóc mu pozbyć się niewygodnego dziennikarza, który prowadzi krucjatę przeciwko boliwijskim handlarzom narkotyków, dodatkowo zamierzając ujawnić kompromitujące Sosę dokumenty na zebraniu ONZ.
W dniu zamachu okazuje się, że samochodem, w którym ma zginąć dziennikarz, porusza się również jego żona i dwie córeczki. Montana, mimo że jest bezwzględnym gangsterem, nie zgadza się na zdetonowanie bomby umieszczonej pod pojazdem – zabijanie kobiet i dzieci jest niezgodne nawet z jego kodeksem moralnym. W kokainowym szale zabija człowieka Sosy, tym samym podpisując na siebie wyrok śmierci.
Stopniowo wpada w coraz większą paranoję. Gdy dowiaduje się, że jego siostra Gina i najlepszy przyjaciel Manny zostali kochankami, wpada w furię i zabija go. Nie wie, że Gina i Manny wzięli potajemnie ślub.
Finałowa scena filmu to zmasowany atak uzbrojonych ludzi Sosy na posiadłość Tony’ego, w którym ginie Gina i wszyscy ochroniarze. Sam Tony postanawia drogo sprzedać swoją skórę. Wyposażony w karabin szturmowy M-16 z granatnikiem M203, znowu wpada w furię spotęgowaną kokainą i z okrzykiem „"Say hello to my little friend!"” (pol. „"Przywitajcie się z moim małym przyjacielem!"”) masakruje kolejnych przeciwników.
Ostatecznie, ranny od kul, ginie od strzału ze strzelby w plecy. Ciało Tony’ego wpada do basenu, nad którym widnieje napis „"The world is yours"” (pol. „"Świat należy do Ciebie"”).
Obsada.
i inni. 
Znaczenie.
Początkowo film spotkał się z negatywnym odbiorem ze strony wielu krytyków, głównie ze względu na nadmierną jak na czas swojej premiery przemoc, wulgaryzmy, drastyczne używanie narkotyków a także negatywne przedstawienie społeczności kubańskich imigrantów w USA. Obecnie jednak film jest uważany za jeden z najlepszych filmów gangsterskich, jakie kiedykolwiek powstały, i jest uznawany za „klasykę” gatunku. Film jest też szeroko przywoływany w popkulturze, zwłaszcza w muzyce hip-hopowej.

</doc>
<doc id="595367" url="https://pl.wikipedia.org/wiki?curid=595367" title="Okręg Tukums">
Okręg Tukums

Okręg Tukums (łot. "Tukuma rajons") – okręg w zachodniej Łotwie, ok. 20 km na zachód od Rygi, nad Morzem Bałtyckim, istniejący do 2009.
Graniczył z okręgami: Talsi, Kuldīga, Saldus, Dobele, jełgawskim oraz miastem wydzielonym Jurmała.

</doc>
<doc id="595368" url="https://pl.wikipedia.org/wiki?curid=595368" title="Theresa Russell">
Theresa Russell

Theresa Russell, właściwie Theresa Lynn Paup (ur. 20 marca 1957 w San Diego) – amerykańska aktorka filmowa.
Życiorys.
Wczesne lata.
Urodziła się w San Diego w Kalifornii jako córka Carole Platt (z domu Mall) i Jerry’ego Russella Paupa. Kiedy miała pięć lat, jej rodzice rozwiedli się. Wychowywana była przez matkę i ojczyma w Burbank. Uczęszczała do Burbank High School.
Kariera.
Mając 12 lat rozpoczęła karierę modelki, kiedy odkrył ją fotograf. Podczas nauki w klasie prestiżowej nowojorskiej szkoły aktorskiej Lee Strasberg Theatre and Film Institute została dostrzeżona w wieku 19 lat przez Elię Kazana, który obsadził ją w roli córki Roberta Mitchuma w filmie "Ostatni z wielkich" ("The Last Tycoon", 1976), gdzie zagrali również Jack Nicholson i Robert De Niro. Następnie pojawiła się jako opiekunka społeczna, która w porywie miłości przekreśla całe swoje życie w dramacie kryminalnym "Zwolnienie warunkowe" ("Straight Time", 1978) u boku Dustina Hoffmana. Uznanie zawdzięcza roli Mo Dean w dramacie "Ambitna blondynka" ("Blind Ambition", 1979) oraz dramatycznej roli boleśnie samodestrukcyjnej alkoholiczki w "Ostrze brzytwy" ("The Razor's Edge", 1984) u boku Billa Murraya. Była inspiracją dla Pete’a Townshenda z zespołu The Who, który po spotkaniu z aktorką napisał piosenkę „Athena” (1982).
Wkrótce potem poznała Nicolasa Roega, za którego w 1982 wyszła za mąż i rozpoczęła z nim wieloletnią współpracę zawodową, odnosząc sukcesy na ekranie w jego filmach: "Zmysłowa obsesja" ("Bad Timing: A Sensual Obsession", 1980) jako obsesyjna samobójczyni, która po przedawkowaniu leków trafia do wiedeńskiego szpitala, „Eureka” (1982) jako ekscentryczna córka milionera, oraz "Chłodne niebo" ("Cold Heaven", 1991). A za rolę roztargnionej i marzycielskiej żony chirurga, schizofreniczki z obsesją kazirodczej miłości w jego filmie "Track 29" (1987) odebrała przyznaną w Cattolica nagrodę Mystfest.
Znakomite recenzje i duże uznanie przyniosła jej rola eleganckiej seryjnej morderczyni mężów, której motywów nikt nie potrafi do końca zgłębić w psychologicznym dramacie kryminalnym "Czarna wdowa" ("Black Widow", 1987). Zagranie tej postaci odrzuciła wcześniej Debra Winger. Nieco później wcieliła się w rolę ambitnej i idealistycznej adwokat w filmie "Dowód rzeczowy" ("Physical Evidence", 1989) z Burtem Reynoldsem oraz zagrała postać dumnej, bardzo zdolnej walijskiej wdowy w melodramacie przygodowym "Propozycja" ("The Proposition", 1997).
Po przeprowadzce do Londynu, gdzie założyła rodzinę i kręciła filmy ze swoim mężem, nie przerwała swojej pracy w produkcjach amerykańskich, grając drugoplanowe role w takich filmach, jak: "Dzikie żądze" ("Wild Things", 1998) jako miejscowa bogaczka, "Fanatyk" ("The Believer", 2001) ze znakomitą rolą tytułową Ryana Goslinga i z udziałem Billy’ego Zane’a czy "Spider-Man 3" (2007) jako żona Flinta Marko (Thomas Haden Church). W telewizyjnym filmie biograficznym Lifetime "Liz i Dick" ("Liz &amp; Dick", 2012) wystąpiła jako Sara Taylor, matka Elizabeth Taylor (w tej roli Lindsay Lohan).
Rodzina.
22 lutego 1982 wyszła za mąż za brytyjskiego reżysera Nicolasa Roega, z którym ma dwóch synów: Statena (ur. 1983) i Maximilliana (ur. 1985). Zamieszkali razem w Beverly Hills. Jednak doszło do rozwodu.

</doc>
<doc id="595370" url="https://pl.wikipedia.org/wiki?curid=595370" title="Ljubomir Pipkow">
Ljubomir Pipkow

Ljubomir Panajotow Pipkow (bułg. Любомир Панайотов Пипков; ur. 19 września 1904 w Łoweczu, zm. 9 maja 1974 w Sofii) – bułgarski kompozytor, pianista i pedagog muzyczny.
Początkowo studiował w Sofii, w latach 1926–1932 w École Normale de Musique w Paryżu u Nadii Boulanger (kompozycja) i Yvonne Lefébure (fortepian). W roku 1932 wrócił do kraju, w latach 1944–1947 był dyrektorem opery, od 1948 dyrektor konserwatorium w Sofii. Był autorem 4 symfonii (1942–1969), "Symfonii koncertującej" na wiolonczelę i orkiestrę (1963), koncertów (skrzypcowy 1951, fortepianowy 1954, klarnetowy 1969), kwartetów smyczkowych, utworów fortepianowych, pieśni, oper ("Dziewięciu braci Jany" 1937, "Momcził" 1948, "Antygona 43" 1963, wszystkie wystawione w Sofii). Kompozytorem był także jego ojciec, Panajot (1871–1942).

</doc>
<doc id="595371" url="https://pl.wikipedia.org/wiki?curid=595371" title="Hveragerði">
Hveragerði

Hveragerði (z isl. "hver" oznacza "źródło termalne", zaś "gerði" to czas przeszły, l. poj. od czasownika "gera" – "stawać się"; czyli dosłownie: "stał się cieplicą") – miasto w południowo-zachodniej części Islandii, w regionie Suðurland, przy drodze krajowej nr 1. Przez miasto przepływa rzeka Varmá ("ciepła rzeka"), prawy dopływ Ölfusá. Miejscowość położona jest na obrzeżeniu doliny Ölfusá. W sąsiedztwie Hveragerði wznoszą się na wysokość 500-575 m n.p.m. góry z płaskimi wierzchowinami i stromymi krawędziami. Na początku 2018 roku zamieszkiwało je blisko 2,6 tys. osób - stanowi trzecią pod względem liczby ludności miejscowość regionu. 
Występują tu pola geotermalne, które wykorzystywane są do ogrzewania, gotowania i prania. W 1930 wybudowano pierwszą szklarnię, gdzie energia z wnętrza ziemi pozwala wytworzyć w nich klimat tropikalny. Dzięki temu miasto jest centrum uprawy owoców, warzyw i kwiatów. "Grýta" to najbardziej znane gorące źródło na tym terenie. Wybucha co dwie godziny, a słup gorącej wody osiąga wysokość 12 m. Hveragerði dość często nawiedzane jest przez trzęsienia ziemi (np. w 2008 roku o magnitudzie 6,1) i wtedy pojawiają się nowe gorące źródła, a dotychczasowe zanikają. Część z nich można obejrzeć w położonym w centrum miasta Parku Geotermalnym. Popularnym celem wędrówek jest gorąca rzeka w dolinie Reykjadalur ("dolinie dymów"), w której przygotowano miejsce do kąpieli w naturze. 
W mieście działa szkoła ogrodnicza oraz klinika medycyny i rehabilitacji.
Ciekawe miejsca niedaleko miasta:

</doc>
<doc id="595378" url="https://pl.wikipedia.org/wiki?curid=595378" title="José Batlle y Ordóñez">
José Batlle y Ordóñez

José Batlle y Ordóñez (ur. 21 maja 1856, zm. 20 października 1929) – urugwajski polityk, prezydent Urugwaju w latach 1903–1907 oraz w 1911–1915, a także tymczasowo w 1899.
Był synem Lorenzo Batlle y Grau, który także w latach 1868–1872 pełnił urząd prezydenta. Był członkiem partii Colorado. Jego prezydentura, szczególnie druga kadencja przyniosły wiele reform oraz stabilizację, które to zapoczątkowały następnie dla Urugwaju okres prosperity, zmąconą później przez wielki kryzys gospodarczy lat 30. XX w.

</doc>
<doc id="595379" url="https://pl.wikipedia.org/wiki?curid=595379" title="Allika">
Allika

Rzeki:

</doc>
<doc id="595380" url="https://pl.wikipedia.org/wiki?curid=595380" title="Resort finansów">
Resort finansów



</doc>
<doc id="595381" url="https://pl.wikipedia.org/wiki?curid=595381" title="Kaasiku">
Kaasiku



</doc>
<doc id="595383" url="https://pl.wikipedia.org/wiki?curid=595383" title="Mäeküla">
Mäeküla



</doc>
<doc id="595384" url="https://pl.wikipedia.org/wiki?curid=595384" title="Świat Wayne’a">
Świat Wayne’a

Świat Wayne’a – amerykańska komedia z 1992 roku, z Mikiem Myersem i Daną Carveyem w rolach głównych.
Opis fabuły.
Wayne wraz ze swym przyjacielem Garthem prowadzą program „Świat Wayne’a” w lokalnej telewizji kablowej w Aurorze – przedmieściu Chicago. Oprócz tego prowadzą życie typowe dla nastolatków z subkultury fanów muzyki heavymetalowej, m.in. chodzą na koncerty. Na jednym z nich Wayne poznaje piosenkarkę o pseudonimie Cassandra i zakochuje się w niej. W międzyczasie programem lokalnej kablówki zainteresował się Benjamin – poważany producent telewizyjny, uznając że program ten nadaje się do reklamowania sieci salonów gier komputerowych. Wykupuje więc prawa do programu. Przy okazji poznaje też Cassandrę, stając się rywalem Wayne’a w ubieganiu się o jej względy. Program w nowej formule nie spodobał się Wayne'owi, który publicznie ośmieszył w nim nowego sponsora. Wayne zostaje wyrzucony z programu, po czym w zdenerwowaniu kłóci się zarówno z Garthem jak i z Cassandrą. Z Garthem i pozostałymi przyjaciółmi szybko dochodzi jednak do porozumienia. Pomagają mu oni zainteresować Cassandrą i jej zespołem bardzo znanego wydawcę muzycznego, który ma przebić ofertę Benjamina.
W 1993 film doczekał się sequela, Świat Wayne’a 2.

</doc>
<doc id="595386" url="https://pl.wikipedia.org/wiki?curid=595386" title="Nasva (Saare)">
Nasva (Saare)



</doc>
<doc id="595390" url="https://pl.wikipedia.org/wiki?curid=595390" title="Miklós Németh (lekkoatleta)">
Miklós Németh (lekkoatleta)

Miklós Németh (ur. 23 października 1946 w Budapeszcie) – węgierski lekkoatleta, który specjalizował się w rzucie oszczepem. 
Miklós Németh to syn węgierskiego młociarza, mistrz olimpijskiego Imre Németha oraz mąż oszczepniczki, mistrzyni olimpijskiej Angéli Németh. Rekordzista świata i Europy, wielokrotny reprezentant Węgier na imprezach międzynarodowych oraz medalista mistrzostw kraju.
Kariera.
Cztery razy startował w igrzyskach olimpijskich: Meksyk 1968, Monachium 1972, Montreal 1976 i Moskwa 1980. Podczas swojego trzeciego olimpijskiego startu – w Montrealu – wywalczył złoty medal ustanawiając jednocześnie wynikiem 94,58 nowy rekord świata. Czterokrotnie uczestniczył w mistrzostwach Europy. W Budapeszt 1966, Helsinki 1971, Rzym 1974 oraz Praga 1978. W 1970 wywalczył złoty medal uniwersjady w Turynie ustanawiając nowy rekord zawodów. Cztery razy bił rekord Węgier w rzucie oszczepem. Został wybrany jako najlepszy sportowiec Węgier za rok 1976. Rekord życiowy: 94,58 (26 lipca 1976, Montreal).
Od 1981 do 1984 pracował jako trener kadry narodowej Włoch. Obecnie jest właścicielem wytwórni produkującej oszczepy.

</doc>
<doc id="595391" url="https://pl.wikipedia.org/wiki?curid=595391" title="Aadma">
Aadma

Aadma – wieś w Estonii, w prowincji Hiuma, w gminie Käina. W roku 2000 we wsi mieszkały 33 osoby.

</doc>
<doc id="595392" url="https://pl.wikipedia.org/wiki?curid=595392" title="Allika (Käina)">
Allika (Käina)

Allika − wieś w Estonii, w prowincji Hiuma, w gminie Käina.

</doc>
<doc id="595393" url="https://pl.wikipedia.org/wiki?curid=595393" title="Ísafjörður">
Ísafjörður

Ísafjörður – miasto w północno-zachodniej Islandii, nad fiordem Skutulsfjörður, stanowiącym część fiordu Ísafjarðardjúp, wchodzącym w skład regionu na Fiordów Zachodnich. Najstarsza część miasta położona jest na mierzei wcinającej się w wody fiordu. Ísafjörður otoczone jest szczytami górskimi sięgającymi 600-700 m n.p.m. Miasto stanowi siedzibę gminy Ísafjarðarbær. Na początku 2018 roku zamieszkiwało je 2,6 tys. osób. Stanowi główny ośrodek miejski i administracyjny regionu Vestfirðir - największy pod względem liczby ludności.
Do miasta można dotrzeć drogą nr 61, główną trasę drogową środkowej części Fiordów Zachodnich. Łączy ona położone w okolicy mniejsze miejscowości: Súðavík, Hnífsdalur i Bolungarvík. Na zachód od miasta rozciąga się dolina Tungudalur, którą prowadzi droga nr 60, która przebiega dalej tunelami, łącząc z pozostałymi miejscowościami gminy Ísafjarðarbær: Suðureyri i Flateyri, a także dalej na południu Þingeyri.
Kościół oraz osada rybacka i handlowa w Ísafjörður znane są już od XVI wieku. Przekształcenie osady w miasto nastąpił w XIX wieku, głównie dzięki rosnącej produkcji ryb solonych - wtedy też w 1866 otrzymało prawa miejskie. Rybołówstwo i przemysł rybny, a w ostatnich latach turystyka, stanowią podstawę rozwoju miasta. Znajdują się tu jedne z najstarszych domów w Islandii (zbudowane w XVIII w.), w jednym z nich mieści się Muzeum Dziedzictwa Fiordów Zachodnich. Budynki te mieszczą się w najstarszej dzielnicy miasta, zwanej Neðstikaupstaður. Współcześnie miasto znane jest z festiwali muzycznych: Aldrei fór ég suður oraz Við Djúpið.
W mieście urodził się Ólafur Ragnar Grímsson - były prezydent Islandii.

</doc>
<doc id="595394" url="https://pl.wikipedia.org/wiki?curid=595394" title="Esiküla">
Esiküla

Esiküla − wieś w Estonii, w prowincji Hiuma, w gminie Käina.

</doc>
<doc id="595395" url="https://pl.wikipedia.org/wiki?curid=595395" title="Jõeküla (Käina)">
Jõeküla (Käina)

Jõeküla − wieś w Estonii, w prowincji Hiuma, w gminie Käina.

</doc>
<doc id="595396" url="https://pl.wikipedia.org/wiki?curid=595396" title="Kaasiku (Käina)">
Kaasiku (Käina)

Kaasiku − wieś w Estonii, w prowincji Hiuma, w gminie Käina.

</doc>
<doc id="595397" url="https://pl.wikipedia.org/wiki?curid=595397" title="Kaigutsi">
Kaigutsi

Kaigutsi − wieś w Estonii, w prowincji Hiuma, w gminie Käina.

</doc>
<doc id="595398" url="https://pl.wikipedia.org/wiki?curid=595398" title="Kassari (wieś)">
Kassari (wieś)

Kassari − wieś w Estonii, w prowincji Hiuma, w gminie Käina.
Zobacz też: Kassari (wyspa)

</doc>
<doc id="595399" url="https://pl.wikipedia.org/wiki?curid=595399" title="Kleemu">
Kleemu

Kleemu − wieś w Estonii, w prowincji Hiuma, w gminie Käina.

</doc>
<doc id="595400" url="https://pl.wikipedia.org/wiki?curid=595400" title="Kogri">
Kogri

Kogri − wieś w Estonii, w prowincji Hiuma, w gminie Käina.

</doc>
<doc id="595401" url="https://pl.wikipedia.org/wiki?curid=595401" title="Kolga (Käina)">
Kolga (Käina)

Kolga − wieś w Estonii, w prowincji Hiuma, w gminie Käina.

</doc>
<doc id="595402" url="https://pl.wikipedia.org/wiki?curid=595402" title="Kuriste">
Kuriste

Kuriste − wieś w Estonii, w prowincji Hiuma, w gminie Käina.
W miejscowości znajduje się zabytkowa cerkiew pw. Narodzenia Matki Bożej, w jurysdykcji Estońskiego Apostolskiego Kościoła Prawosławnego.

</doc>
<doc id="595403" url="https://pl.wikipedia.org/wiki?curid=595403" title="Laheküla">
Laheküla

Laheküla − wieś w Estonii, w prowincji Hiuma, w gminie Käina.

</doc>
<doc id="595404" url="https://pl.wikipedia.org/wiki?curid=595404" title="Lelu (Estonia)">
Lelu (Estonia)

Lelu − wieś w Estonii, w prowincji Hiuma, w gminie Käina.

</doc>
<doc id="595405" url="https://pl.wikipedia.org/wiki?curid=595405" title="Ligema">
Ligema

Ligema − wieś w Estonii, w prowincji Hiuma, w gminie Käina.

</doc>
<doc id="595406" url="https://pl.wikipedia.org/wiki?curid=595406" title="Luguse">
Luguse

Luguse − wieś w Estonii, w prowincji Hiuma, w gminie Käina.

</doc>
<doc id="595407" url="https://pl.wikipedia.org/wiki?curid=595407" title="Moka (Käina)">
Moka (Käina)

Moka − wieś w Estonii, w prowincji Hiuma, w gminie Käina.

</doc>
<doc id="595408" url="https://pl.wikipedia.org/wiki?curid=595408" title="Mäeküla (Käina)">
Mäeküla (Käina)

Mäeküla − wieś w Estonii, w prowincji Hiuma, w gminie Käina.

</doc>
<doc id="595411" url="https://pl.wikipedia.org/wiki?curid=595411" title="Mäeltse">
Mäeltse

Mäeltse − wieś w Estonii, w prowincji Hiuma, w gminie Käina.

</doc>
<doc id="595412" url="https://pl.wikipedia.org/wiki?curid=595412" title="Männamaa">
Männamaa

Männamaa − wieś w Estonii, w prowincji Hiuma, w gminie Käina.

</doc>
<doc id="595413" url="https://pl.wikipedia.org/wiki?curid=595413" title="Nasva (Käina)">
Nasva (Käina)

Nasva − wieś w Estonii, w prowincji Hiuma, w gminie Käina.

</doc>
<doc id="595415" url="https://pl.wikipedia.org/wiki?curid=595415" title="Niidiküla">
Niidiküla

Niidiküla − wieś w Estonii, w prowincji Hiuma, w gminie Käina.

</doc>
<doc id="595417" url="https://pl.wikipedia.org/wiki?curid=595417" title="Nõmme (Käina)">
Nõmme (Käina)

Nõmme − wieś w Estonii, w prowincji Hiuma, w gminie Käina.

</doc>
<doc id="595418" url="https://pl.wikipedia.org/wiki?curid=595418" title="Nõmmerga">
Nõmmerga

Nõmmerga − wieś w Estonii, w prowincji Hiuma, w gminie Käina.

</doc>
<doc id="595419" url="https://pl.wikipedia.org/wiki?curid=595419" title="Orjaku">
Orjaku

Orjaku − wieś w Estonii, w prowincji Hiuma, w gminie Käina.

</doc>
<doc id="595420" url="https://pl.wikipedia.org/wiki?curid=595420" title="Putkaste (Käina)">
Putkaste (Käina)

Putkaste − wieś w Estonii, w prowincji Hiuma, w gminie Käina.

</doc>
<doc id="595421" url="https://pl.wikipedia.org/wiki?curid=595421" title="Pärnselja">
Pärnselja

Pärnselja − wieś w Estonii, w prowincji Hiuma, w gminie Käina.

</doc>
<doc id="595422" url="https://pl.wikipedia.org/wiki?curid=595422" title="Ristivälja">
Ristivälja

Ristivälja − wieś w Estonii, w prowincji Hiuma, w gminie Käina.

</doc>
<doc id="595424" url="https://pl.wikipedia.org/wiki?curid=595424" title="Selja">
Selja

Selja − wieś w Estonii, w prowincji Hiuma, w gminie Käina.

</doc>
<doc id="595425" url="https://pl.wikipedia.org/wiki?curid=595425" title="Taguküla">
Taguküla

Taguküla − wieś w Estonii, w prowincji Hiuma, w gminie Käina.

</doc>
<doc id="595426" url="https://pl.wikipedia.org/wiki?curid=595426" title="Taterma">
Taterma

Taterma − wieś w Estonii, w prowincji Hiuma, w gminie Käina.

</doc>
<doc id="595427" url="https://pl.wikipedia.org/wiki?curid=595427" title="Utu (Käina)">
Utu (Käina)

Utu − wieś w Estonii, w prowincji Hiuma, w gminie Käina.

</doc>
<doc id="595429" url="https://pl.wikipedia.org/wiki?curid=595429" title="Vaemla">
Vaemla

Vaemla − wieś w Estonii, w prowincji Hiuma, w gminie Käina.

</doc>
<doc id="595430" url="https://pl.wikipedia.org/wiki?curid=595430" title="Villemi">
Villemi

Villemi − wieś w Estonii, w prowincji Hiuma, w gminie Käina.

</doc>
<doc id="595431" url="https://pl.wikipedia.org/wiki?curid=595431" title="Ühtri">
Ühtri

Ühtri − wieś w północno-zachodniej części Estonii, położona na wyspie Hiuma. Administracyjnie przynależy do gminy Käina, znajdującej się w prowincji Hiuma. Miejscowość oddalona jest około 10 kilometrów od wyspy Kassari. Populacja wsi wynosi 44 osoby.
Ühtri w 1797 roku było folwarkiem podległym wsi Aadma. W Ühtri znajduje się szkoła, założona 23 listopada 1865 roku. Z Ühtri pochodzi Ülo Sooster, estoński artysta malarz.

</doc>
<doc id="595432" url="https://pl.wikipedia.org/wiki?curid=595432" title="Käina">
Käina

Käina – okręg miejski w Estonii, w prowincji Hiuma, ośrodek administracyjny gminy Käina.

</doc>
<doc id="595433" url="https://pl.wikipedia.org/wiki?curid=595433" title="Blank and Jones">
Blank and Jones



</doc>
<doc id="595434" url="https://pl.wikipedia.org/wiki?curid=595434" title="Kõrgessaare">
Kõrgessaare

Kõrgessaare – okręg miejski w Estonii, w prowincji Hiuma, ośrodek administracyjny gminy Kõrgessaare.

</doc>
<doc id="595435" url="https://pl.wikipedia.org/wiki?curid=595435" title="Engure">
Engure

Engure (niem. "Angern)"– miejscowość na Łotwie, w północnej Kurlandii, w okręgu Tukums, ok. 80 km na północny zachód od Rygi, przy drodze łączącej Jurmałę z Kolką, nad Morzem Bałtyckim, siedziba parafii (Engures pagasts). W 2005 roku liczyła 1737 mieszkańców, w 2015 roku liczyła 1456 mieszkańców.
Engure to miejscowość nadmorska o charakterze rybacko-turystycznym. Główną atrakcją turystyczną jest plaża i Morze Bałtyckie. W Engure znajduje się również drewniany kościół luterański z XVIII wieku, zabytkowy cmentarz oraz latarnia morska. W miejscowej szkole o profilu marynarskim została utworzona izba pamięci. W miejscowości znajduje się mały port rybacki i zakłady przetwórstwa rybnego.
Miejscowości parafii Engure:

</doc>
<doc id="595436" url="https://pl.wikipedia.org/wiki?curid=595436" title="Hellamaa">
Hellamaa



</doc>
<doc id="595438" url="https://pl.wikipedia.org/wiki?curid=595438" title="Deeth">
Deeth

Deeth – miasto w hrabstwie Elko stanu Nevada.
Znajduje się tutaj saloon, hotel, budynek poczty i wieża ciśnień. Ze względu na brak perspektyw, liczba mieszkańców wynosi zaledwie 20 i stale się zmniejsza.

</doc>
<doc id="595439" url="https://pl.wikipedia.org/wiki?curid=595439" title="Skarlanka">
Skarlanka

Skarlanka - rzeka, prawostronny dopływ Drwęcy o długości 26,22 km, powierzchni zlewni 227,7 km² i spadku 0,072‰.
Rzeka ma początek na mokradłach znajdujących się przy jeziorze Skarlińskim, kilka kilometrów na północny zachód od Nowego Miasta, na wysokości 97,5 m n.p.m. Obszar odwadniany przez Skarlankę jest częścią Pojezierza Brodnickiego. Skarlanka płynie licznymi rynnami subglacyjnymi i jest rzeką typowo pojezierną, przepływa przez jeziora Skarlińskie, Wielkie Partęczyny, Dębno, Robotno, Kurzyny, Strażym i Bachotek. Odcinki jeziorne łącznie liczą 12 km. Uchodzi do Drwęcy na wysokości 70,7 m n.p.m. Jeden z jej dopływów stanowi Cichówka.

</doc>
<doc id="595440" url="https://pl.wikipedia.org/wiki?curid=595440" title="Caspar Bartholin starszy">
Caspar Bartholin starszy

Caspar Bartholin starszy (ur. 12 lutego 1585, zm. 13 lipca 1629 w Sorø) — polihistor pochodzenia duńskiego, najbardziej znany ze swych osiągnięć w medycynie i teologii.
Urodził się w Malmö, mieście należącym wtedy do Danii (obecnie leży w granicach Szwecji). Ojcem był Bartel Jespersen, luterański pastor; matką Ana Rasmusdotter Tinckel. Jako dziecko był rozwinięty ponad wiek: mając trzy lata potrafił czytać, a w wieku trzynastu lat publikował przemówienia swojego autorstwa pisane greką i łaciną. Mając osiemnaście lat rozpoczął studia na uniwersytecie kopenhaskim. Później w Rostocku, a następnie w Wittenberdze studiował filozofię i teologię. W 1606 odbył podróż po Europie, a w Lejdzie zaczął studiować medycynę. Napisał dwie książki o tematyce astrologicznej. Następnie kontynuował studia w Padwie, tym razem anatomię. Dyplom doktora medycyny otrzymał w Bazylei w 1610. Rok później wrócił do Danii i ogłosił dzieło „Anatomicae institutionas corporis humani”, które uczyniło go sławnym i długo służyło jako podręcznik w całej Europie. Na uniwersytecie w Kopenhadze, został najpierw profesorem wymowy łacińskiej, a następnie profesorem medycyny w 1613. Pełnił ten urząd 11 lat, aż do czasu zapadnięcia w ciężką chorobę, kiedy to złożył śluby, że jeśli wyzdrowieje, to zajmie się teologią. Tak też się stało. W 1624 roku zmarł profesor tego przedmiotu Conrad Aslach i Bartholin objął zwolnioną katedrę i został równocześnie kanonikiem miasta Roskilde. Był płodnym autorem, ogłaszał dzieła z fizyki, filozofii, logiki, medycyny i teologii. Jako pierwszy opisał pracę nerwu węchowego.
Caspar miał sześciu bardzo uzdolnionych synów.
Dwaj jego synowie: Tomasz i Erazm byli także znanymi naukowcami, podobnie jak wnuk, również o imieniu Caspar.
Pozostali synowie to: 

</doc>
<doc id="595441" url="https://pl.wikipedia.org/wiki?curid=595441" title="Rozdroże Kowarskie">
Rozdroże Kowarskie

Rozdroże Kowarskie (787 m n.p.m.) − obniżenie śródgórskie ze skrzyżowaniem dróg w Sudetach Zachodnich, oddzielające Karkonosze (Grzbiet Lasocki) od Wzgórz Bramy Lubawskie.
Rozdroże Kowarskie jest położone pomiędzy Sulicą w Karkonoszach a Koszutą, należącą do Wzgórz Bramy Lubawskiej, około 1,6 km na południe od Przełęczy Kowarskiej.
Rejon Rozdroża Kowarskiego zbudowany jest ze skał metamorficznych należących do wschodniej osłony granitu karkonoskiego. Są to głównie amfibolity i łupki epidotowo-chlorytowe.
Najbliższe okolice Rozdroża Kowarskiego porastają lasy świerkowe.
Rozdroże Kowarskie stanowi węzeł dróg składający się z trzech dróg wojewódzkich: drogi DW368 (obecnie oznakowana jako DW370) prowadzącej do granicy z Czechami na Przełęczy Okraj, widokowej drogi DW369 prowadzącej do Lubawki, oraz drogi DW367 prowadzącej w jedną stronę do Kamiennej Góry, zaś w drugą do Jeleniej Góry. Krzyżują się tu także drogi leśne.

</doc>
<doc id="595442" url="https://pl.wikipedia.org/wiki?curid=595442" title="Pihla">
Pihla

Pihla – wieś w Estonii, w prowincji Hiuma, w gminie Kõrgessaare. Na zachód od wsi znajduje się utworzony w 2009 roku rezerwat przyrody.
W 2012 roku wieś liczyła 16 mieszkańców; w październiku 2010 – 13, w grudniu 2009 – 14.

</doc>
<doc id="595443" url="https://pl.wikipedia.org/wiki?curid=595443" title="Kauste">
Kauste

Kauste – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 5 mieszkańców; w październiku 2010 – 4, w grudniu 2009 – 2.

</doc>
<doc id="595444" url="https://pl.wikipedia.org/wiki?curid=595444" title="Kidaste">
Kidaste

Kidaste – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 19 mieszkańców; w październiku 2010 – 19, w grudniu 2009 – 23.

</doc>
<doc id="595445" url="https://pl.wikipedia.org/wiki?curid=595445" title="Heiste">
Heiste

Heiste − wieś w Estonii, w prowincji Hiuma, w gminie Kõrgessaare.
W 2012 roku wieś liczyła 14 mieszkańców; w październiku 2010 – 15, w grudniu 2009 – 15.

</doc>
<doc id="595446" url="https://pl.wikipedia.org/wiki?curid=595446" title="Laasi">
Laasi

Laasi − wieś w Estonii, w prowincji Hiuma, w gminie Kõrgessaare.
W 2012 roku wieś liczyła 4 mieszkańców, w październiku 2010 – 12 i w grudniu 2009 – 5.

</doc>
<doc id="595447" url="https://pl.wikipedia.org/wiki?curid=595447" title="Villamaa">
Villamaa

Villamaa – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 22 mieszkańców; w październiku 2010 – 20, w grudniu 2009 – 21.

</doc>
<doc id="595449" url="https://pl.wikipedia.org/wiki?curid=595449" title="Mägipe">
Mägipe

Mägipe – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 15 mieszkańców; w październiku 2010 – 15, w grudniu 2009 – 16.

</doc>
<doc id="595450" url="https://pl.wikipedia.org/wiki?curid=595450" title="Kõpu">
Kõpu



</doc>
<doc id="595451" url="https://pl.wikipedia.org/wiki?curid=595451" title="Ojaküla (Kõrgessaare)">
Ojaküla (Kõrgessaare)

Ojaküla – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 14 mieszkańców; w październiku 2010 – 13, w grudniu 2009 – 16.

</doc>
<doc id="595452" url="https://pl.wikipedia.org/wiki?curid=595452" title="Ülendi">
Ülendi

Ülendi – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 8 mieszkańców, tak jak i w październiku 2010 i w grudniu 2009.

</doc>
<doc id="595453" url="https://pl.wikipedia.org/wiki?curid=595453" title="Tiharu">
Tiharu

Tiharu – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 3 mieszkańców; w październiku 2010 – 2, w grudniu 2009 – 2.

</doc>
<doc id="595454" url="https://pl.wikipedia.org/wiki?curid=595454" title="Vilima">
Vilima

Vilima – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 4 mieszkańców; w październiku 2010 i w grudniu 2009 nie uwzględniono liczby ludności w spisie.

</doc>
<doc id="595455" url="https://pl.wikipedia.org/wiki?curid=595455" title="Kiduspe">
Kiduspe

Kiduspe – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 22 mieszkańców; w październiku 2010 – 20, w grudniu 2009 – 18.

</doc>
<doc id="595456" url="https://pl.wikipedia.org/wiki?curid=595456" title="Suureranna">
Suureranna

Suureranna – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 20 mieszkańców; w październiku 2010 – 22, w grudniu 2009 – 22.

</doc>
<doc id="595457" url="https://pl.wikipedia.org/wiki?curid=595457" title="Suurepsi">
Suurepsi

Suurepsi − wieś w Estonii, w prowincji Hiuma, w gminie Kõrgessaare.
W 2012 roku wieś liczyła 10 mieszkańców; w październiku 2010 – 10, w grudniu 2009 – 8.

</doc>
<doc id="595458" url="https://pl.wikipedia.org/wiki?curid=595458" title="Luidja">
Luidja

Luidja – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 44 mieszkańców; w październiku 2010 – 41, w grudniu 2009 – 40.

</doc>
<doc id="595459" url="https://pl.wikipedia.org/wiki?curid=595459" title="Viitasoo">
Viitasoo

Viitasoo – wieś w Estonii, w prowincji Hiuma, w gminie Kõrgessaare.
Spisy ludności z lat 2012, 2010 i 2009 nie wzmiankują liczby ludności wsi.

</doc>
<doc id="595460" url="https://pl.wikipedia.org/wiki?curid=595460" title="Lilbi">
Lilbi

Lilbi – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 5 mieszkańców; w październiku 2010 – 5, w grudniu 2009 – 6.

</doc>
<doc id="595461" url="https://pl.wikipedia.org/wiki?curid=595461" title="Koidma">
Koidma

Koidma – wieś w Estonii, w prowincji Hiuma, w gminie Kõrgessaare.
W 2012 roku, w październiku 2010 – 12 i w grudniu 2009 – 13 wieś liczyła 7 mieszkańców.

</doc>
<doc id="595462" url="https://pl.wikipedia.org/wiki?curid=595462" title="Mangu">
Mangu

Mangu – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 4 mieszkańców, w październiku 2010 i w grudniu 2009 również.

</doc>
<doc id="595463" url="https://pl.wikipedia.org/wiki?curid=595463" title="Malvaste">
Malvaste

Malvaste – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 2 mieszkańców; w październiku 2010 – 3, w grudniu 2009 – 2.

</doc>
<doc id="595464" url="https://pl.wikipedia.org/wiki?curid=595464" title="Mudaste">
Mudaste

Mudaste – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 12 mieszkańców; w październiku 2010 – 13, w grudniu 2009 – 12.

</doc>
<doc id="595465" url="https://pl.wikipedia.org/wiki?curid=595465" title="Ogandi">
Ogandi

Ogandi – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 1 mieszkańca, tak jak i w październiku 2010 i w grudniu 2009 – 10.

</doc>
<doc id="595466" url="https://pl.wikipedia.org/wiki?curid=595466" title="Sigala">
Sigala

Sigala – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 3 mieszkańców; w październiku 2010 – 4, w grudniu 2009 – 4.

</doc>
<doc id="595467" url="https://pl.wikipedia.org/wiki?curid=595467" title="Reigi">
Reigi

Reigi – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 40 mieszkańców; w październiku 2010 – 47, w grudniu 2009 – 46.

</doc>
<doc id="595468" url="https://pl.wikipedia.org/wiki?curid=595468" title="Rootsi">
Rootsi

Rootsi – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 16 mieszkańców; w październiku 2010 – 16, w grudniu 2009 – 17.

</doc>
<doc id="595469" url="https://pl.wikipedia.org/wiki?curid=595469" title="Kodeste">
Kodeste

Kodeste – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 8 mieszkańców; w październiku 2010 – 8, w grudniu 2009 – 9.

</doc>
<doc id="595470" url="https://pl.wikipedia.org/wiki?curid=595470" title="Lehtma">
Lehtma

Lehtma – wieś w Estonii, w prowincji Hiuma, w gminie Kõrgessaare.
W 2012 roku wieś zamieszkiwała 1 osoba; w październiku 2010 i w grudniu 2009 liczba ludności nie została wspomniana w spisie.

</doc>
<doc id="595471" url="https://pl.wikipedia.org/wiki?curid=595471" title="Metsaküla (Kõrgessaare)">
Metsaküla (Kõrgessaare)

Metsaküla – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 5 mieszkańców; w październiku 2010 – 4, w grudniu 2009 – 4.

</doc>
<doc id="595473" url="https://pl.wikipedia.org/wiki?curid=595473" title="Kiivera">
Kiivera

Kiivera – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 4 mieszkańców tak jak i w październiku 2010 i w grudniu 2009.

</doc>
<doc id="595475" url="https://pl.wikipedia.org/wiki?curid=595475" title="Heistesoo">
Heistesoo

Heistesoo – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 1 mieszkańca; w październiku 2010 i w grudniu 2009 również.

</doc>
<doc id="595476" url="https://pl.wikipedia.org/wiki?curid=595476" title="Jõeranna">
Jõeranna

Jõeranna – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 32 mieszkańców; w październiku 2010 – 34, w grudniu 2009 – 32.

</doc>
<doc id="595477" url="https://pl.wikipedia.org/wiki?curid=595477" title="Hirmuste (Kõrgessaare)">
Hirmuste (Kõrgessaare)

Hirmuste – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 15 mieszkańców; październiku 2010 i w grudniu 2009 również.

</doc>
<doc id="595478" url="https://pl.wikipedia.org/wiki?curid=595478" title="Meelste">
Meelste

Meelste – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 6 mieszkańców; w październiku 2010 – 6, w grudniu 2009 – 3.

</doc>
<doc id="595479" url="https://pl.wikipedia.org/wiki?curid=595479" title="Tahkuna">
Tahkuna

Tahkuna – wieś w Estonii, w prowincji Hiuma, w gminie Kõrgessaare. Wieś położona jest na półwyspie Tahkuna, an którego końcu, na północ od wsi, znajduje się zbudowana w latach 1873–1875 latarnia morska Tahkuna. Obiekt 26 października 1999 roku został wpisany na listę narodowych zabytków Estonii pod numerem 23481. Na wschód od wsi znajduje się utworzony w 1958 roku rezerwat przyrody Tahkuna.
W 2012 roku wieś liczyła 4 mieszkańców; w październiku 2010 – 4, w grudniu 2009 – 4.

</doc>
<doc id="595480" url="https://pl.wikipedia.org/wiki?curid=595480" title="Risti (Kõrgessaare)">
Risti (Kõrgessaare)

Risti – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 5 mieszkańców, tak jak i w październiku 2010 i w grudniu 2009.

</doc>
<doc id="595481" url="https://pl.wikipedia.org/wiki?curid=595481" title="Kanapeeksi">
Kanapeeksi

Kanapeeksi – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 7 mieszkańców; w październiku 2010 i w grudniu 2009 – 8.

</doc>
<doc id="595482" url="https://pl.wikipedia.org/wiki?curid=595482" title="Kaleste">
Kaleste

Kaleste – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 14 mieszkańców; w październiku 2010 – 15, w grudniu 2009 – 13.

</doc>
<doc id="595483" url="https://pl.wikipedia.org/wiki?curid=595483" title="Kalana">
Kalana

Kalana – wieś w Estonii, w prowincji Hiuma, w gminie Kõrgessaare. Około 2 km na północny zachód od wsi znajduje się zabytkowa latarnia morska wpisana wraz z kompleksem otaczających ją budynków, na listę narodowych zabytków Estonii pod numerem 23379.
W 2012 roku wieś liczyła 30 mieszkańców, w październiku 2010 i w grudniu 2009 – 31.

</doc>
<doc id="595484" url="https://pl.wikipedia.org/wiki?curid=595484" title="Paope">
Paope

Paope − wieś w Estonii, w prowincji Hiuma, w gminie Kõrgessaare. W okolicach wsi znajduje się założony w 2006 roku rezerwat przyrody Paope looduskaitseala
W 2012 roku wieś liczyła 50 mieszkańców; w październiku 2010 – 50, w grudniu 2009 – 38.

</doc>
<doc id="595485" url="https://pl.wikipedia.org/wiki?curid=595485" title="Kopa (Kõrgessaare)">
Kopa (Kõrgessaare)

Kopa – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 14 mieszkańców; w październiku 2010 i w grudniu 2009 – 13.

</doc>
<doc id="595487" url="https://pl.wikipedia.org/wiki?curid=595487" title="Otste">
Otste

Otste – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 26 mieszkańców; w październiku 2010 – 26, w grudniu 2009 – 33.

</doc>
<doc id="595488" url="https://pl.wikipedia.org/wiki?curid=595488" title="Hüti">
Hüti

Hüti − wieś w Estonii, w prowincji Hiuma, w gminie Kõrgessaare.
W 2012 roku nikt nie zamieszkiwał wsi; w październiku 2010 i w grudniu 2009 – 1 osoba.

</doc>
<doc id="595490" url="https://pl.wikipedia.org/wiki?curid=595490" title="Isabella (Kõrgessaare)">
Isabella (Kõrgessaare)

Isabella – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 34 mieszkańców; w październiku 2010 – 33, w grudniu 2009 – 34.

</doc>
<doc id="595491" url="https://pl.wikipedia.org/wiki?curid=595491" title="Poama">
Poama

Poama – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 9 mieszkańców; w październiku 2010 – 10, w grudniu 2009 – 10.

</doc>
<doc id="595492" url="https://pl.wikipedia.org/wiki?curid=595492" title="Viita">
Viita

Viita – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 5 mieszkańców; w październiku 2010 – 4, w grudniu 2009 – 4.

</doc>
<doc id="595493" url="https://pl.wikipedia.org/wiki?curid=595493" title="Napi">
Napi

Napi – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 9 mieszkańców; w październiku 2010 – 9, w grudniu 2009 – 10.

</doc>
<doc id="595494" url="https://pl.wikipedia.org/wiki?curid=595494" title="Heigi">
Heigi

Heigi − wieś w Estonii, w prowincji Hiuma, w gminie Kõrgessaare.
W 2012 roku wieś liczyła 15 mieszkańców; w październiku 2010 – 12, w grudniu 2009 – 13.

</doc>
<doc id="595495" url="https://pl.wikipedia.org/wiki?curid=595495" title="Puski">
Puski

Puski – wieś w Estonii, w prowincji Hiuma, w gminie Kõrgessaare. Na terenie wsi znajduje się cerkiew prawosławna.
W 2012 roku wieś liczyła 4 mieszkańców, tak jak i w październiku 2010 – 9 i w grudniu 2009 – 10.

</doc>
<doc id="595496" url="https://pl.wikipedia.org/wiki?curid=595496" title="Nõmme (Kõrgessaare)">
Nõmme (Kõrgessaare)

Nõmme – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 5 mieszkańców, tak jak i w październiku 2010 – 12 i w grudniu 2009 – 13.

</doc>
<doc id="595497" url="https://pl.wikipedia.org/wiki?curid=595497" title="Palli">
Palli

Palli – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 1 mieszkańca, tak jak i w październiku 2010 i w grudniu 2009 – 10.

</doc>
<doc id="595498" url="https://pl.wikipedia.org/wiki?curid=595498" title="Lauka">
Lauka

Lauka – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 163 mieszkańców; w październiku 2010 – 166, w grudniu 2009 – 165.

</doc>
<doc id="595499" url="https://pl.wikipedia.org/wiki?curid=595499" title="Apšuciems">
Apšuciems

Apšuciems, miejscowość na Łotwie, w północnej Kurlandii, w okręgu Tukums i Engures pagasts (gminie), ok. 70 km na północny zachód od Rygi, przy drodze łączącej Jurmałę z Talsi, nad Morzem Bałtyckim, 207 mieszkańców (2005).
Apšuciems to nadmorska miejscowość turystyczna i rybacka. Zabudowa w większości drewniana i kamienna, ciekawy budynek szkoły. Miejscowość posiada szeroką plażę, wydmy i jest otoczona lasami sosnowymi.

</doc>
<doc id="595500" url="https://pl.wikipedia.org/wiki?curid=595500" title="Sülluste">
Sülluste

Sülluste − wieś w Estonii, w prowincji Hiuma, w gminie Kõrgessaare.
W 2012 roku, w październiku 2010 i w grudniu 2009 w spisie powszechnym nie podano liczny ludności wsi.

</doc>
<doc id="595501" url="https://pl.wikipedia.org/wiki?curid=595501" title="Kurisu">
Kurisu

Kurisu – wieś w Estonii, w prowincji Hiuma, w gminie Kõrgessaare.
W 2012 roku wieś liczyła 30 mieszkańców, w październiku 2010 i w grudniu 2009 – 28.

</doc>
<doc id="595502" url="https://pl.wikipedia.org/wiki?curid=595502" title="Leigri">
Leigri

Leigri – wieś w Estonii, w prowincji Hiuma, w gminie Kõrgessaare. Około 3 km na zachód od wsi znajduje się utworzony w 1998 roku rezerwat przyrody Leigri.
W 2012 roku wieś liczyła 2 mieszkańców, tak jak i w październiku 2010 i w grudniu 2009.

</doc>
<doc id="595503" url="https://pl.wikipedia.org/wiki?curid=595503" title="Mardihansu">
Mardihansu

Mardihansu – wieś w Estonii, w prowincji Hiuma, w gminie Kõrgessaare.
W 2012 roku, w październiku 201 i w grudniu 2009 liczba ludności nie została uwzględniona w spisie.

</doc>
<doc id="595504" url="https://pl.wikipedia.org/wiki?curid=595504" title="Bērzciems">
Bērzciems

Bērzciems – miejscowość na Łotwie, w północnej Kurlandii, w okręgu Tukums i Engures pagasts (gminie), ok. 85 km na północny zachód od Rygi, przy drodze łączącej Tukums z Kolką, nad Morzem Bałtyckim, 252 mieszkańców (2005).

</doc>
<doc id="595506" url="https://pl.wikipedia.org/wiki?curid=595506" title="Plieņciems">
Plieņciems

Plieņciems – miejscowość na Łotwie, w północnej Kurlandii, w okręgu Tukums i Engures pagasts (gminie), ok. 74 km na północny zachód od Rygi, przy drodze łączącej Jūrmalę z Talsi, nad Morzem Bałtyckim, 232 mieszkańców (2005).

</doc>
<doc id="595507" url="https://pl.wikipedia.org/wiki?curid=595507" title="Klapkalnciems">
Klapkalnciems

Klapkalnciems – miejscowość na Łotwie, w północnej Kurlandii, w okręgu Tukums i Engures pagasts (gminie), ok. 66 km na północny zachód od Rygi, przy drodze łączącej Jurmałę z Talsi, nad Morzem Bałtyckim, 117 mieszkańców (2005).

</doc>
<doc id="595508" url="https://pl.wikipedia.org/wiki?curid=595508" title="Rezerwat przyrody Rzeka Drwęca">
Rezerwat przyrody Rzeka Drwęca

Rzeka Drwęca – faunistyczny rezerwat przyrody położony w województwach kujawsko-pomorskim i warmińsko-mazurskim. Obejmuje całą długość rzeki Drwęca wraz z jeziorami przepływowymi Drwęckim i Ostrowin, niektóre dopływy Drwęcy lub ich odcinki (m.in. Grabiczek, Gizela, Rypienica), oraz przybrzeżne pasy terenu o szerokości 5 m wzdłuż brzegów wymienionych rzek i jezior. Został powołany zarządzeniem Ministra Leśnictwa i Przemysłu Drzewnego z dnia 27 lipca 1961 r. (Monitor Polski nr 71, poz. 302).
Rezerwat zajmuje powierzchnię 1822,49 ha, z czego 1344,87 ha leży w województwie warmińsko-mazurskim (powiaty: olsztyński, ostródzki, iławski i nowomiejski), a 477,62 ha w województwie kujawsko-pomorskim (powiaty: brodnicki, golubsko-dobrzyński, rypiński i toruński oraz miasto Toruń).
Najdłuższy rezerwat ichtiologiczny w Polsce. Ochronie podlega środowisko wodne i bytujące w nim ryby: pstrąg, łosoś szlachetny, troć, certa, minóg rzeczny i inne. Ekosystem rzeki stwarza dogodne warunki do występowania licznych gatunków ptactwa wodno-błotnego. Na szczególną uwagę zasługuje Bagienna Dolina Drwęcy, uznana za ostoję ptactwa o randze europejskiej, zlokalizowana pomiędzy Brodnicą a Nowym Miastem Lubawskim.
Obszar rezerwatu podlega ochronie czynnej.
Inne formy ochrony przyrody.
Na powierzchni 42,8 ha (w gminach Brodnica i Brzozie) rezerwat leży na terenie Brodnickiego Parku Krajobrazowego. Ponadto rezerwat leży w granicach kilku obszarów sieci Natura 2000: „Dolina Drwęcy” PLH280001, „Bagienna Dolina Drwęcy” PLB040002, „Dolina Dolnej Wisły” PLB040003 i „Nieszawska Dolina Wisły” PLH040012.

</doc>
<doc id="595511" url="https://pl.wikipedia.org/wiki?curid=595511" title="Ķesterciems">
Ķesterciems

Ķesterciems – miejscowość na Łotwie, w północnej Kurlandii, w okręgu Tukums i Engures pagasts (gminie), ok. 77 km na północny zachód od Rygi, na zachód od drogi łączącej Tukums z Kolką, nad Morzem Bałtyckim, 223 mieszkańców (2007).

</doc>
<doc id="595513" url="https://pl.wikipedia.org/wiki?curid=595513" title="Bitwa pod Nagyharsány">
Bitwa pod Nagyharsány

Bitwa pod Nagyharsány (na zachodzie Europy znana jako druga bitwa pod Mohaczem) – starcie zbrojne, które miało miejsce 12 sierpnia 1687 podczas V wojny austriacko-tureckiej (1683–1699) będącej częścią ogólnoeuropejskich zmagań w ramach wojny Osmanów z Ligą Świętą.
Armia cesarsko-bawarska (50 000 żołnierzy) dowodzona przez księcia Karola Lotaryńskiego i elektora Bawarii Maksymiliana II Emanuela pobiła armię turecką (80 000 żołnierzy) dowodzoną przez wielkiego wezyra Sulejmana Paszę. Z powodów propagandowych bitwę nazwano drugą bitwą pod Mohaczem, pomimo faktu, że Mohacz oddalony jest o 40 km od miejsca bitwy. W bitwie tej odznaczył się generał Eugeniusz Sabaudzki. Wzięli w niej także udział przyszli marszałkowie Francji James Berwick oraz Claude de Villars, kilkanaście lat później przeciwnicy Eugeniusza Sabaudzkiego w hiszpańskiej wojnie sukcesyjnej.
Wprowadzenie.
Wielka wojna turecka rozpoczęła się atakiem Turków na Wiedeń w roku 1683. Po oblężeniu austriackiej stolicy przez Osmanów i klęsce w bitwie wiedeńskiej dnia 12 września 1683 r. inicjatywa militarna przeszła w ręce wojsk cesarskich. W kolejnych latach wojska te pod wodzą Karola V Lotaryńskiego wyparły Turków, odbijając wiele twierdz. W roku 1686 wojska cesarskie odniosły największy sukces zdobywając stolicę Węgier Budę (oblężenie Budy).
W kwietniu 1687 r. zdecydowano w Wiedniu o podjęciu dalszych działań przeciwko Turkom. Główna armia licząca ok. 40 000 ludzi dowodzona przez księcia Karola Lotaryńskiego obrała kurs na Osijek, maszerując wzdłuż Dunaju. Tymczasem pozostałe siły (około 20 000 ludzi) pod wodzą elektora bawarskiego Maksymiliana II Emanuela podążyły w kierunku Petrovaradinu. W połowie lipca obie armie połączyły się nad Dunajem.
Tymczasem armia turecka (60 000 ludzi) dowodzona przez wielkiego wezyra Sulejmana Paszę rozłożyła się obozem w okolicy Osjeka. Od armii cesarskiej oddzielała ją tylko rzeka Drawa. Pod koniec lipca cesarscy zdobyli przyczółek na swoim brzegu rzeki, po czym przygotowali się do bitwy z Turkami. Ci pozostali jednak pasywni, ograniczając się do ostrzału mostu na Drawie i nadbrzeża. Karol Lotaryński nie czuł się na siłach aby atakować umocniony obóz turecki, zdecydował się na opuszczenie przyczółków mostowych, co spotkało się z krytyką m.in. cesarza Leopolda I. Wielki wezyr przypuszczał, że morale armii cesarskiej jest niskie, po czym skierował swoje siły w ślad za Austriakami. Manewrując Turcy spychali cesarskich w kierunku miasta Mohacz, gdzie trochę wcześniej bo już w sierpniu założyli oni silny garnizon. Podobna twierdza znajdowała się w okolicy Dirdy, ta jednak ukryta była przed wzrokiem cesarskich za gęstym lasem. Książę Karol Lotaryński maszerował dalej, nie zdając sobie sprawy z bliskości przeciwnika.
Bitwa.
Rankiem 12 sierpnia Karol Lotaryński zdecydował się pomaszerować w kierunku Siklos, gdzie teren wydawał mu się najbardziej korzystny do stoczenia bitwy. Prawe skrzydło wyruszyło w kierunku zachodnim w gęsto zalesiony obszar. W tym momencie Sulejman uznał, że jest to dla niego najlepsza chwila i zaatakował całymi siłami lewe skrzydło armii cesarskiej elektora Bawarii, które nadal tkwiło na umocnionych pozycjach. 8 000 spahisów próbowało okrążyć lewą flankę przeciwnika. Elektor wysłał wówczas prośbę o pomoc do Karola Lotaryńskiego, sam zaś przeciwstawił się dwukrotnie silniejszej armii tureckiej. Po ciężkiej walce kawalerii cesarskiej pod wodzą generała Piccolominiego udało się w końcu przebić przez kordon spahisów.
Wielki wezyr wydawał się zaskoczony oporem obrońców, nakazał wstrzymanie ataku. Jego artyleria co prawda nadal prowadziła ostrzał pozycji cesarskich, pozostałe oddziały otrzymały rozkaz opuszczenia zdobytych pozycji i oszańcowania się w bezpiecznej odległości od przeciwnika. Dzięki temu zaalarmowane prawe skrzydło cesarskie zyskało czas na powrót na wcześniej zajmowane pozycje. Karol Lotaryński zamierzał początkowo bronić swoich stanowisk, jednak po rozmowie z elektorem bawarskim i hrabią badeńskim zdecydował się przeprowadzić kontratak. Ok. godziny 15:00 wojska zakończyły przygotowania do walki.
W tym czasie Sulejman ponownie zarządził atak. Spahisi wspierani przez janczarów ponownie zaatakowali lewe skrzydło wojsk cesarskich. Hrabia Ludwik Badeński wytrzymał impet ataku Turków i przeszedł do kontrataku na czele 23 szwadronów. Na czele wojsk cesarskich napierały oddziały generałów Rabutina i Eugeniusza Sabaudzkiego, które wdarły się na pozycje tureckie. Atak przeprowadzono pieszo, gdyż na skutek trudnego terenu, kawalerzyści zmuszeni byli zejść z koni. Opór Osmanów został przełamany, po czym zamienił się w nieuporządkowany odwrót a następnie w paniczną ucieczkę Turków.
W walce udział brało jedynie lewe skrzydło cesarskie. Przed prawym skrzydłem znajdował się bowiem gesty las, uniemożliwiający atak. Próbowano wprawdzie manewru okrążającego, jednak w gęstych lasach kolumna mocno się rozproszyła.
Straty wojsk cesarskich wyniosły ok. 600 ludzi. Turcy stracili cały tabor, większą część swojej artylerii (66 dział) i ok. 10 000 zabitych. W ręce zwycięzców wpadł łup w wysokości 10 milionów dukatów, wspaniały namiot wezyra i 160 chorągwi.
Następstwa bitwy.
Porażka przyczyniła się do wewnętrznego kryzysu politycznego w imperium osmańskim. Już przed bitwą morale wojsk tureckich znacznie spadło po porażkach z wojskami cesarskimi. Po bitwie doszło do buntu w szeregach janczarów i spahisów w obozie wielkiego wezyra. Ten uciekł do Stambułu, jednak tu został aresztowany i ścięty na rozkaz sułtana Mehmeda IV. Krótko potem wojska sułtana obaliły Mehmeda, osadzając na tronie jego brata Sulejmana II. Po wielu zatargach powstanie janczarów wygasło.
Osłabienie Osmanów umożliwiło wojskom cesarskim odbicie wielu terenów. Zajęte zostały między innymi Osijek, Kolozsvár, Valpo, Petrovaradin, Sremski Karlovci, Ilok, Pezoga, Palota i Erlau. Pod kontrolę cesarską dostały się Slawonia i Siedmiogród. Na tronie węgierskim Habsburgowie osadzili dziewięcioletniego arcyksięcia Józefa (6 grudnia 1687 r.) Zakończono trwające od roku 1526 zatargi pomiędzy Habsburgami a szlachtą węgierską i książętami siedmiogrodzkimi. Dnia 25 stycznia 1688 r. królestwo Węgier stało się lennem Habsburgów.

</doc>
<doc id="595514" url="https://pl.wikipedia.org/wiki?curid=595514" title="George Burdi">
George Burdi

George Burdi (ur. 1970) – kanadyjski działacz rasistowski, aktywista Ku Klux Klanu, wokalista i lider neonazistowskiego zespołu RaHoWa.
Podejrzewany był o udział w dziesiątkach rasistowskich pogromów, pobić i morderstw. Przez lata był właścicielem wytwórni muzycznej Resistance Records, będącej producentem muzyki w stylu White Power. W 1993 przewodził w Ottawie atakiem na antyrasistowską demonstrację, w czasie której o mało nie pobił na śmierć Alice Reckinz. Za pobicie przez rok przebywał w więzieniu.
Po wyjściu z więzienia, pod wpływem filozofii wschodu, zaczął działalność antyrasistowską. Sprzedał Resistance Records i założył zespół Novacosm, grający muzykę etno.
Przez wiele lat uchodził za jednego z największych rasistów na świecie. Od czasu przemiany podkreśla w wywiadach, że wstydzi się swojej przeszłości.

</doc>
<doc id="595515" url="https://pl.wikipedia.org/wiki?curid=595515" title="Abragciems">
Abragciems

Abragciems – miejscowość na Łotwie, w północnej Kurlandii, w okręgu Tukums i Engures pagasts (gminie), ok. 83 km na północny zachód od Rygi, przy drodze łączącej Tukums z Kolką, nad Morzem Bałtyckim, 21 stałych mieszkańców (2005).

</doc>
<doc id="595516" url="https://pl.wikipedia.org/wiki?curid=595516" title="Ezermuiža">
Ezermuiža

Ezermuiža – miejscowość na Łotwie, w północnej Kurlandii, w okręgu Tukums i Engures pagasts (gminie), ok. 87 km na północny zachód od Rygi, na granicy parku krajobrazowego Jeziora Engure, ok. 4 km od wybrzeża Morza Bałtyckiego, 55 mieszkańców (2005).

</doc>
<doc id="595519" url="https://pl.wikipedia.org/wiki?curid=595519" title="Gabriel Terra">
Gabriel Terra

José Luis Gabriel Terra (ur. 1 sierpnia 1873 w Montevideo, zm. 15 września 1942 tamże) – prezydent Urugwaju w latach 1931–1938.
Życiorys.
Urodził się w Montevideo. Absolwent Wydziału Prawa na Uniwersytecie Republiki. Karierę polityczną rozpoczynał jako członek partii Colorado. Od 1925 był ministrem przemysłu. W 1931 został prezydentem kraju. Jego prezydentura zaowocowała konsekwentną polityką wzmacniania władzy prezydenta oraz nową konstytucją w 1934 (gwarantującą mu kolejną kadencję), a następnie dyktaturą na wzór tej, którą wprowadził Benito Mussolini.

</doc>
<doc id="595520" url="https://pl.wikipedia.org/wiki?curid=595520" title="Powódź 1997">
Powódź 1997



</doc>
<doc id="595522" url="https://pl.wikipedia.org/wiki?curid=595522" title="Ustrój polityczny Urugwaju">
Ustrój polityczny Urugwaju

Na mocy konstytucji z 1966 r. Urugwaj jest republiką wielopartyjną.
Władza ustawodawcza należy do dwuizbowego
Zgromadzenia Powszechnego. Prezydent, 31 senatorów i 99 członków Izby Reprezentantów pochodzi z wyborów powszechnych, ich kadencja trwa 5 lat. Prezydent powołuje rząd na czele którego stoi.

</doc>
<doc id="595525" url="https://pl.wikipedia.org/wiki?curid=595525" title="Gosiewski">
Gosiewski

Osoby noszące nazwisko Gosiewski:

</doc>
<doc id="595527" url="https://pl.wikipedia.org/wiki?curid=595527" title="Luis Eduardo Pérez">
Luis Eduardo Pérez

Luis Eduardo Pérez (ur. 12 października 1774 w Montevideo, zm. 31 sierpnia 1841 tamże) - urugwajski polityk. Pierwszy prezydent w historii Urugwaju. Swój urząd pełnił tymczasowo w 1830. W rzeczywistości stał na czele Senatu, co ówcześnie było tożsame z funkcją głowy państwa.

</doc>
<doc id="595528" url="https://pl.wikipedia.org/wiki?curid=595528" title="Mars 1">
Mars 1

Mars 1 – automatyczna międzyplanetarna sonda wystrzelona w kierunku Marsa 1 listopada 1962 przez Związek Radziecki. 21 marca 1963, w odległości 106 760 000 km od Ziemi, stracono kontakt z pojazdem. Sonda zbliżyła się do Marsa na odległość 193 000 km 19 czerwca 1963. Następnie weszła na orbitę heliocentryczną. Był to pierwszy statek kosmiczny, który dotarł w pobliże Marsa.
Opis misji.
Mars 1 był automatyczną sondą wystrzeloną w kierunku Marsa i mającą zbliżyć się do niego na odległość 11 000 km. Po opuszczeniu orbity okołoziemskiej statek oddzielił się od 4. stopnia rakiety i rozłożył panele słoneczne. Pomiary telemetryczne wykazały przeciek w jednym z zaworów gazowych systemu orientacji, a zadanie to zostało przełożone na stabilizację żyroskopową. Łącznie odebrano 61 transmisji radiowych, początkowo co 2 dni, potem co 5, zawierających bardzo dużo danych o przestrzeni międzyplanetarnej. W dniu 21 marca 1963, kiedy statek był w odległości 106 760 000 km od Ziemi, utracono z nim łączność. Prawdopodobnie na skutek awarii w systemie orientacji przestrzennej statku. Największe zbliżenie do Marsa nastąpiło 19 czerwca 1963, na odległość 193 000 km. Potem statek wszedł na orbitę okołosłoneczną.
Mars 1 został zbudowany na bazie statku Wenera. Miał kształt cylindra o długości 3,3 m i 1 metra średnicy. Szerokość statku (z panelami słonecznymi i grzejnikami) wynosiła 4 metry. Cylinder dzielił się na dwie części. Górne 2,7 m stanowiło moduł orbitalny zawierający pokładowy system napędowy i kierujący. Moduł eksperymentów, zawierający przyrządy naukowe mieścił się w dolnych 60 cm cylindra. Paraboliczna antena 1,7 m o wysokim zysku była używana do komunikacji wraz z anteną wielokierunkową i semikierunkową. Energię elektryczną dostarczały dwa panele ogniw słonecznych o powierzchni całkowitej 2,6 m² zamontowane po przeciwnych stronach statku. Energię gromadzono w akumulatorze niklowo-kadmowym o pojemności 42 Ah.
Komunikacja odbywała się na falach centymetrowych poprzez antenę o dużym zysku. Jej uzupełnieniem był nadajnik fal metrowych wykorzystujący antenę wielokierunkową. Nadajnik fal 8 cm, zamontowany w module naukowym, miał transmitować obrazy TV. Umieszczony w tym samym miejscu nadajnik impulsowy fal 5 cm służył do wyznaczania odległości sondy od Ziemi. Kontrola temperatury odbywała się poprzez używanie gazów chłodzących i półsferycznych grzejników zamontowanych na końcach paneli słonecznych.
Próbnik rejestrował uderzenie jednego mikrometeoroidu na około 2 minuty, na wysokości od 6000 do 40 000 km, podczas deszczu Taurydów. Podobną wartość zarejestrował w przestrzeni międzyplanetarnej (odl. 20-40 mln km). Pole magnetyczne wynosiło 3-4 nT, w szczytach (przestrzeń międzyplanetarna, uderzenia wiatru słonecznego) 6-9 nT. Pomiary promieni kosmicznych wykazały podwojenie ich ilości od 1959. Wykryto i potwierdzono wielkość pasów radiacyjnych wokół Ziemi.

</doc>
<doc id="595529" url="https://pl.wikipedia.org/wiki?curid=595529" title="Carlos Anaya">
Carlos Anaya

Carlos Anaya (ur. 1777 w San Pedro, zm. 1862 w Montevideo) – urugwajski polityk. Senator od 1832 do 1838 r. Prezydent Urugwaju od 24 października 1834 do 21 marca 1835.

</doc>
<doc id="595531" url="https://pl.wikipedia.org/wiki?curid=595531" title="Marlene Weingärtner">
Marlene Weingärtner

Marlene Weingärtner (ur. 30 stycznia 1980 w Heidelbergu) – niemiecka tenisistka; reprezentantka Niemiec w Pucharze Federacji; ćwierćfinalistka turniejów wielkoszlemowych w grze podwójnej. W swojej karierze wygrała jeden turniej rangi WTA w deblu.

</doc>
<doc id="595534" url="https://pl.wikipedia.org/wiki?curid=595534" title="Western riding">
Western riding

Western riding – styl jazdy konnej wywodzący się z potrzeby użytkowania koni przez mieszkańców kontynentu amerykańskiego, podczas pracy na farmach i ranczach. W porównaniu do klasycznego (tzw. angielskiego) stylu jazdy, "western riding" różni się sposobem wyszkolenia konia i jazdy na nim, jak również sprzętem jeździeckim i strojem.
Jazda w tym stylu odbywa się na zupełnie luźnych wodzach w subtelnej i delikatnej komunikacji z perfekcyjnie wyszkolonym koniem. Przez cały okres treningu uczy się konia reagować na coraz lżejsze pociągnięcia za wodze i stopniowo zbliża się ręce coraz bliżej do siebie. Prowadzenie konia odbywa się na zasadach "neck reining" (przykładanie wodzy do szyi konia) dając efekt komunikacji z koniem przy użyciu jednej ręki.
Sprzęt.
W jeździe w "stylu Western riding", używa się innego sprzętu, niż w stylu klasycznym. Siodło westernowe (a właściwie kulbaka westernowa) jest głębsze od tradycyjnego i ma wysokie łęki, zapewniające wygodny dosiad i oparcie podczas pracy z lassem. Posiada ono z przodu tzw. "horn" (róg) służący do przytrzymania się w przypadku gwałtownych manewrów oraz do wiązania liny w konkurencjach z cielakami.
Istnieje cała gama siodeł kowbojskich, różniących się masą, głębokością i rozmiarem rożka, dobieranych w zależności od czasu i terenu użytkowania. Wzór siodła zależy od rodzaju jazdy: inne do pracy z lassem, inne do wydzielania krów ze stada, jeszcze inne w różnych dyscyplinach sportowych. Istnieją także siodła typu wszechstronnego oraz do pracy na ranczach.
Siodła kowbojskie często są zdobione. Skórę wytłacza się w roślinne wzory i okuwa mosiądzem lub srebrem. Na południowym zachodzie Stanów Zjednoczonych strzemiona okrywano dodatkowo tzw. "tapaderos" – rodzajem skórzanego pokrowca chroniącego buty przed kolczastymi krzewami, deszczem i śniegiem.
W jeździe westernowej stosuje się przeważnie kiełzno typu pelham. Przy doborze odpowiedniego kiełzna, należy pamiętać o różnorodności ich budowy i funkcjonalności. Istotnymi cechami są długość i kształt czanek, oraz kształt wędzidła. W stylu western stosuje się również bosal (do szkolenia młodych koni) i "hackamore", bezwędzidłową uzdę działającą przy pomocy dźwigni na żuchwę konia. W trakcie zawodów, jeździec jest ubrany w jeansy, koszule z długim rękawem oraz kapelusz. Elementem opcjonalnym są czapsy.
Konkurencje.
Na przestrzeni lat, z typowo roboczego użytkowania koni, rozwinęła się dziedzina sportów pod patronatem "American Quarter Horse Association" (AQHA) i pokrewnych jej organizacji oraz "Professional Rodeo Cowboy Association" (PRCA), "Cowboy Mounted Shooting Association" (CMSA) i "Extreme Cowboy Association" (EXCA). Konkurencje "Western riding" można podzielić na 3 grupy: techniczne, szybkościowe oraz konkurencje z bydłem.
Rodeo.
"Western riding" jest bardzo ściśle powiązany z zawodami rodeo, w trakcie których wykorzystuje się konie szkolone w tym stylu jazdy. W trakcie zawodów rodeo, istotna jest dodatkowa umiejętność pracy z bydłem, rzucania lassem, czy ujeżdżanie koni i byków.
Rasy koni.
Typowe konie wykorzystywane w "Western riding" to:
Organizacje.
"Western riding" jest sportem, mającym swoje korzenie w Ameryce Północnej, co spowodowało przyjęcie modelu związków sportowych typowego dla Stanów Zjednoczonych, czyli istnienia wielu konkurencyjnych organizacji zajmujących się organizowaniem zawodów i rozwoju sportów. Główne związki sportowe zajmujące się konkurencjami Western:
W związku z tym, że "reining" jest pokazową dyscypliną olimpijską, przeprowadzaniem jej zajmuje się również Międzynarodowa Federacja Jeździecka.

</doc>
<doc id="595535" url="https://pl.wikipedia.org/wiki?curid=595535" title="Manuel Oribe">
Manuel Oribe

Manuel Oribe (ur. 26 sierpnia 1792 w Montevideo, zm. 12 listopada 1857 tamże) – urugwajski wojskowy i polityk. W latach 1835–1838 pełnił funkcję prezydenta kraju. Od 1839 stał na czele stronnictwa „białych” (od białej odznaki na kapeluszach), którzy w okresie tzw. „wielkiej wojny” walczyli z „kolorowymi” (od barwnej opaski na ramieniu), czyli zwolennikami generała Fructuoso Rivery, poprzednika i następcy Oribe na stanowisku prezydenta. W latach czterdziestych XIX wieku bezskutecznie walczył z „czerwonymi koszulami” Garibaldiego, sprzymierzonego z „kolorowymi”.

</doc>
<doc id="595536" url="https://pl.wikipedia.org/wiki?curid=595536" title="Demianowska Jaskinia Lodowa">
Demianowska Jaskinia Lodowa

Demianowska Jaskinia Lodowa () – część systemu Jaskiń Demianowskich na Słowacji, znajdująca się na obszarze Niżnych Tatr, w dolnej części Doliny Demianowskiej, w zachodnich stokach Demianowskiej Góry (1304 m) i Kurence (1284 m). Należy do najbardziej znanych lodowych jaskiń na świecie.
Położenie.
Demianowska Jaskinia Lodowa leży ok. 10 km na południe od Liptowskiego Mikułasza. Stanowi najbardziej na północ wysuniętą część systemu Jaskiń Demianowskich. Posiada 3 otwory wejściowe, położone obok siebie, w przybliżeniu na tej samej wysokości, w zachodnim zboczu turni Bašta. Obecnie używane wejście do jaskini znajduje się na wysokości 841 m n.p.m., około 90 m ponad dnem doliny.
Jaskinia znajduje się w granicach Narodowego Rezerwatu Przyrody Demänovská dolina w Parku Narodowym Niżne Tatry.
Opis.
Jaskinia wytworzyła się w szaroniebieskich wapieniach (tzw. guttensteinskich), pochodzących ze środkowego triasu. Rozwinięta jest w czterech, coraz niżej usytuowanych poziomach. Jest w większości pochodzenia fluwiokrasowego, a w jej powstaniu największy udział miały wody podziemnego toku rzeczki Demänovky – świadczą o tym charakterystyczne, owalne przekroje głównych korytarzy oraz obecność granitowych żwirów i otoczaków, naniesionych z górnych partii Doliny Demianowskiej zbudowanych już ze skał krystalicznych.
Długość jaskini wynosi 2445 m, z czego turystom udostępniono do zwiedzania ok. 540 m.
Geneza zalodzenia.
Warunki do zalodzenia jaskini pojawiły się po zasypaniu gruzem (na skutek procesów wietrzeniowych na stoku) kilku pobocznych otworów, na skutek czego uniemożliwiona została wymiana powietrza w jej wnętrzu. Zimne powietrze, dostające się do jaskini zimą, jako cięższe utrzymuje się w jej dolnych partiach cały rok, a przesiąkające z powierzchni wody opadowe zamarzają w przechłodzonym wnętrzu. Lodowe wypełnienie w postaci lodu podłogowego, lodowych draperii, stalaktytów i stalagmitów znajduje się w dolnych partiach jaskini, zwłaszcza w komorze zwanej "Kmeťov dóm". Ilość lodu w jaskini jest zmienna. Ostatni okres pełnego zalodzenia jaskini wiąże się z tzw. małą epoką lodową (XIV–XVIII w.)
Poznanie.
Jaskinia była znana od dawna, pierwotnie jako Jaskinia Smocza (słow. "Dračia jaskyňa"). Nazwa ta była używana jeszcze w latach 60. XX w. U źródeł tej nazwy stał fakt, że w jaskini znajdowano duże ilości kości niedźwiedzia jaskiniowego, które uznawano za szczątki mitycznych smoków. . W 1911 r. pisał o niej Miloš Janoška w pierwszym słowackim przewodniku po Tatrach – jaskinia była już wówczas dość często odwiedzana, a przy jej wejściu istniał drewniany schron dla turystów. W przewodniku wspomniał o nowo odkrytych fragmentach jaskini, nazwanych "Nový oddiel" i "Žuffovka" ("Dóm trosiek"). Tę drugą w sierpniu 1909 r. eksplorowali Andrej i Pavol Žuffowie. Z końcem lipca 1913 r. młodzi turyści Ladislav Žuffa i Pavel Komendák z Liptowskiego Św. Mikułasza oraz Ján Líška z Vrbicy (dziś dzielnica Liptowskiego Mikułasza) odkryli część zwaną "Marta". Początkowo penetrowano jedynie wstępne partie jaskini – przez długie lata zgromadzony w niej lód tarasował przejście do jej dalszych partii (obecnia sala zwana "Belov dóm"). Za nimi odkryto dalszą jaskinię demianowskiego systemu jaskiniowego, o nazwie "Čierna" (nazwa od pobliskiej dolinki Čiernej). Jej fragment również został włączony w skład obecnej okrężnej trasy turystycznej.
Turystyka.
Jaskinia jest jednym z najczęściej odwiedzanych miejsc w Dolinie Demianowskiej.

</doc>
<doc id="595538" url="https://pl.wikipedia.org/wiki?curid=595538" title="Gabriel Antonio Pereira">
Gabriel Antonio Pereira

Gabriel Antonio Pereira (ur. 17 marca 1794 w Montevideo, zm. 14 kwietnia 1861) – polityk urugwajski. Dwukrotnie tymczasowo pełnił
funkcję prezydenta Urugwaju w 1838 oraz 1839. Ponadto sprawował ten urząd w latach 1856-1860. 

</doc>
<doc id="595540" url="https://pl.wikipedia.org/wiki?curid=595540" title="Bertrand Cantat">
Bertrand Cantat

Bertrand Cantat (ur. 5 marca 1964 roku w Pau, w regionie Akwitania, w departamencie Pireneje Atlantyckie) – gwiazdor francuskiego rocka, wokalista, gitarzysta i autor tekstów grupy Noir Désir.
Życiorys.
W 1981 roku założył wraz ze szkolnym kolegą Serge Tessotem Gaya zespół Noir Désir, który z biegiem lat zyskał tytuł "sumienia Francji". W wieku 20 lat Cantat skoczył w czasie koncertu w tłum, czego efektem był groźny uraz kręgosłupa. Pod koniec lat 90. Cantat stał się idolem francuskiej młodzieży, a prasa opiewała go jako wielkiego pacyfistę.
27 lipca 2003 roku Bertrand Cantat dotkliwie pobił aktorkę Marie Trintignant, która, przewrócona przez Cantata, doznała urazu głowy i w efekcie zapadła w śpiączkę. Aktorka zmarła 1 sierpnia. Sekcja zwłok wykazała, że Marie Trintignant zmarła na skutek urazu czaszki po serii silnych ciosów zadanych ręką. Według oficjalnej wersji do zdarzenia doszło w czasie, gdy Cantat znajdował się pod wpływem narkotyków. Muzyk z wezwaniem karetki zwlekał dwie godziny.
Sąd w Wilnie, gdzie doszło do zdarzenia, skazał Cantata na 8 lat więzienia. O procesie było głośno na całym świecie. Pierwotnie muzykowi groziło 15 lat pozbawienia wolności, ale za wyrażenie skruchy oskarżyciele zażądali dla niego jedynie 9 lat więzienia. W czasie procesu prokurator Vladimiras Sergiejevas dowodził, że Cantat w chwili popełnienia czynu "był w pełni świadomy i nie mógł nie zdawać sobie sprawy z ewentualnych skutków swego działania". Ostatecznie Bertrand Cantat został skazany na 8 lat pozbawienia wolności. Odbywał wyrok w rodzinnej Francji. 21 lutego 2007 magazyn "VSD" opublikował obszerny artykuł o warunkach, w jakich przebywa w więzieniu w Muret pod Tuluzą.
15 października 2007 Sąd w Tuluzie podjął decyzję o warunkowym zwolnieniu muzyka z więzienia. Cantat opuścił więzienie po odbyciu połowy kary wymierzonej przez litewski sąd.
Linki zewnętrzne.
 

</doc>
<doc id="595543" url="https://pl.wikipedia.org/wiki?curid=595543" title="Bezsenność (film)">
Bezsenność (film)

Bezsenność (ang. "Insomnia") – film fabularny z 2002 roku w reżyserii Christophera Nolana. Hollywoodzki remake norweskiego filmu Erika Skjoldbjærga "Insomnia" (1997). Zdjęcia powstawały w Kanadzie (prowincja Kolumbia Brytyjska: fiord Indian Arm oraz miasta Port Alberni, Squamish, Stewart oraz Vancouver) i w USA (miasteczka Hyder i Valdez w stanie Alaska).
Opis fabuły.
Will Dormer, doświadczony śledczy, wraz ze swoim partnerem Hapem, jedzie na Alaskę. Ma się tam zająć sprawą brutalnego zabójstwa siedemnastoletniej dziewczyny. Dormer już po krótkim czasie wpada na trop zabójcy, jednak ten wydaje się być znacznie sprytniejszy, niż śledczy podejrzewał.
Powieść.
Robert Westbrook zaadaptował scenariusz "Bezsenności" na powieść, którą wydało Onyx w maju 2002.

</doc>
<doc id="595547" url="https://pl.wikipedia.org/wiki?curid=595547" title="Pomoc jeździecka">
Pomoc jeździecka

Pomoce jeździeckie – działania (sygnały) jeźdźca, którymi oddziałuje na wierzchowca.
Naturalne pomoce jeździeckie.
Naturalnymi pomocami jeździeckimi nazywamy stosowanie: 
Dodatkowe (sztuczne) pomoce jeździeckie.
Sztucznymi pomocami są palcat i ostrogi, które mają wzmocnić działanie jeźdźca wpływając pobudzająco na stan emocjonalny konia. Pomocy tych używa się do wspomożenia pomocy naturalnych, zwłaszcza działania łydek i tylko do chwili, gdy koń zareaguje na dawany mu sygnał. 
Stosowanie pomocy jeździeckich.
Harmonijne użycie pomocy jeździeckich wymaga wielu lat praktyki oraz tzw. "wyczucia jeździeckiego". Wyczucie jeździeckie polega na odczuwaniu skali i skuteczności stosowanych pomocy. Instruktorzy i trenerzy w toku szkolenia pomagają wykształcić wyczucie jeździeckie u jeźdźców. 
Właściwe używanie pomocy jeździeckich przez instruktorów i trenerów prowadzi także do wyszkolenia konia. 

</doc>
<doc id="595551" url="https://pl.wikipedia.org/wiki?curid=595551" title="Piękna i Bestia (film 1991)">
Piękna i Bestia (film 1991)

Piękna i Bestia () – amerykański pełnometrażowy film animowany z 1991 roku. Oparty na podstawie francuskiej baśni ludowej o tej samej nazwie.
Film doczekał się dwóch sequeli "Piękna i Bestia. Zaczarowane święta" i "Piękna i Bestia. Zaczarowany świat Belli". W 2017 roku powstał aktorski remake "Piękna i Bestia".
Główny temat muzyczny został oparty na "Karnawale zwierząt" Camille Saint-Saënsa.
Fabuła.
Gdzieś w Europie na przełomie XVIII i XIX wieku żyje okrutny i samolubny książę. Odmawia schronienia przed burzą starej żebraczce oferującej mu zaczarowaną różę. Żebraczka będąca piękną czarodziejką ujawnia swoją prawdziwą tożsamość i za karę przemienia księcia w przerażającą bestię, a jego służących w przedmioty gospodarstwa domowego. Ostrzega księcia, że zaklęcie zostanie złamane tylko wtedy, gdy ten do swych 21. urodzin nauczy się kochać innych i być kochanym, zanim opadnie ostatni płatek róży, w przeciwnym razie na zawsze pozostanie Bestią.
Mija kilka lat. W jednej wsi mieszka Bella, córka ekscentrycznego wynalazcy Maurycego. Wyróżniająca się na tle reszty wsi swym zamiłowania do książek marzy o przygodach i podróżach. Stara się unikać wielbionego przez mieszkańców Gastona, narcystycznego i seksistowskiego myśliwego, chcącego się z nią ożenić wyłącznie dla swego prestiżu. Pewnego razu Maurycy wyjeżdża z nowym wynalazkiem na konkurs. Błądząc wśród leśnych ostępów trafia do położonego na odludziu ponurego zamku, gdzie więzi go Bestia. Tymczasem Gaston chce zmusić Bellę do ślubu, która zniesmaczona myślą o byciu jego żoną spławia go jednocześnie robiąc mu obciach przed ludźmi mającymi uczestniczyć w przygotowanym weselu. Wściekły Gaston przysięga uczynić Bellę swoją żoną, niezależnie od jej odmów.
Do domu Belli powraca tylko Filip, koń Maurycego. Bella widząc przestraszone zwierzę i niepokojąc się o los ojca postanawia go odszukać. Dociera do zamku Bestii i w zamian za wolność ojca, proponuje zajęcie jego miejsca. Widząc, że to jedyna szansa na przełamanie klątwy Bestia spełnia prośbę i brutalnie wypędza Maurycego bez możliwości pożegnania z córką. Bestia źle się czując z tym, że skrzywdził Bellę, chce ją udobruchać oferując piękną komnatę i najlepsze warunki. Zaznacza, że Belli nie wolno wchodzić do zachodniego skrzydła zamku. Bella żałuje swej decyzji o byciu więźniem, a Bestia nie robi sobie złudzeń, że ona go pokocha.
Gaston w swej tawernie czując się upokorzony przez Bellę jest pocieszany przez swego pomocnika Lefou i wieśniaków. Maurycy nagle wpada do tawerny mówiąc o bestii, jednak nikt mu nie wierzy. Gaston zdaje sobie wtedy sprawę, że może wykorzystać słowa Maurycego na swoją korzyść. Belle zaprzyjaźnia się ze sługami Bestii – kandelabrem Płomykiem, zegarem Trybikiem, czajnikiem panią Imbryk i jej synem-filiżanką Bryczkiem, którzy opowiadają o klątwie ich pana. Gdy wędruje do zachodniego skrzydła i znajduje różę, Bestia przyłapuje ją i ze złością wypędza. Po chwili żałując swego wybuchu udaje się za Bellą, która decyduje się uciec z zamku. W lesie zostaje zaatakowana przez watahę wilków, ale Bestia ratuje ją zostając przy tym ranny. Bella wraca z nim do zamku i leczy jego rany.
Gaston przekupuje monsieura D’Arque, naczelnika miejskiego szpitala dla obłąkanych, aby zamknął Maurycego jako wariata. Chce zmusić Bellę do poślubienia go w zamian za uwolnienie jej ojca. Zanim jednak zdążą działać, Maurycy wyrusza do zamku, aby podjąć próbę ratunku córki. Bestia chcąc zrobić coś dobrego dla Belli, prezentuje jej swoją gigantyczną bibliotekę. Gdy mija czas, rodzi się uczucie między Bellą a Bestią. Bella chce poznać los jej ojca i dzięki magicznemu lusterku Bestii widzi, jak upada w lesie. Bestia niechętnie zwraca jej wolność, by mogła ocalić ojca i daje jej lusterko na pamiątkę. Na pytania niemile zaskoczonych sług mówi, że zaprzepaścił szansę na złamanie klątwy z miłości do Belli. Po tym, jak Bella zabiera Maurycego do domu, zjawia się cała wieś celem wysłania go do psychiatryka.
Bella używa lusterka, aby pokazać Bestię mieszkańcom, udowadniając zdrowie psychiczne jej ojca. Widząc, że ona kocha Bestię, zazdrosny Gaston podburza ludzi, aby pomogli mu zabić konkurenta i zamyka Bellę z Maurycym w piwnicy. Uwalnia ich Bryczek, który przybył do ich domu jako pasażer na gapę. Słudzy zamku skutecznie odpierają szturm wieśniaków, lecz Gaston atakuje Bestię zbyt przygnębionego odejściem Belli, by walczyć. Bestia odzyskuje ducha walki, widząc powrót Belli i pokonuje Gastona, ale oszczędza mu życie. Gdy ponownie łączy się z Bellą zostaje śmiertelnie ugodzony nożem przez Gastona, który tracąc równowagę ginie spadając z dużej wysokości. Bestia umiera w ramionach Belli wyznającej mu swoją miłość, nim opadnie ostatni płatek róży. Zaklęcie zostaje cofnięte, ożywiając Bestię i przywracając jemu i jego sługom ludzką postać, a zamkowi dawny wygląd. Książę i Bella świętują organizując wesele na uroczystym balu.
Wersja polska.
Lektor.
Wersja wydana na VHS z angielskim dubbingiem i polskim lektorem, którym był Tomasz Knapik.
Dubbing.
Wersja z 1993 roku.
Wersja polska: Studio Opracowań Filmów w Warszawie
Reżyseria: Maria Piotrowska
Dialogi: Krystyna Skibińska-Subocz
Dźwięk: 
Montaż: Gabriela Turant-Wiśniewska
Wystąpili:
Wersja z 2002 roku.
Opracowanie wersji polskiej: Start International Polska
Reżyseria: Joanna Wizmur
Dialogi: Krystyna Skibińska-Subocz
Kierownictwo muzyczne: Marek Klimczuk
Teksty piosenek: Marcin Sosnowski
Wystąpili:
i inni

</doc>
<doc id="595553" url="https://pl.wikipedia.org/wiki?curid=595553" title="Kiełzna">
Kiełzna



</doc>
<doc id="595554" url="https://pl.wikipedia.org/wiki?curid=595554" title="Galeria Dominikańska">
Galeria Dominikańska

Galeria Dominikańska – centrum handlowe zlokalizowane pomiędzy Placem Dominikańskim oraz ulicami: bł. Czesława i Oławską, w centralnej części Wrocławia.
Centrum handlowe zostało otwarte 17 sierpnia 2001 roku i w tym samym roku wyróżnione przez Stowarzyszenie Architektów Polskich nagrodą w dziedzinie architektury. Była to pierwsza zagraniczna inwestycja niemieckiej firmy ECE, firma ta jest jednocześnie deweloperem i zarządcą tej galerii.
W kompleksie działa ponad 100 sklepów. Powierzchnia handlowa wynosi 30 000 m² i mieści się na 3 kondygnacjach, na trzypoziomowym parkingu, którego najwyższy poziom znajduje się na dachu budynku jest ok. 900 miejsc parkingowych. W budynku jest 2500 m² powierzchni biurowej. W budynku mieści się również hotel Mercure Panorama, należący do francuskiej grupy hotelowej Accor.
W 2013 roku Galeria zmieniła właściciela z ECE Projektmanagement Polska na Atrium European Real Estate.
Wydarzenia specjalne.
W Galerii Dominikańskiej odbywają się wydarzenia specjalne, mające na celu zachęcenie większej liczby potencjalnych klientów do odwiedzenia centrum handlowego. Zorganizowano m.in. wystawę Retro Games, podczas której można było zobaczyć ponad 40 modeli komputerów znanych z lat 80 i 90. Galeria Dominikańska zorganizowała także Weekend z cosplayerami. Zainteresowani mogli sobie robić zdjęcia z cosplayerami na tle dedykowanej ścianki z hasłem reklamowym centrum handlowego.

</doc>
<doc id="595555" url="https://pl.wikipedia.org/wiki?curid=595555" title="Gaius Iulius Caesar">
Gaius Iulius Caesar



</doc>
<doc id="595556" url="https://pl.wikipedia.org/wiki?curid=595556" title="Dolina Demianowska">
Dolina Demianowska

Dolina Demianowska (słow. "Demänovská dolina") – walna dolina w Niżnych Tatrach na Słowacji. Najbardziej znana dolina w tej grupie górskiej: znajdują się tu słynne Jaskinie Demianowskie (Wolności i Lodowa) oraz największy ośrodek narciarski na Słowacji – Jasná u podnóża Chopoka.
Topografia.
Dolina Demianowska leży w zachodniej (tzw. dziumbierskiej) części Niżnych Tatr, po północnej stronie ich głównego grzbietu. Ma ok. 15 km długości i ok. 47 km² powierzchni. Jej wylot znajduje się na wysokości ok. 700 m n.p.m. w rejonie wsi Pavčina Lehota, ok. 7 km na południowy zachód od Liptowskiego Mikułasza. Dolina leży w całości w granicach powiatu Liptowski Mikułasz. Od południa jej zamknięcie stanowi odcinek wspomnianego grzbietu głównego od Krúpovej Hali (1922 m) na wschodzie przez Chopok (2024 m) po szczyt Poľana (1890 m) na zachodzie. Od wschodu ogranicza ją grzbiet biegnący od Krúpovej Hali na północ przez przełęcz Javorie (słow. "sedlo Javorie", 1487 m), Krakową Halę (1752 m), Pusté (1501 m) i Iľanovské sedlo (1253 m) po szczyt Demänovská hora (1304 m). Natomiast od wschodu – grzbiet biegnący od Poľany przez Bôr (1888 m) i Siną (1560 m) po niewybitne wzniesienie Pálenicy (1021 m).
W górnej części dolina rozdziela się na dwie gałęzie, zachodnią i wschodnią, rozdzielone grzbietem zbiegającym w kierunku północnym z Chopoka przez Lukovą (ok. 1670 m), przełęcz Biela Púť (1118 m) i Ostredok (1167 m). Gałąź zachodnią stanowi dolina potoku Zadná voda, w której znajduje się największe jeziorko Niżnych Tatr – Vrbické pleso. Gałąź wschodnia natomiast, o ok. 40% większa powierzchniowo od zachodniej, to Široká dolina, którą płynie źródłowy tok Demianówki ("Demänovka").
Geologia i geomorfologia.
Pod względem geologicznym Dolina Demianowska składa się z szerokiej na ok. 6,5 km części górnej, granitowej, której powierzchnia wynosi ok. 31 km² oraz wąskiej części dolnej, o powierzchni 16,5 km"2". Ta druga część budowana jest skałami krasowiejącymi, po połowie wapieniami i dolomitami. Charakteryzuje ją obecność licznych formacji skalnych: wysokich ścian, wąwozów, turni i mniejszych wież. Obfituje również w zjawiska krasowe, w tym zwłaszcza te zaliczane do endokrasu, jak jaskinie, ponory i wywierzyska oraz podziemne cieki wodne. W całej dolinie zinwentaryzowano ok. 300 jaskiń krasowych i schronisk jaskiniowych dłuższych niż 2 m. Ich łączna długość wynosi ok. 70 km. Wśród nich należy wyróżnić system Jaskiń Demianowskich, które w ciągu minionych 2,5 mln lat wytworzył podziemny ciek potoku Demianówka. Jego długość w 2017 r. wynosiła 41,3 km. Charakteryzuje się on obfitą szatą naciekową, a w części zwanej Demianowską Jaskinią Lodową są liczne utwory lodowe.
Historia.
Dolina Demianowska pojawia się w historii zapewne w XIII w., kiedy to zaczęli ją penetrować poszukiwacze złota, srebra i innych metali. Pierwsza wzmianka pisemna o dolinie pochodzi z 15 grudnia 1299 r. – dotyczy ona istnienia w niej tzw. wówczas Smoczej Jaskini Lodowej (dziś Demianowska Jaskinia Lodowa). Kolejne etapy historii Doliny Demianowskiej dotyczą XVIII i XIX w., kiedy to pojawiło się więcej pasterzy ze swoimi trzodami oraz drwali eksploatujących tutejsze lasy. Najnowsze dzieje doliny związane są głównie z turystyką i rekreacją. „Kamieniami milowymi” były tu odkrycie Demianowskiej Jaskini Wolności i jej częściowe udostępnienie do zwiedzania w 1924 r. oraz budowa pierwszej krzesełkowej kolei linowej z Jasnej na Chopok w 1949 r. Związany z obsługą ruchu turystycznego wzrost liczby ludności zamieszkującej dolinę został uwieńczony powstaniem 1 czerwca 1964 r. samodzielnej jednostki osadniczej (wsi) Demänovská Dolina.
Turystyka.
Cała dolina jest atrakcyjna zarówno zimą, jak i latem. Główne atrakcje turystyczne Doliny Demianowskiej to:
W górnej części doliny działa duży ośrodek narciarski Jasná z siecią kolei linowych, wyciągów narciarskich i tras zjazdowych sięgającą aż na główny grzbiet Niżnych Tatr.

</doc>
<doc id="595557" url="https://pl.wikipedia.org/wiki?curid=595557" title="Pociejów">
Pociejów

Pociejów – nazwa pałacu i jurydyki, następnie kolejnych bazarów i skupisk ludności żydowskiej w Warszawie, z czasem synonim tandetnego przepychu, taniego kiczu ("elegant z Pociejowa") i prowincjonalizmu. Także potoczna nazwa targowiska.
Historia.
Pierwotnie dawny pałac Warszyckich, a następnie Pociejów, sąsiadujący od wschodu z Marywilem, także położona wokół tego pałacu jurydyka warszawska będąca jednym ze skupisk ludności żydowskiej, ponieważ tu nie obowiązywał przywilej de non tolerandis Judaeis, wydany dla Warszawy przez książąt mazowieckich, a potwierdzony w 1527 r. przez Zygmunta I Starego. W latach 50. XVIII w. powstało w Pociejowie targowisko. Wprawdzie w 1785 r. usunięto Żydów z jurydyk Leszno, Pociejów, Tłomackie, ale już w 1778 właściciel Pociejowa - hrabia i szambelan królewski - Tomasz Adam Uruski sprowadził ich ponownie do jurydyki, gdzie stanowili 21% ogółu warszawskich Żydów.
W końcu XVIII w. Pociejowem nazywano kramnicę przerobioną z ww. pałacu Pociejów oraz sąsiednie sklepy pomiędzy ul. Senatorską a Nowosenatorską (obecnie Moliera). Stał się on groźną konkurencją dla Marywilu. Ok. 1808 r. po rozebraniu dawnego pałacu Pociejowskiego oraz tamtejszych kramów utworzono ogród, a następnie, w 1818 r. również niewielki plac zwany Pociejowskim, gdzie w latach 1825-1832 znalazł swoją lokalizację gmach Teatru Wielkiego i plac Teatralny, zwany do ok. 1840 r. Marywilskim. 
W 1816 roku na tyłach ulic Królewskiej i Marszałkowskiej w miejscu późniejszej kamienicy Hersego powstało targowisko przeniesione z Pociejowa. W 1820 roku teren na nowo został zadrzewiony i otrzymał nazwę placu Zielonego (obecnie plac Jana Henryka Dąbrowskiego w Warszawie. 
Wobec zmian architektonicznych miasta bazar wraz z nazwą przeniesiono w 1864 r. na tyły klasycystycznej kamienicy z początku XIX w., należącej wówczas do niejakiego Neugoldbergera, a mieszczącej się przy ul. Bagno 6, 8, 10. Tam przy gmachu PAST-y (ul. Zielna 39) targowisko funkcjonowało do II wojny światowej.

</doc>
<doc id="595558" url="https://pl.wikipedia.org/wiki?curid=595558" title="Xfwm4">
Xfwm4



</doc>
<doc id="595559" url="https://pl.wikipedia.org/wiki?curid=595559" title="Mrożyca">
Mrożyca

Mrożyca () – rzeka, lewy dopływ Mrogi o długości 33,37 km.
Źródła Mrożycy znajdują się na południowo-zachodnich przedmieściach Brzezin. Rzeka przepływa m.in. przez Brzeziny, Niesułków i Głowno, gdzie uchodzi do Mrogi. Głównym dopływem Mrożycy jest Grzmiąca.
Mrożyca jest drugą co do wielkości rzeką w Parku Krajobrazowym Wzniesień Łódzkich. Na jego terenie meandruje wśród urozmaiconego krajobrazu Wzniesień Łódzkich. Do jej głęboko wciętej doliny () uchodzą suche parowy oraz niecki denudacyjne. W środkowym biegu rzeki decyzją wojewody skierniewickiego utworzono w 1998 r. zespół przyrodniczo-krajobrazowy „Górna Mrożyca”, 
W Głownie na Mrożycy znajduje się budynek dawnego Młyna na Pile.
W parku miejskim w Brzezinach znajduje się zalew. 

</doc>
<doc id="595561" url="https://pl.wikipedia.org/wiki?curid=595561" title="Muzyka średniowieczna">
Muzyka średniowieczna



</doc>
<doc id="595562" url="https://pl.wikipedia.org/wiki?curid=595562" title="Piękna i bestia">
Piękna i bestia



</doc>
<doc id="595563" url="https://pl.wikipedia.org/wiki?curid=595563" title="Brzuśnia (dopływ Mrogi)">
Brzuśnia (dopływ Mrogi)

Brzuśnia – struga, prawy dopływ Mrogi o długości 9,93 km.
Płynie w województwie łódzkim. Jej źródła znajdują się w okolicach wsi Kuźmy i Trzcianka. Przepływa m.in. przez Rudniczek. Do Mrogi wpada w centrum Głowna. 

</doc>
<doc id="595567" url="https://pl.wikipedia.org/wiki?curid=595567" title="Ida Fink">
Ida Fink

Ida Fink (hebr. אידה פינק; ur. 1 listopada 1921 w Zbarażu, zm. 27 września 2011 w Tel Awiwie) – polskojęzyczna pisarka pochodzenia żydowskiego. Od 1957 roku mieszkała w Izraelu.
Życiorys.
Urodziła się w Zbarażu na terenie ówczesnej II Rzeczypospolitej w rodzinie żydowskiej. Jej ojciec był lekarzem, a matka nauczycielką. Studiowała muzykę w Konserwatorium Polskiego Towarzystwa Muzycznego we Lwowie. Po ataku III Rzeszy na Związek Radziecki w 1941, trafiła wraz z rodzicami i siostrą do zbaraskiego getta. W 1942 uciekła z siostrą i do wyzwolenia ukrywała się po aryjskiej stronie. W 1948 roku wyszła za Brunona Finka, a w 1954 roku urodziła córkę.
W 1957 wyemigrowała do Izraela i osiadła w Holonie. Pracowała m.in. w bibliotece muzycznej oraz w dziale gromadzenia świadectw w Instytucie Jad Waszem. Mieszkała wraz z siostrą w Ramat Awiw, dzielnicy Tel Awiwu. Była członkiem Związku Autorów Piszących po Polsku w Izraelu.
Twórczość.
W 1958 roku opublikowała opowiadania w polskojęzycznej prasie izraelskiej, które następnie pojawiły się w wydaniach książkowych. W swojej twórczości zajmowała się przede wszystkim tematyką Holocaustu. Jej utwory są tłumaczone na liczne języki, m.in. angielski, duński, francuski, hebrajski, holenderski, niemiecki, norweski, ukraiński i włoski. Jej opowiadanie pt. "Zabawa w klucz" znalazło się w arkuszu rozszerzonym na maturze z języka polskiego w 2005, zaś opowiadanie "Przed lustrem" – w 2012.
Pierwsze wydania utworów.
Na podstawie jej książki "Wiosna 1941" w 2008 powstał film brytyjsko-izraelsko-polski w reżyserii Uriego Barbasha pt. "Spring 1941", w którym odtwórcami ról byli m.in. Joseph Fiennes, Maria Pakulnis, Stanisław Brejdygant, Mirosław Baka i Łukasz Simlat.
Nagrody.
Za swoją twórczość otrzymała wiele nagród. W 1985 została wyróżniona holenderską nagrodą literacką im. Anny Frank i włoską im. Alberto Moravii, w 1995 Nagrodą Jad Waszem. W 2008 otrzymała Nagrodę Izraela w dziedzinie literatury.

</doc>
<doc id="595569" url="https://pl.wikipedia.org/wiki?curid=595569" title="Zespół przyrodniczo-krajobrazowy „Górna Mrożyca”">
Zespół przyrodniczo-krajobrazowy „Górna Mrożyca”

Zespół przyrodniczo-krajobrazowy „Górna Mrożyca” obejmuje fragment doliny rzeki Mrożycy, położony pomiędzy wsiami Tadzin i Szymaniszki, na terenie Parku Krajobrazowego Wzniesień Łódzkich, około 3 km na północ od Brzezin (województwo łódzkie).
Powierzchnia zespołu wynosi 105 ha. 
ZPK „Górna Mrożyca” został powołany do życia w 1998 roku, rozporządzeniem ówczesnego wojewody skierniewickiego. Głównym celem ochrony na tym terenie jest zachowanie fragmentów naturalnej przyrody o wybitnych walorach krajobrazowych.
Zróżnicowanie warunków siedliskowych (od suchych żwirowo-piaszczystych wzgórz do zatorfionych mokradeł na dnie doliny rzeki) sprawia, że flora zespołu jest zróżnicowana. Uwagę zwraca bogata dendroflora – dotychczas stwierdzono tu 36 gatunków drzew i krzewów.
Występują tu również trzy gatunki roślin podlegających ścisłej ochronie (w tym naparstnica zwyczajna i rojownik pospolity), a ponadto sześć gatunków chronionych częściowo.

</doc>
<doc id="595570" url="https://pl.wikipedia.org/wiki?curid=595570" title="Legend of Mir">
Legend of Mir

Legend of Mir III – fabularna gra MMORPG wyprodukowana przez firmę Wemade. Grafika gry jest izometryczna. Każda z trzech/czterech (zależnie od serwera) klas ma indywidualne czary i cechy, które rozwija poprzez zdobywanie kolejnych poziomów. Dla każdej klasy przeznaczone jest od 15 do 40 umiejętności.
Akcja gry toczy się w dawnych prowincjach Chin, zaś sama fabuła przeplatana jest wieloma wątkami legend i mitów azjatyckich. Grę rozpoczynamy od wyboru postaci z czterech dostępnych klas – Warrior, Wizzard, Taoist i Assassin. W grze tej, maksymalny poziom to 65 535.
Świat gry.
Świat gry jest ogromny i jego poznawanie zajmuje sporo czasu. Został on podzielony na szereg lokacji na których znajdują się różnorakie stwory. Poruszamy się po tym ogromnym świecie za pomocą teleportów jak i uwaga KONNO. Gracz który osiągnie 15 poziom może sobie taki środek transportu zakupić. Osiągając kolejne poziomy doświadczenia możemy sobie sprawiać coraz to lepsze koniki które np. dodadzą nam jakieś konkretne statystyki np. udźwig postaci, dodatkowe punkty M-Natural M-Soul DC odpowiednio dla klas.
Gra kładzie duży nacisk na walki PvP. Znajdują się w niej liczne areny, na których walczą gracze, gildie, grupy. Każda gildia w zależności od wersji gry może posiadać własny zamek idzie to w parze z przywilejami. Toczą się tu też wojny o fortece, miasta które przynoszą dochody ze sprzedanych towarów u NPC, itd.
Przedmioty.
Większość przedmiotów jest przeznaczona dla określonej klasy poza przedmiotami początkowymi do 11 poziomu. Liczba przedmiotów w świecie gry wynosi około 1500. Wśród tych przedmiotów znajdują się przedmioty unikalne, trudne do zdobycia, bezcenne. Każdy przedmiot może też posiadać rar, czyli dodatkową właściwość.
Żywioły.
W grze występują także tzw. żywioły – fire, ice, wind, light, holy, darkness oraz phantom. Każdy potwór lub gracz może być odporny lub uczulony na dany żywioł. Odpowiednie skorzystanie z tej wiadomości może nam bardzo pomóc, ponieważ możemy te elementy umieszczać na naszych przedmiotach. Jak również będzie to przydatne w czasie walki z innym graczem, gdyż znając jego wrażliwość na dany żywioł możemy zaatakować w najsłabszy punkt.
Oprócz tych właściwości każda broń może posiadać punkty szczęścia. Można je dodać za pomocą specjalnych eliksirów. Liczba punktów szczęścia zwiększa możliwość zadania obrażeń maksymalnych M-N/M-S/DC. +1 punktów to 10% szansy, +2 to 20% itd. Przeciwieństwem punktów szczęścia jest przekleństwo. Jest to szansa na uderzenie minimalne M-N/M-S/DC. Dostajemy je podczas zabijania innych graczy. Chyba że się bronimy przed graczem, który chce nas zabić ("brązowy") wtedy, nie ponosimy konsekwencji za zabicie takiego gracza. Po zabiciu jednego gracza, jesteśmy "żółci". Gdy ponownie kogoś zabijemy, stajemy się mordercami i nasz nick przybiera barwę czerwieni. Gdy jesteśmy "czerwoni" i podejdziemy do strażnika w mieście ten będzie atakował. Gdy spróbujemy użyć TownTeleportu wtedy zostaniemy przeniesieni do więzienia. Za zabicie "czerwonego" gracza, również nie ponosimy odpowiedzialności.
Zamknięcie.
Pomimo ciągłych zapewnień, dnia 09.11.2011 ogłoszono, że serwer Legends of Mir3 będzie zamknięty w lutym 2012 roku. To oznacza oficjalny koniec serwerów tej gry w Europie/USA.

</doc>
<doc id="595571" url="https://pl.wikipedia.org/wiki?curid=595571" title="Jacek Kosmalski">
Jacek Kosmalski

Jacek Kosmalski (ur. 4 września 1976 w Białogardzie) – polski piłkarz grający na pozycji napastnika.
Życiorys.
Karierę piłkarską rozpoczął w wieku 14 lat, w klubie Głaz Tychowo. Jest wychowankiem tamtejszej szkółki piłkarskiej, w której trenował przez sześć sezonów. Następnie, poprzez występy w Kotwicy Kołobrzeg, trafił do Legii Warszawa, gdzie zagrał 2 mecze. Debiut zaliczył 15 września 1996 w meczu przeciwko Polonii Warszawa (3-0). Z warszawską drużyną udało mu się zdobyć Puchar Krajowy.
Wkrótce trafił do Dolcanu Ząbki, a później kolejno do klubów Orlęta Łuków, Chemik Police, Pomerania Police i Odra Szczecin, Pomerania. W żadnym z tych klubów nie zagrał dłużej niż sezon.
W Policach został zauważony przez działaczy Pogoni Szczecin, gdzie wkrótce rozpoczął treningi. W pierwszym sezonie rozegrał 24 mecze, strzelając 2 gole. Drugi sezon w Pogoni to 10 meczów i 2 gole. Kolejnym klubem w jego karierze był ŁKS Łódź, z którego po roku gry trafił do Polonii Warszawa. W pierwszym sezonie gry w Warszawie rozegrał 20 spotkań, strzelając 6 goli. Szybko zyskał grono wiernych kibiców. Po sezonie gry w Polonii chciał spróbować swoich sił za granicą. Nieudane pertraktacje z zagranicznymi klubami spowodowały, że piłkarz pozostał w klubie przy ul. Konwiktorskiej. Razem z Polonią spadł do II ligi.
Kosmalskiemu zarzucano niesportowy tryb życia (sam przyznaje w wywiadach, że nie zrobił kariery w Legii Warszawa właśnie z tego względu), nadużywał alkoholu. Mówi się także, że miał problemy z hazardem.
Kosmalski nie jest uznawany za typowego egzekutora, jego głównym zadaniem w większości klubów było dogrywanie piłek do partnerów z ataku, ale nie przeszkodziło to w zainteresowaniu jego osobą klubów m.in. z ligi rosyjskiej (CSKA Moskwa).
W sezonie 2006/2007 Jacek Kosmalski został królem strzelców II ligi.
17 lipca 2010 został piłkarzem Miejskiego Klubu Piłkarskiego Pogoń Siedlce. 24 sierpnia 2012 przedłużył umowę z klubem na zasadzie umowy amatorskiej.
W sezonie 2013/2014 grał w Polonii Warszawa awansując wraz z nią do III ligi. W 2014 zostaje kierownikiem Polonii Warszawa.

</doc>
<doc id="595575" url="https://pl.wikipedia.org/wiki?curid=595575" title="Komturstwo">
Komturstwo



</doc>
<doc id="595576" url="https://pl.wikipedia.org/wiki?curid=595576" title="Czarnobrody">
Czarnobrody

Czarnobrody (ang. "Blackbeard", właśc. Edward Teach lub Thatch, ur. około 1675, zm. 22 listopada 1718) – angielski pirat, w latach 1716–1718 grasujący na Morzu Karaibskim, jeden z najgroźniejszych piratów swojego okresu.
Życiorys.
Został kapitanem w rezultacie buntu zainspirowanego przez siebie na statku, na którym służył. Wcześniej był kaprem i atakował statki francuskie pod protektoratem króla brytyjskiego. Używał głównie broni palnej, ale był też niezłym szermierzem. Po zakończeniu wojny między Francją i Wielką Brytanią dalej zajmował się korsarstwem, również na życzenie króla brytyjskiego.
Ataki na inne statki prowadził początkowo na niewielkim slupie, a następnie na zdobycznym francuskim okręcie La Concorde, przemianowanym na Queen Anne’s Revenge (Zemsta Królowej Anny). W szczytowym momencie kariery – wiosną 1718 roku – dysponował 4 okrętami, 60 działami i ok. 400 ludźmi.
Według legend Czarnobrody zapragnął sprawdzić jak jest w piekle. W tym celu nakazał zapalić w ładowni swojego statku siarkę, a w toksycznym dymie wytrzymał najdłużej z całej załogi.
Podobno, aby wyglądać straszniej, na brodę wiązał czerwone wstążki, do kapelusza przyczepiał zapalone lonty, a na ramieniu nosił sześć załadowanych pistoletów. Zdarzało się, że odpalał działa za pomocą swojej uprzednio podpalonej brody.
Zginął w trakcie potyczki z dwoma okrętami dowodzonymi przez angielskiego porucznika Roberta Maynarda działającego na polecenie gubernatora Wirginii Alexandra Spotswooda. Nigdy jednak nie udało się złapać ok. 200 piratów. Również jego skarb (największy pojedynczy łup oszacowany jest na sumę 325 tys. funtów; dzisiaj to równowartość 6 milionów funtów) od blisko 300 lat pozostaje nieodnaleziony.

</doc>
<doc id="595577" url="https://pl.wikipedia.org/wiki?curid=595577" title="Caius Iulius Caesar">
Caius Iulius Caesar



</doc>
<doc id="595578" url="https://pl.wikipedia.org/wiki?curid=595578" title="Edward Teach">
Edward Teach



</doc>
<doc id="595579" url="https://pl.wikipedia.org/wiki?curid=595579" title="Edward Thatch">
Edward Thatch



</doc>
<doc id="595581" url="https://pl.wikipedia.org/wiki?curid=595581" title="S/2002 (121) 1">
S/2002 (121) 1

S/2002 (121) 1 – naturalny satelita planetoidy (121) Hermione. Przez niektórych astronomów nazywany jest LaFayette, ale nazwy tej nie zatwierdziła oficjalnie Międzynarodowa Unia Astronomiczna. Został on odkryty w 2002 roku za pomocą teleskopu Keck II.
Orbita księżyca i jego charakterystyka.
S/2002 (121) 1 porusza się po orbicie o promieniu 768 ± 11 km wokół planetoidy (121) Hermione. Jeden obieg trwa 2 dni 13 godzin 55 minut. Nachylenie tej orbity do równika planetoidy macierzystej to 3 ± 2°, jej ekscentryczność wynosi 0,001. Średnica tego satelity szacowana jest na 13-18 km.

</doc>
<doc id="595582" url="https://pl.wikipedia.org/wiki?curid=595582" title="S/2002 (212) 1">
S/2002 (212) 1



</doc>
<doc id="595583" url="https://pl.wikipedia.org/wiki?curid=595583" title="Linos (planetoida)">
Linos (planetoida)



</doc>
<doc id="595584" url="https://pl.wikipedia.org/wiki?curid=595584" title="Prątniczek">
Prątniczek



</doc>
<doc id="595590" url="https://pl.wikipedia.org/wiki?curid=595590" title="Morbivod">
Morbivod



</doc>
<doc id="595597" url="https://pl.wikipedia.org/wiki?curid=595597" title="ATLAS (język programowania)">
ATLAS (język programowania)

ATLAS to specjalizowany język programowania przeznaczony do pracy w systemach pomiarowych, testowych i laboratoryjnych.
Źródła podają dwie interpretacje tej nazwy:
Pierwsza z podanych nazw jednoznacznie wskazuje na początkowe przeznaczenie języka. Jednak rozwój systemów i wdrożenie tego języka w kolejnych dziedzinach naukowo-technicznych spowodowało rozszerzenie zakresu jego stosowania, a tym samym przemianowanie oddające trend w jego zastosowaniach.
Język charakteryzuje się dużymi możliwościami dokumentacyjnymi, uwzględniającymi konieczność tworzenia dokumentacji zrozumiałej na forum międzynarodowym.
Przykład prostego zlecenia:
 ø ø 5 PROG DC 3 TO 9 VOLTS PINS 6,8,12 $
 5 : numer instrukcji
 PROG DC 3 : z zasilacza programowego nr 3
 TO 9 VOLTS : napięcie stałe 9V
 PINS 6, 8, 12 : ma zostać przyłożone do zacisków numer 6,8,12
 $ : koniec instrukcji

</doc>
<doc id="595600" url="https://pl.wikipedia.org/wiki?curid=595600" title="Fluoren">
Fluoren

Fluoren – organiczny związek chemiczny, węglowodór aromatyczny, trójcykliczny.
Otrzymywanie.
Fluoren powstaje podczas ogrzewania i spalania materiału organicznego przy niedoborze tlenu. Wydobywa się go z smoły pogazowej. Fluoren powstaje tak jak i wiele innych aromatycznych policykli podczas spalania benzyny oraz olejów napędowych.
Zastosowanie.
Fluoren stosuje się do produkcji farb, tworzyw sztucznych oraz pestycydów. Polifluoren jest szeroko rozpowszechniony jako luminofor w polimerowych wyświetlaczach OLED. Fluoren i kilka jego pochodnych działają jako mitogeny, tzn. stymulują podział komórek. Ta właściwość tłumaczy zastosowanie fluorenu i kwasów fluorenokarboksylowych jako środków stymulujących wzrost roślin. W medycynie stosuje się nietoksyczne pochodne fluorenu (np. fluorenon) jako leki wzmagające wzrost tkanek po transplantacji.

</doc>
<doc id="595602" url="https://pl.wikipedia.org/wiki?curid=595602" title="WSMW">
WSMW



</doc>
<doc id="595606" url="https://pl.wikipedia.org/wiki?curid=595606" title="Örebro Universitet">
Örebro Universitet



</doc>
<doc id="595608" url="https://pl.wikipedia.org/wiki?curid=595608" title="Parafia św. Marcina w Piławie Górnej">
Parafia św. Marcina w Piławie Górnej

Parafia św. Marcina z Tours w Piławie Górnej jest siedzibą dekanatu Piława Górna w diecezji świdnickiej. Obecnym jej proboszczem jest ksiądz Krzysztof Cora.
Historia.
Po raz pierwszy wezwanie kościoła st. Martenus wymieniono w 1411. Z początku kościół był katolicki, ale w II połowie XVI wieku budynek przejęli ewangelicy i go przebudowali. Katolikom zwrócono go 20 marca 1654, którzy w 1709 wykonali "„dobre malowidło”" na suficie nad ołtarzem. W 1787 odnotowano pożar wieży. W 1806 kościół odremontowano wewnątrz i na zewnątrz. Od 1810 w niedzielne popołudnia odbywały się tam nabożeństwa ewangelików. W 1825 kościół posiadał małe organy oraz dzwonnicę z 3 dzwonami. Kolejnego remontu i rozbudowy budowli dokonano w latach 1831–1837.
W XIX wieku kościół był wzmiankowany jako pomocniczy, należący do parafii w Piławie Dolnej. Dopiero w latach 50. XX wieku erygowano parafię św. Marcina i stała się ona samodzielna. Stało się to 11 czerwca 1957 za sprawą dekretu abp. Bolesława Kominka.
Obecny wygląd kościół zawdzięcza dobudowaniu od zachodu do starej części nowej, większej. Dokonano tego w latach 1981–1987 i dzięki temu budowla tworzy nowoczesną dwuczłonową bryłę w kształcie litery L. Konsekracji ołtarza i kościoła dokonał kard. Henryk Gulbinowicz, arcybiskup metropolita wrocławski. 28 marca 1995 na wieży zawieszono 3 nowe dzwony: "Maria", "Marcin" i "Henryk", gdyż stare zdjęto podczas ostatniej wojny.
Sześciotysięczna parafia w roku 2007 przeżywała swój Złoty Jubileusz. Z tego powodu wokół kościoła i w jego wnętrzu odbywały się prace remontowe i dekoratorskie. Od 11 czerwca 2007 jest siedzibą nowego dekanatu.
Patron.
Patronem parafii jest św. Marcin z Tours, biskup.
Statystyki.
W 2005 parafia liczyła 6031 osób. Swoim zasięgiem obejmuje niemal cały obszar miasta Piława Górna, wraz z dzielnicą Kośmin, gdzie znajduje się filialna kaplica mszalna Matki Bożej Różańcowej. Przy kościele znajduje się również cmentarz.
Odpust przypada na 11 listopada (w Kośminie jest to 7 października). Adoracja Najświętszego Sakramentu przypada 27 stycznia i 28 lipca. W archiwach parafialnych znajdują się księgi metrykalne chrztów (1716–1749, od 1825), ślubów (od 1873) i zgonów (od 1716).

</doc>
<doc id="595618" url="https://pl.wikipedia.org/wiki?curid=595618" title="Škoda 445">
Škoda 445

Škoda 445 (typ 985) − samochód osobowy, który był produkowany przez czechosłowacką firmę Škoda w Mladá Boleslav od roku 1957 do 1959 roku.
Model 445 z wyglądu nie różnił się od modelu 440. Posiadał jednak silnik o większej pojemności i uzyskiwał moc większą o 5 KM. W latach 1957–1959 wyprodukowano 9375 egzemplarzy tego samochodu.
W roku 1959 model 445 został zastąpiony przez Škodę Octavię Super.

</doc>
<doc id="595621" url="https://pl.wikipedia.org/wiki?curid=595621" title="Agata Nowicka">
Agata Nowicka

Agata Nowicka, ps. Endo (ur. 1976 w Gdańsku) – polska ilustratorka i rysowniczka.
Życiorys.
Ukończyła Liceum Plastyczne w Gdyni Orłowie (1990–1995). W roku 2000 rozpoczęła studia na Szkole Wyższej Psychologii Społecznej w Warszawie.
Od grudnia 2001 publikuje komiks internetowy w formie komisowego bloga, w którym jest główną postacią. Rysunki z komiksu są udostępnione na licencji Creative Commons (w wersji CC-BY-NC-SA-2.0).
Jest autorką cyklu ilustracji poświęconego własnej ciąży opublikowanych w dodatku „Gazety Wyborczej” „Wysokie Obcasy” oraz w komiksowym albumie "Projekt człowiek" (wyd. Kultura Gniewu, 2006). Współpracuje m.in. z czasopismami: „Lampa”, „Elle”, „Metro International”, „Przekrój”, „The New Yorker”, „New York Times”. Komiksy jej autorstwa znalazły się w publikacjach: „44” (wyd. Muzeum Powstania Warszawskiego, 2007), „Chopin New Romantic” (wyd. Ministerstwo Spraw Zagranicznych, 2010), „Złote Pszczoły” (wyd. Gmina Wyznaniowa Żydowska, 2011). Jest również autorką ilustracji książkowych i plakatów.
W latach 2006–2008 była redaktor naczelną pisma „Exklusiv” z grupy wydawniczej Valkea Media. Była jedną z założycielek pisma „GAGA” (2008) i jego pierwszą dyrektorką artystyczną, w tym samym wydawnictwie.
W 2011, razem z Marią Zaleską założyła agencję ilustratorów ILLO, która następnie przekształcona została w fundację. W październiku 2011 magazyn PRESS uznał ją za najlepszą polską ilustratorkę prasową w swoim rankingu ilustratorów.
Aktywnie zaangażowana w animację polskiej sceny ilustracji, była kuratorką i współproducentką wystaw „Ilustracja PL 2010” (Warszawa, 2010) i „Ilustracja PL 2012” (Warszawa, 2012), „All Play No Work” (Berlin, 2011), „Nowy Chaos” (Katowice, 2011), „Dług, Debt” (Nowy Jork, 2012).

</doc>
<doc id="595622" url="https://pl.wikipedia.org/wiki?curid=595622" title="Santon">
Santon

Santon (ang. "Santonian")
Stratotyp dolnej granicy santonu nie jest jeszcze zatwierdzony. Granica opiera się na pierwszym wystąpieniu małża "Cladoceramus undulatoplicatus".
Nazwa pochodzi od miejscowości Saintes w zachodniej Francji.

</doc>
<doc id="595623" url="https://pl.wikipedia.org/wiki?curid=595623" title="Hrisopiyí Devetzí">
Hrisopiyí Devetzí



</doc>
<doc id="595626" url="https://pl.wikipedia.org/wiki?curid=595626" title="Škoda 450">
Škoda 450

Škoda 450 (typ 984) − samochód osobowy z nadwoziem kabriolet, produkowany przez czechosłowacką firmę Škoda od roku 1957 do 1959 roku.
Samochód skonstruowano na bazie popularnego modelu 440 "Spartak" z nadwoziem dwudrzwiowego sedana. Nowe auto miało odkryte nadwozie dwudrzwiowe typu kabriolet. Model ten zaprezentowano po raz pierwszy na targach w Brnie w 1957 roku, dwa lata po debiucie modelu 440. Wprowadził on nowy wzór atrapy chłodnicy, w formie kraty zamiast ozdobnych szczelin. Oprócz nadwozia, różnił się on wzmocnionym silnikiem – wzrost mocy silnika o pojemności 1,1 l do 50 KM uzyskano za pomocą zwiększenia stopnia sprężania i zastosowania dwóch gaźników. Oznaczenie 450 pochodziło od liczby cylindrów i mocy silnika. 
Samochód został wprowadzony do produkcji w 1958 roku. Samochody były produkowane w zakładzie Škody w Kvasinach, w oparciu o ramowe podwozia z silnikiem produkowane w głównych zakładach w Mladá Boleslav.
Wyprodukowano ich 1010 sztuk. Znaczna część została wyeksportowana, zwłaszcza do krajów zachodnich.
W roku 1959 nastąpiła zmiana modelu – następcą Škody 450 została Felicia, różniąca się głównie nowym zawieszeniem przednich kół na sprężynach zamiast poprzecznego resora piórowego.

</doc>
<doc id="595628" url="https://pl.wikipedia.org/wiki?curid=595628" title="Kampan">
Kampan

Kampan (ang. "Campanian")
Stratotyp dolnej granicy santonu nie jest jeszcze zatwierdzony. Granica oparta jest o wymarcie liliowca "Marsupites testudinarius" (Schlotheim, 1820).
Nazwa pochodzi od łacińskiej nazwy francuskiej krainy Szampanii – "Campania".

</doc>
<doc id="595630" url="https://pl.wikipedia.org/wiki?curid=595630" title="Endo">
Endo



</doc>
<doc id="595631" url="https://pl.wikipedia.org/wiki?curid=595631" title="Mastrycht">
Mastrycht

 Mastrycht (ang. "Maastrichtian")
Stratotyp dolnej granicy mastrychtu znajduje się w Tercis les Bains nad rzeką Adour (Landes, Francja). Granica opiera się na pierwszym wystąpieniu amonita "Pachydiscus neubergicus" (Hauer, 1858).
Nazwa pochodzi od miasta Maastricht w Limburgii (Holandia).
Był to ostatni okres, w którym żyły nieptasie dinozaury, pterozaury, plezjozaury i mozazaury.

</doc>
<doc id="595634" url="https://pl.wikipedia.org/wiki?curid=595634" title="Sierpik (botanika)">
Sierpik (botanika)

Sierpik (łac., ang. "drepanium") – rodzaj kwiatostanu, z grupy wierzchotek jednoramiennych. Wszystkie kwiaty wyrastają na szypułkach po jednej tylko stronie głównego pędu. Gdy patrzymy na kwiatostan z góry widać, że ułożone one są w jednej linii.
W sierpiku kwiat wyrasta na szczycie pędu kończąc jego wzrost. Gdy główny pęd zakończy wzrost, zaczynają się rozwijać pędy boczne, każdy z kwiatem na szczycie. Kwiaty w sierpiku kwitną poczynając od środka, na zewnątrz. Ten typ kwiatostanu występuje np. u żywokostu, niezapominajki. Bardzo podobny do siepika jest skrętek, który różni się tylko tym, że widziany z góry ma kwiaty ułożone nie w linii prostej, lecz zygzakowato.

</doc>
<doc id="595639" url="https://pl.wikipedia.org/wiki?curid=595639" title="Łukasz Płoszajski">
Łukasz Płoszajski

Łukasz Płoszajski (ur. 27 kwietnia 1978 w Łodzi) – polski aktor i mentalista.
Życiorys.
W 2002 wystąpił w spektaklu Teatru Telewizji pt. "Sesja kastingowa" Krzysztofa Zanussiego, gdzie wcielił się w postać Mnicha. Na deskach teatru debiutował 28 marca 2003 rolą Złotego w spektaklu "Podróż do wnętrza pokoju" w Teatrze Powszechnym im. Jana Kochanowskiego w Radomu, a w tym samym roku, po ukończeniu studiów na Wydziale Aktorskim w PWSFTviT w Łodzi, w roli Billa wystąpił w przedstawieniu "Wieczór kawalerski w reżyserii Krzysztofa Galosa". Od 2006 przez kolejne 11 lat występował w roli Toma Kerwooda w spektaklu Raya Cooneya "Rodzina Kerwoodów" w reżyserii Wojciecha Ziemiańskiego we Wrocławskim Teatrze Komedia. W 2014 na deskach Teatru Komedia odbyła się premiera spektaklu "Z twoją córką? Nigdy!" w reżyserii Wojciecha Dąbrowskiego, gdzie wcielił się w postać złodzieja Czeńka.
Po raz pierwszy trafił na szklany ekran w programie Michała Fajbusiewicza "Magazyn Kryminalny 997". Pojawił się w "Fali zbrodni", "Kryminalnych" i "Biurze kryminalnym". Od 2004 wciela się w rolę Artura Kulczyckiego w telenoweli telewizji Polsat "Pierwsza miłość".
W 2007 współprowadził konkurs Miss Polski Nastolatek oraz uczestniczył w pierwszej edycji programu "Jak oni śpiewają", w którym zajął siódme miejsce. Był reporterem stacji Radio Eska Łódź. W latach 2008–2009 prowadził program dla Eska TV. W 2008 wystąpił w teledysku do piosenki Kasi Novej „Did You Ever Know”. 
Uczył wychowanków zakładu poprawczego w Sadowicach i przygotował z nimi spektakl nawiązujący do książki "My, dzieci z dworca ZOO". Premiera odbyła się w zakładzie poprawczym, a następnie była wystawiana we Wrocławiu na scenie teatru Ad Spectatores. W latach 2015–2019 był merytorycznym opiekunem klasy humanistycznej w strzegomskim Liceum Ogólnokształcącym im. Stefana Żeromskiego.
W październiku 2016 premierę miał jego autorski program na platformie YouTube "Haker Umysłu", w którym prezentuje zdolności czytania i kierowania zachowaniem ludzi.
16 września 2018 we wrocławskim Teatrze Komedia odbyła się premiera sztuki "Damski Biznes", w której wcielił się w rolę Rogera Hodge’a. W tym samym roku wystąpił w premierze "Weekend z R" w reżyserii Wojciecha Błacha, wcielając się w postać Roberta. 23 lutego 2019 miała miejsce premiera sztuki "Berek, czyli upiór w moherze 2" w reżyserii Ewy Kasprzyk, w którym zagrał postać policjanta Marka. 11 września 2021 w warszawskim Teatrze Palladium odbyła się premiera one man show "Haker Umysłu", którego został autorem i współproducentem wraz z Teatrem Gudejko. Jesienią 2022 uczestniczył w 13. edycji programu "Dancing with the Stars. Taniec z gwiazdami"; w parze z Wiktorią Omyłą odpadł w pierwszym odcinku.
W październiku 2022 roku do sprzedaży trafiła autorska linia kosmetyków Łukasza pod nazwą Mr Look, które wyprodukował wspólnie z firmą Oilmedica
Życie prywatne.
22 maja 2008 poślubił Emilię Oleksiak. Mają syna, Mikołaja Dominika (ur. 10 stycznia 2011).
Role teatralne.
Podróż do wnętrza pokoju Michał Walczak, rola Złoty, reżyseria Adam Sroka, Teatr Powszechny w Radomiu
Wieczór kawalerski Robin Hawdon, rola Bill, reżyseria Krzysztof Galos, Teatr Powszechny w Radomiu
Rodzina Kerwoodów Ray Cooney/Michael Cooney, rola Tom, reżyseria Wojciech Ziemiański, Teatr Komedia we Wrocławiu
Z twoją córką? Nigdy! Antonin Procházka, rola Czeniek, reżyseria Wojciech Dąbrowski, Teatr Komedia we Wrocławiu
Damski Biznes Marcii Kash/Doug Hughes, rola Rodge Hodge, reżyseria Wojciech Dąbrowski, Teatr Komedia we Wrocławiu
Berek czyli upiór w moherze 2 Marcin Szczygielski, rola Marek, reżyseria Ewa Kasprzyk, Teatr Gudejko
Weekend z R Robin Hawdon, rola Robert, reżyseria Wojciech Błach, Agencja artystyczna Diabeł
Mayday Bigamistka Ray Cooney. Adaptacja: Michael Barfoot, rola Barry Smith, reżyseria Wojciech Dąbrowski, Teatr Komedia we Wrocławiu

</doc>
<doc id="595640" url="https://pl.wikipedia.org/wiki?curid=595640" title="Park Narodowy Banc d’Arguin">
Park Narodowy Banc d’Arguin

Park Narodowy Banc d’Arguin (ar. حوض أركين. fr. "Parc National du Banc d’Arguin") – park narodowy położony na wybrzeżu Mauretanii, między Nawakszutem a Nawazibu. Park narodowy został ustanowiony w 1978. Obecnie obejmuje powierzchnię 1 200 000 ha (12 000 km²).
W 1989 został wpisany na Listę Światowego Dziedzictwa UNESCO jako ważne miejsce lęgowe ptaków wędrownych. Spotyka się tu dużą liczbę gatunków, takich jak flamingi, biegusiki, pelikany i rybitwy. Większość miejsc lęgowych położona jest na przybrzeżnych łachach piaskowych, w tym na wyspach Tidra, Niroumi, Nair oraz Kijji. Okoliczne wody obfitują w ryby, stanowiące źródło pożywienia dla ptaków, a także mieszkańców kilku okolicznych wiosek. Na położonej w granicach parku wyspie Arguin zachowały się pozostałości holenderskiego fortu.

</doc>
<doc id="595641" url="https://pl.wikipedia.org/wiki?curid=595641" title="Ararat Erywań">
Ararat Erywań

Ararat Erywań () – ormiański klub piłkarski z siedzibą w stolicy kraju, Erywaniu.
Historia.
Chronologia nazw:
Klub Piłkarski "Spartak Erywań" został założony w 1935 roku. W 1937 zespół startował w rozgrywkach Pucharu ZSRR. W 1938 zmienił nazwę na "Dinamo Erywań", a w 1939 debiutował w Grupie B Mistrzostw ZSRR. Po zakończeniu II wojny światowej w 1946 startował w Drugiej Grupie. W 1949 debiutował w najwyższej lidze ZSRR, zwanej wtedy Klasa A. Po dwóch sezonach gry jednak spadł do Drugiej Grupy. W 1954 przywrócił nazwę "Spartak Erywań", a w 1960 ponownie startował w Klasie A. W 1963 przyjął obecną nazwę "Ararat Erywań", ale zajął 18. miejsce i kolejne dwa lata grał w Drugiej Grupie. Od 1965 do 1991 bez przerw występował w radzieckiej Wyższej Lidze. W sezonie 1973 wywalczył mistrzostwo i Puchar ZSRR. W sezonie 1974/75 osiągnął ćwierćfinał Pucharu Mistrzów, w którym przegrał z obrońcą trofeum i późniejszym triumfatorem Bayernem Monachium.
Po uzyskaniu przez Armenię niepodległości, w 1992 debiutował w najwyższej lidze Armenii, w której występował do 2002. Na początku 2003 klub został wykluczony z rozgrywek z powodu odmowy oddelegowania pięciu piłkarzy na mecze młodzieżowej i seniorskiej reprezentacji Armenii z Izraelem.
W 2004 klub podzielił się na 2 części. Jedna przyszła na pomoc pierwszoligowemu klubowi Lernagorc Kapan, który z przyczyn finansowych nie mógł wnieść opłaty wstępnej. Ararat wniósł opłatę w zastępstwie i pod nazwą "Lernagorc-Ararat Kapan" wystartował w Barcragujn chumb. 8 czerwca 2004 klub zmienił nazwę na "Ararat Kapan", a 19 czerwca przeniósł siedzibę do Erywania (mimo to mecze domowe rozgrywał na stadionie w Woskehat). W związku z takimi wydarzeniami druga część klubu, która startowała w Araczin chumb musiała zmienić nazwę na Ararat-2 Erywań.
W 2006 główna drużyna została rozwiązana, a Ararat-2 Erywań zajął jej miejsce w Bardsragujn chumb i przywrócił nazwę "Ararat Erywań". W sezonie 2009 klub zajął ostatnie, 8. miejsce i spadł do Aradżin chumb.

</doc>
<doc id="595642" url="https://pl.wikipedia.org/wiki?curid=595642" title="Piłka nożna w Anglii (1898/1899)">
Piłka nożna w Anglii (1898/1899)

Sezon 1898/1899 był 28. w historii angielskiej piłki nożnej.

</doc>
<doc id="595643" url="https://pl.wikipedia.org/wiki?curid=595643" title="Hrsta">
Hrsta

Hṛṣṭa (हृष्ट w Sanskrycie) jest kanadyjskim zespołem post-rockowym założonym w 2001 roku przez byłych muzyków Godspeed You! Black Emperor, z Mikiem Moyą na czele.

</doc>
<doc id="595644" url="https://pl.wikipedia.org/wiki?curid=595644" title="Fundacja Lanckorońskich z Brzezia">
Fundacja Lanckorońskich z Brzezia

Fundacja Lanckorońskich – fundacja założona w 1967 r.
Stanowi kontynuację założonego w 1960 przez Antoniego Lanckorońskiego Funduszu im. Karola Lanckorońskiego. W 1967 r. Antoni i jego siostra Karolina Lanckorońska założyli fundację z siedzibą w szwajcarskim Fryburgu. 1977 zarejestrowana też jako instytucja dobroczynna w Londynie.

</doc>
<doc id="595645" url="https://pl.wikipedia.org/wiki?curid=595645" title="Juan Díaz de Solís">
Juan Díaz de Solís

Juan Díaz de Solís (ur. w 1470, zm. 20 stycznia 1516) – hiszpański nawigator i badacz. 
Juan Díaz de Solís był nawigatorem podczas ekspedycji na Jukatan w 1506 r. oraz do Brazylii w 1508 r. Następnie został pilotem w 1512 r. po śmierci Ameriga Vespucciego. Dwa lata później Díaz de Solís przygotował ekspedycję badawczą do południowej części nowego kontynentu. 
Jego trzy statki i 70 osób załogi rozpoczęły rejs 8 października 1515 w hiszpańskim Sanlúcar de Barrameda. Ujście rzeki La Plata osiągnęli i nazwali w lutym 1516. Następnie żeglowali w górę rzeki, do jej połączenia z rzekami Urugwaj i Parana. Dotarło tam jedynie dwóch oficerów i siedmiu członków załogi. W drodze powrotnej zaatakowali ich miejscowi Indianie Charrúa. Członkowie załogi, którzy przeżyli, donieśli o aktach kanibalizmu ze strony napastników. Najprawdopodobniej ich ofiarą był też Díaz de Solís.

</doc>
<doc id="595646" url="https://pl.wikipedia.org/wiki?curid=595646" title="Sõru">
Sõru

Sõru – wieś w Estonii, w prowincji Hiuma, w gminie Emmaste.

</doc>
<doc id="595647" url="https://pl.wikipedia.org/wiki?curid=595647" title="Nurste">
Nurste

Nurste – wieś w Estonii, w prowincji Hiuma, w gminie Emmaste.

</doc>
<doc id="595651" url="https://pl.wikipedia.org/wiki?curid=595651" title="Harju (gmina Emmaste)">
Harju (gmina Emmaste)



</doc>
<doc id="595652" url="https://pl.wikipedia.org/wiki?curid=595652" title="Piłka nożna w Anglii (1899/1900)">
Piłka nożna w Anglii (1899/1900)

Sezon 1899/1900 był 29. w historii angielskiej piłki nożnej.

</doc>
<doc id="595653" url="https://pl.wikipedia.org/wiki?curid=595653" title="Juan Diaz de Solis">
Juan Diaz de Solis



</doc>
<doc id="595654" url="https://pl.wikipedia.org/wiki?curid=595654" title="Grzbiet Lasocki">
Grzbiet Lasocki

Lasocki Grzbiet (czes. "Pomezní hřeben", niem. "Kolbenkamm") – grzbiet górski w Sudetach Zachodnich, w paśmie Karkonoszy.
Położenie.
Grzbiet stanowi wschodnią część Karkonoszy. Rozciąga się na długość 9 km od Przełęczy Okraj, Przełęczy Kowarskiej i Rozdroża Kowarskiego na północy do Bramy Lubawskiej, a właściwie do Przełęczy Lubawskiej i źródeł Bobru na południu. Na północy graniczy z Rudawami Janowickimi, a na wschodzie z Kotliną Kamiennogórską (Wzgórza Bramy Lubawskie).
Charakterystyka.
Pasmo Grzbietu Lasockiego jest przedłużeniem Kowarskiego Grzbietu w kierunku południowym. Jest to grzbiet górski będący najniższym i najlepiej zachowanym ekologicznie pasmem Karkonoszy. Partią szczytową grzbietu wyniesioną ponad 1100 m n.p.m. biegnie granica polsko-czeska, dzieląca grzbiet na dwie części: wschodnią polską i zachodnią czeską ("Pomezní hřeben"). Jednocześnie grzbiet stanowi granicę polskiego Karkonoskiego Parku Narodowego. Czeska część grzbietu znajduje się na obszarze czeskiego Karkonoskiego Parku Narodowego ("Krkonošský národní park, KRNAP"). Grzbiet w większości porośnięty jest lasem. Las górnoreglowy jest ekologicznie zniszczony, niżej położony las dolnoreglowy stanowi nieprzebytą knieję. Na łąkach i polanach znajduje się roślinność łąkowa i górska. Na zboczach Bobrowego Stoku położona jest strefa źródliskowa Bobru.
Budowa geologiczna.
Zbudowany jest prawie w całości ze skał metamorficznych: gnejsów, łupków łyszczykowych, fyllitów, amfibolitów, zieleńców, marmurów, należących do wschodniej osłony granitu karkonoskiego. Wychodnie tych skał rozciągają się w kierunku północ-południe. Południowo-wschodnie partie zbudowane są ze zlepieńców, piaskowców, mułowców i łupków ilastych, należących do zachodniej części niecki śródsudeckiej. W przeszłości z masywu grzbietu eksploatowano rudy żelaza i wapienie krystaliczne oraz poszukiwano w nim srebra. Pozostałościami są niewielkie kamieniołomy wapieni w rejonie Klatki, Jarkowic i w miejscowości Horní Albeřice po stronie czeskiej oraz wapienniki w Jarkowicach i Horní Albeřice.
Ważniejsze wzniesienia.
Łysocina (1188 m n.p.m.), Kopina (Kopista) (910 m n.p.m.), Czepiel (901 m n.p.m.), Borowa (Borowa Góra) (1056 m n.p.m.), Dzwonkówka (1002 m n.p.m.), po czeskiej stronie Mravenečník (1005 m n.p.m.).
Miejscowości.
Po stronie polskiej u podnóża Grzbietu Lasockiego leżą następujące miejscowości lub ich części: Kowary, a właściwie ich górna część zwana Podgórzem, Ogorzelec, Klatka, Jarkowice, Opawa i Niedamirów.
Po stronie czeskiej są to: Albeřice i Malá Úpa.
Schroniska turystyczne.
Po polskiej stronie położone są dwa schroniska turystyczne – PTTK "Na Przełęczy Okraj" oraz prywatne "Srebrny Potok" w Jarkowicach.
Przejścia graniczne.
W obszarze grzbietu funkcjonowały trzy przejścia graniczne:
Turystyka.
Przez Lasocki Grzbiet po obu stronach granicy przechodzi kilka szlaków turystycznych:
Szlaki po polskiej stronie.
Ze względu na roślinność wschodnim zboczem grzbietu przez łąki w dolinie Złotnej, Białe Skały, młaki i zespół roślin bagiennych do Srebrnej Łąki prowadzi ścieżka dydaktyczna.

</doc>
<doc id="595655" url="https://pl.wikipedia.org/wiki?curid=595655" title="Reprezentacja Tuvalu w piłce nożnej mężczyzn">
Reprezentacja Tuvalu w piłce nożnej mężczyzn

Reprezentacja Tuvalu w piłce nożnej nie należy do Międzynarodowej Federacji Piłk Nożnej (FIFA), z tego powodu nie może brać udziału w Mistrzostwach Świata. Drużyna jest stowarzyszonym członkiem z Konfederacją Piłkarską Oceanii (OFC) i nie może startować w Pucharze Narodów Oceanii. Stadion reprezentacji nazywa się "Vaiaku Stadium" i znajduje się w Funafuti (1500 miejsc).
Drużyna ta wystąpiła w trzech edycjach Igrzysk Południowego Pacyfiku (w 1979, 2003 i 2007 roku). Podczas pierwszego startu zespołowi udało się awansować do ćwierćfinału rozgrywek. W jedenastu meczach rozegranych podczas Igrzysk Południowego Pacyfiku zespół wygrywał dwukrotnie. Według danych z 5 września 2011 roku reprezentacja ta rozegrała 18 meczów z czego wygrała 4, zremisowała 2 i przegrała 12.
Obecnym selekcjonerem reprezentacji Tuvalu jest Mati Fuzi.
Zobacz też.
Reprezentacje w piłkę nożną mężczyzn niezrzeszone w FIFA

</doc>
<doc id="595656" url="https://pl.wikipedia.org/wiki?curid=595656" title="Piłka nożna w Anglii (1900/1901)">
Piłka nożna w Anglii (1900/1901)

Sezon 1900/1901 był 30. w historii angielskiej piłki nożnej.

</doc>
<doc id="595658" url="https://pl.wikipedia.org/wiki?curid=595658" title="Piłka nożna w Anglii (1901/1902)">
Piłka nożna w Anglii (1901/1902)

Sezon 1901/1902 był 31. w historii angielskiej piłki nożnej.

</doc>
<doc id="595662" url="https://pl.wikipedia.org/wiki?curid=595662" title="Tianlong">
Tianlong



</doc>
<doc id="595665" url="https://pl.wikipedia.org/wiki?curid=595665" title="One Canada Square">
One Canada Square

One Canada Square – wieżowiec w Londynie, drugi pod względem wysokości budynek w Wielkiej Brytanii, dzierżący tytuł najwyższego przez ponad 18 lat. W 2012 roku utracił ten tytuł na rzecz wieżowca The Shard, który znajduje się na przeciwległym brzegu Tamizy.
Projektantem budynku jest argentyński architekt César Pelli. Wieżowiec, zbudowany w 1991 roku, w kształcie obelisku, w dzielnicy Canary Wharf w dzielnicy Isle of Dogs. Ma 50 pięter (czyli mniej niż pierwotnie planowana liczba 60) i 235 metrów wysokości. Na jego dachu znajduje się ważąca 11 ton i mierząca niemal 40 metrów piramida. Komunikację pionową zapewniają 32 windy pasażerskie, dwie towarowe i dwie przeciwpożarowe.
Budynek został nazwany na cześć Kanady, ponieważ został zbudowany przez kanadyjską firmę Olympia and York. Wkrótce po zakończeniu firma zbankrutowała. Nazwa budynku jest jednocześnie adresem, ale budynek jest również znany jako Canary Wharf Tower, ponieważ jest częścią kompleksu biurowego Canary Wharf w Docklands.
One Canada Square pojawił się także w wielu reklamach telewizyjnych oraz w programie telewizyjnym The Apprentice, ale był sam w sobie centrum transmisji. W latach 90. w wieży mieściła się stacja telewizyjna L!VE TV.
Nie ma platformy widokowej, a górne piętra budynku są generalnie niedostępne dla turystów, ale w podziemiach znajduje się centrum handlowe. Budynek jest otoczony przez dwa inne drapacze chmur, które powstały dziesięć lat później i oba mają 200 metrów wysokości: HSBC Tower (8 Canada Square) i Citigroup Centre (25 Canada Square).

</doc>
<doc id="595667" url="https://pl.wikipedia.org/wiki?curid=595667" title="Piłka nożna w Anglii (1902/1903)">
Piłka nożna w Anglii (1902/1903)

Sezon 1902/1903 był 32. w historii angielskiej piłki nożnej.

</doc>
<doc id="595668" url="https://pl.wikipedia.org/wiki?curid=595668" title="Halina Szustak">
Halina Szustak

Halina Maria Szustak (ur. 15 kwietnia 1945 w Siedliskach) – polska polityk, przedsiębiorca i plastyk, posłanka na Sejm IV kadencji.
Życiorys.
W 1975 ukończyła Liceum Technik Plastycznych, a następnie także Studium Edukacji Narodowej w Legnicy. Od 1964 do 1967 pracowała jako rejestratorka produkcji w Zakładach Przemysłu Bawełnianego w Kudowie. Następnie, do 1969 była szyldziarzem w Zakładach Remontowo-Budowlanych w Legnicy. Od 1969 do 1972 pełniła funkcję dyrektora Wojewódzkiej Spółdzielni Spożywców „Społem” w tym mieście. W latach 1972–1987 pracowała jako projektantka odzieży w dwóch legnickich zakładach. Od 1987 do 1995 prowadziła działalność gospodarczą. W 1997 założyła Stowarzyszenie Uwłaszczeniowe i Gospodarcze w Legnicy.
W wyborach parlamentarnych w 2001 została wybrana na posła IV kadencji. Startowała z listy Ligi Polskich Rodzin w okręgu legnickim. Zasiadała w Komisji Skarbu Państwa oraz Komisji Mniejszości Narodowych i Etnicznych. W kwietniu 2004 wystąpiła z klubu parlamentarnego LPR i współtworzyła koło poselskie Dom Ojczysty. Zasiadała też początkowo we władzach powołanego w 2005 Ruchu Patriotycznego. Bezskutecznie ubiegała się o sejmową reelekcję w 2005 z listy Domu Ojczystego w okręgu warszawskim, w 2006 o mandat radnego sejmiku dolnośląskiego z ramienia Prawa i Sprawiedliwości, a w 2010 o mandat radnego Legnicy z listy Ruchu Społecznego Legniczan.

</doc>
<doc id="595671" url="https://pl.wikipedia.org/wiki?curid=595671" title="Poliacetylen">
Poliacetylen

Poliacetylen, polietyn, PA, PAC – polimer przewodzący prąd elektryczny.
Poliacetylen powstaje podczas polimeryzacji acetylenu (), podczas której wiązania potrójne przekształcają się w wiązania podwójne wytwarzając jednocześnie wiązania pomiędzy kolejnymi cząsteczkami:
W praktyce proces ten jest trudno kontrolować i poliacetylen otrzymuje się raczej w procesie polimeryzacji z metatetycznym otwarciem pierścienia, np. cyklooktatetraenu lub jego podstawionych pochodnych.
Poliacetylen zbudowany jest z długich łańcuchów, w których wiązania pomiędzy atomami węgla są formalnie na przemian podwójne i pojedyncze (tzw. wiązania sprzężone). W rzeczywistości wiązania sprzężone są uśrednione, a elektrony tworzące wiązania π ulegają delokalizacji wzdłuż całej cząsteczki polimeru, co umożliwia im łatwe przemieszczanie się i przewodzenie prądu elektrycznego.
Błony poliacetylenu o grubości od 1 μ do 5 mm można otrzymać zwilżając ściany naczynia roztworem katalizatora Zieglera-Natty (trietyloglinem lub tetrabutylotytanem) i wprowadzając do niego acetylen. Otrzymany produkt po wypolerowaniu ma barwę srebrzystą. Każda para merów w poliacetylenie może mieć konfigurację "cis" lub "trans". W temperaturze −78 °C powstaje wyłącznie produkt "cis", w ok. 150 °C wyłącznie "trans", a w temperaturach pośrednich ich mieszanina, przy czym izomer "trans" jest produktem stabilnym termodynamicznie. Ogrzewając w temperaturze 200 °C formę "cis" lub mieszaninę izomerów, ulega ona przemianie do formy "trans".
Przewodnictwo elektryczne właściwe polimeru "cis" wynosi 10−9 S/cm, a dla izomeru "trans" 10−5 S/m. Wzrasta ono silnie w obecności zanieczyszczeń i ocenia się, że przewodnictwo czystego polimeru jest mniejsze o 4 rzędy wielkości. Kopolimery poliacetylenu zawierające niewielkie ilości domieszek typu donorów lub akceptorów elektronów wykazują znacznie wyższe przewodnictwo, do 103 S/m.

</doc>
<doc id="595674" url="https://pl.wikipedia.org/wiki?curid=595674" title="Piłka nożna w Anglii (1903/1904)">
Piłka nożna w Anglii (1903/1904)

Sezon 1903/1904 był 33. w historii angielskiej piłki nożnej.

</doc>
<doc id="595676" url="https://pl.wikipedia.org/wiki?curid=595676" title="Okręg Talsi">
Okręg Talsi

Okręg Talsi (łot. "Talsu rajons") – okręg w północno-zachodniej Łotwie, nad Morzem Bałtyckim i Zatoką Ryską, istniejący do 2009.
Graniczył z okręgami: windawski, Kuldīga i Tukums.
Skład etniczny

</doc>
<doc id="595677" url="https://pl.wikipedia.org/wiki?curid=595677" title="Shenlong">
Shenlong



</doc>
<doc id="595679" url="https://pl.wikipedia.org/wiki?curid=595679" title="Talsi">
Talsi

Talsi (niem. "Talsen") – miasto na Łotwie, w północnej Kurlandii, na północ od drogi łączącej Rygę z Windawą, siedziba okręgu Talsi, 11 371 mieszkańców (2007).

</doc>
<doc id="595680" url="https://pl.wikipedia.org/wiki?curid=595680" title="Latarnia morska w Niechorzu">
Latarnia morska w Niechorzu



</doc>
<doc id="595681" url="https://pl.wikipedia.org/wiki?curid=595681" title="Piłka nożna w Anglii (1904/1905)">
Piłka nożna w Anglii (1904/1905)

Sezon 1904/1905 był 34. w historii angielskiej piłki nożnej.

</doc>
<doc id="595683" url="https://pl.wikipedia.org/wiki?curid=595683" title="25 Canada Square">
25 Canada Square

25 Canada Square – wieżowiec w Londynie, jeden z najwyższych budynków w Wielkiej Brytanii.
Projektantem budynku jest argentyński architekt César Pelli. Budowa rozpoczęła się w 1998, a zakończyła w 2001 roku. Wieżowiec ma 45 pięter i 200 metrów wysokości. Mieści się w nim główna siedziba Citi w Wielkiej Brytanii. Wraz z budynkiem 33 Canada Square tworzy kompleks Citi Centre.

</doc>
<doc id="595695" url="https://pl.wikipedia.org/wiki?curid=595695" title="Stanisław Korfanty">
Stanisław Korfanty

Stanisław Andrzej Korfanty (ur. 12 listopada 1957 w Piekarach Śląskich) – polski samorządowiec, od 2002 do 2014 prezydent Piekar Śląskich.
Życiorys.
Ukończył studia na Politechnice Śląskiej w Gliwicach, uzyskując tytuł zawodowy magistra inżyniera w zakresie elektroniki, a także podyplomowe studia na Akademii Ekonomicznej w Katowicach. Uzyskał licencje zarządcy nieruchomości i członka rad nadzorczych spółek Skarbu Państwa. Był dyrektorem siemianowickiego Centrum Leczenia Oparzeń.
W wyborach samorządowych w 2002 kandydował na prezydenta miasta Piekary Śląskie. W I turze wyborów otrzymał 6768 głosów (39,46%), w II turze wyborów wynik 9773 głosy (60,32%) pozwolił mu pokonać jego kontrkandydata, dotychczasowego prezydenta Andrzeja Żydka.
W wyborach samorządowych w 2006 skutecznie ubiegał się o reelekcję, zdobywając 13 266 głosów (65,78%) i zwyciężając tym samym już w I turze wyborów. Również w 2010 wygrał w pierwszej turze. W 2014 nie uzyskał reelekcji, został natomiast wybrany na radnego rady miejskiej. Mandat radnego utrzymał również w 2018.
Jest żonaty, ma trzech synów. Od urodzenia mieszka w dzielnicy Dąbrówka Wielka.
W 2016 otrzymał Złoty Krzyż Zasługi.

</doc>
<doc id="595696" url="https://pl.wikipedia.org/wiki?curid=595696" title="Góra Połom">
Góra Połom

Góra Połom (niem. "Kitzelberg", 667 m n.p.m.) – szczyt w Wojcieszowie w województwie dolnośląskim, w powiecie złotoryjskim, w Górach Kaczawskich, w Sudetach Zachodnich.
Charakterystyka.
Leży na lewym brzegu Kaczawy, nad Wojcieszowem Górnym, na zakończeniu krótkiego grzbiety bocznego, odchodzącego od Barańca w Południowym Grzbiecie ku północnemu wschodowi.
Cały masyw zbudowany jest z wapieni krystalicznych (marmurów) z wkładkami fyllitów, łupków węglanowych, łupków serycytowo-chlorytowych, łupków węglanowo-kwarcowo-serycytowych, zieleńców i łupków zieleńcowych, które występują też wokoło. Są to skały metamorficzne pochodzące z górnego kambru i należące do metamorfiku kaczawskiego. Te starsze skały metamorficzne pocięte są żyłami młodszych porfirów (ryolitów).
W wapieniach rozwinęły się na dużą skalę zjawiska krasowe – leje krasowe, jaskinie, często z bogatą szatą naciekową: stalaktytami, stalagmitami, stalagnatami, draperiami, perłami jaskiniowymi i innymi. Są one od wielu lat systematycznie niszczone przez rozrastające się kamieniołomy.
Na wapiennym podłożu wykształciły się gleby brunatne i rędziny.
Wapienie te są eksploatowane od kilkuset lat, co doprowadziło do znacznych przekształceń całego masywu. Jego charakterystyczna, „nadgryziona” sylwetka widoczna jest z wielu miejsc w Górach Kaczawskich, Pogórzu Kaczawskim, Rudawach Janowickich i Karkonoszach.
Na obszarze góry Połom zaobserwowano 552 gatunki roślin naczyniowych (ok. 23% flory krajowej i ok. 30% flory Sudetów) należących do 289 rodzajów i 68 rodzin, w tym 37 gatunków prawnie chronionych. Wśród rzadkich roślin występuje tu 15 gatunków storczykowatych, a także zagrożony wyginięciem w Sudetach jastrzębiec blady "Hieracium schmidtii".
Na terenie Góry Połom przez długi czas istniał rezerwat przyrody, który został prawie zniszczony przez eksploatację wapieni. Podobny los spotkał inne atrakcje tego regionu, liczne jaskinie, odwiedzane przez speleologów, które są systematycznie niszczone.
Czynne kamieniołomy otaczają wierzchołek z dwóch stron.

</doc>
<doc id="595697" url="https://pl.wikipedia.org/wiki?curid=595697" title="Adam Ferdynand Adamowicz">
Adam Ferdynand Adamowicz

Adam Ferdynand Adamowicz (ur. 6 grudnia 1802 w Wilnie, zm. 30 kwietnia 1881 tamże) – polski lekarz i lekarz weterynarii, historyk nauki. Był jednym z pionierów polskiej weterynarii oraz twórcą polskiego słownictwa weterynaryjnego.
Życiorys.
Syn Józefa i Zofii z Jocherów. Do gimnazjum uczęszczał w Wilnie, gdzie również w latach 1818–1822 studiował przyrodę i medycynę, uzyskując w 1824 tytuł dr. med. Od roku 1822 był pomocnikiem Ludwika Henryka Bojanusa, a od 1828, po odbyciu uzupełniających studiów adiunktem.
W latach 1823–1828 wykładał w pierwszej w Polsce szkole weterynaryjnej przy Cesarskim Uniwersytecie Wileńskim, a w 1832–1842 na Oddziale Weterynarii Akademii Medyko-Chirurgicznej w Wilnie. W roku 1834 otrzymał tam tytuł profesora. Wykładał tam epizoosocjologię i anatomię porównawczą dla medyków oraz patologię i terapię dla lekarzy weterynaryjnych, od 1838 wykładał również historię medycyny. Po zamknięciu Akademii w roku 1842 Adamowicz pozostał w Wilnie, pracując jako naczelny lekarz szpitala żydowskiego.
W 1841 został prezesem Wileńskiego Towarzystwa Lekarskiego.
Napisał pierwsze polskie prace weterynaryjne na poziomie uniwersyteckim, m.in. "Nauka utrzymania i ulepszania zwierząt domowych ..." (1836), "O poznawaniu i leczeniu chorób zwierząt domowych ..." (1838), "Zoonomia weterynaryjna ..." (1841).
Opracował "Rys postępu anatomii w Polsce i na Litwie" do przetłumaczonego dzieła Georges’a Cuviera "Historia nauk przyrodniczych" (1855).
Był jednym z autorów haseł do 28 tomowej Encyklopedii Powszechnej Orgelbranda z lat 1859–1868. Jego nazwisko wymienione jest w I tomie z 1859 roku na liście twórców zawartości tej encyklopedii. W 1872 otrzymał doktorat honorowy UJ. 
Członek Wileńskiej Komisji Archeologicznej. 20 sierpnia 1861 został przyjęty w poczet Francuskiego Towarzystwa Botanicznego. Pochowany zzostał pierwotnie na cmentarzu ewangelickim w Wilnie po likwidacji cmentarza przeniesiono jego nagrobek w 1962 na wileńską Rossę.
Pozostawił ok. 90 drukowanych prac.

</doc>
<doc id="595698" url="https://pl.wikipedia.org/wiki?curid=595698" title="Radosław Gilewicz">
Radosław Gilewicz

Radosław Gilewicz (ur. 8 maja 1971 w Chełmie Śląskim) – polski piłkarz występujący na pozycji napastnika, reprezentant Polski oraz komentator sportowy (w Orange Sport, nSport, Eurosport, TVP). W 2021 roku dołączył do polskiej redakcji Viaplay Polska, gdzie pełni rolę eksperta w studiu Bundesligi, oraz jest jednym z komentatorów spotkań ligi niemieckiej i pucharów europejskich.
Jego syn Konrad także został piłkarzem.
Ostatni mecz.
21 czerwca 2009 odbył się na Stadionie Miejskim w Tychach mecz pożegnalny Gilewicza. Naprzeciw siebie stanęły reprezentacje Gwiazd Ligi Polskiej i Europy. W spotkaniu tym Gilewicz po raz ostatni pokazał się na murawie w roli czynnego zawodnika.
Polska w tym meczu wygrała 6-4. Bramki strzelili Radosław Gilewicz (35, 41 karny, 59), Tomasz Hajto (58), Dariusz Gęsior (79), Adam Szyszka (80), Fredi Bobic (11), Cezary Kucharski (22), Jakub Błaszczykowski (64, 74).
Skład Polski: Piotr Lech, Waldemar Fornalik, Tomasz Hajto, Dariusz Gęsior, Jarosław Zadylak, Jacek Bednarz, Piotr Świerczewski, Sebastian Mila, Michał Probierz, Mariusz Śrutwa, Radosław Gilewicz, Mirosław Rus, Piotr Mosór, Krzysztof Sitko, Andrzej Dziuba, Adam Szyszka, Tomasz Szczepanek, Konrad Gilewicz.
Skład Europy: Jerzy Dudek, Tomasz Kłos, Walter Kogler, Frank Verlaat, Tomasz Wisio, Tomasz Rząsa, Jerzy Brzęczek, Mariusz Czerkawski, Cezary Kucharski, Andrzej Juskowiak, Fredi Bobic, Piotr Reiss, Jakub Błaszczykowski, Alfred Hörtnagl, Klaudiusz Ševković.

</doc>
<doc id="595699" url="https://pl.wikipedia.org/wiki?curid=595699" title="Dilong">
Dilong



</doc>
<doc id="595701" url="https://pl.wikipedia.org/wiki?curid=595701" title="Werner (biskup płocki)">
Werner (biskup płocki)

Werner (zm. 5 lutego 1170) – biskup płocki w latach 1156-1170.
Prawdopodobnie był Niemcem z pochodzenia. Świadkował na przywileju księżnej Salomei na rzecz opactwa w Mogilnie (ok. 1143) jako kapelan (kanonik) kolegiaty św. Piotra w Kruszwicy. Był bliskim współpracownikiem księcia Bolesława Kędzierzawego, który w 1156 mianował go biskupem płockim. W 1161 uczestniczył w wiecu w Łęczycy.
W 1165 przewodniczył poselstwu do cesarza Fryderyka I w Akwizgranie. Przywiózł z Niemiec relikwie św. Zygmunta Burgundzkiego, późniejszego patrona miasta Płocka. Był zwolennikiem cesarskich antypapieży Wiktora IV, Paschalisa III i Kaliksta III, reprezentował polski episkopat na uroczystościach kanonizacyjnych Karola Wielkiego w 1165, którym przewodził Paschalis III.
Zginął śmiercią męczeńską, zamordowany na rozkaz możnowładcy Bolesty, który przegrał z nim spór sądowy o wieś Karso (Szarsko?). Był czczony przez wiernych po śmierci i umieszczany w ówczesnych wykazach świętych i błogosławionych, jednak z uwagi na jego poparcie dla antypapieży jego kult nie zyskał uznania Kościoła po zakończeniu schizmy.
W starszej literaturze jego męczeństwo jest czasami błędnie datowane na rok 1172.
Część współczesnych historyków utożsamia go z Warnerem, biskupem włocławskim wzmiankowanym w bulli Eugeniusza III z 1148 roku. Identyfikacja ta, jakkolwiek możliwa, nie jest jednak poparta żadnym pozytywnym przekazem źródłowym.
Bohater utworu hagiograficznego "Mors et miracula beati Verneri".

</doc>
<doc id="595702" url="https://pl.wikipedia.org/wiki?curid=595702" title="Języki mura">
Języki mura

Języki mura – rodzina języków używanych w Ameryce Południowej. Jedynym żywym językiem z tej rodziny jest język pirahã, którym posługuje się 150 osób w ośmiu wioskach w dżungli amazońskiej. Inne języki: mura, bohurá i yahahí wymarły wskutek ekspansji języka portugalskiego.

</doc>
<doc id="595703" url="https://pl.wikipedia.org/wiki?curid=595703" title="Łysa Góra (Góry Kaczawskie)">
Łysa Góra (Góry Kaczawskie)

Łysa Góra (niem. "Blücher-Höhe") – wzniesienie nad Dziwiszowem i Płoszczyną od południa oraz Chrośnicą od północy, w zachodniej części Południowego Grzbietu Gór Kaczawskich, w Sudetach Zachodnich, między przełęczą Widok (Kapella) a Chrośnickimi Kopami o wysokości 708 m n.p.m.
Masyw zbudowany ze staropaleozoicznych zieleńców i łupków zieleńcowych należących do metamorfiku kaczawskiego z żyłami porfirów.
Niewielka stacja narciarska, która ze względu na bliskość Jeleniej Góry i oświetlenie stoków szybko się rozwija.

</doc>
<doc id="595704" url="https://pl.wikipedia.org/wiki?curid=595704" title="MSP-80">
MSP-80

MSP-80 to mikrokomputerowy system automatyzacji pomiarów opracowany przez "Przemysłowy Instytut Elektroniki".
Budowa systemu oparta była o pakiety:

</doc>
<doc id="595705" url="https://pl.wikipedia.org/wiki?curid=595705" title="Flaga Kuby">
Flaga Kuby

Flaga Kuby, nazywana przez Kubańczyków Bandera de la Estrella Solitaria (hiszp. „bandera samotnej gwiazdy”) została zaprojektowana przez redaktora kubańskiej gazety "La Verdad" ("Prawda"), poetę Miguela Teurbe Tolóna, w 1848 roku. Gwiazda została zapożyczona z flagi Teksasu. Po raz pierwszy flaga w tej postaci została podniesiona 19 maja 1850 roku w mieście Cárdenas, na północnym wybrzeżu Kuby, gdzie generał Narciso López z 600 ludźmi podjął próbę (nieudaną) wyzwolenia kraju spod kolonialnego panowania.
Oficjalnym symbolem Kuby flaga ta jest od chwili otrzymania niepodległości, tj. od 20 maja 1902 roku.
Symbolika.
Umieszczony na fladze trójkąt symbolizuje siłę i niezmienność, a także miał odzwierciedlać masońskie wpływy – jest masońskim symbolem równości i braterstwa, zaś umieszczona na nim gwiazda, La Estrella Solitaria (Samotna gwiazda), była symbolem niepodległości.
Trzy niebieskie pasy odnoszą się do trzech prowincji na Kubie za czasów panowania hiszpańskiego.
Barwa biała uosabia czystość patriotyzmu rewolucjonistów.
Flaga Kuby stała się inspiracją do zaprojektowania flagi Portoryka.

</doc>
<doc id="595709" url="https://pl.wikipedia.org/wiki?curid=595709" title="Okręg Kuldīga">
Okręg Kuldīga

Okręg Kuldīga (łot. "Kuldīgas rajons") – okręg w zachodniej Łotwie istniejący do 2009.
Graniczył z okręgami: windawskim, lipawskim, Saldus, Talsi i Tukums.

</doc>
<doc id="595710" url="https://pl.wikipedia.org/wiki?curid=595710" title="8 Canada Square">
8 Canada Square

8 Canada Square – czwarty pod względem wysokości wieżowiec w Londynie, jeden z najwyższych budynków w Wielkiej Brytanii, znany również jako HSBC Tower.
Zaprojektowany przez Normana Fostera, wybudowany w latach 1999-2002. Wieżowiec ma 45 pięter i 200 metrów wysokości (700 stóp). Ma też wewnątrz 102 190 metrów kwadratowych powierzchni (milion stóp kwadratowych). Mieści się w nim centrala Hong Kong and Shanghai Banking Corporation. W 2007 
budynek został sprzedany hiszpańskiej firmie Metrovacesa za nieco ponad miliard funtów.

</doc>
<doc id="595712" url="https://pl.wikipedia.org/wiki?curid=595712" title="Yinglong">
Yinglong

Yinglong () – w mitologii chińskiej skrzydlaty smok, uważany także niekiedy za boga deszczu.
Wspomógł Żółtego Cesarza w bitwie z Chiyou. Zesłał potop, który zatrzymał wojska Chiyou, umożliwiając Żółtemu Cesarzowi ich pokonanie. Według niektórych wersji mitu Yinglong sam zabił Chiyou oraz Kuafu. Ze względu na rany odniesione w walce nie mógł jednak wrócić do niebios i pozostał na ziemi, z powodu czego ziemię nawiedzają od tej pory klęski suszy.

</doc>
<doc id="595713" url="https://pl.wikipedia.org/wiki?curid=595713" title="Greg Evigan">
Greg Evigan

Greg Evigan, właściwie Gregory Ralph Evigan (ur. 14 października 1953 w South Amboy) – amerykański aktor telewizyjny i filmowy, kompozytor.
Wczesne lata.
Urodził się w South Amboy, w stanie New Jersey jako syn Barbary Elizabeth Evigan, pianistki, i Ralpha Milana Evigana, elektryka. Dorastał w Sayreville, w New Jersey. 
Kariera.
Miesiąc po ukończeniu szkoły średniej, w wieku 17. lat otrzymał rolę na scenie Broadwayu w musicalu "Jesus Christ Superstar" (od 12 października 1971 do 30 czerwca 1973), a następnie odbył dwuletnie tournée, grając postać Danny’ego Zuko w musicalu "Grease".
Zdobył powodzenie w dwóch sitcomach NBC: "B.J. i Bear" ("B.J. and the Bear", 1979-1981) jako B.J. McKay, kierowca samochodu ciężarowego, którego najlepszym przyjacielem był szympans o imieniu Bear oraz "Moi dwaj tatusiowie" ("My Two Dads", 1987–1990), w którym wystąpił jako jeden z dwóch przyjaciół matki, wychowujący jej nastoletnią córkę Bradford. Potem zyskał na popularności w serialu kryminalnym fantastycznonaukowym "TekWar" (1994, 1995–1996) jako Jake Cardigan. Skomponował utwory to telewizyjnej czarnej komedii "Partnerzy" ("Partners", 2000) z udziałem Caspera Van Diena.
Życie prywatne.
3 czerwca 1979 ożenił się z tancerką Pamelą C. Serpe. Mają troje dzieci: syna Jasona Gregory’ego (ur. 10 czerwca 1983) oraz dwie córki: Vanessę Lee (ur. 18 marca 1981) i Brianę (ur. 23 października 1986).

</doc>
<doc id="595714" url="https://pl.wikipedia.org/wiki?curid=595714" title="Alex C">
Alex C



</doc>
<doc id="595716" url="https://pl.wikipedia.org/wiki?curid=595716" title="Anapka (zatoka)">
Anapka (zatoka)

Anapka (ros. "залив Анапка") – zatoka Morza Beringa, w azjatyckiej części Rosji; drugorzędna zatoka Zatoki Karagińskiej.
Leży w północno-zachodniej części Zatoki Karagińskiej, pomiędzy Kamczatką i Półwyspem Ilpińskim, na północ od Cieśniny Litkego; długość 60 km, szerokość do 90 km; dobrze rozwinęta linia brzegowa, liczne zatoki podrzędne.

</doc>
<doc id="595718" url="https://pl.wikipedia.org/wiki?curid=595718" title="Ard-galen">
Ard-galen

Ard-galen (sin. Zielony obszar) – równina ze stworzonej przez J.R.R. Tolkiena mitologii Śródziemia. Informacje na jej temat znajdują się w "Silmarillionie". Jest zaznaczona i podpisana na mapie Beleriandu dołączonej do książki.
Rozciągała się na południe od Angbandu aż do Dorthonionu. Był to teren zniszczony z powodu sąsiedztwa siedziby Morgotha. Po pierwszym wzejściu Słońca cała równina porosła bujną trawą i dlatego nazwaną ją Ard-galen. W takim stanie przetrwała aż do czasu bitwy Dagor Bragollach (455 rok Pierwszej Ery). Wówczas to równinę zniszczyły rzeki płomieni wysłane przez Morgotha z Thangorodrimu. Cały ten obszar przemienił się w "spopieloną ponurą pustynię, jałową i martwą, spowitą duszącym pyłem". Zaczęto nazywać go Anfauglith ("Dławiący pył") lub Dor-nu-Fauglith ("Kraj pod duszącym popiołem"). Jedynym miejscem na tym pustkowiu, gdzie potem jeszcze rosła trawa, był kurhan Haudh-en-Ndengin. Anfauglith przetrwało w niezmienionym stanie aż do końca Pierwszej Ery i zniszczenia Beleriandu w Wojnie Gniewu.

</doc>
<doc id="595719" url="https://pl.wikipedia.org/wiki?curid=595719" title="Stefan Nowaczek">
Stefan Nowaczek

Stefan Nowaczek ps. „Wilk” (ur. 4 grudnia 1919 w Kielcach, zm. 29 sierpnia 1946 w Warszawie) – żołnierz AK i NSZ oraz NZW, komendant Okręgu Warszawa NZW.
Okres przedwojenny.
Był synem Stefana Nowaczka (1896–1940), kapitana KOP, więźnia Starobielska (1939–1940), zamordowanego w Charkowie i Jadwigi z domu Wydrychiewicz, bratem Janusza Nowaczka (1917–1985), żołnierza AK i pracownika Delegatury Rządu na Kraj. Uczęszczał do gimnazjum w Milanówku.
Okres okupacji.
Na początku okupacji niemieckiej przeniósł się do wsi Derlacz koło Chotomowa do gospodarstwa rolnego swojej matki. W 1942 r. został członkiem bliżej nieznanej konspiracyjnej organizacji syndykalistów. W tym czasie wspomagał też ukrywających się Żydów, dostarczając im pożywienie, ubranie i środki czystości. W 1943 r. zamieszkał w Warszawie, gdzie związał się z Armią Krajową. Latem tego roku ukończył podziemną podchorążówkę w stopniu plutonowego podchorążego. Pod koniec 1943 r. przeszedł do Narodowych Sił Zbrojnych. Brał udział w powstaniu warszawskim w szeregach batalionu AK „Ruczaj” walczącego na Starym Mieście, a następnie w Śródmieściu. Po kapitulacji przebywał w obozie dla ludności cywilnej w Pruszkowie, a stamtąd przeniósł się w okolice Częstochowy.
Okres po wojnie.
W lipcu 1945 r. powrócił do Warszawy, nawiązując kontakt z byłym kolegą z NSZ NN ps. „Marcin”, który podczas okupacji był sekretarzem komendanta obwodu NSZ i redaktorem pisma „Wielka Polska” oraz komendantem Obszaru I Warszawskiego NZW mjr. Mieczysławem Grygorcewiczem ps. „Ostromir”. Dzięki nim wstąpił do Narodowego Zjednoczenia Wojskowego, zostając wkrótce komendantem Okręgu Warszawa, podległego bezpośrednio KG NZW. Zajmował się wówczas werbunkiem nowych członków, szkoleniem ich, prowadzeniem wykładów o tematyce wojskowej i politycznej; udało mu się zorganizować na terenie miasta dwie sekcje. Planował dokonanie akcji mających na celu zdobycie środków finansowych, m.in. na kasę kolejki EKD, czy właściciela fabryki cukierków Adama Bałabana. Jednakże w wyniku działalności informatora UB do napaści nie doszło, a sam S. Nowaczek został 14 grudnia 1945 r. aresztowany. Osadzono go w areszcie śledczym na Pradze przy ul. Cyryla i Metodego, gdzie przeszedł brutalne śledztwo. 29 lipca 1946 został skazany przez Sąd Rejonowy w Warszawie pod przewodnictwem mjr. Marcela Kota (Abram Sterenzys), nr sprawy R.3129/46, na podstawie art. 1,4 § 1 Dekretu na karę śmierci. Stracono go 29 sierpnia tego roku w więzieniu karno-śledczym na Pradze przy ul. Ratuszowej. Pochowano go bezimiennie w zbiorowej mogile na cmentarzu Bródnowskim w Warszawie. Grób symboliczny znajduje się na Cmentarzu Wojskowym w Kwaterze „Na Łączce”.

</doc>
<doc id="595720" url="https://pl.wikipedia.org/wiki?curid=595720" title="Wymagania systemowe">
Wymagania systemowe

Wymagania systemowe (, także wymagania sprzętowe) – minimalne możliwe właściwości systemu komputerowego lub sprzętu niezbędne do uruchomienia danego programu. Najczęściej dotyczą minimalnej prędkości procesora, minimalnej wielkości pamięci RAM, pojemności dysku twardego oraz wersji systemu operacyjnego. Często dotyczą także parametrów karty graficznej.
Informacje o wymaganiach systemowych danego programu najczęściej znajdują się w instrukcji obsługi, na stronie internetowej producenta lub w karcie informacyjnej, często także na pudełku od programu (jeżeli został on zakupiony w wydaniu pudełkowym).

</doc>
<doc id="595721" url="https://pl.wikipedia.org/wiki?curid=595721" title="Anfauglith">
Anfauglith



</doc>
<doc id="595724" url="https://pl.wikipedia.org/wiki?curid=595724" title="Flaga Saint Vincent i Grenadyn">
Flaga Saint Vincent i Grenadyn

Flaga Saint Vincent i Grenadyn („The Gems”) – jeden z symboli państwowych Saint Vincent i Grenadyn. Flaga w obecnej postaci została przyjęta w 1985 r. i zastąpiła podobną flagę (używającą herbu państwa), która z niewielkimi zmianami była w użyciu od odzyskania niepodległości.
Wygląd i symbolika.
Flaga składa się z trzech pionowych pasów w kolorach niebieskim, żółtym i zielonym. Środkowy, żółty pas zajmuje 1/2 flagi, dwa boczne – po 1/4. Na żółtym pasie umieszczono trzy zielone romby, układające się w kształt litery "V", jak "Vincent" – od głównej wyspy państwa. Romby te nawiązywać mają do kształtu kamieni szlachetnych, diamentów, co związane jest z dawnym określeniem wysp jako „szlachetnych kamieni Antyli”. Kolor niebieski symbolizuje niebo i morze, kolor żółty (złoty) – piaszczyste brzegi Grenadyn, zielony zaś – bujną roślinność Saint Vincent i witalność mieszkańców.
Historia.
W czasach kolonialnych władza nad St. Vincent i Grenadynami wielokrotnie przechodziła z rąk francuskich do rąk brytyjskich, do momentu podpisania traktatu paryskiego. Wtedy to Francja na dobre zrzekła się władzy na wyspach, a Saint Vincent i Grenadyny stały się kolonią korony brytyjskiej. W tamtym okresie w użyciu był brytyjski Blue Ensign, z herbem wysp wycentrowanym w lewej połowie flagi. Po uzyskaniu całkowitej niepodległości w 1979 r. wprowadzono flagę zaprojektowaną przez Elaine Liverpool składającą się z pięciu pionowych pasów: niebieskiego, żółtego i zielonego, przedzielonych cienkimi białymi paskami. Na środku flagi znajdował się herb państwowy na liściu chlebowca. W 1984 r. do władzy doszła Nowa Partia Demokratyczna. Nowemu rządowi zależało na zmianie flagi. Zorganizowano konkurs, jednak żadna praca nie została wyłoniona jako zwycięska. Władze powierzyły więc zadanie szwajcarskiemu grafikowi Julienowi van der Walowi, który zaprojektował już wcześniej flagę kantonu Genewy. Usunął on białe paski i zastąpił herb trzema zielonymi klejnotami, układającymi się w literę "V". Flaga została oficjalnie przyjęta 21 października 1985 r.

</doc>
<doc id="595729" url="https://pl.wikipedia.org/wiki?curid=595729" title="Cieśnina Litkego">
Cieśnina Litkego

Cieśnina Litkego (ros. "пролив Литке") – cieśnina w Rosji, w Zatoce Karagińskiej Morza Beringa.
Oddziela Wyspę Karagińską od wschodniego wybrzeża Kamczatki; łączy drugorzędne zatoki Ukińską i Anapka; długość około 100 km; szerokość 21-72 km.
Nazwana na cześć rosyjskiego geografa, badacza Arktyki, F.P. Litkego.

</doc>
<doc id="595730" url="https://pl.wikipedia.org/wiki?curid=595730" title="Francis Chichester">
Francis Chichester

Francis Chichester (ur. 17 września 1901 w Barnstaple, zm. 26 sierpnia 1972 w Plymouth) – brytyjski lotnik i żeglarz, został odznaczony tytułem szlacheckim przez Elżbietę II za najszybsze przepłynięcie samotnie jachtem dookoła Ziemi.
W latach 1929–1931 odbył kilka pionierskich, samotnych lotów. W 1960 roku zwyciężył w transatlatyckich regatach samotnych żeglarzy (z Plymouth do Nowego Jorku w 40,5 dnia), a w okresie od 27 sierpnia 1966 r. do 28 maja 1967 na jachcie "Gipsy Moth IV" odbył najszybszy samotny rejs dookoła świata, przepływając z Plymouth do Sydney (14 100 mil) w 107 dni i z Sydney, po opłynięciu Przylądka Horn do Plymouth (15 517 mil) w 119 dni. Wyczyn był wtedy najdłuższym jachtowym przejściem z portu do portu. Cały rejs trwał 274 dni, ponieważ Chichester spędził 48 dni w Sydney, gdzie dokonano zmiany konstrukcyjnej w jego jachcie. Osiągnął też w trakcie rejsu rekordową średnią prędkość samotnego żeglarza – 131 mil na dobę i pobił kilka dalszych rekordów prędkości.

</doc>
<doc id="595732" url="https://pl.wikipedia.org/wiki?curid=595732" title="Zamy Steynovitz">
Zamy Steynovitz

Zamy Steynovitz (ur. w 1951 w Legnicy, zm. w 2000) – izraelski malarz. 
Wyjechał z Polski w 1957, studiował w szkole artystycznej w Tel Awiwie i w Royal Academy of Arts w Londynie. Wykorzystywał motywy z dzieł Marca Chagalla. Uczestniczył w ruchu pokojowym. Podróżował po Ameryce Południowej.

</doc>
<doc id="595733" url="https://pl.wikipedia.org/wiki?curid=595733" title="Andi Deris">
Andi Deris



</doc>
<doc id="595735" url="https://pl.wikipedia.org/wiki?curid=595735" title="Eavere">
Eavere

Eavere – wieś w Estonii, w prowincji Pärnu, w gminie Are.

</doc>
<doc id="595737" url="https://pl.wikipedia.org/wiki?curid=595737" title="Kurena">
Kurena

Kurena – wieś w Estonii, w prowincji Pärnu, w gminie Are.

</doc>
<doc id="595739" url="https://pl.wikipedia.org/wiki?curid=595739" title="Pomarańcza (album)">
Pomarańcza (album)

Pomarańcza – debiutancki album zespołu Akurat wydany 29 stycznia 2001 roku nakładem Universal Music Polska. Album ukazał się na płycie CD oraz na kasecie

</doc>
<doc id="595740" url="https://pl.wikipedia.org/wiki?curid=595740" title="Kuldyga">
Kuldyga

Kuldyga (; hist. ) – miasto w zachodniej Łotwie, w Kurlandii, nad rzeką Windawą, siedziba władz gminy Kuldyga, 12 123 mieszkańców. Kuldyga do dziś zachowała swój rzemieślniczy charakter. Znajdują się tam również nowoczesne zakłady przemysłowe, dominuje przemysł drzewny. W mieście mają swoją siedzibę również filie wyższych uczelni pedagogicznych z Rygi i Lipawy.
Historia.
Kuldyga wzmiankowana była po raz pierwszy w 1245 roku, w dokumentach biskupa Wilhelma. W tych latach na terenie obecnej Kuldygi zbudowano zamek inflanckiej gałęzi zakonu krzyżackiego nazwany Jesusburg (później Goldingen). W 1378 Kuldyga uzyskała prawa miejskie, a w 1398 wstąpiła do Związku Hanzeatyckiego. W XVII wieku była, obok Mitawy, głównym ośrodkiem Księstwa Kurlandii i Semigalii. Do dziś nazywana jest stolicą Kurlandii.We wrześniu 1659 roku tutejszy zamek został zajęty przez wojska Rzeczypospolitej. Twierdza mająca 1500 ludzi (1/3 sił szwedzkich w Kurlandii) zdobyta została przez około 800 żołnierzy, niedysponujących większą liczbą dział.

</doc>
<doc id="595741" url="https://pl.wikipedia.org/wiki?curid=595741" title="Are (okręg miejski)">
Are (okręg miejski)

Are – okręg miejski w Estonii, w prowincji Pärnu, ośrodek administracyjny gminy Are. Okręg w 2000 roku, zamieszkiwało 491 osób.

</doc>
<doc id="595742" url="https://pl.wikipedia.org/wiki?curid=595742" title="Charles Brady">
Charles Brady

Charles Eldon „Chuck” Brady Jr. (ur. 12 sierpnia 1951 w Pinehurst w stanie Karolina Północna, zm. 23 lipca 2006 w Oak Harbor w stanie Waszyngton) – amerykański astronauta, doktor nauk medycznych, komandor United States Navy. Krótkofalowiec, posiadał znak N4BQW.
Wykształcenie i służba wojskowa.
W ostatnim okresie działalności zawodowej obejmował stanowisko profesora ("Associate Professor") w Centrum Medycznym Uniwersytetu Teksasu ("University of Texas Health Science Center" – UTHSCSA) w San Antonio.
Kariera astronauty.
Podczas pracy w NASA zajmował się m.in. testowaniem oprogramowania lotu w Laboratorium Integracji Awioniki Wahadłowca ("Shuttle Avionics Integration Laboratory" – SAIL), zagadnieniami technicznymi w Dziale Rozwoju Misji ("Mission Development Branch") Biura Astronautów. Był też szefem ds. treningu astronautów przygotowujących się do pobytu na Międzynarodową Stację Kosmiczną (ISS).
Misja STS-78 (Columbia F-20).
Swój jedyny lot kosmiczny rozpoczął 20 czerwca 1996, będąc członkiem załogi wahadłowca Columbia i specjalistą misji (MS-3). Wyprawą dowodził Terence T. Henricks. Prom pilotował Kevin R. Kregel, a pozostałymi specjalistami misji byli Richard M. Linnehan (MS-1) i Susan J. Helms (MS-2). Funkcje specjalistów ładunku pełnili obcokrajowcy: Francuz Jean-Jacques Favier i Kanadyjczyk Robert B. Thirsk. Była to najdłuższa misja, jaką przeprowadzono w ramach programu "Space Shuttle". W ładowni wahadłowca znajdowało się m.in. laboratorium Spacelab/LMS-1 ("Life and Microgravity Spacelab"). Ładunek użyteczny dla misji STS-78 przygotowywali specjaliści z pięciu agencji kosmicznych: amerykańskiej NASA, europejskiej ESA, francuskiej CNES, kanadyjskiej CSA i włoskiej ASI. Większość z czterdziestu przeprowadzonych eksperymentów dotyczyła medycyny, biologii i fizyki. Brady był jednym z dwóch lekarzy na pokładzie wahadłowca, którzy uczestniczyli w realizacji programu naukowego wyprawy. Po wykonaniu zaplanowanego programu misji wahadłowiec wylądował 7 lipca 1996 na pasie Centrum Kosmicznego im. Johna F. Kennedy’ego.
Śmierć.
23 lipca 2006 Charles Brady odebrał sobie życie w swoim domu w Oak Harbor. Przez wiele lat cierpiał na reumatoidalne zapalenie stawów. Stale postępująca choroba powodowała chroniczny ból oraz doprowadziła do znacznego ograniczenia samodzielnego poruszania. Początkowo agencje informacyjne jako przyczynę śmierci astronauty podawały długotrwałą chorobę. Następnie jednak NASA ujawniła fakty świadczące o jego samobójstwie.

</doc>
<doc id="595746" url="https://pl.wikipedia.org/wiki?curid=595746" title="Audru">
Audru

Audru - okręg miejski w Estonii, w prowincji Pärnu, ośrodek administracyjny gminy Audru.

</doc>
<doc id="595748" url="https://pl.wikipedia.org/wiki?curid=595748" title="Kuldiga">
Kuldiga



</doc>
<doc id="595750" url="https://pl.wikipedia.org/wiki?curid=595750" title="Prowincja (album)">
Prowincja (album)

Prowincja – druga płyta zespołu Akurat wydana 1 października 2003. Wydana własnym sumptem, mimo braku promocji rozeszła się w nakładzie zbliżonym do 5000 egzemplarzy. 22 maja 2006 roku ukazała się reedycja albumu.

</doc>
<doc id="595752" url="https://pl.wikipedia.org/wiki?curid=595752" title="Muzea londyńskie">
Muzea londyńskie

W Londynie znajduje się ponad 240 muzeów:

</doc>
<doc id="595753" url="https://pl.wikipedia.org/wiki?curid=595753" title="Beruthiel">
Beruthiel



</doc>
<doc id="595754" url="https://pl.wikipedia.org/wiki?curid=595754" title="Jiaolong">
Jiaolong

Jiao (), najczęściej występujące w połączeniu ze znakiem "smok" jako Jiaolong () – stworzenie z mitologii chińskiej, jeden z głównych typów smoków chińskich, silnie związany z żywiołem wodnym.
Opisywany jako smok o wężowatej postaci i skórze pokrytej łuskami, pozbawiony zaś rogów. Miał najczęściej zamieszkiwać góry i mokradła.
"Shanhaijing" wymienia go pięciokrotnie; jeden opis mówi o smoku przypominającym węża z czterema nogami; inny wspominając o "jiaolongu" mieszkającym w rzece Han, twierdzi, że miał małą głowę na długiej szyi z białym wolem lub naszyjnikiem. Większe okazy miały być na tyle duże, że były w stanie połknąć człowieka w całości. Zamieszkiwały zbiorniki wodne, lub pod piaskami pustyń, a Chińczycy uważali je za stworzenia szkodliwe. "Jiaolongi" atakowały czasem ludzi, by zabrać im cenne przedmioty, wyssać krew, lub zemścić się za doznaną krzywdę
"Yangyujing" ("Klasyk o hodowli ryb"), twierdzi, że "jiaolong" jest królem wszystkich 360 gatunków ryb. Księga "Guanzi" zaś nazywa go bogiem wszystkich stworzeń wodnych. Pozbawiony wody, smok ten miał tracić siły, dlatego opuszczał stawy, z których spuszczano wodę, by wybierać ryby, i osuszane przez ludzi mokradła. Także "Huainanzi" mówi o "jiaolongu" jako o istocie wodnej, która wszakże składała jaja na wzgórzach ("jiao" mogły się też lęgnąć z jaj węża lub bażanta, jeśli te przetrwały w ziemi tysiąc lat).
Podobnie jak inne smoki chińskie, "jiaolongi" mogły przemieniać się w istoty ludzką. Często pojawiały się wówczas lub znikały w chmurze oparu. Miały też możliwość sprowadzania deszczu i burz.

</doc>
<doc id="595755" url="https://pl.wikipedia.org/wiki?curid=595755" title="Flaga Saint-Pierre i Miquelon">
Flaga Saint-Pierre i Miquelon

Flaga Saint-Pierre i Miquelon nie ma charakteru oficjalnego. Oficjalnym symbolem wysp jest flaga Francji.
Używana przez ludność Saint-Pierre i Miquelon flaga przedstawia złoty okręt unoszący się na falach morza. Jest to statek "Grande Hermine", na którym Jacques Cartier 15 czerwca 1536 r. odkrył wyspę Saint-Pierre. Po lewej stronie znajdują się małe flagi Baskonii, Bretanii (w dawniejszej wersji, obecnie zachowanej w godle tego regionu) i Normandii. Nawiązują one do głównych krain, z których przybyli dzisiejsi mieszkańcy wysp: Baskonii, Bretanii i Normandii.

</doc>
<doc id="595757" url="https://pl.wikipedia.org/wiki?curid=595757" title="Fantasmagorie (album)">
Fantasmagorie (album)

Fantasmagorie – trzeci album studyjny zespołu Akurat, wydany 31 maja 2006 nakładem Metal Mind Productions.

</doc>
<doc id="595760" url="https://pl.wikipedia.org/wiki?curid=595760" title="Lednica (ujednoznacznienie)">
Lednica (ujednoznacznienie)

zwierzę:
2 miejscowości:
jeziora
inne:

</doc>
<doc id="595762" url="https://pl.wikipedia.org/wiki?curid=595762" title="Dwór w Bączalu">
Dwór w Bączalu

Dwór w Bączalu Dolnym – nieistniejący już dwór szlachecki, znajdujący się do 1846 roku we wsi Bączal Dolny. Wybudowany został na przełomie XVII i XVIII wieku, a zburzony podczas rzezi galicyjskiej przez mieszkańców wsi, którym przewodzili dwaj chłopi – Borsuk i Harc z Opacia.
Opis dworu.
Z zewnątrz.
Budowla była drewniana, parterowa z gankiem, opartym na filarach oraz z tzw. dwiema "jaskółkami", otoczona starodrzewem oraz ogrodzona płotem. Około kilometra od dworu zlokalizowane były stajnie oraz zabudowania gospodarcze dworu.
Wnętrze.
W salonie znajdowały się portrety wcześniejszych dziedziców dworu: rodów Miazgów i Choynowskich, trofea myśliwskie i dwa arrasy na ścianach.
Rzeź galicyjska.
Podczas rzezi galicyjskiej 22 lutego 1846 roku dwór został splądrowany, a w konsekwencji czego zburzony. Miejscowi chłopi obrabowali szlachtę, mieszkająca w dworze. Z napadu ocalał tylko syn ówczesnego właściciela Józefa Miazgi - Marcel, który wkrótce popadł w depresję i popełnił samobójstwo. Incydent ten jest opisany przez ks. Stefana Dębińskiego w książce „Rok 1846 – kronika dworów szlacheckich”.

</doc>
<doc id="595763" url="https://pl.wikipedia.org/wiki?curid=595763" title="Jezioro Stoborowe">
Jezioro Stoborowe

Jezioro Stoborowe (Stobar, Stobór, Sztobas) – kaszubskie jezioro śródleśne na położone na obszarze Wysoczyzny Żarnowieckiej i Puszczy Darżlubskiej w gminie Wejherowo powiatu wejherowskiego (województwo pomorskie), na północ od Wejherowa, przy drodze wojewódzkiej nr 218. Z jeziora wypływa ciek wodny łączący się z innymi ciekami Puszczy Darżlubskiej w rzekę Piaśnicę.

</doc>
<doc id="595765" url="https://pl.wikipedia.org/wiki?curid=595765" title="Plac Dominikański we Wrocławiu">
Plac Dominikański we Wrocławiu

Plac Dominikański we Wrocławiu (niem. "Dominikanerplatz") – jeden z głównych placów Wrocławia zlokalizowany na Starym Mieście.
Pierwotny plac Dominikański przylegał do południowej elewacji dominikańskiego kościoła św. Wojciecha, a zatem znajdował się na przedłużeniu dzisiejszej ulicy Wita Stwosza pomiędzy ulicami bł. Czesława (i św. Katarzyny) i Klemensa Janickiego. Przy budowie – na przełomie XX i XXI wieku – Galerii Dominikańskiej i hotelu Mercure Panorama zrekonstruowano w przybliżeniu dawny obrys placu.
Krótko po II wojnie światowej przetłumaczono niemiecką nazwę placu na plac Dominikański, lecz w dobie stalinizacji w końcu lat 40. otrzymał on imię współtwórcy aparatu stalinowskiego państwa, Feliksa Dzierżyńskiego. Po usunięciu zgliszczy przyległego do południowej strony placu kwartału (w miejscu dawnej wewnętrznej fosy) teren sięgający aż po ulicę Oławską splantowano i zamieniono w zieleniec i parking, zaś po jego wschodniej stronie wzniesiono w początku lat 70. XX w. według projektu typowego hotel "Panorama". Termin "plac Dzierżyńskiego" rozciągnął się tym samym na cały, większy od Rynku, areał, włączając w to skrzyżowanie ulic Oławskiej, Piotra Skargi i Kazimierza Wielkiego. W 1989 przywrócono placowi historyczną nazwę oraz granice, a w 2001 na większości obszaru powojennego "placu Dzierżyńskiego" ciągnącego się do ul. Oławskiej zbudowana została Galeria Dominikańska. W świadomości mieszkańców i na wielu planach plac znajduje się jednak zasadniczo na wymienionym skrzyżowaniu, a zatem około 200 m od rzeczywistego położenia.
Komunikacja miejska.
W pobliżu lub na samym placu Dominikańskim swoje przystanki mają linie tramwajowe (według układu stałego na dzień 1.08.2020):
oraz autobusowe (według układu stałego na dzień 1.08.2020):
a) dzienne pospieszne:
b) dzienne normalne:
c) nocne normalne:
d) podmiejskie:
e) strefowe organizowane przez Gminę Siechnice:
f) strefowe organizowane przez Gminę Wrocław w porozumieniu z Gminą Długołęka:
g) specjalne:

</doc>
<doc id="595769" url="https://pl.wikipedia.org/wiki?curid=595769" title="Shimizu S-Pulse">
Shimizu S-Pulse

 – japoński klub piłkarski grający obecnie w J1 League. Klub ma siedzibę w mieście Shizuoka, leżącym w prefekturze o tej samej nazwie. Nazwa "S-Pulse" to kombinacja dwóch wyrazów "S" od Shizouki, soccera oraz Shimizu, natomiast "Pulse" co w języku angielskim znaczy mniej więcej duch kibiców. Barwy klubu nawiązują do flagi prefektury Shizuoka.
Klub S-Pulse został założony w 1991 roku. W 1993 był jedną z tych drużyn, która zainaugurowała rozgrywki nowo powstałej J-League. Od 2003 formalną siedzibą miasta jest Shizuoka, ale wcześniej było nią Shimizu, jednak właśnie w tamtym roku doszło do połączenia obu miast. Swoje domowe mecze klub rozgrywa na stadionie o nazwie Nihondaira Stadium, który może pomieścić blisko 20 tys. widzów. Natomiast lokalne derby pomiędzy S-Pulse a Júbilo Iwata rozgrywane są na Ecopa Stadium w Shizuoce. Piłkarze S-Pulse trenują na obiektach Miho Ground oraz Shizuoka City Sports Ground.
S-Pulse w przeciwieństwie do innych japońskich klubów nie był klubem zakładowym wielkich korporacji, a bazował na zawodnikach pochodzących z prefektury Shizuoka. Początkowo sponsorem klubu była spółka S-Lap Communications. Obecnie klub zarządzany jest przez spółkę S-Pulse, Inc.

</doc>
<doc id="595770" url="https://pl.wikipedia.org/wiki?curid=595770" title="Zakrzów Kotowice">
Zakrzów Kotowice

Zakrzów Kotowice – przystanek osobowy w woj. dolnośląskim. W czasach gdy istniał drugi tor, peron znajdował się pomiędzy nimi a wchodziło się na niego przejściem podziemnym. Przez stację przejeżdżają pociągi towarowe i pasażerskie, które odjeżdżają w stronę Wrocławia i w stronę Jelcza Laskowic.
W roku 2017 przystanek obsługiwał 100–149 pasażerów na dobę.

</doc>
<doc id="595771" url="https://pl.wikipedia.org/wiki?curid=595771" title="Czwórka (nośnik)">
Czwórka (nośnik)

Czwórka – płyta gramofonowa o średnicy 7 cali, na której nagrywano po dwa utwory, po obu stronach, oznaczona jest symbolem Extended Play (EP).

</doc>
<doc id="595772" url="https://pl.wikipedia.org/wiki?curid=595772" title="Citigroup Center">
Citigroup Center



</doc>
<doc id="595776" url="https://pl.wikipedia.org/wiki?curid=595776" title="Panlong">
Panlong

Panlong lub , dosł. „zwinięty smok” – stworzenie z mitologii chińskiej, rodzaj smoka chińskiego oraz motywów artystycznych nawiązujących do jego kształtu.
Wedle starożytnego słownika dialektów "Fangyan" autorstwa Yang Xionga był to „smok, który nie wstąpił do niebios”. Ten typ smoka, jako piąty główny rodzaj smoka (obok smoka z łuskam, "jiaolonga", skrzydlatego "yinglonga", rogatego "qiulonga" i nieposiadającego rogów "chilonga"), wymienia (z taką samą definicją) także japoński słownik "Bukkyō iroha jiten". Istnieją zapisy o wykorzystywaniu luster ozdobionych motywem zwiniętego smoka do zabiegów magicznych mających na celu wywołanie deszczu, co świadczy o jego związku z tym zjawiskiem
W sztuce chińskiej słowo "pan" oznaczające "zwinięty" oznacza motyw, w którym smok lub inne stworzenie jest zwinięte, tak, że głową dotyka ogona tworząc okrąg (np. jako medalion). "Panglong" (pisane 蟠龍 lub 盤龍), „zwinięty smok” pojawia się jako nazwa własna stylu dekoracji na naczyniach brązowych, osób (m.in. jako pseudonim literacki Huan Xuana) i gór (m.in. w Syczuanie, Henanie, Jiangxi i Hunanie). W przypadku gór nazwy te mogą nawiązywać do ich ukształtowania lub do związanej z wodą symboliki smoka.

</doc>
<doc id="595777" url="https://pl.wikipedia.org/wiki?curid=595777" title="Białoruskie Towarzystwo Społeczno-Kulturalne w Polsce">
Białoruskie Towarzystwo Społeczno-Kulturalne w Polsce

Białoruskie Towarzystwo Społeczno-Kulturalne w Polsce – działająca od 26 lutego 1956 r. w Białymstoku organizacja krzewienia kultury, tradycji i historii białoruskiej na terenie Polski. Towarzystwo jest głównym organizatorem takich imprez jak: ludowe festyny, przeglądy piosenek, Ogólnopolski Festiwal Piosenki Białoruskiej, współorganizatorem festiwalu Dialogi Muzyczne w Mielniku. Białoruskie Towarzystwo Społeczno-Kulturalne aktywnie współpracowało z Sojuszem Lewicy Demokratycznej. Od 2022 roku funkcję przewodniczącego organizacji pełni Bazyli Siegień.

</doc>
<doc id="595786" url="https://pl.wikipedia.org/wiki?curid=595786" title="Huanglong">
Huanglong

Huanglong (chin. upr. 黄龙, chin. trad. 黃龍, pinyin: "Huánglóng") – dolina w północno-zachodniej części chińskiej prowincji Syczuan, w 1992 roku wpisana na listę światowego dziedzictwa UNESCO.
Typową formą rzeźby terenu są tu tarasowe sadzawki na stokach gór, powstałe w wyniku erozji kalcytowych osadów. Występują tu także liczne wodospady i gorące źródła.
Na terenie doliny znajduje się świątynia Huanglong Si ("Świątynia Żółtego Smoka"). W połowie sierpnia odbywa się tutaj "miao hui" (targ przy świątyni), na który tłumnie zjeżdżają się kupcy, głównie narodowości Qiang.

</doc>
<doc id="595789" url="https://pl.wikipedia.org/wiki?curid=595789" title="Copa Libertadores 1992">
Copa Libertadores 1992

Copa Libertadores 1992 – trzydziesta trzecia edycja Copa Libertadores, w której udział wzięło 21 klubów reprezentujących wszystkie kraje zrzeszone w CONMEBOL. Każde z 10 państw wystawiło po 2 kluby, nie licząc broniącego tytułu chilijskiego klubu CSD Colo-Colo, który zrezygnował z prawa awansu do 1/8 finału bez gry i wziął udział w fazie grupowej.
CSD Colo-Colo nie tylko nie zdołał obronić tytułu, ale nawet nie dotarł do finału, gdyż już w 1/8 finału wyeliminowany został przez ekwadorski klub Barcelona SC. Tym razem w finale znalazły się kluby reprezentujące dwie największe potęgi futbolowe Ameryki Południowej – Argentynę i Brazylię. Puchar ostatecznie zdobył brazylijski klub São Paulo FC, który dopiero w rzutach karnych pokonał CA Newell’s Old Boys. Oba kluby pierwszy raz w swych dziejach dotarły na sam szczyt najważniejszego w Ameryce Południowej klubowego turnieju. Obaj finaliści rozpoczęli turniej w wyjątkowo fatalnym stylu, przegrywając dotkliwie z krajowymi rywalami. São Paulo przegrał 0:3 z Criciúmą, a Newell’s Old Boys na własnym boisku został rozgromiony przez San Lorenzo de Almagro, przegrywając 0:6. W ćwierćfinale piłkarze z Rosario zrewanżowali się drużynie San Lorenzo wygrywając 4:0.
W pierwszym etapie 20 klubów podzielono na 5 grup po 4 drużyny. Z każdej grupy do następnej rundy awansowały trzy najlepsze zespoły. Jako szesnasty klub do 1/8 miał awansować broniący tytułu klub CSD Colo-Colo, jednak zrezygnował z tego przywileju i postanowił wziąć udział w fazie grupowej. Dołączony został do grupy z pozostałymi dwoma klubami chilijskimi – czyli do grupy pierwszej. W związku z tym grupa ta liczyła 5 klubów, a do następnej rundy miały awansować cztery najlepsze drużyny.
W 1/8 finału wylosowano osiem par, które wyłoniły ośmiu ćwierćfinalistów. W ćwierćfinale wylosowano cztery pary, które wyłoniły czterech półfinalistów. W półfinale dwie pary wyłoniły dwóch finalistów.
Wysoką klasę znów potwierdziły kluby z Kolumbii, a América Cali dotarła do półfinału, gdzie uległa Newell’s Old Boys dopiero po rzutach karnych. Do półfinału dotarła też rewelacyjnie spisująca się ekwadorska Barcelona.
Bardzo słabo tym razem wypadły kluby z Urugwaju. Także kluby z Peru wciąż nie potrafiły wrócić do dawnego poziomu.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="595790" url="https://pl.wikipedia.org/wiki?curid=595790" title="Bromek ksylilu">
Bromek ksylilu

Bromek ksylilu – organiczny związek chemiczny z grupy węglowodorów halogenowanych, bromowa pochodna ksylenu. Jest lakrymatorem i był stosowany jako środek bojowy podczas I wojny światowej, m.in. przez Niemcy jako "T-Stoff" lub "Weisskreuz". Obecnie nie ma znaczenia bojowego.
Techniczny bromek ksylilu jest mieszaniną izomerów orto, meta i para. Otrzymuje się go przez bromowanie ksylenu. Jest cieczą o temperaturze wrzenia 212–223 °C. Maksymalne stężenie par: (przy 25 °C) cmax = 0,6 mg/dm³. Bromek ksylilu nie rozpuszcza się i nie hydrolizuje w wodzie.
Działa drażniąco na błony śluzowe oczu powyżej stężenia 3,8 mg/m3. 

</doc>
<doc id="595793" url="https://pl.wikipedia.org/wiki?curid=595793" title="Biskupi Polski">
Biskupi Polski



</doc>
<doc id="595796" url="https://pl.wikipedia.org/wiki?curid=595796" title="Bromoaceton">
Bromoaceton

Bromoaceton – organiczny związek chemiczny, stosowany jako drażniący bojowy środek trujący z grupy lakrymatorów.
Jest cieczą o temperaturze wrzenia (z rozkładem) 409 K (136 °C). Jest mało trwały chemicznie. Polimeryzuje podczas przechowywania. Otrzymywany jest przez bromowanie acetonu.
Stosowany podczas I wojny światowej w mieszaninie z chlorocyjanem i cyjanowodorem. Obecnie jego znaczenie militarne jest znikome.

</doc>
<doc id="595797" url="https://pl.wikipedia.org/wiki?curid=595797" title="Baba wielkanocna">
Baba wielkanocna

Baba wielkanocna – polskie tradycyjne wielkanocne pieczywo cukiernicze.
Charakterystyka.
Ciasto baby wielkanocnej przyrządzane jest z drożdży piekarskich lub piwnych rozczynionych ciepłym mlekiem i wymieszanych z mąką i cukrem oraz szczyptą soli. Taki rozczyn jest odstawiany do wyrośnięcia. Gdy wyrośnie, dodawane są jajka, mąka oraz rozmaite bakalie. Niekiedy ciasto zaparza się wrzącym mlekiem. Oryginalne baby wypiekano w karbowanych formach w kształcie ściętego stożka, a po upieczeniu oblewano je białym lub różowym lukrem.
Historia.
Baby po raz pierwszy były pieczone w Rzeczypospolitej Obojga Narodów pod koniec XVII wieku. Za czasów Stanisława Augusta Poniatowskiego rozpowszechniły się w krajach europejskich, a szczególnie we Francji.

</doc>
<doc id="595798" url="https://pl.wikipedia.org/wiki?curid=595798" title="Julian McMahon">
Julian McMahon

Julian Dana William McMahon (ur. 27 lipca 1968 w Sydney) – australijski aktor telewizyjny, producent filmowy i model.
Życiorys.
Wczesne lata.
Urodził się w Sydney w Nowej Południowej Walii w Australii jako syn lady Sonii McMahon (z domu Sonia Rachel Hopkins), ikony towarzyskiej i mody, oraz sir Williama McMahona, wybitnego australijskiego polityka, dyplomaty i premiera Australii (1971-1972). Ma dwie siostry: starszą Melindę i młodszą Deborah. Uczęszczał do prywatnej szkoły dla chłopców Sydney Grammar School, do której uczęszczał też jego ojciec. Przez krótki czas studiował prawo na University of Sydney i ekonomię na Uniwersytecie w Wollongong.
Kariera.
W wieku dwudziestu lat porzucił studia i rozpoczął karierę modela. Stał się znany jako model w różnych stolicach mody, takich jak Mediolan, Londyn, Nowy Jork, Rzym i Paryż. Wziął udział w reklamie Levi Strauss. Z wybiegu trafił na mały ekran i występował w dwóch australijskich operach mydlanych, emitowanych w telewizji Seven Network - w roli Kane’a Edmondsa w "Potędze, pasji" ("The Power, the Passion", 1989) i jako żołnierz Ben Lucini w "Zatoce serc" ("Home and Away", 1989–1991). Pojawił się w teledyskach Dannii Minogue pt. „This is It” (1993) i „This Is the Way” (1993). 
Jego pierwszą rolą w amerykańskiej telewizji była opera mydlana "Inny świat" ("Another World", 1992–1994). Zdobył sympatię telewidzów rolą chirurga plastycznego Christiana Troya, napędzanego chciwością i uzależnionego od seksu, w serialu "Bez skazy" ("Nip/Tuck", 2003-2010). Za tę postać był nominowany do nagród: Złotego Globu dla najlepszego aktora w serialu dramatycznym (2005), Złotej Satelity (2004) oraz dwukrotnie do nagrody Saturna w kategorii najlepszy aktor telewizyjny (2005, 2006). 
Grywał przystojnych złych chłopców w różnych serialach, przebojowych dramatach i odnoszących sukcesy filmach fabularnych. W seryjnym dramacie kryminalnym NBC "Portret zabójcy" ("Profiler", 1996–2000) wystąpił jako agent John Grant. W serialu "Czarodziejki" ("Charmed", 2000-2003) został obsadzony w roli Cole’a Turnera. 
W 2005 był jednym z najseksowniejszych mężczyzn w telewizji wybranym przez magazyn „TV Guide”.
W 2010 wystąpił na scenie jako doktor Frank-N-Furter w sztuce Richarda O’Briena "The Rocky Horror Picture Show". 
Życie prywatne.
2 stycznia 1994 ożenił się z australijską piosenkarką Dannii Minogue, siostrą Kylie Minogue. 12 sierpnia 1995 doszło do rozwodu. 22 grudnia 1999 grudnia poślubił aktorkę Brooke Burns, z którą ma córkę Madison Elizabeth (ur. 9 czerwca 2000). 7 stycznia 2002 rozwiódł się. 30 czerwca 2014 ożenił się z modelką Kelly Paniaguą.

</doc>
<doc id="595799" url="https://pl.wikipedia.org/wiki?curid=595799" title="Półwysep Piagina">
Półwysep Piagina

Półwysep Piagina () – półwysep w azjatyckiej części Rosji, w obwodzie magadańskim.
Leży nad Morzem Ochockim, ogranicza od południowego zachodu Zatokę Szelichowa; długość około 75 km; powierzchnia zabagniona, w północnej części nizinna, w południowej górzysta (wysokość do 1156 m n.p.m.); na południowo-wschodnim krańcu leży przylądek Tołstoj.
Znajduje się tu jedna z części Rezerwatu Magadańskiego.

</doc>
<doc id="595800" url="https://pl.wikipedia.org/wiki?curid=595800" title="Indiana Jones i ostatnia krucjata">
Indiana Jones i ostatnia krucjata

Indiana Jones i ostatnia krucjata (ang. "Indiana Jones and the Last Crusade") – amerykański film przygodowy z 1989 roku, trzeci z kolei o niezwykłych perypetiach Indiany Jonesa, archeologa i poszukiwacza przygód, choć nieraz numerowany również jako 25. część z racji włączania do kanonu serii Przygód młodego Indiany Jonesa i traktowania całości jako Wielkiej Księgi Przygód Indiany Jonesa. W rolę tytułową po raz kolejny wcielił się Harrison Ford, a ojca dzielnego archeologa zagrał Sean Connery.
Produkcja.
Zdjęcia do filmu kręcono na terenie sześciu krajów (USA, Wielka Brytania, Hiszpania, Włochy, RFN i Jordania), położonych na trzech kontynentach. Pierwsze sceny nakręcono 16 maja 1988 roku na pustyni Tabernas w hiszpańskiej Andaluzji. Następnie, po około 10 dniach, ekipa przeniosła się do miasta Almería, gdzie w budynku tamtejszej ASP ("Escuela de Arte de Almería") powstały sceny rozgrywające się w pałacu sułtana. Hiszpańską część zdjęć kontynuowano w parku krajobrazowym Cabo de Gata-Níjar i ostatecznie zakończono 2 czerwca 1988 w Guadix.
W Niemczech nakręcono sceny plenerowe na zamku Bürresheim w Nadrenii-Palatynacie, jednakże wnętrza zamkowe filmowano już w angielskim studiu, dokąd ekipa udała się 5 czerwca 1988. Angielska część zdjęć miała miejsce w Londynie (m.in. Lawrence Hall i Mill Hill), w bazie RAF North Weald (hrabstwo Essex), w porcie w Tilbury (Essex), w Stowe (Buckinghamshire) oraz w budynku Royal Masonic School for Girls w Rickmansworth (Hertfordshire), gdzie 5 sierpnia zakończono pracę na Wyspach Brytyjskich.
8 sierpnia 1988 ekipa filmowa rozpoczęła zdjęcia w Wenecji (m.in. Canal Grande, kościół św. Barnaby). Następnie przeniesiono się do filmowania scen w okolicach starożytnego miasta Petra w Jordanii. Po 63 dniach zdjęć główna część obsady zakończyła prace nad filmem.
Pozostałe sceny i sekwencje nakręcono w USA, m.in. w Alamosa, Pagosa Springs i Cortez (stan Kolorado), w Parku Narodowym Arches (Utah) oraz w Fairfax, Mount Tamalpais i Los Angeles (Kalifornia). Finalne ujęcie odjeżdżających ku zachodzącemu słońcu bohaterów powstało w Amarillo w stanie Teksas.
Fabuła.
Film rozpoczyna się w 1912 roku, gdy Indiana Jones ma ok. 15 lat i jest skautem. Szuka krzyża Coronado w Utah. Chce oddać znaleziony skarb do muzeum, ale ścigają go inni poszukiwacze. Indy ucieka przed nimi przez pociąg, który przewozi zwierzęta (ma bliskie spotkania z nosorożcem i wężami), ale ostatecznie udaje mu się uciec do domu, w którym spotyka swojego ojca. Wtedy wchodzą do domu jego rywale przebrani za pracowników muzeum i odbierają od niego krzyż. Jednak upór i siła Indy’ego wzbudza podziw ich szefa (który podejrzanie przypomina dorosłego Indy’ego) i dlatego w nagrodę oddaje mu swój kapelusz.
W 1938 roku Indiana Jones otrzymuje propozycję uczestniczenia w wyprawie zorganizowanej w celu znalezienia św. Graala. Początkowo nie chce brać udziału w poszukiwaniu chrześcijańskiej relikwii. Zmienia zdanie, gdy dowiaduje się, że jeden z członków ekspedycji już zaginął i że jest nim jego ojciec, Henry Jones (Sean Connery). Choć ojciec i syn nie widzieli się od lat, Indiana decyduje się jechać do Wenecji, gdzie znajduje się grobowiec średniowiecznego rycerza, który dotarł do cudownego kielicha. Towarzyszy mu Marcus Brody. Napotyka austriacką Doktor Elsę Schneider, która na zlecenie nazistów ma przechwycić Graala. Mami Indy’ego propozycją współpracy.
Wkrótce wszyscy troje przeszukują grobowiec. Atakują ich tajemnicze indywidua, które porywają Brody'ego i ścigają Elsę i Jonesa na rzece. Po pościgu jeden z nich – Kazim – mówi Jonesowi, by nie szukał Graala. Jones i Elsa wyruszają jednak do Austrii, gdzie spotykają ojca Indy’ego i nazistów pod wodzą historyka Waltera Donovana i generała Vogela. Wtedy też wychodzi na jaw, że Elsa jest ich wspólniczką. Podpaleniu ulega dom, skąd udaje się im wkrótce uwolnić.
Po widowiskowej uciecze przed Austriakami docierają do Niemiec, gdzie odnajdują dziennik, w którym zaznaczone jest miejsce spoczynku Graala. Indy spotyka też Adolfa Hitlera i przypadkowo dostaje od niego autograf. Później usiłuje wraz z ojcem uciec niemieckim Zeppelinem, ten jednak zawraca z powrotem do Niemiec. Po walce z nazistami Jonesom udaje się o własnych siłach wydostać z terenu III Rzeszy.
Tymczasem Brody zostaje porwany przez hitlerowców. Docierają do państwa Hatay. W ślad za nimi docierają Jonesowie i ich stary przyjaciel – Sallah. Atakują nazistów (przedtem Donovan i Elsa oddalili się na chwilę od Vogela i jego żołnierzy oraz Brody'ego). Rozpoczyna się strzelanina, w której udział biorą naziści i ludzie Kazima, który zostaje postrzelony kilkanaście razy, w wyniku czego umiera. Chwilę później ma miejsce widowiskowa walka w czołgu między Vogelem i jego ludźmi a czwórką głównych bohaterów. Ostatecznie czołg wraz z Vogelem i Indianą spada w przepaść. Vogel ginie, Indy'emu udaje się cudem przeżyć.
Jonesowie, Sallah i Brody docierają do starej budowli, w której spoczywa Graal. Są tam już Elsa i Donovan oraz ocalali naziści. By dotrzeć do Graala, śmiałek musi przejść trzy niezwykle trudne próby – test na wierność Bogu. Donovan śmiertelnie rani ojca Indiany – tylko Graal może go uzdrowić, a Indy nie ma wyjścia – musi znaleźć Graala. Udaje mu się ominąć ruchome brzytwy, wystukać imię Jehowa (zwracając uwagę na łacińską pisownię) na kamiennych płytkach i przejść po niewidzialnym moście. W ślad za nim podążają Donovan i Elsa. Docierają do starej krypty. Spotykają tam starego rycerza i kilkadziesiąt kielichów, jeden z nich to Graal. Donovan bierze fałszywy i w ciągu kilku sekund zaczyna się gwałtownie starzeć i w końcu obraca się w proch. Jones wybiera prawdziwy kielich. Nieśmiertelność zyska jednak jedynie wtedy, gdy nie wyniesie Graala z krypty – musi jednak ratować ojca, co udaje mu się. Jednak przez swoją chciwość Elsa łamie zakaz rycerza i spada w przepaść, a wraz z nią Graal.
Gdy Brody, Sallah i Jonesowie wychodzą z krypty, Henry Jones mówi Sallahowi i Brody'emu, ku wielkiej uciesze Sallaha, że Indy naprawdę nazywa się Henry Jones Junior, a przydomek "Indiana" ma po psie.

</doc>
<doc id="595801" url="https://pl.wikipedia.org/wiki?curid=595801" title="Jan Oleśnicki z Bochotnicy">
Jan Oleśnicki z Bochotnicy

Jan Bochotnicki, także Jan z Bochotnicy, właśc. Jan Oleśnicki herbu Dębno (ur. ok. 1480, zm. 1532) – polityk i dyplomata, poseł na sejm radomski 1505 roku, starosta małogoski (1505), kasztelan małogoski (1506–1512), starosta chełmski (1506–1510), kasztelan sądecki (od 1512), kasztelan wiślicki (od 1515), wojewoda lubelski (1519–1532).
Życie prywatne.
Jan Oleśnicki, który przyszedł na świat około roku 1480, był wnukiem marszałka wielkiego koronnego (1430–1440) i wojewody sandomierskiego (1442–1460) Jana Głowacza z Oleśnicy oraz synem starosty muszyńskiego i tenuratiusza lubowelskiego Jana z Oleśnicy (zm. przed 1482) i Katarzyny ze Zbąskich z Kurowa, która przed wyjściem za mąż słynęła z organizowania w Bochotnicy napadów rozbójniczych na kupców i służbę dzierżawcy starostwa kazimierskiego. Jan odziedziczył po matce zamek w Bochotnicy i z tego powodu, zamiast rodowego, konsekwentnie używał nazwiska Bochotnicki. Miał również dwie siostry, Annę (wyszła za wojewodę brzeskokujawskiego w latach 1500–1510 Mikołaja Kościeleckiego, jej drugim mężem był Sieciej z Grodźca) i Katarzynę (została żoną Andrzeja Szamotulskiego, wojewody poznańskiego w latach 1501–1511).
Dwukrotnie zawierał związek małżeński. Jego pierwszą żoną była Anna Dunin z Prawkowic i Ujazdu (zm. 1520), drugą Anną Herburt (córka Piotra Herburta (1485–1532). Obydwa małżeństwa były bezdzietne.
Majątek.
Jan odziedziczył po ojcu część podzielonej w 1466 między czterech synów Jana Głowacza rodzinnej fortuny Oleśnickich. Były to dom murowany na krakowskim placu zamkowym ze stajnią, wsie Ujazd, Zwola, Kujawki, Ujazdek, części w Mydłowie i Strzyżowicach, Boduszów, Łopatno, Łopacionka, Wygiełzów, Wierzbka, Dziewiątle, Gryzikamień, Unieszówka, Brzezinki, Zaldów, Lenartowice, Iwaniska i Góry Wysokie. Po matce przejął zaś część klucza bochotnickiego ze wsiami Stok i Wierzchoniów. Z dóbr tych wyposażył swoje siostry. Po śmierci swych stryjów, Zbigniewa i Andrzeja, przypadła mu część ich majątku: klucz pińczowski, Oleśnica z kilkoma wsiami wydzielonymi w 1466 z przypadłego jego ojcu klucza oleśnickiego, a także miasto Kamionka ze wsiami Dłotlica, Dys, Rudka, Stoczek, Nasutów, Dąbrówka, Wola Siedliska i Siedliska. W 1521 wydzierżawił dożywotnio dwa domy na placu zamkowym w Krakowie od swego brata stryjecznego Stanisława Oleśnickiego.
Dziełem Bochotnickiego była również renesansowa przebudowa zamku w Bochotnicy. W tej fazie powstały trójkondygnacyjne skrzydła południowe, część mieszkalna, brama wjazdowa od zachodu (droga prowadziła dnem wąwozu, a nie jak dziś, zboczem wzgórza) i most zwodzony.
Kariera polityczna.
W 1485 Jan został dworzaninem króla Kazimierza IV Jagiellończyka. Brał udział w wyprawie mołdawskiej Jana I Olbrachta w 1497; 28 września w obozie pod Suczawą odebrał z rąk króla dokument przyznający mu dobra swego stryja Feliksa z Pińczowa, skonfiskowane za nieobesłanie pospolitego ruszenia. W 1498 król mianował Jana poborcą podatkowym, funkcję tę sprawował on przez kilka kolejnych lat.
W 1501 wraz z Janem Pileckim uczestniczył w poselstwie do króla Francji, a następnie razem z Mikołajem Kamienieckim w misji dyplomatycznej na Wołoszczyźnie. Po śmierci Olbrachta, Bochotnicki poparł elekcję Aleksandra Jagiellończyka i został jednym z jego najbliższych współpracowników. W 1502 został stałym wysłannikiem Sandomierza na zjazdy kolskie szlachty wielkopolskiej. Podczas pierwszego swojego uczestnictwa w tym sejmiku został przezeń wybrany posłem do króla i panów litewskich w sprawie prowadzonej wojny z Moskwą i zobowiązany do zasugerowania królowi dążenia do zawarcia pokoju lub rozejmu, co wkrótce stało się faktem. Kolejną misją dyplomatyczną Jana była w drugiej połowie sierpnia 1502 wyprawa do Prus, której głównym celem miało być przygotowanie gruntu dla planowanego tam poselstwa Krzesława Kurozwęckiego (Bochotnicki był mile widziany na dworze biskupa warmińskiego Łukasza Watzenrodego). Misja została ostatecznie zmieniona na oficjalne poselstwo, dotyczące ustalenia udziału panów pruskich w podatkach i ich pomocy wojskowej, a także podjęcia kroków w związku ze stanowiskiem Maksymiliana I Habsburga wobec Gdańska. W osobnej misji do biskupa warmińskiego Oleśnicki miał omówić sprawę intryg wielkiego mistrza Fryderyka Wettyna w Rzeszy i w Rzymie oraz zaciągnąć pożyczki u biskupa i od miast pruskich. 
Jesienią 1503 wziął wraz z delegacją węgierską udział w polsko–mołdawskim zjeździe granicznym zwołanym do Kołaczyna. Od 1505 za dotychczasową służbę zaczął otrzymywać nagrody królewskie. Na sejmie w Radomiu (gdzie był posłem z województwa sandomierskiego) dostał trzyletnią stację królewską z klasztoru sieciechowskiego oraz potwierdzenie przywilejów dla jego miasta Kamionki. Jesienią znów brał udział w zjeździe kolskim. Na początku 1506 król mianował go kasztelanem małogoskim, a w marcu na sejmie lubelskim otrzymał, wraz ze stryjem Feliksem, starostwo i tenutę chełmską oraz tenutę hrubieszowską. Sejm ten powołał go również w skład poselstwa na najbliższy zjazd stanów pruskich w Malborku, do wielkiego mistrza Fryderyka, do księcia saskiego Fryderyka III Mądrego oraz do księcia pomorskiego Bogusława X Wielkiego.
Po śmierci Aleksandra, Bochotnicki poparł elekcję Zygmunta I Starego. W 1507 brał udział w sejmie krakowskim, uczestniczył w koronacji i poręczył statuty sejmowe. W latach 1508–1509 zajmował się jako jeden z komisarzy sprawą podziału spadku po śmierci kasztelana wiślickiego Piotra Szafrańca. W sierpniu 1509 został zwolniony z wyprawy wojennej z powodu choroby, a rok później, prawdopodobnie również ze względu na zły stan zdrowia, zrezygnował ze starostwa chełmskiego na rzecz swojego krewnego, Wiktoryna Sienieńskiego. W 1511 brał udział w sejmie piotrkowskim, poręczając na nim nadanie ziemi wiskiej księżnie Annie mazowieckiej i jej synom, a także sukcesję na Mazowszu. Poseł na sejm piotrkowski 1512 roku z województwa lubelskiego. Pod koniec 1512 Bochotnicki został kasztelanem sądeckim. Kilka miesięcy później został osobnym listem wezwany przez króla na czerwcowy sejm do Radomia. W 1514 został wyznaczony do komisji rozpatrującej przewlekłe spory podolsko–mołdawskie, a także, wraz z Wiktorynem Sienieńskim, do rozpisania pospolitego ruszenia w ziemi lubelskiej (w zastępstwie wojewody Mikołaja Firleja). 17 października 1515 objął kasztelanię wiślicką. 
W 1519 lub pod koniec 1520 został wojewodą lubelskim. W tym drugim roku brał też udział w grudniowym sejmie bydgoskim, gdzie wyznaczono go do odbioru podatku pogłównego z rąk poborców powiatu urzędowskiego. W 1521 rozpatrywał spór mieszczan lubelskich z żydami, a ponadto rozgraniczał królewskie Dzierzkowice od dóbr Jana Tęczyńskiego. Na sejmie krakowskim w 1523 przywiesił pieczęć do aktu w sprawie lenna mazowieckiego. W początkach 1524 rozgraniczał dobra królewskie w Ropczycach od wsi Stanisława Tarnowskiego. Jesienią przebywał wraz z królem we Lwowie. W 1528 sejm lubelski powołał go na komisarza do rozgraniczenia ziemi łukowskiej, lubelskiej oraz ziemi Wielkiego Księstwa Litewskiego. Rok później sejm warszawski wybrał go na posła z ziemi lubelskiej i łukowskiej na Litwę do króla. Bochotnicki poparł wybór królewicza Zygmunta na króla na sejmie piotrkowskim w 1529, a 20 lutego 1530 wziął udział w jego uroczystościach koronacyjnych vivente rege. Był również na sejmie krakowskim w styczniu 1532, gdzie uzyskał kolejny przywilej targowy Kamionki.
Dziedzictwo.
Jan Bochotnicki zmarł w roku 1532, po 1 lipca. Wdowa po nim ufundowała na sąsiadującym z zamkiem w Bochotnicy wzgórzu kamienny, czworoboczny, parterowy grobowiec–mauzoleum, wzorowany architektonicznie na Kaplicy Zygmuntowska na Wawelu. Przez lata budowla była przez wielu uważana za grobowiec Esterki, dopiero badania zlecone przez Izabelę Czartoryską wykazały, że jest to miejsce spoczynku Bochotnickiego (w krypcie znaleziono zetlałą trumnę ze szczątkami i złotym sygnetem z herbem Dębno). Grobowiec wpisany jest do rejestru zabytków województwa lubelskiego pod Nr Rej. Zab. A/1111. Od czasów uwłaszczeniowych pozostaje na działce prywatnej; obecnie w ruinie.
Część majątku Bochotnickiego, wraz z Oleśnicą, odziedziczyli jego bracia stryjeczni – synowie Feliksa z Pińczowa – natomiast piętnaście wsi w ziemi sandomierskiej i Kamionka ze wsiami przypadły Burnecie, córce jego siostry Anny z małżeństwa z Sieciejem z Grodźca, żonie Andrzeja Lewickiego. Opiekunami spadku po Bochotnickim byli Piotr Firlej z Dąbrowicy (jego następca na stanowisku wojewody lubelskiego) i kasztelan poznański Andrzej z Górki (przejął Bochotnicę), którzy w 1543 regulowali sprawę posagu po śmierci drugiej żony zmarłego z jej bratem Mikołajem Herburtem Odnowskim, ówczesnym kasztelanem przemyskim.

</doc>
<doc id="595802" url="https://pl.wikipedia.org/wiki?curid=595802" title="Kalina hordowina">
Kalina hordowina

Kalina hordowina ("Viburnum lantana") – gatunek krzewu należący do rodziny piżmaczkowatych ("Adoxaceae"), czasem zaliczany do monotypowej rodziny kalinowatych ("Viburnaceae"). Rodzimy obszar jej występowania to Europa, niektóre rejony Azji i Afryka Północna, ale rozprzestrzenia się też gdzieniegdzie poza tymi rejonami. W Polsce jest rzadka, prawdopodobnie jest antropofitem.

</doc>
<doc id="595808" url="https://pl.wikipedia.org/wiki?curid=595808" title="Bromocyjan">
Bromocyjan

Bromocyjan – nieorganiczny związek chemiczny z grupy pseudohalogenów. Stosowany w czasie I wojny światowej jako bojowy środek trujący. Współcześnie używa się go jako odczynnik do sekwencjonowania peptydów poprzez selektywne zrywanie wiązań peptydowych powstałych z udziałem grup karboksylowych (C-koniec) metioniny.
Związek ten jest bardzo reaktywny i nietrwały. W wodzie hydrolizuje powoli (szybciej w roztworach alkalicznych). Podczas przechowywania polimeryzuje tworząc produkt nietoksyczny.
Otrzymywanie:
Objawy i mechanizm działania są identyczne jak w przypadku cyjanowodoru. W niskich stężeniach (rzędu 10−3 mg/dm³) działa drażniąco na błony śluzowe oczu i dróg oddechowych.

</doc>
<doc id="595809" url="https://pl.wikipedia.org/wiki?curid=595809" title="Ryszard Stachowski">
Ryszard Stachowski

Ryszard Tadeusz Stachowski (ur. 13 kwietnia 1937 w Pińsku) – polski psycholog, doktor habilitowany nauk humanistycznych, profesor Uniwersytetu im. Adama Mickiewicza, profesor zwyczajny.
Wykładowca w Zakładzie Psychologii Ogólnej i Psychodiagnostyki w Instytucie Psychologii UAM oraz w Akademii Ekonomiczno-Humanistycznej w Warszawie.
W Polsce jest prekursorem badań nad historią myśli psychologicznej w kontekście rozwoju światowej myśli psychologicznej w oparciu o uwarunkowania społeczne, polityczne i kulturowe.
Życiorys.
W 1963 ukończył ówczesny Wydział Filozoficzno–Historyczny UAM w Poznaniu, na którym został zatrudniony jako asystent w Katedrze Psychologii Ogólnej. W 1971 uzyskał stopień doktora na podstawie rozprawy pt. "Analiza procesów przeddecyzyjnych w konfliktowej sytuacji probabilistycznej" (promotor: Bolesław Hornowski). W 1978 uzyskał stopień doktora habilitowanego na podstawie rozprawy pt. "Struktura i psychogeneza pojęcia wielkości psychologicznej.". Był m.in. w 1979 redaktorem naczelnym Przeglądu Psychologicznego. Od 1981 do 1987 pełnił funkcję dyrektora Instytutu Psychologii UAM.
Jest m.in. przewodniczącym Oddziału Poznańskiego Polskiego Towarzystwa Psychologicznego, członkiem Rady Redakcyjnej "Roczników Psychologicznych" Towarzystwa Naukowego Katolickiego Uniwersytetu Lubelskiego, członkiem Rady Programowej Centrum Etyki UAM.
Wielokrotnie wyjeżdżał na staże i wyjazdy studyjne, m.in.:
Uczestnik wielu projektów badawczych, m.in.:
Otrzymał wiele nagród i odznaczeń za pracę naukową m.in.
Autor licznych publikacji naukowych, m.in.:

</doc>
<doc id="595810" url="https://pl.wikipedia.org/wiki?curid=595810" title="Przełęcz Lubawska">
Przełęcz Lubawska

Przełęcz Lubawska (czes. "Královecké sedlo", hist. "Libavské sedlo", , czasami "Przełęcz Lubawecka") – przełęcz na wysokości 516 m n.p.m. w północno-środkowych Czechach, w Sudetach, między Sudetami Środkowymi a Sudetami Zachodnimi, w hradeckim kraju czes. "královéhradecký kraj".
Położenie.
Przełęcz położona jest po stronie czeskiej ok. 6,7 km na południowy zachód od Lubawki, w południowej części Bramy Lubawskiej będącej jednostką orograficzną Kotliny Kamiennogórskiej. Obecnie nosi czeską nazwę "Královecké sedlo", od miejscowości Královec leżącej tuż przy przełęczy, dawniej stosowana była dla niej nazwa "Libavské sedlo" (obocznie "Libovské sedlo") od czeskiej nazwy Libava stosowanej dla Lubawki.
Na polskich mapach nazwą "Przełęcz Lubawska" określany jest najniżej położony punkt na granicy między Polską a Czechami (dawniej Czechosłowacją). Płynie tam na północ potok Czarnuszka (czes. "Cerny potok") prawy dopływ Bobru, który źródło ma po polskiej stronie na zachodnim skrzydle przełęczy pod Szczepanowskim Grzbietem.
Opis.
Przełęcz Lubawska to powszechnie używana nazwa rozległej wierzchowiny Bramy Lubawskiej, położonej na wysokości 500-550 m n.p.m. Miejsce to nie przypomina ukształtowaniem przełęczy. Właściwa przełęcz znajduje się na wysokości 516 m n.p.m. i leży ok. 2,5 km na południe od granicy polsko-czeskiej, poniżej czeskiej miejscowości Královec. Jest to przełęcz górska o niezbyt stromych skrzydłach i prawie poziomych podejściach stanowiąca wyraźne, rozległe, śródgórskie obniżenie w Bramie Lubawskiej połóżonej między Sudetami Zachodnimi a Sudetami Środkowymi. Tworzy ona naturalną granicę pomiędzy nimi a zarazem jest największym obniżeniem w całym paśmie Sudetów. Oś przełęczy przebiega południkowo. Przez przełęcz przechodzi dział wodny oddzielający zlewisko morza Bałtyckiego od Morza Północnego. Wschodnim skrzydłem powyżej przełęczy równolegle do jej osi prowadzi droga asfaltowa i tor kolejowy. Na północ od przełęczy na drodze łączącej Kamienną Górę z Trutnov do 21 grudnia 2007 znajdowało się znane przejście graniczne drogowe oraz małe kolejowe dla ruchu towarowego do Czech. Najbliższe otoczenie przełęczy zajmują tereny zurbanizowane, pozostałą część przełęczy w większości zajmują łąki i obszary rolnicze.
Komunikacja.
Przez przełęcz prowadzą:
Turystyka.
Na północ od przełęczy, wzdłuż granicy prowadzi szlak turystyczny:

</doc>
<doc id="595811" url="https://pl.wikipedia.org/wiki?curid=595811" title="Przysięga wojskowa">
Przysięga wojskowa

Przysięga wojskowa jest aktem ślubowania wyrażającym cele i zadania postawione żołnierzom przez ich narody. Jest zobowiązaniem żołnierzy wobec państw i narodów, stanowi źródło ich siły moralnej. Zgodnie z postanowieniem ustawy żołnierz Sił Zbrojnych składa przysięgę wojskową. Żołnierz składający przysięgę wojskową może – w zależności od własnego sumienia – odstąpić od wypowiedzenia ostatniego zdania roty. Składanie przysięgi wojskowej następuje w formie uroczystej, ustalonej w ceremoniale wojskowym.
Uroczysty akt przyrzeczenia składanego według określonej roty na sztandar, banderę lub działo, po ukończeniu przez żołnierzy szkolenia unitarnego. Przysięga jest najwyższym zobowiązaniem żołnierza wobec państwa i narodu.
W Polsce.
Od 31 października 1992 r. rota przysięgi wojskowej brzmi:
Wypowiedzenie ostatniego zdania roty nie jest obowiązkowe.
Tradycje polskiej przysięgi wojskowej.
Bezpośrednie wzmianki o składaniu przysięgi w sprawach państwowych i wojskowych znajdujemy w Kronice Polskiej Anonima (tzw. Galla) spisanej w pierwszej połowie XII w. Z zapisków wynika, że przysięgi w owych czasach składano dosyć często i zobowiązywały one do solidarnej obrony państwa, wierności wobec panującego. Niedotrzymywanie przysiąg traktowano jako zdradę i karano pozbawianiem urzędów, wygnaniem i śmiercią. Przysięga wojskowa upowszechniła się w epoce wojsk zaciężnych, służących dla lafy. Pierwsza zachowana w źródłach polska przysięga wojskowa pochodzi z 1557 r. Jest to "Przysięga Puszkarska" ustanowiona przez króla Zygmunta Augusta.
W tym okresie decyzją sejmu z 1601 r. zabroniono żołnierzom przebywającym za granicami, pod groźbą zdrady stanu, składać przysięgi obcym monarchom.
W 1634 król Władysław IV Waza wprowadził odrębne roty przysięgi wojskowej dla artylerii i wojsk cudzoziemskiego autoramentu – obowiązywały one jednak jedynie żołnierzy pochodzenia nieszlacheckiego. W rocie dla artylerii po raz pierwszy przysięgano nie tylko królowi, ale także Koronie Polskiej i Rzeczypospolitej. Podobnie brzmiały przysięgi dla jazdy i piechoty najemnej. Rozwinięto w nich obowiązki żołnierskie z uwzględnieniem działań wojennych, a także podkreślono przywiązanie do oddziału macierzystego i chorągwi. Rozwinięto też obowiązki wykonywane poza polem walki: pełnienie wart, prace w warunkach pokoju, służbą dla pożytku królewskiego.
Rok 1717 przyniósł uchwalenie przez sejm "juramentu" (przysięgi) – która była próbą ukrócenia samowoli hetmanów, często używających podległych sobie wojsk do prywatnych celów, przez zobowiązanie ich do wierności służbie i obowiązkom wojskowym.
Z treści przysiąg z tego okresu można przypuszczać, że ceremoniał ich składania ograniczał się jedynie do podpisania rot przez oddziały lub pojedynczych żołnierzy i po raz pierwszy spotykamy w tym czasie rotę przysięgi ustanowioną przez króla czy sejm. Po raz pierwszy w historii Polski przysięga wojskowa stała się aktem prawnym obowiązującym określoną grupę wojskowych.
Sejm 1776 roku najwyższą władzę nad wojskami przekazał Departamentowi Wojskowemu – kierownictwu kolegialnemu – który w 1787 roku wprowadził, obowiązującą wszystkich żołnierzy zasadę składania przysięgi na wierność królowi i Rzeczypospolitej. Objęci nią zostali rekruci, nowo zaciężni towarzysze, oraz pocztowi i nowo mianowani oficerowie.
Podczas sejmu czteroletniego (1788–1792) 20 października 1788 r. uchwalono "nakaz przysięgi" dla Departamentu Wojskowego. Stwierdzano tam, że władze wojskowe podlegają królowi oraz stanom skonfederowanym i winny złożyć im przysięgę na posłuszeństwo i wierność.
W 1788 r. powołano Komisję Wojskową Obojga Narodów (w miejsce Departamentu Wojskowego) – jej także nakazano złożyć przysięgę według specjalnej roty, a następnie Komisja miała nakazać całemu wojsku, komendantom twierdz i dowódcom dywizji złożenie przysięgi wojskowej na rotę ustanowioną przez sejm:
Po odzyskaniu niepodległości (1918–1939) rota przysięgi była zależna od wyznania religijnego żołnierza, zaś w latach 1944–1988 rotę wielokrotnie zmieniano, w zależności od aktualnych potrzeb ideologiczno-politycznych władz. Rota ostatniej PRL-owskiej przysięgi wojskowej, obowiązująca w latach 1988–1992, brzmiała: 
Polska przysięga wojskowa w kulturze.
Rota przysięgi wojskowej jest recytowana w końcowej scenie filmu "Demony wojny według Goi", w której główny bohater mjr Edward Keller (Bogusław Linda) powraca do Polski samolotem transportującym trumny poległych polskich żołnierzy.
Współczesny tekst przysięgi został zacytowany przez Braci Figo Fagot w piosence "Ballada o Stachu żołnierzu" z albumu Eleganckie chłopaki.

</doc>
<doc id="595812" url="https://pl.wikipedia.org/wiki?curid=595812" title="Fabryczna">
Fabryczna

Zobacz też:

</doc>
<doc id="595817" url="https://pl.wikipedia.org/wiki?curid=595817" title="Abulcasis">
Abulcasis

Abulcasis, "Az-Zahrawi Abu Al-Kasim" (ur. 936, zm. 1013) – lekarz arabski. Jeden z największych chirurgów muzułmańskich przełomu I i II tysiąclecia. 
Życiorys.
Wykorzystał wiedzę przekazaną m.in. w pracach bizantyjskiego lekarza Pawła z Eginy, przetłumaczonych przez Hunajna ibn Ishaka. Jest wynalazcą wielu metod operacyjnych. Jako jeden z pierwszych próbował dokonać wycięcia tarczycy. Opisał hemofilię. Jest autorem pierwszego, bogato ilustrowanego, podręcznika medycyny – "Kitab at-tasrif (Al-Tasrif)", w którym trzy księgi były poświęcone medycynie operacyjnej i zawierały opisy oraz ryciny ponad 200 narzędzi chirurgicznych. Dzieło to, przetłumaczone na łacinę w XII w. przez Gerarda z Kremony, było przez wiele stuleci podstawowym podręcznikiem medycyny i chirurgii, popularniejszym nawet od prac Galena.
Miał swój udział w rozwoju stomatologii, bowiem już w 1000 roku opisał, w jaki sposób wykonywać zabiegi replantacji wybitych i przemieszczonych zębów.

</doc>
<doc id="595819" url="https://pl.wikipedia.org/wiki?curid=595819" title="Jaworki (województwo małopolskie)">
Jaworki (województwo małopolskie)

Jaworki (j. łemkowski Явіркы) – wieś w Polsce położona w województwie małopolskim, w powiecie nowotarskim, w gminie miejsko-wiejskiej Szczawnica.
Położenie.
Obecna wieś leży w górnej części doliny Grajcarka na granicy Małych Pienin i Beskidu Sądeckiego, na obszarze historycznie określanym jako Ruś Szlachtowska. Jej tereny po stronie południowej sięgają po główny grzbiet Małych Pienin, którym biegnie granica państwowa polsko-słowacka, na wschodzie po przełęcz Obidza, zaś na północy wspinają się pod grzbiet Pasma Radziejowej od Przechyby przez Radziejową po Wielki Rogacz. Od zachodu graniczy ze Szlachtową.
Centrum miejscowości leży w dolinie, na wysokości 560-580 m n.p.m., w miejscu zwanym Roztoką, w którym zbiegają się potoki Biała Woda, Czarna Woda i Skalski Potok, tworząc Grajcarek.
Historia.
Do 1951 r. Jaworki razem z przyległymi wsiami: Szlachtową, Białą i Czarną Wodą stanowiły łemkowską wyspę etnograficzną tzw. Ruś Szlachtowską. Jej nazwa pochodzi od jaworów i już w 1581 r. była notowana w ruskiej formie. Zasiedlona została ok. XV w. przez koczowniczych pasterzy "wołoskich". Zamieszkiwała ją ludność obrządku wschodniego, posiadająca odrębną kulturę, obyczaje, ubiór i gwarę. Należała do wielkiego majątku szlacheckiego z siedzibą w Nawojowej. Powierzchnia terenów wsi wynosiła 1307 ha, z czego ok. 2/3 zajmowały łąki i górskie pastwiska. W latach międzywojennych mieszkał w niej tylko jeden Polak, ożeniony jednak z miejscową Łemkynią ("Łemką"). W tym okresie w miejscowości stacjonowała placówka Straży Granicznej I linii „Jaworki”.
Po II wojnie światowej i wysiedleniu ludności łemkowskiej wieś opustoszała., z końcem lat 40. XX w. zaczęto tu kierować na letnie wypasy owce z Podhala, których tradycyjne tereny wypasowe zaczynały być przejmowane w celu utworzenia Tatrzańskiego Parku Narodowego. W latach 1949-1951 na wysoko położonych pastwiskach stanęło kilka tzw. "wzorcowych" bacówek, a jednocześnie we wsi, pod wzgórzem Koziniec, wybudowano nowoczesną mleczarnię i serowarnię. W 1952 r. uruchomiono tu placówkę badawczą pastwisk górskich PAN, przejętą później przez Instytut Melioracji i Użytków Zielonych. W 1962 r. całość włączono do Szczawnicy. W tym samym roku wieś zelektryfikowano, zbudowano szkołę, a w 1963 r. uruchomiono komunikację autobusową ze Szczawnicą.
1 stycznia 2008 roku wieś została na powrót wyłączona spod administracji miasta Szczawnicy (w związku ze zmianą rodzaju gminy z miejskiego na miejsko-wiejski) z równoczesnym uzyskaniem statusu wsi.
Również 1 stycznia 2008 roku z miasta Szczawnicy wyłączono dawne wsie Biała Woda i Czarna Woda, które przyłączono do nowo powstałej wsi Jaworki, nadając im status "części wsi". Po połączeniu Jaworek z Białą i Czarną Wodą powierzchnia terenu wsi wzrosła do 3430 ha.
We wsi nakręcono niektóre sceny z polskiego dramatu kostiumowego z 1975 Mazepa, zrealizowanego na podstawie sztuki Juliusza Słowackiego pod tym samym tytułem.

</doc>
<doc id="595820" url="https://pl.wikipedia.org/wiki?curid=595820" title="Sasanka słowacka">
Sasanka słowacka

Sasanka słowacka ("Pulsatilla halleri" subsp. "slavica") – w zależności od ujęcia systematycznego podgatunek lub gatunek rośliny z rodziny rodziny jaskrowatych ("Ranunculaceae"). We florze Polski takson ten opisywany jest jako gatunek sasanka słowacka "Pulsatilla slavica" (G.Reuss) G.Reuss, według "Plants of the World Online" jest to podgatunek sasanki Hallera.
Rozmieszczenie geograficzne.
Występuje naturalnie na Słowacji; w Tatrach Zachodnich, na Choczu, w Niżnych Tatrach, w Wielkiej Fatrze i Małej Fatrze. W Polsce podawana była z dwu stanowisk – Wielkie Koryciska i Małe Koryciska w Dolinie Chochołowskiej, także znajdujące się w Tatrach Zachodnich. Odnaleziono ją jednak tylko w Wielkich Koryciskach. Jest sporadycznie uprawiana w alpinariach. Roślina bardzo rzadka, chroniona. 
Biologia i ekologia.
Bylina, hemikryptofit. Po raz pierwszy zakwita w 3. roku życia. Zapylana jest przez owady. Okres kwitnienia rozpoczyna się w kwietniu i trwa do maja. Kwiaty pojawiają się przed rozwojem liści. Nasiona dojrzewają przez ok. 40 dni, kiełkują po 20 dniach (w warunkach laboratoryjnych w 50–72%). Są rozsiewane przez wiatr (anemochoria). Siedlisko: Rośnie na suchych półkach skalnych porośniętych trawami i w prześwietlonych lasach sosnowych w reglu dolnym (1000–1170 m). Głównie na podłożu wapiennym (roślina wapieniolubna). Gatunek charakterystyczny dla Ass. "Carici sempervirentis-Festucetum". Roślina trująca, zawiera alkaloidy – anemoninę i protoanemoninę. Liczba chromosomów 2n = 32.
Zagrożenia i ochrona.
Roślina objęta jest w Polsce ścisłą ochroną gatunkową. Objęta jest również konwencją berneńską i dyrektywą siedliskową. Jedyne jej stanowisko w Polsce znajduje się na obszarze ochrony ścisłej w Tatrzańskim Parku Narodowym. Populacja w Wielkich Koryciskach liczyła w latach 2001–2008 około 80–160 osobników.
Informacje o stopniu zagrożenia na podstawie:
Rozmnożone z nasion populacje sasanki słowackiej znajdują się w uprawie w Ogrodzie Botanicznym w Warszawie, Ogrodzie Botanicznym w Poznaniu, w Górskim Ogrodzie Botanicznym Instytutu Ochrony Przyrody PAN w Zakopanem, a ponadto nasiona przechowywane są w banku nasion w Warszawie-Powsinie.

</doc>
<doc id="595822" url="https://pl.wikipedia.org/wiki?curid=595822" title="Muzea w Berlinie">
Muzea w Berlinie

Muzea w Berlinie
Stiftung Stadtmuseum Berlin.
Fundacja państwowych muzeów w Berlinie:

</doc>
<doc id="595826" url="https://pl.wikipedia.org/wiki?curid=595826" title="Brama (architektura)">
Brama (architektura)



</doc>
<doc id="595827" url="https://pl.wikipedia.org/wiki?curid=595827" title="Smoczy Król">
Smoczy Król

Smoczy Królowie () – w chińskiej mitologii ludowej potężne bóstwa mające postać smoków, władające morzami i sprowadzające deszcz. Przypisywano im także władzę nad życiem i śmiercią. 
Najczęściej uważa się ich za poddanych Nefrytowego Cesarza lub Yuanshi Tianzuna. Występują także w licznych legendach buddyjskich. Wierzono, że opiekują się żeglarzami i patronują ceremoniom pogrzebowym. Tradycja znała kilka rodzajów Smoczych Królów: władających czterema oceanami, niebiańskich i rządzących pięcioma stronami świata. 
Najczęściej mówi się o czterech smoczych królach władających oceanami, mieszkających w strzeżonych przez armie morskich stworzeń podwodnych pałacach. Są to:

</doc>
<doc id="595828" url="https://pl.wikipedia.org/wiki?curid=595828" title="Philip Catherine">
Philip Catherine

Philip Catherine (ur. 27 października 1942 w Londynie) – belgijski gitarzysta jazzowy.
Urodził się w Londynie; jego matka była Angielką, ojciec Belgiem. Philip nie był jedynym znanym muzykiem w rodzinie; jego dziadek był pierwszym skrzypkiem w London Symphony Orchestra. Catherine grą na gitarze zainteresował się po usłyszeniu Georges’a Brassensa. Szybko poznał muzykę wielu ówczesnych muzyków jazzowych. Pozostawał pod dużym wpływem gitarzysty Django Reinhardta.
Zawodowe granie rozpoczął już na początku lat 60. XX wieku, kiedy wraz z Lou Bennettem, Dexterem Gordonem i Stephane Grappellim wyruszył na swoje pierwsze tournée. Później został członkiem kwintetu Jean-Luca Ponty’ego, z Joachimem Kühnem na fortepianie. Było to wkrótce po nagraniu debiutanckiego albumu "Stream", którego producentem był francuski gitarzysta i piosenkarz Sacha Distel.
Rok później, podczas pobytu w Bostonie, poznał Johna Scofielda, Rana Blake’a, George’a Bensona i in. W 1977 Catherine zastąpił Jana Akkermana w holenderskiej grupie rockowej Focus. Nagrał z nimi album "Focus Con Proby", który powstał we współpracy z amerykańskim wokalistą P.J. Probym.
Catherine został zauważony przez Charlesa Mingusa, który określił go mianem "młodego Django" ("young Django"), co pomogło mu w rozwoju kariery.
Następnie występował w wielu zespołach prowadzonych przez tak znanych i wybitnych muzyków jak: Chet Baker, Gerry Brown, Larry Coryell, Dexter Gordon, Stéphane Grappelli, John Lee, Charlie Mariano, Jasper van ’t Hof, Charles Mingus, Alphonse Mouzon, Niels-Henning Ørsted Pedersen oraz Miroslav Vitouš.
Philip Catherine otrzymał wiele nagród muzycznych w kategorii muzyków jazzowych. Gdy w 1995 w Belgii po raz pierwszy przyznano nagrodę imienia Django Reinhardta, to właśnie Catherine otrzymał „Django d’Or” (Złotego Django), dla muzyka posługującego się językiem francuskim (drugim nagrodzonym był flamandzki trębacz Marc Godfroid).
Mimo swojego wieku nadal bierze czynny udział w belgijskim życiu muzycznym.

</doc>
<doc id="595829" url="https://pl.wikipedia.org/wiki?curid=595829" title="Grzywacz (Wolin)">
Grzywacz (Wolin)

Grzywacz (do 1945 niem. "Relix Berg") – najwyższe wzniesienie Pasma Wolińskiego i jednocześnie wyspy Wolin o wysokości 115,9 m n.p.m. Położone w woj. zachodniopomorskim, w powiecie kamieńskim, w gminie Międzyzdroje.
Grzywacz znajduje się na terenie Wolińskiego Parku Narodowego, w odległości 800 m od Morza Bałtyckiego, ok. 0,4 km od drogi wojewódzkiej nr 102 (Międzyzdroje – Wisełka), ok. 4 km na północny wschód od Międzyzdrojów. Wzniesienie niedostępne dla turystów.
Ok. 0,7 km na północny zachód znajduje się wzgórze Gosań, z klifem ku Zatoce Pomorskiej.
Wieża telekomunikacyjna.
Na szczycie Grzywacza znajduje się wieża telekomunikacyjna radiokomunikacji morskiej. Znajdują się także na niej nadajniki radiowe i telewizyjne. Wieża należy do spółki TP EmiTel.

</doc>
<doc id="595830" url="https://pl.wikipedia.org/wiki?curid=595830" title="Opactwo św. Wandrille’a z Fontenelle">
Opactwo św. Wandrille’a z Fontenelle

Opactwo św. Wandrille’a z Fontenelle (fr. Abbaye de Saint-Wandrille de Fontenelle) - zabytkowy męski klasztor benedyktyński w Saint-Wandrille-Rançon, we Francji. Słynie przede wszystkim ze śpiewu chorału gregoriańskiego. Należy do Kongregacji Solesmeńskiej. 
Historia.
Opactwo zostało ufundowane na gruntach podarowanych przez Erchinoalda, pana na Neustrii. W latach 650-668 mnisi sami budowali budynki klasztorne, kaplice modlitewne oraz bibliotekę. W latach 678-690, kiedy opatem został św. Ansbert, wykonano także szpital i przytułek dla ubogich, gdzie otoczono opieką ok. 30 osób. W 787 Karol Wielki osobiście ufundował poliptyk dla klasztoru, który jednak nie zachował się do naszych czasów. W 854 mnisi byli właścicielami majątków ziemskich Marcoussis, Chaussy-en-Vexin, Grancourt oraz Pierrepont. 
Pierwsze zniszczenia i odbudowa.
Czasy względnej stabilności ekonomicznej obiektu przerwał najazdy normańskie. W 852, w czasie pierwszego ich napadu, mnisi nie uniknęli spalenia swoich ziemskich włości, ale uratowali sam klasztor, płacąc okup. Nie uniknęli takiego losu sześć lat później. Opactwo zostało wówczas spalone, a część ocalałych mnichów uciekła do Chartres, a następnie do Boulogne, zabierając ze sobą relikwie św. Wandrille’a oraz św. Ansberta. 
Około 960 Ryszard I książę Normandii opłacił odbudowę opactwa i na nowo sprowadził mnichów pod kierownictwem Gérarda de Brogne. Hrabiowie Normandii pozostawali dobroczyńcami opactwa do czasów budowy o wiele okazalszego opactwa św. Michała Archanioła na Mont-Saint-Michel. Na początku XI wieku kościół klasztorny został zniszczony przez uderzenie pioruna, następnie odbudowany w jeszcze okazalszej formie. W roku 1040 część dawnych mieszkańców Fontenelle przeniosła się do nowo utworzonego klasztoru w Préaux. Bulle papieskie z XII i XIII wieku potwierdzają imponujący majątek opactwa, które zostało jeszcze rozbudowane po kolejnym pożarze w 1244.
XIV-XVIII wiek.
Zabudowania zostały na nowo porzucone w czasie wojny stuletniej; zakonnicy wrócili do zdewastowanych obiektów dopiero w 1483. Od 1523 opaci klasztoru byli wyznaczani przez króla, a nie - jak do tej pory - przez zgromadzenie. Wojny religijne również nie oszczędziły opactwa, które zostało w 1562 spalone przez protestantów, tracąc wówczas relikwie św. Wandrille’a. Dalsze napaści oraz pożary w wiekach XVI i XVII położyła na trwałe kres świetności Fontenelle, mimo odbudowy zniszczonych elementów kompleksu w XVIII stuleciu. 
Rozbiórka i restauracja.
W czasie wielkiej rewolucji francuskiej zgromadzenia zakonne w kraju zostały oficjalnie zamknięte, a mnisi zostali zmuszeni do opuszczenia klasztoru. Jeden z nich, Louis-François Lebrun, został zabity za odmowę opuszczenia kościoła klasztornego. 1 października 1995 został beatyfikowany przez Jana Pawła II. W 1792 dobra klasztorne wystawiono na licytację i sprzedano za 100 tys. franków w asygnatach Cyprienowi Lenoirowi, który przejął całość zabudowań poza kościołem klasztornym, rozebranym na cegły. 
W wieku XIX, w okresie zwiększonego zainteresowania zabytkami i gotykiem, Victor Hugo apelował, z niewielkim powodzeniem, o restaurację opactwa. Pierwsza próba jego uporządkowania miała jednak miejsce dopiero w latach 60. XIX wieku, zaś w 34 lata później powrócili doń benedyktyni, sprowadzeni z opactwa św. Piotra w Solesmes. Przebywają oni w klasztorze po dziś dzień, wyłączając okres 1901-1931. 
II wojna światowa.
17 lipca 1940 klasztor został spalony przez Niemców, którzy nie zniszczyli jedynie biblioteki i niektórych kaplic. Cztery lata później wojska koalicji antyhitlerowskiej zniszczyły siedemnastowieczne skrzydło zachodnie oraz wywołały pożar dachu w całym kompleksie. Kolejny fatalny w skutkach pożar wybuchł na terenie klasztoru w roku 1951. II połowa XX wieku upłynęła pod znakiem długotrwałej odbudowy obiektu, który po dziś dzień jest czynnym klasztorem.

</doc>
<doc id="595831" url="https://pl.wikipedia.org/wiki?curid=595831" title="WASC">
WASC

WASC (Wielodostępny Abonencki System Cyfrowy) – wdrażany w latach siedemdziesiątych na Politechnice Wrocławskiej program informatyzacji i budowy komputerowego systemu wielodostępnego. System powstał w 1973 r. Pracami kierował doc. M. Bazewicz, a całością opiekowali się: prof. W. Kasprzak oraz prof. Porębski. 
W ramach projektu wyróżniono budowę dwóch zasadniczych systemów wielodostępnych:
W średnim systemie WASC dzięki zastosowaniu komputera Odra 1305 o znacznie większej mocy obliczeniowej i większej pamięci operacyjnej (128k słów), praca odbywała się pod kontrolą systemu operacyjnego zapewniającego znacznie szersze możliwości pracy wielodostępnej, tj. George 3 z MOP. W systemie małym, w którym zastosowano komputer o mniejszej mocy obliczeniowej Odra 1325, pamięć operacyjna 32k słów, korzystano z systemu MINIMOP. W obu systemach możliwa była praca konwersacyjna z językiem JEAN, a także z kompilatorami dla języków programowania takich jak Fortran, ALGOL i PLAN 3.
Program obejmował:
Istotną częścią programu była działalność wydawnicza prowadzona w postaci serii wydawniczej o nazwie Biblioteka WASC. Książki były wydawane przez "Wydawnictwo Politechniki Wrocławskiej" w postaci skryptów opatrzonych logiem Biblioteki WASC.

</doc>
<doc id="595834" url="https://pl.wikipedia.org/wiki?curid=595834" title="Biblioteka WASC">
Biblioteka WASC

Biblioteka WASC – seria wydawnicza książek z zakresu informatyki, wydawana w latach siedemdziesiątych przez "Wydawnictwo Politechniki Wrocławskiej".
Działalność wydawnicza związana z tą serią była częścią wdrażanego wówczas na Politechnice Wrocławskiej programu informatyzacji o nazwie WASC. Książki były wydawane w postaci skryptów opatrzonych logiem Biblioteki WASC.
Wydane skrypty w serii Biblioteka WASC:

</doc>
<doc id="595835" url="https://pl.wikipedia.org/wiki?curid=595835" title="Oblężenie Pembroke">
Oblężenie Pembroke

Oblężenie Pembroke – oblężenie, które miało miejsce od końca maja do 11 lipca 1648 podczas angielskiej wojny domowej (1642–1651).
W kwietniu 1648 wojska Parlamentu w Walii, przez dłuższy czas nie opłacane, zwalczały wojska Rojalistów dowodzonych przez pułkownika
Johna Poyera, gubernatora Pembroke Castle. Dołączył do niego generał major ("Major-General") Rowland Laugharne i pułkownik Rice Powel.
Po porażce podczas wstępnego uderzenia na małą armię Parlamentu pułkownika Hortona w bitwie pod St. Fagans,
Laugharne wycofał się z tym co zostało z jego armii by dołączyć do pułkownika Poyera w Pembroke.
Pułkownik Horton pomaszerował do Tenby mając 3000 świetnie wyszkolonych żołnierzy, których połowę stanowili dragoni, i przystąpił do oblężenia Tenby Castle, bronionego przez 500 Rojalistów pod dowództwem pułkownika Powela. Oliver Cromwell z następną armią Parlamentu złożoną z trzech regimentów piechoty i dwóch pułków jazdy dotarł do Gloucester w dniu klęski armii Rojalistów pod St. Fagans. Zostawi pułkownika Isaaca Ewera na czele małych sił by oblegał rojalistowski garnizon w Chepstow Castle, którym dowodził Nicholas Kemoys i ruszył by czym prędzej dołączyć do Hortona, stojącego w Tenby, gdzie przybył 15 maja. Następnie zostawiając Hortona z wystarczającymi siłami, by mógł poradzić sobie z Powelem, Cromwell ruszył na Pembroke.
Dnia 25 maja podczas szturmu Chepstow Castle zginął Kemoys. Powel skapitulował 31 maja i Tenby Castle został zajęty przez siły Hortona.
Pembroke Castle było bardzo silną, średniowieczną twierdzą, której nie można było zdobyć szybko. Był to wielki zamek położony na skalistym cyplu otoczony z trzech stron morzem, a od strony lądu chroniony potężną fosą oraz murami o grubości ponad 6 metrów.
Okręty uzbrojone w artylerię musiały z powodu sztormu zawrócić do Gloster, więc Cromwell spróbował frontalnego natarcia. Szturm nie powiódł się głównie z powodu zbyt krótkich drabin. Następnie obrońcy całkowicie zaskoczyli wojska Cromwella przeprowadzając nagłą wycieczkę, na skutek której zginęło 30 żołnierzy wojsk oblegających oraz zniszczone zostały roboty ziemne i inne umocnienia wykonane przez oblegających przeciw twierdzy. Cromwell zaniechał szturmów i gdy w połowie czerwca nadciągnęły działa oblężnicze, nadeszły dni ciągłej wymiany ognia artyleryjskiego między obu walczącymi stronami. Po trwającym miesiąc ogniu okazało się, że potężne mury twierdzy niewiele ucierpiały od dział armii oblegającej. W końcu wojska Cromwella odkryły przewód rurowy dostarczający wodę do twierdzy i natychmiast odcięły go. Z braku wody Poyer i Laugharne zostali zmuszeni 11 lipca do kapitulacji.
Cromwell rozkazał zniszczyć zamek tak, by już nigdy nie mógł być użyty jako forteca. Laugharne, Poyer i Powel zostali zabrani do Londynu, gdzie byli torturowani, a następnie zostali skazani na śmierć. Jednak wyrok wykonano tylko na Poyerze – a zadecydowało o tym losowanie. Egzekucja odbyła się 25 kwietnia 1649.

</doc>
<doc id="595837" url="https://pl.wikipedia.org/wiki?curid=595837" title="Thadée Tomasinski">
Thadée Tomasinski



</doc>
<doc id="595839" url="https://pl.wikipedia.org/wiki?curid=595839" title="Gosań">
Gosań



</doc>
<doc id="595840" url="https://pl.wikipedia.org/wiki?curid=595840" title="Viburnum lantana">
Viburnum lantana



</doc>
<doc id="595842" url="https://pl.wikipedia.org/wiki?curid=595842" title="ALinux">
ALinux

aLinux – dystrybucja Linuksa, która oparta jest na licencji GNU. Jest określana przez samego wydawcę, którym jest Jay L. Klepacs, jako zaawansowana dystrybucja do zastosowań domowych oraz biurowych, której budowa oparta jest na pakietach RPM. Począwszy od wersji 12.6, domyślnym środowiskiem graficznym jest KDE. Jako duży plus tej dystrybucji wielu ludzi przyjmuje łatwość instalacji nowych aplikacji oraz aktualizacji systemu, posługując się narzędziem Synaptic Package Management System.
Geneza dystrybucji.
aLinux z założenia miał łączyć w swojej funkcjonalności systemy: Windows XP oraz Mac OS.
Wydawca dystrybucji, postawił sobie za priorytet stworzenie systemu, który będzie posiadał przyjazny interfejs użytkownika. Wielu użytkowników twierdzi, że dystrybucja ta jest dla nich zamiennikiem systemu Windows XP. Budowa systemu sprawia, że jest ona idealna zarówno dla nowych użytkowników, którzy jeszcze nie mieli okazji spotkać się z Linuksem, jak i dla użytkowników zaawansowanych dla których ważne są takie czynniki jak szybkość działania, bezpieczeństwo oraz wsparcie dla dystrybucji w Internecie.
Części składowe dystrybucji.
aLinux jest dystrybucją bardzo szybko rozwijającą się. Bazuje ona na jądrze systemu w wersji 2.6.x i środowisku graficznym KDE. Przed wydaniem wersji 12.6 oficjalnym jądrem systemu było 2.4.x, a KDE nie było domyślnym środowiskiem graficznym. Od wersji 12.6 obsługiwany jest także ext3.
Przez wydawców aLinux określany jest mianem (ang. "Extreme Multimedia Center" – Centrum Multimedialne o dużych możliwościach). Związane jest to między innymi z obsługą wysokich rozdzielczości wykorzystywanych na przykład w telewizji High Definition, jak i dużą liczbą aplikacji muzycznych, graficznych, jak i tych do odtwarzania filmów w wielu formatach.
Dystrybucja jest przeznaczona dla komputerów, których procesory oparte są na architekturze i386 oraz AMD64.

</doc>
<doc id="595843" url="https://pl.wikipedia.org/wiki?curid=595843" title="Ty Pennington">
Ty Pennington

Tygert Burton "Ty" Pennington (ur. 19 października 1964 w Atlancie) – stolarz, osoba znana z programów telewizyjnych i model.
Najczęściej kojarzony jest z prowadzenia programu "Extreme Makeover: Home Edition" ("Dom nie do poznania"), który w Polsce jest aktualnie wyświetlany przez telewizję Polsat i BBC Lifestyle, oraz "Domy ekstremalne metamorfozy - kulisy" wyświetlany przez BBC Entertainment i BBC Lifestyle. Wcześniej Pennington był stolarzem w reality show telewizji TLC "Trading Spaces".
Pennington był niesfornym dzieckiem i miał trudności w szkole. W wieku 17 lat zdiagnozowano u niego zespół nadpobudliwości psychoruchowej z deficytem uwagi (ADHD). Dzisiaj jest rzecznikiem organizacji "ADHD Experts on Call" i wykorzystuje Adderall XR do leczenia. Jego matka, dr Yvonne Pennington jest psychologiem, który zajmuje się leczeniem chorych na ADHD i depresję.
Pennington nauczył się pracy w drewnie bardzo wcześnie. Uczył się w Art Institute of Atlanta, pracując w tym samym okresie jako stolarz. Po ukończeniu Instytutu kontynuował pracę, studiując malarstwo i rzeźbę w Atlanta College of Art. W ostatnim semestrze, Pennington został odkryty przez "łowcę głów" i wkrótce zaczął karierę modela. Podróżował po świecie, pracował dla J.Crew, Swatch i Sprite i występował w reklamach m.in. Diet Coke, Levi's i Macy's.
Pennington wykorzystał swoje umiejętności w przemyśle rozrywkowym, zostając projektantem. Prawdziwa kariera zaczęła się wraz z programem "Trading Spaces" telewizji "The Learning Channel". Szybko stał się znany ze swojego poczucia humoru i kreatywności.
Kiedy telewizja ABC rozpoczęła tworzenie programu, w którym ekipa przebudowywała domy rodzinne w 7 dni lub mniej, Ty został wybrany na lidera 8-osobowej grupy projektantów. Extreme Makeover: Home Edition szybko stało się wielkim hitem i wyniosło Penningtona na szczyt. Prowadziło to do zawarcia kontraktu z siecią domów handlowych "Sears", będącą sponsorem programu.
Pennington jest także autorem wydanej w 2003 roku książki "", poradnika dla ludzi remontujących dom.

</doc>
<doc id="595844" url="https://pl.wikipedia.org/wiki?curid=595844" title="Pasmo Wolińskie">
Pasmo Wolińskie

Pasmo Wolińskie – mikroregion obszaru Uznam i Wolin, będący wysokim, zalesionym wałem morenowym, który kończy się nad morzem falezą. Znajduje się w środkowej części wyspy Wolin, wyraźnie oddzielająca zachodni Półwysep Przytorski od reszty wyspy. 
Na południowym krańcu, Pasmo Wolińskie jest oddzielone od Pagórków Lubińsko-Wapnickich obniżeniem równoleżnikowym (obszar przysiółka Trzciągowo). Od strony wschodniej do pasma przylega Równina Dargobądzka.
Rozciąga się łukowato od brzegu jeziora Wicko Małe do wybrzeża Zatoki Pomorskiej, na północnym wschodzie w okolicy Świętouścia. Kulminacja pomiędzy położonymi na jego zachodnich stokach Międzyzdrojami a leżącą kilka km w głębi wyspy – Wisełką. 
Wzniesienia.
Najwyższym wzniesieniem jest Grzywacz (116 m n.p.m.), nieco ustępują mu wysokością Góra Marii (108 m n.p.m.) i nadmorska Gosań (93 m n.p.m.), Góra Świętej Anny, Wysoczyzna. Inne nazwane wzniesienia: Biała Góra, Kawcza, Kikut, Leśnogóra, Piastowskie Wzgórze, Strażnica, Suchogórz, Święta Kępa.
W pasie nadmorskim, nad Zatoką Pomorską, tworzy najwyższe w Polsce wybrzeże klifowe.

</doc>
<doc id="595846" url="https://pl.wikipedia.org/wiki?curid=595846" title="Christian Heinrich Friedrich Peters">
Christian Heinrich Friedrich Peters

Christian Heinrich Friedrich Peters (ur. 19 września 1813 w Koldenbüttel, zm. 18 lipca 1890 w Clinton) – amerykański astronom pochodzenia niemieckiego, jeden z pierwszych amerykańskich odkrywców planetoid, których łącznie odkrył 48. Odkrył 17 obiektów (galaktyki, gwiazdy i grupy gwiazd), które zostały skatalogowane przez Johna Dreyera w "New General Catalogue". Był także współodkrywcą komety 80P/Peters-Hartley. Czasami mylony z niemieckim astronomem o bardzo podobnych nazwisku – Christianem Augustem Friedrichem Petersem.
Życiorys.
Urodził się w Szlezwiku-Holsztynie (wówczas będącym częścią Danii), studiował u Carla Gaussa, do Stanów Zjednoczonych wyemigrował w 1854.
W uznaniu jego zasług jedną z planetoid nazwano (100007) Peters.

</doc>
<doc id="595847" url="https://pl.wikipedia.org/wiki?curid=595847" title="C.H.F. Peters">
C.H.F. Peters



</doc>
<doc id="595848" url="https://pl.wikipedia.org/wiki?curid=595848" title="Christian Peters">
Christian Peters



</doc>
<doc id="595851" url="https://pl.wikipedia.org/wiki?curid=595851" title="Henryk Wróbel (językoznawca)">
Henryk Wróbel (językoznawca)

Henryk Wróbel (ur. 20 maja 1934 w Walichnowach) – językoznawca, slawista. Od 1987 profesor. W latach 1959–1984 i 1998–2004 pracownik naukowy Uniwersytetu Śląskiego (do 1968 WSP w Katowicach, w latach 1981–1984 dyrektor Instytutu Języka Polskiego). W latach 1984–1999 pracownik Instytutu Języka Polskiego PAN w Krakowie, od 1987 – dyrektor Instytutu Filologii Słowiańskiej Uniwersytetu Jagiellońskiego. Autor prac z zakresu morfologii i składni języków zachodniosłowiańskich, głównie języka polskiego.

</doc>
<doc id="595854" url="https://pl.wikipedia.org/wiki?curid=595854" title="Irena Angelina">
Irena Angelina

Irena Angelina (ur. 1177 lub 1180/1181 w Konstantynopolu, zm. 27 sierpnia 1208 w Burg Hohenstaufen) – córka cesarza bizantyńskiego – Izaaka II Angelosa i jego pierwszej żony Heriny. Królowa Sycylii, a później królowa Niemiec.
Życiorys.
W 1193 poślubiła Rogera III (1175 – 24 grudnia 1193), króla Sycylii, syna króla Tankreda z Lecce i Sybilli z Acerry. Jej mąż zmarł jednak kilka miesięcy po ślubie, 24 grudnia 1193 r. Irena została porwana przez Niemców podczas ich inwazji na Sycylię, 29 grudnia 1194 r. i 25 maja 1197 r. poślubiła Filipa Szwabskiego (sierpień 1177 – 21 czerwca 1208), od 1198 r. króla Niemiec, syna cesarza Fryderyka I Barbarossy i hrabiny palatynki Burgundii Beatrycze I, córki hrabiego palatyna Renalda III. Z tego małżeństwa miała cztery córki:
Jej ojciec został w 1195 r. pozbawiony tronu cesarskiego. Dzięki jej staraniom Filip poparł później jej brata, księcia Aleksego, który przy pomocy IV wyprawy krzyżowej chciał odzyskać tron w Konstantynopolu.
Minnesinger Walther von der Vogelweide opisał Irenę jako: "różę bez kolców, łagodną jak gołębica."

</doc>
<doc id="595855" url="https://pl.wikipedia.org/wiki?curid=595855" title="Brytyjska akcja antyterrorystyczna 2006">
Brytyjska akcja antyterrorystyczna 2006

Akcja antyterrorystyczna – przeprowadzona 10 sierpnia 2006 roku przez brytyjski Scotland Yard operacja antyterrorystyczna, w wyniku której zatrzymano 24 osoby. Zatrzymani mieli wziąć udział w przygotowaniu zamachów terrorystycznych w samolotach pasażerskich. Zamachowcy mieli prawdopodobnie w planach wnieść na pokład zupełnie nieszkodliwe, pospolite przedmioty, jak na przykład dezodoranty, żele do włosów czy napoje i połączyć je za pomocą reakcji chemicznej w materiały wybuchowe i odpalić je jednocześnie na samolotach w czasie lotu.
Większość zatrzymanych było Brytyjczykami pochodzenia pakistańskiego. Dwóch z zatrzymanych było młodymi rodowitymi Brytyjczykami od niedawna wyznającymi islam.

</doc>
<doc id="595856" url="https://pl.wikipedia.org/wiki?curid=595856" title="Parafia Ducha Świętego w Bielawie">
Parafia Ducha Świętego w Bielawie

Parafia Ducha Świętego w Bielawie – parafia rzymskokatolicka w dekanacie bielawskim diecezji świdnickiej. Była erygowana w 1948 r. Jej proboszczem jest ks. Krzysztof Pełech.
Wieloletni proboszcz ks. Henryk Praga z dniem 22 czerwca 2009 decyzją ks. biskupa ordynariusza został przeniesiony w stan spoczynku. Obecnie jest rezydentem w tutejszej parafii.

</doc>
<doc id="595858" url="https://pl.wikipedia.org/wiki?curid=595858" title="Skaza moczanowa">
Skaza moczanowa



</doc>
<doc id="595860" url="https://pl.wikipedia.org/wiki?curid=595860" title="Cesarstwo chińskie">
Cesarstwo chińskie



</doc>
<doc id="595861" url="https://pl.wikipedia.org/wiki?curid=595861" title="Jan Rybowicz">
Jan Rybowicz

Jan Rybowicz (ur. 26 maja 1949 w Koźlu na Opolszczyźnie, zm. 21 października 1990 w Lisiej Górze) – polski poeta, prozaik, literacki autodydakta. Do jego wierszy muzykę napisał Krzysztof Myszkowski z grupy Stare Dobre Małżeństwo.
Życiorys.
Pojawił się w 1963 r. w Lisiej Górze, gdzie rodzice rok wcześniej odziedziczyli w spadku gospodarstwo rolne. Od 15 roku życia pracował fizycznie. Zdał maturę w Liceum Ogólnokształcącym dla Pracujących w Tarnowie w 1971 r. Nie utrzymał się długo na studiach polonistycznych na Uniwersytecie Jagiellońskim, nie dostał się na studia teatralne. Odbył zasadniczą służbę wojskową w latach 1972–73. Podczas wprowadzenia stanu wojennego 13 grudnia 1981 został internowany.
Działalność literacka.
Zadebiutował w 1976 r. na łamach „Gazety Południowej” wierszem "Wyobraźnia". Debiut prozatorski stanowiło opowiadanie "Jak zostałem pisarzem" opublikowane w Miesięczniku Literackim Młodych „Nowy Wyraz”.
Autor tomów opowiadań: "Samokontrola i inne opowiadania" (Warszawa 1980), "Inne opowiadania" (Kraków 1985), "Wiocha Chodaków" (Warszawa 1986), "Czekając na Becketta" (Łódź 1991), oraz trzech tomów wierszy: "Być może to" (Warszawa 1980), "Wiersze" (Kraków 1986) i "O kay" (Warszawa 1990).
Utwory Rybowicza – za jego życia jak i po śmierci – były drukowane zarówno w gazetach, jak też czasopismach literackich takich, jak: Miesięcznik Literacki Młodych „Nowy Wyraz” (2/1979), "Życie Literackie" (2-3/1990), "Kresy" (7/1991), miesięcznik "Krzywe Koło Literatury" (10/1991), "Kultura", "Okolice", "Osnowa", "Pismo", "Poezja", "Profile", "Radar" (28/1985), "Tak i nie", "Tygodnik Kulturalny", "Klimaty" (2/2001), "Intuicje przydrożne" (2 (7) 2004).
Zmarł 21 października 1990 roku w Lisiej Górze.
W 2004 roku Rybowicz został jednym z laureatów plebiscytu 25-lecia tygodnika "TEMI" (Tarnów) w kategorii "Ludzie kultury".
Opracowania.
Tłumaczenia.
Wiersze Rybowicza były i są wydawane w języku rosyjskim.
Do 2006 r. ukazały się:
Vykhod iz t'my. Rasskazy, Raduga Moskva 1990;
Strana naoborot. Stikhotvorenija i proza. 1976-1990, Wahazar Moskva 1992
Dobra wiadomość - charoszaja nowost, wyd. A.Marszałek - Wahazar 2005
Wyśpiewać poezję.
Wiersze Rybowicza z muzyką Krzysztofa Myszkowskiego znalazły się m.in. na płytach:
Płyta "Tabletki ze słów" została nominowana do nagrody SuperJedynki 2007 w kategorii Piosenka Literacka.
2 czerwca 2007 w Gminnym Domu Kultury "Lisia Góra" (Śmigno, gmina Lisia Góra) odbył się koncert Starego Dobrego Małżeństwa, na którym artyści zaśpiewali utwory do wierszy Jana Rybowicza, poeta Józef Baran przeczytał swoje wspomnienia, a Teatr "Nie Teraz" przedstawił krótką sztukę na motywach twórczości Rybowicza. Fragmenty koncertu, wraz z opowieścią o Janie Rybowiczu i reportażem z Lisiej Góry zostały zamieszczone na DVD albumu Starego Dobrego Małżeństwa "Jednoczas".
Po raz drugi impreza odbyła się 31 maja 2008. Poza Starym Dobrym Małżeństwem, wystąpił zespół Matragona oraz Piotr Warszawski w monodramie.

</doc>
<doc id="595864" url="https://pl.wikipedia.org/wiki?curid=595864" title="Limfopenia">
Limfopenia

Limfopenia, limfocytopenia – stan zmniejszenia liczby limfocytów we krwi obwodowej poniżej 1000/μl. Zwykle jest spotykana w pierwszej fazie chorób infekcyjnych, sytuacjach stresowych (po operacjach, wysiłkach fizycznych, w ciąży). Występuje także po stosowaniu leków cytostatycznych, ACTH lub kortykosteroidów. Jest także stwierdzana w AIDS, gruźlicy, hipermagnezemii, chorobie Hodgkina, mocznicy, zespołach popromiennych, a także w zespołach wstrząsowych (np. przy wstrząsie anafilaktycznym).

</doc>
<doc id="595865" url="https://pl.wikipedia.org/wiki?curid=595865" title="Parafia Wniebowzięcia Najświętszej Maryi Panny w Bielawie">
Parafia Wniebowzięcia Najświętszej Maryi Panny w Bielawie

Parafia pw. Wniebowzięcia Najświętszej Maryi Panny w Bielawie – parafia rzymskokatolicka w dekanacie Bielawa diecezji świdnickiej.
Historia kościoła i parafii.
Nie ma historycznej pewności, co do czasu powstania Bielawy, ale jedna z hipotez podaje, że Bielawa należała do Księstwa Wielkomorawskiego (846–870). Już wtedy w Bielawie mogło pojawić się chrześcijaństwo. Druga hipoteza głosi, że Bielawa powstała w 1215 r. Inne podają, że zaczęła istnieć dopiero w XIV w. Bezspornym faktem jest to, że w 1335 r. został zbudowany pierwszy kościół w Bielawie, która w tym czasie znajdowała się pod panowaniem księcia świdnickiego Bolka II. Zezwolenie na budowę kościoła wydał biskup Nanker. Natomiast pierwsza wzmianka o parafii pochodzi z 1358 r. W okresie od 1525 r. do poł. XVII w. kościół znajdował się w rękach ewangelików. Po przejęciu go ponownie przez katolików okazało się, że jego stan techniczny jest beznadziejny. W 1815 r. do parafii Wniebowzięcia NMP przyszedł energiczny i utalentowany duszpasterz ks. Johann Seidel, który kierował parafią aż do 1846 r. On właśnie podjął myśl o budowie nowego kościoła. Jednak śmierć uniemożliwiła mu realizację tego zamierzenia. Swojemu następcy, ks. Franciszkowi Krauze (1847–1874), przekazał oszczędności na ten cel w wysokości 6511 talarów. Ks. Krauze podjął się budowy obecnego kościoła parafialnego. Wcześniej jednak przystąpił do budowy szkoły podstawowej, ochronki dla biednych dzieci i szpitala. Kościół powstał w latach 1868–1876 w stylu neogotyckim według planów architekta Alexisa Langera z Wrocławia. Dnia 15 XI 1876 r. dziekan z Dzierżoniowa, ksiądz prałat Adolf Rinke, dokonał poświęcenia nowego kościoła. A było to za pontyfikatu papieża Piusa IX, panowania cesarza pruskiego Wilhelma I. Uroczystości poświęcenia nie doczekał jej budowniczy, ksiądz Franciszek Krause (†9.11.1874r.). Zaszczyt ten miał ks. Karol Stein (1874–1910). Jako osobisty dar dla nowego kościoła ks. Franciszek Krauze przekazał 30-głosowe organy, które służą do dzisiejszego dnia. Organy wykonał wrocławianin, Alfons Muller. W 1882 r. kard. Georg Kopp konsekrował kościół. Jest on trójnawowy, w formie krzyża, wys. wieży wynosi 101 m. Obecnie jest to 69 co do wysokości wieża kościelna na świecie i 7 w Polsce.
13 grudnia 1885 r. przed kościołem został poświęcony krzyż z piaskowca, w lipcu 1886 roku po obu stronach krzyża zostały ustawione rzeźby św. Jana Ewangelisty oraz Matki Boskiej Bolesnej. Wyposażenie wnętrza wykonano w stylu neogotyckim. Obraz NMP Wniebowziętej w głównym ołtarzu, malowany na płótnie, pochodzi z 1913 r. W latach 1961–1966 przeprowadzono remont dachu, obu wież, okien i organów. Wymieniono posadzkę i wymalowano wnętrze. Nową polichromię poświęcił bp Wincenty Urban 29 X 1966 r. W 1976 r. blachą miedzianą pokryto dach łącznie z dużą wieżą. W 1992 r. wykonano ołtarz soborowy i lektorium w stylu neogotyckim. W latach 1992–1993 wyspoinowano wieżę i kościół. W 1993 r. dokonano kapitalnego remontu organów, a rok później założono nowe nagłośnienie. W 1996 r. wykonano nową instalację odgromową i wyremontowano podłogę pod ławami. W latach 1996–1997 zamontowano rury spustowe i dokonano opierzenia dachu. Plebania wybudowana w 1983 r. poświęcona przez kard. Henryka Gulbinowicza 18 IX 1983 r. W 1995 r. zmodernizowano kotłownię, instalując ogrzewanie gazowe. Doprowadzono rurociąg c.o. do zakrystii łącznie z wodą. W 1996 r. przeprowadzono remont dachu. W 1997 r. rury stalowe wodonośne zastąpiono miedzianymi. W 1998 r. zostały zamówione trzy dzwony, które po konsekracji zainstalowano na wieży. Dzwonom nadano imiona: Franciszek, Henryk i Jan Paweł II. W 1999 r. wymieniono instalację grzewczą oraz dokonano remontu auli w Domu Parafialnym. W roku 2000 z inicjatywy proboszcza oraz miejscowych działaczy katolickich, dzięki pomocy finansowej wiernych oraz pomocy firmy budowlanej „Cąber-Strzelecki” na wzgórzu (obecna nazwa „Wzgórze Pojednania”), obok strzelnicy, w pobliżu stawu „Cegielnia” wzniesiono 15-metrowy monument w kształcie krzyża. 15 sierpnia 2000 r. Uroczystej mszy św. przewodniczył i poświęcenia dokonał biskup wrocławski ks. Edward Janiak. Krzyż otrzymał nazwę „Milenijny”. W 2000 r. dokonano remontu kancelarii parafialnej wyposażając ją w nowe meble, komputery, internet i ksero. Odrestaurowano zegary na wieży oraz oświetlono kościół z zewnątrz. W 2008 r. oddano do użytku turystycznego wieżę kościoła oraz zainstalowano monitoring wewnętrzny i zewnętrzny świątyni. W 2016 r. dokonano remontu obu wież kościoła m.in. wymieniono miedzianą blachę pokrywającą dachy obu wież, zaś w 2017 wymieniono stare balaski na nowe. W 2018 roku wyłożono nowe dywany w prezbiterium i w ołtarzach bocznych, w tym także roku podczas rekolekcji wielkopostnych wprowadzono do parafii relikwie św. Ojca Pio. Podczas okresu wakacyjnego w 2019 roku została wyłożona kostka brukowa przy kościele od strony plebanii. W tym także roku zostało zamontowane nagłośnienie przy grocie Matki Bożej.
Budowa nowego kościoła katolickiego.
W latach 1815–1846 proboszczem parafii katolickiej był ks. Johann Seidel, którego związki ze wspólnotą wyznaniową były szczególnie ścisłe. W 1840 r. ks. Seidel obchodził jubileusz 50-lecia święceń kapłańskich. W dwa lata potem, 24 maja 1842 r., sporządził testament, w którym pisał:
„Wszystko co mam i co pozostanie przy mnie, przeznaczam na budowę nowego kościoła w Bielawie. Pragnę, by moja darowizna mogła choć w części pokryć koszty budowy, jakie będzie ponosić parafia katolicka...”
Istotnie, czas na budowę nowej świątyni był najwyższy. Stary kościółek liczący sobie ponad 500 lat był zbyt mały jak na potrzeby parafii (85 stóp długości, 35 stóp szerokości). Mógł pomieścić ledwie 800 osób, gdyż parafia liczyła ok. 5 tys. wiernych. Lecz co najważniejsze mury kościelne nadwerężone zębem czasu mocno już były popękane i groziły w każdej chwili zawaleniem. Fundator pozostawił po sobie 6511 talarów, a kwota ta, dzięki odsetkom, wzrosła w najbliższych latach do wys. 13 000 talarów.
Po śmierci ks. Seidla, który spoczął na przykościelnym cmentarzu, nowym proboszczem zostaje ks. Franciszek Krause. Podejmuje on dzieło poprzednika. Przed nim i przed 12-osobowym komitetem budowy stanęły teraz liczne problemy: skąd wziąć pieniądze, gdzie zlokalizować budowę, jaki kształt i styl nadać budowli, jaka ma być jej wielkość itd. Okazało się, jak to często bywa, rzeczą niemożliwą doprowadzenie do zgodności poglądów na łonie komisji. Ostatecznie sprawę rozstrzygnął patron (kolator) bielawskiego kościoła hrabia Sandrecki oświadczając, że przeznaczy 50 000 talarów na budowę pod warunkiem, że świątynia wzniesiona zostanie według projektu Alexisa Langera, znanego wrocławskiego architekta. Miejscem budowy miał być teren, na którym stał dotychczasowy kościół.
Ostatnia msza w starym kościele została odprawiona 8 czerwca 1864 r., a w grudniu 12 czerwca tegoż roku ks. Prałat Adolf Rinke odprawił pierwszą mszę w prowizorycznym kościołku (przy ul. Żeromskiego), postawionym na terenie plebanii. W późniejszych latach budynek ten był wykorzystywany do celów gospodarczych. W obydwu mszach uczestniczyły tłumy wiernych. Potem przystąpiono do prac rozbiórkowych. W trakcie rozbiórki zabezpieczone zostały prawie wszystkie wartościowe przedmioty. Ks. Krause sporządził wykaz przedmiotów o charakterze zabytkowym. Oto ten wykaz:
Wykaz ten kończy się adnotacją księdza Franciszka Krausego:
„Wszystkie wizerunki oraz drewniane statuetki Przenajświętszej Dziewicy, św. Jana Nepomucena i św. Antoniego nie posiadają większej wartości artystycznej”.
Obecnie proboszczem jest ks. prał. dr Stanisław Chomiak, który święcenia prezbiteratu przyjął w dniu 1 czerwca 1985 roku w katedrze pw. św. Jana Chrzciciela we Wrocławiu z rąk ks. kard. Henryka Gulbinowicza.

</doc>
<doc id="595866" url="https://pl.wikipedia.org/wiki?curid=595866" title="67P/Czuriumow-Gierasimienko">
67P/Czuriumow-Gierasimienko

67P/Czuriumow–Gierasimienko – kometa okresowa należąca do rodziny komet Jowisza, odkryta w 1969 roku. Była celem prowadzonej przez Europejską Agencję Kosmiczną misji Rosetta.
Odkrycie.
Kometę 67P odkrył kijowski astronom Klim Czuriumow na zdjęciach komety 32P/Comas Solá, które wykonała 11 września 1969 roku Swietłana Gierasimienko w obserwatorium w Ałmaty. Zauważył on kometę na brzegu fotografii, początkowo stwierdził jednak, że jest to 32P/Comas Solá. Po powrocie do Kijowa, Czuriumow dokładniej przebadał fotografie i 22 października ustalił, że nie może to być kometa 32P, gdyż znajdowała się około 1,8° od oczekiwanej pozycji.
Właściwości fizyczne i orbita.
Jądro komety ma nieregularny kształt składający się z dwóch połączonych ze sobą płatów, mniejszego o wymiarach 2,5 km × 2,5 km × 2,0 km oraz większego – 4,1 km × 3,2 km × 1,3 km, o łącznej objętości około 25 km³. Masa jądra wynosi 1,0 ± 0,1 ∙ 1013 kg (około 10 mld ton). Średnia gęstość jądra wynosi 0,47 g/cm³, a albedo 6%. Obie części komety mają budowę warstwową, ale o osobnych centrach. Pierwotnie więc powstały dwa odrębne jądra, które następnie zderzyły się z małą prędkością i skleiły.
Wśród związków organicznych wykrytych przez sondę Rosetta w otoczce komety odkryto glicynę, najprostszy z 20 aminokwasów białkowych. Była to pierwsza detekcja tego związku w kometach i pierwszy dowód jego istnienia w kosmosie. Stosunek deuteru do wodoru w materii komety 67P jest 3-krotnie większy niż w ziemskich oceanach. 
Kometa obiega Słońce po orbicie o peryhelium ok. 1,2 au i aphelium ok. 5,7 au, nachylonej do płaszczyzny ekliptyki pod kątem około 7°. Okres obiegu wynosi około 6 lat i 160 dni. Będąc w peryhelium kometa traci masę w tempie 130 kg/s.
Po uwzględnieniu czynników wpływających na ruch komety, okazało się, że w XIX i pierwszej połowie XX wieku jej peryhelium zmieniało się w granicach pomiędzy 2,5 a 2,9 au. Kometa przebywała więc stale stosunkowo daleko od Słońca, a jej jądro prawdopodobnie nie uległo znacznym zmianom od początków Układu Słonecznego. W lutym 1959 roku kometa minęła Jowisza w odległości zaledwie 0,052 au (około 8 mln km), co spowodowało zmianę jej orbity: peryhelium z 2,74 do 1,28 au, spłaszczenie orbity z 0,36 do 0,63, a okres obiegu z 8,97 do 6,55 roku. Po 1959 roku nie doszło do kolejnego bliskiego zbliżenia z Jowiszem. Dlatego orbita komety od tego czasu (siedem pojawień) niewiele się zmieniła. Ostatnie przejście przez peryhelium miało miejsce 13 sierpnia 2015 roku.
Badania bezpośrednie.
67P/Czuriumow-Gierasimienko była celem misji sondy Rosetta. 6 sierpnia 2014 roku Rosetta dotarła do komety i po serii manewrów weszła na orbitę wokół tego ciała niebieskiego. Jądro w tym czasie było spokojne, co umożliwiło próbnikowi Philae, uwolnionemu z pokładu sondy Rosetta, pierwsze w historii lądowanie na powierzchni komety, 12 listopada 2014 roku. Znajdowała się ona wtedy w odległości 510 milionów km od Słońca. Nieczynny Philae pozostał na powierzchni jądra, natomiast Rosetta rozbiła się o powierzchnię komety 30 września 2016 roku.

</doc>
<doc id="595867" url="https://pl.wikipedia.org/wiki?curid=595867" title="Atrakcje turystyczne Berlina">
Atrakcje turystyczne Berlina

Atrakcje turystyczne Berlina – lista atrakcji turystycznych w Berlinie.
Centrum Berlina.
Wschodnia część centrum.
Ponadto na wyspie znajdują się również takie obiekty, jak:

</doc>
<doc id="595868" url="https://pl.wikipedia.org/wiki?curid=595868" title="Parafia Miłosierdzia Bożego w Bielawie">
Parafia Miłosierdzia Bożego w Bielawie

Parafia Miłosierdzia Bożego w Bielawie – parafia rzymskokatolicka w dekanacie bielawskim diecezji świdnickiej. Jej proboszczem jest ks. dr Robert Begierski.
Parafia powstała w czerwcu 2006. 
Do czasu powstania nowego kościoła, miejscem sprawowania Eucharystii jest kaplica sióstr Augustianek przy ul. Wolności 6.

</doc>
<doc id="595871" url="https://pl.wikipedia.org/wiki?curid=595871" title="Cabo Fisterra">
Cabo Fisterra

Cabo Fisterra (hiszp. "Cabo Finisterre", gal. "Cabo Fisterra") – nazwa przylądku i zarazem półwyspu w Hiszpanii, w zachodniej Galicji.
Przylądek Fisterra w okresie wczesnośredniowiecznych pielgrzymek Drogą św. Jakuba uważany był za symboliczny koniec świata, w którym pielgrzymi palili swoje stare pielgrzymie ubrania oraz dokonywali obmycia w wodach Oceanu Atlantyckiego, co miało symbolizować oczyszczenie z grzechów. Najbardziej wysuniętym punktem Hiszpanii na zachód jest przylądek Touriñán, a najdalej na zachód wysunięty punktem kontynentalnej Europy jest Przylądek Roca w Portugalii.
Przylądek Fisterra jest ostatnim punktem Szlaku św. Jakuba.
Miejsce trzech bitew morskich:

</doc>
<doc id="595873" url="https://pl.wikipedia.org/wiki?curid=595873" title="Dna">
Dna



</doc>
<doc id="595874" url="https://pl.wikipedia.org/wiki?curid=595874" title="Aleksandyr Wutimski">
Aleksandyr Wutimski

Aleksandyr Wutimski, właśc. Aleksander Kocew Butow (ur. 30 lipca 1919 w Swoge, zm. 23 września 1943 w Surdulicy) – poeta bułgarski.
Ogłaszał utrzymane w pesymistycznym nastroju liryki na łamach gazet i czasopism, m.in. „Złatorog” (od 1939) i „Kornica” (do 1941). Jego dzieła zebrano w almanachach literackich "Prag" (1938) i "Żażda" (1939). Pośmiertne wydania: "Stichotworenija" (1960), "Izbrani proizwedenija" (1970).

</doc>
<doc id="595877" url="https://pl.wikipedia.org/wiki?curid=595877" title="Mikrokomputery">
Mikrokomputery

Mikrokomputery to seria wydawnicza książek z zakresu informatyki i zagadnień pokrewnych, wydawana w latach osiemdziesiątych i na początku lat dziewięćdziesiątych przez Wydawnictwa Naukowo-Techniczne (WNT).
Wydane książki z serii Mikrokomputery:

</doc>
<doc id="595879" url="https://pl.wikipedia.org/wiki?curid=595879" title="Parafia Królowej Różańca Świętego w Dzierżoniowie">
Parafia Królowej Różańca Świętego w Dzierżoniowie

Parafia Królowej Różańca Świętego w Dzierżoniowie znajduje się w dekanacie dzierżoniowskim w diecezji świdnickiej. W latach 1984–1987 wzniesiono tu kaplicę mszalną. 1 września 1988 erygowano parafię pw. Królowej Różańca Świętego, wydzielając osiedla Jasne i Różane z parafii św. Jerzego oraz os. Błękitne z parafii Chrystusa Króla. Budowę kościoła rozpoczął ks. Zygmunt Kokoszka, od 1989 r. proboszcz nowej wspólnoty parafialnej. Kamień węgielny pod świątynię poświęcił 8 czerwca 1992 kard. Henryk Gulbinowicz. 23 listopada 2003 konsekrował kościół. W latach 1997–2004 wybudowano plebanię. W obiekcie katechetycznym zaadaptowano w 1998 wielofunkcyjną salę na kaplicę mszalną. W latach 2004–2006 dokonano jej remontu, natomiast w 2012 nadano jej tytuł bł. Jana Pawła II.
Parafia liczy 11 040 wiernych. Jej proboszczem jest ks. prał. Zygmunt Kokoszka. W parafii działa rada parafialna, Żywy Różaniec, Zespół Charytatywny, Ruch Światło-Życie, służba liturgiczna, Parafialna Grupa Teatralna, Wspólnota Krwi Chrystusa, Straż Honorowa Najśw. Serca Pana Jezusa, Eucharystyczny Ruch Młodych, Grupa Modlitewna św. Ojca Pio, chór, schola, Akcja Katolicka, Towarzystwo Przyjaciół WSD, Stowarzyszenie Klubu Abstynenta „Na Pawłowym Wzgórzu”.

</doc>
<doc id="595882" url="https://pl.wikipedia.org/wiki?curid=595882" title="Qing Long">
Qing Long

Qing Long () – zielono-niebieski smok, postać z mitologii chińskiej. W języku japońskim nazywany Seiryū.
Jedno z czterech mitycznych stworzeń odpowiadających czterem kierunkom kardynalnym. Błękitny Smok opiekował się wschodem, miejscem, gdzie wschodzi Słońce, stroną płodności i deszczu (w szczególności wiosennego). Jego przeciwieństwem był wiązany ze śmiercią i zachodem Biały Tygrys i wraz z nim bywa wyobrażany jako strażnik świątyń taoistycznych (pozostałe dwa stworzenia to związany z południem Zhu Que i z północą Czarny Żółw). 
W chińskiej astronomii Błękitnemu Smokowi odpowiadało 7 z 28 stacji księżycowych (konstelacji gwiezdnych, przez które przemieszcza się Księżyc w swojej pozornej wędrówce po niebie). Były to:
Czasem utożsamiany z legendarnym generałem dynastii Shang Deng Jiugongiem.

</doc>
<doc id="595883" url="https://pl.wikipedia.org/wiki?curid=595883" title="Parafia św. Jana Chrzciciela w Mościsku">
Parafia św. Jana Chrzciciela w Mościsku

 
Parafia św. Jana Chrzciciela w Mościsku znajduje się w dekanacie dzierżoniowskim w diecezji świdnickiej. Była erygowana w 1972 r. Jej proboszczem jest ks. Zdzisław Pienio.

</doc>
<doc id="595885" url="https://pl.wikipedia.org/wiki?curid=595885" title="Droga krzyżowa w Koloseum">
Droga krzyżowa w Koloseum

Droga krzyżowa w Koloseum – droga krzyżowa odprawiana w Wielki Piątek, pod przewodnictwem papieża, w rzymskim Koloseum. Papież tradycyjnie podczas niej niesie drewniany krzyż.
Pierwsza droga krzyżowa w Koloseum została zorganizowana w 1750 roku przez papieża Benedykta XIV. Pomysłodawcą jej był św. Leonard z Porto Maurizio. W miejscu, które uważane jest za miejsce śmierci chrześcijan ustawiono stacje drogi krzyżowej. Od tamtej pory organizowano ją corocznie. W roku 1870 po likwidacji Państwa Kościelnego przerwano tę tradycję. Wznowił ją w 1964 papież Paweł VI. W latach 2020-2021, z racji pandemii COVID-19, droga krzyżowa nie odbyła się przy Koloseum, lecz na placu św. Piotra.
Stacje.
Porządek tradycyjny.
Często Droga Krzyżowa w Koloseum odprawiana jest w tradycyjny sposób z 14 stacjami. 
Rozważania.
Początkowo rozważania do poszczególnych stacji czerpano z Pisma Świętego, z tekstów Ojców i Doktorów Kościoła i innych świętych. W latach 1970-78 papież Paweł VI osobiście prowadził każdą Via Crucis, zaś rozważania do niej opierał na tekstach biblijnych (1970), pismach św. Leona Wielkiego (1971), św. Augustyna (1972), św. Franciszka Salezego (1973), św. Ambrożego (1974), św. Pawła od Krzyża (1975), Ojców Kościoła (1976), św. Teresy (1977) i św. Bernarda (1978).
Jan Paweł II z początku kontynuował zwyczaj swego poprzednika i rozważania do Drogi 13 kwietnia 1979 zaczerpnął z jego przemówień. 4 kwietnia 1980 wykorzystał do tego treści zawarte w regule św. Benedykta, w 1981 (17 IV) - św. Katarzyny Sieneńskiej, w rok później (9 IV 1982) - św. Bonawentury a pisząc rozważania do poszczególnych Stacji na 1 kwietnia 1983, oparł się na pismach św. Anieli z Foligno. Ostatni raz własne rozważania wygłosił w Wielki Piątek 20 IV 1984 na zakończenie Roku Świętego Odkupienia.
W następnych latach zapraszał już do tego osoby z zewnątrz: duchownych i świeckich z różnych krajów, z czasem nawet niekatolików. 

</doc>
<doc id="595886" url="https://pl.wikipedia.org/wiki?curid=595886" title="Parafia św. Jadwigi w Ostroszowicach">
Parafia św. Jadwigi w Ostroszowicach

Parafia św. Jadwigi w Ostroszowicach – parafia w dekanacie bielawskim w diecezji świdnickiej. Została erygowana w XVI w. 
Historia.
Kościół parafialny Św. Jadwigi został wzniesiony w latach 1592 – 1600. Jest to późnogotycka, jednonawowa budowla, z węższym, trójbocznie zamkniętym, oskarpowanym prezbiterium. Kościół nie ma wieży, tylko z kalenicy dachu wznosi się ośmioboczna sygnaturka. Wnętrze nakrywa drewniany strop. Kościół był rozbudowany w 1894 r., restaurowany w 196 0r. Najstarszym elementem wyposażenia jest gotycka rzeźba św. Augustyna z pocz. XVI w. Z czasów budowy świątyni pochodzi renesansowa, piaskowcowa chrzcielnica (koniec XVI w.). 
Barokowe ołtarze (główny – patronki kościoła i boczny – Matki Boskiej) wykonano w 2. poł. XVIII w. Obok kościoła stoi XIX-wieczna plebania (przebudowana ze starszej). Drugi kościół (pomocniczy, pod wezwaniem św. Józefa Oblata) to dawna świątynia protestancka. Znajduje się w nim XVIII-wieczny, barokowy obraz św. Józefa.
Do parafii należą:

</doc>
<doc id="595888" url="https://pl.wikipedia.org/wiki?curid=595888" title="Biblioteka Inżynierii Oprogramowania">
Biblioteka Inżynierii Oprogramowania

Biblioteka Inżynierii Oprogramowania (BIO) to seria wydawnicza książek z zakresu informatyki i zagadnień pokrewnych, wydawana od końca lat siedemdziesiątych do początku lat dziewięćdziesiątych XX w. przez Wydawnictwa Naukowo-Techniczne (WNT).
Książki tej serii opatrzone były na okładce charakterystycznym logiem trójwymiarowego symbolu przypisania znanego z Pascala, tj. ":=".
Przewodniczącym Komitetu Redakcyjnego serii był prof. W.M.Turski.

</doc>
<doc id="595891" url="https://pl.wikipedia.org/wiki?curid=595891" title="Parafia św. Jakuba w Pieszycach">
Parafia św. Jakuba w Pieszycach

 
Parafia św. Jakuba Starszego w Pieszycach znajduje się w dekanacie bielawskim w diecezji świdnickiej. Była erygowana w 1972 r. Jej proboszczem jest ks. Dariusz Sakaluk.
Zabytkowy kościół parafialny został wzniesiony w połowie XIV w., był przebudowywany w XVI i XVIII w. Jest to jednonawowa, orientowana budowla w stylu gotyckim, z prezbiterium o sklepieniu krzyżowo-żebrowym.

</doc>
<doc id="595894" url="https://pl.wikipedia.org/wiki?curid=595894" title="Stanisław Zdziarski">
Stanisław Zdziarski

Stanisław Zdziarski (ur. 17 listopada 1878 w Tarnopolu, zm. 2 grudnia 1928 w Warszawie) – historyk literatury, slawista, folklorysta. 
W czasopismach "Wisła" i "Lud" ogłosił kilkanaście szkiców o baśniach, pieśniach i fraszkach ludowych, przyczynkach etnograficznych, opisach obyczajów ludowych. Najważniejszą jego pracą folklorystyczną jest zbiór studiów porównawczych "Pierwiastek ludowy w poezji polskiej XIX wieku" (1901), będący pierwszą próbą ukazania związków literatury z jej źródłami ludowymi. Tworzył także biografie poetów romantycznych (Józefa Bohdana Zaleskiego, Seweryna Goszczyńskiego, Maurycego Gosławskiego).
Spoczywa na cmentarzu Powązkowskim w Warszawie (grób 72 pod murem ul. Tatarskiej).
Linki zewnętrzne.
"Publikacje Stanisława Zdziarskiego" dostępne w serwisie Polona

</doc>
<doc id="595897" url="https://pl.wikipedia.org/wiki?curid=595897" title="Parafia św. Jana Nepomucena w Piskorzowie">
Parafia św. Jana Nepomucena w Piskorzowie

Parafia św. Jana Nepomucena w Piskorzowie znajduje się w dekanacie bielawskim w diecezji świdnickiej. Była erygowana w 1967 r. Jej proboszczem jest ks. Krzysztof Krzak.

</doc>
<doc id="595904" url="https://pl.wikipedia.org/wiki?curid=595904" title="Wyższe Seminarium Duchowne Diecezji Świdnickiej">
Wyższe Seminarium Duchowne Diecezji Świdnickiej

Wyższe Seminarium Duchowne Diecezji Świdnickiej – polskie seminarium duchowne Kościoła katolickiego w Świdnicy. Kształci księży dla diecezji świdnickiej. Patronem uczelni jest św. Wojciech.
Historia.
Seminarium zostało powołane do istnienia dekretem bpa Ignacego Deca z 8 maja 2004.
Swoją działalność rozpoczęło 1 października 2005, a jego pierwszym rektorem został ks. dr Adam Bałabuch. Z początku mieszkały tam tylko niektóre roczniki alumnów, pozostałe kształciły się w seminarium wrocławskim. Z biegiem jednak czasu seminarium rozbudowywano i mogło w nim zamieszkać coraz więcej kleryków z diecezji świdnickiej.
19 marca 2008 ogłoszono nominację biskupią ks. prał. Adama Bałabucha. 8 maja 2008 przyjął święcenia episkopatu i, zgodnie z prawem, mógł pełnić funkcję rektora do końca roku akademickiego. Jego następcą został ks. dr Tadeusz Chlipała, dotychczasowy dyrektor administracyjny. Od 1 lipca rektorem jest ks. dr hab. Dominik Ostrowski.
26 listopada 2010 seminarium zostało poświęcone przez kardynała Zenona Grocholewskiego, prefekta Kongregacji ds. Wychowania Katolickiego. 29 listopada 2010 biskup świdnicki Ignacy Dec poświęcił kaplicę Dobrego Pasterza, znajdującą się w budynku głównym.
W czerwcu 2022 biskup świdnicki Marek Mendyk ogłosił decyzję o zaprzestaniu, od kolejnego roku akademickiego, funkcjonowania seminarium i przeniesieniu kleryków do Metropolitalnego Wyższego Seminarium Duchownego we Wrocławiu.
Władze uczelni.
Uczelnią administrują:

</doc>
<doc id="595905" url="https://pl.wikipedia.org/wiki?curid=595905" title="Lai">
Lai

Lai – starofrancuska forma pieśni lirycznej, najczęściej o tematyce miłosnej, wywodząca się z pieśni celtyckich. Uprawiano ją z zamiłowaniem w Bretanii, z typowym dla truwerów wykonywaniem z towarzystwem instrumentu.
Termin lai jest pochodzenia celtyckiego ("laid" w irlandzkim). W języku francuskim użył go po raz pierwszy normandzki kronikarz Wace (1155) w swym tłumaczeniu łacińskiej "Historii królów Brytanii" (1135) Galfreda z Monmouth. Początkowo były to pieśni o charakterze lirycznym, w których krótki element narracyjny był podawany na wstępie jako objaśnienie. Na francuskich dworach "lais" były śpiewane przez wędrownych rybałtów normandzkich przy akompaniamencie małej harfy, cytry, rzadziej fletu lub gęślików.
Lai miała najczęściej formę poematu (60, 100 lub więcej 4-8-sylabowych wersów) złożonego ze strof o różnej budowie wersyfikacyjnej, z wyjątkiem pierwszej i ostatniej – o identycznym typie wiersza. Z czasem lai przekształciła się w formę narracyjną, gdzie tematyka często obejmowała epizody z opowieści o królu Arturze oraz rycerzach Okrągłego Stołu. 
Gatunek ten cieszył się popularnością w drugiej połowie XII wieku lecz i później; uprawiany m.in. przez Marie de France i Guillaume'a de Machaut.

</doc>
<doc id="595907" url="https://pl.wikipedia.org/wiki?curid=595907" title="Eleonora Gonzaga (1598–1655)">
Eleonora Gonzaga (1598–1655)

Eleonora Gonzaga (ur. 23 września 1598 w Mantui, zm. 27 czerwca 1655 w Wiedniu) – cesarzowa, królowa Czech i Węgier, córka księcia Mantui Wincentego I Gonzagi i Eleonory, córki wielkiego księcia Toskanii Franciszka I Medyceusza.
Eleonora była słynna dzięki swojej urodzie. 4 lutego 1622 r. w Innsbrucku poślubiła cesarza Ferdynanda II Habsburga (9 lipca 1578 – 15 lutego 1637), syna arcyksięcia Karola Styryjskiego i Marii Anny,jego siostrzenicy, która była córką księcia Bawarii Albrechta V Wittelsbacha i Anny Habsburg. Para nie miała dzieci, ale Eleonora była macochą dla dzieci Ferdynanda z jego pierwszego małżeństwa.
Ufundowała klasztory karmelitów w Grazu i Wiedniu.

</doc>
<doc id="595913" url="https://pl.wikipedia.org/wiki?curid=595913" title="GCC">
GCC



</doc>
<doc id="595917" url="https://pl.wikipedia.org/wiki?curid=595917" title="Kofaktory">
Kofaktory

Kofaktory (z łac. "co-" 'współ-' i "factor" 'sprawca' od "facere" 'czynić') – związki chemiczne, które są potrzebne enzymom do katalizowania konkretnych reakcji chemicznych.
Apoenzym i kofaktor tworzą katalitycznie aktywny enzym, nazywany holoenzymem.
Kofaktory można podzielić na:
Część kofaktorów to związki nieorganiczne lub jony metali, np. cynku, żelaza lub miedzi. Inne to związki organiczne, na przykład witaminy. Enzymy z kofaktorami są zdolne do przeprowadzania reakcji biochemicznych, dla których przeprowadzania nie wyewoluowały enzymy złożone tylko z 20 aminokwasów białkowych.

</doc>
<doc id="595959" url="https://pl.wikipedia.org/wiki?curid=595959" title="Royal Academy of Arts">
Royal Academy of Arts

Royal Academy of Arts (RA, Królewska Akademia Sztuk Pięknych) – królewska instytucja artystyczna, której siedzibą jest Burlington House przy ulicy Piccadilly w Londynie. Zebranie założycielskie odbyło się 10 grudnia 1768, akademia powstała formalnie w następnym roku.

</doc>
<doc id="596049" url="https://pl.wikipedia.org/wiki?curid=596049" title="Ryszard Shrewsbury">
Ryszard Shrewsbury

Ryszard Shrewsbury KG (ur. 17 sierpnia 1473 w Shrewsbury, zm. w 1483 (?) w Tower (?)) – młodszy syn króla Anglii Edwarda IV i jego żony Elżbiety Woodville, córki Richarda Woodville'a, 1. hrabiego Rivers, młodszy brat króla Edwarda V.
Życiorys.
W 1474 r. mianowany księciem Yorku, w 1481 r. otrzymał tytuł księcia Norfolk. Od 1476 r. pełnił również funkcję Lorda Marszałka (Earl Marshal), który odpowiadał za królewskie stajnie. Po śmierci ojca w 1483 r. i objęciu tronu przez brata stał się następcą tronu i razem z nim został umieszczony w Tower przez stryja Ryszarda, księcia Gloucester, Lorda Protektora.
25 czerwca 1483 r. Parlament uznał nieślubne pochodzenie Edwarda i Ryszarda (ich ojciec przed ślubem z królową Elżbietą miał poślubić lady Eleonorę Talbot) i oddał koronę księciu Gloucester, teraz Ryszardowi III. Ryszard Shrewsbury utracił wszystkie swoje dotychczasowe tytuły.
Nie wiemy jaką śmiercią umarł Ryszard i jego starszy brat, ani kiedy ona miała miejsce. Najpopularniejsza teoria głosi, iż zostali oni zamordowani na rozkaz Ryszarda III w 1483 r. Inni jako potencjalnych morderców wskazują Henryka VII Tudora, księcia Buckingham i nowego księcia Norfolk, ale żadnemu z nich nie sposób jest udowodnić bezspornie winy. Uważa się, że to do Ryszarda może należeć mniejszy z dwóch szkieletów znalezionych podczas remontu Tower w 1674 r.
W latach 90. XV w. za Ryszarda Shrewsbury podawał się niejaki Perkin Warbeck, który próbował objąć tron Anglii w 1497 r., ale został pokonany przez Henryka VII.
Rodzina.
15 stycznia 1478 r. 4-letni Ryszard poślubił 5-letnią Annę Mowbray, 8. hrabinę Norfolk (10 grudnia 1472 – 19 listopada 1481), córkę Johna Mowbraya, 4. księcia Norfolk i Elżbiety Talbot, córki Johna Talbota, 1. hrabiego Shrewsbury.

</doc>
<doc id="596173" url="https://pl.wikipedia.org/wiki?curid=596173" title="Caspar Bartholin młodszy">
Caspar Bartholin młodszy

Caspar Bartholin młodszy (ur. 10 września 1655 w Kopenhadze, zm. 11 czerwca 1738 tamże) – duński anatom, jako pierwszy opisał tzw. gruczoły Bartholina. 
Życiorys.
Był wnukiem swojego imiennika Caspara Bartholina, z którym jest czasem mylony. Jego ojciec Tomasz, był innym znanym naukowcem z rodziny Bartholinów.
Caspar Bartholin rozpoczął studia w 1671. W wieku 19 lat, w 1674, uzyskał tytuł profesora filozofii od króla Krystiana V. Następnie przez trzy lata podróżował po Europie. W Paryżu odkrył u krów, wraz z Guichardem Duverneyem, gruczoły nazwane jego nazwiskiem. Po powrocie do Danii pracował jako wykładowca na uniwersytecie. W 1678 jego ojciec, Tomasz Bartholin, nadał mu tytuł doktora medycyny.
Większość z jego dzieł opierała się na pracach innych uczonych. W późniejszym okresie swojego życia Caspar Bartholin stał się aktywnym politykiem. Karierę rozpoczął od stanowiska sędziego sądu najwyższego. W 1719 został prokuratorem generalnym. W 1731 jego rodzina uzyskała tytuł szlachecki. Caspar Bartholin był oskarżany o m.in. nepotyzm i dbanie bardziej o swoje interesy niż o uniwersytet. Przez 37 lat po zakończeniu aktywnej pracy jako profesor, pobierał z uczelni pensję.

</doc>
<doc id="596230" url="https://pl.wikipedia.org/wiki?curid=596230" title="Jerzy Plantagenet (książę Bedford)">
Jerzy Plantagenet (książę Bedford)

Jerzy Plantagenet (ur. marzec 1477 w Windsorze, zm. marzec 1479), najmłodszy syn króla Anglii Edwarda IV i Elżbiety Woodville, córki Richarda Woodville'a, 1. hrabiego Rivers, młodszy brat Edwarda V, króla Anglii i Ryszarda, księcia Yorku.
Urodził się w zamku Windsor i wkrótce uzyskał tytuł księcia Bedford. Zmarł w wieku dwóch lat prawdopodobnie na jakąś odmianę dżumy. Został pochowany w kaplicy św. Jerzego w Windsorze.

</doc>
<doc id="596272" url="https://pl.wikipedia.org/wiki?curid=596272" title="Eleonora Aviz">
Eleonora Aviz

Eleonora Aviz, Eleonora Portugalska (ur. 18 września 1434 w Torres Vedras, zm. 3 września 1467 w Wiener Neustadt) – córka króla Portugalii Edwarda I i Eleonory, córki króla Aragonii Ferdynanda I Sprawiedliwego. Infantka portugalska, księżna Austrii, cesarzowa.
Życiorys.
16 marca 1452 poślubiła cesarza Fryderyka III Habsburga (21 września 1415 - 19 sierpnia 1493), syna księcia Austrii Ernesta Żelaznego i Cymbarki, córki księcia płockiego Siemowita IV. Fryderyk i Eleonora mieli razem trzech synów i dwie córki:
Ślubu Fryderykowi i Eleonorze udzielał kardynał Eneasz Sylwiusz Piccolomini, późniejszy papież Pius II. Posag Eleonory (60 000 guldenów) pomógł cesarzowi w rozwiązaniu jego finansowych problemów. 19 marca 1452 Fryderyk i Eleonora otrzymali koronę cesarską z rąk papieża Mikołaja V. Eleonora zmarła w Wiener Neustadt, 3 września 1467 i została pochowana w tym samym mieście, w klasztorze Cystersów. To od niej wywodzą się wszyscy późniejsi Habsburgowie.

</doc>
<doc id="596436" url="https://pl.wikipedia.org/wiki?curid=596436" title="Typographia Vaticana">
Typographia Vaticana

Typographia Vaticana, Typographia Polyglotta Vaticana, Drukarnia Watykańska – drukarnia Watykanu drukująca teksty papieskie w wielu językach. 
W 1587 roku papież Sykstus V założył Watykański Zakład Typograficzny. Na jego tradycjach w 1908 powstała oficjalnie Drukarnia Watykańska z inicjatywy papieża Piusa X. Od 1937 roku drukarnią kierują salezjanie.

</doc>
<doc id="596444" url="https://pl.wikipedia.org/wiki?curid=596444" title="Julio María Sanguinetti">
Julio María Sanguinetti

Julio María Sanguinetti Coirolo (ur. 6 stycznia 1936 w Montevideo) – prezydent Urugwaju pełniący tę funkcję od 1 marca 1985 do 1 marca 1990 oraz od 1 marca 1995 do 1 marca 2000.
Zarys biografii.
Urodził się w Montevideo w rodzinie włoskich imigrantów. Ukończył prawo na Uniwersytecie Republiki. Swoją karierę polityczną związał z partią Colorado. Gdy miał 27 lat, był mianowany ministrem przemysłu (1969-1971) oraz edukacji w 1972. W 1983 został sekretarzem generalnym partii Colorado, a także oficjalnym jej kandydatem na urząd prezydenta, który objął po wygranych wybory w 1985, był pierwszym cywilnym prezydentem po 12 latach wojskowej dyktatury. W czasie trwania pierwszej kadencji jego administracja w imię narodowej zgody nie postawiła przed obliczem prawa członków wojskowej junty, ani też członków organizacji terrorystycznej Tupamaros. W związku z tym, że konstytucja zakazywała mu wówczas kandydowania na kolejną kadencję, jego następcą został przedstawiciel partii Blancos Luis Alberto Lacalle. Drugą pięcioletnią kadencję pełnił od 1 marca 1995. W 2000 zastąpił go Jorge Batlle z partii Colorado. Obecnie jest w opozycji do urzędującego prezydenta Tabaré Vázqueza i jego gabinetu.

</doc>
<doc id="596523" url="https://pl.wikipedia.org/wiki?curid=596523" title="Typographia Polyglotta Vaticana">
Typographia Polyglotta Vaticana



</doc>
<doc id="596535" url="https://pl.wikipedia.org/wiki?curid=596535" title="Drukarnia Watykańska">
Drukarnia Watykańska



</doc>
<doc id="596609" url="https://pl.wikipedia.org/wiki?curid=596609" title="Informel">
Informel

Informel lub art informel (fr. "art informel" – sztuka bezkształtna) – termin z zakresu historii sztuki, odnoszący się do europejskiego malarstwa lat 50. XX w., równoległego wobec amerykańskiego abstrakcyjnego ekspresjonizmu i charakteryzującego się dążeniem do swobodnej ekspresji poprzez stosowanie barwnych plam, linii itp., nie poddanych rygorom kompozycyjnym, które mogłyby ograniczyć dramatyzm dzieła sztuki. Do odmian informelu należą: taszyzm, malarstwo kaligraficzne, malarstwo materii i "action painting".
Przedstawicielami informelu są m.in. Wols, Hans Hartung, Jean Fautrier, Jean Dubuffet, Henri Michaux, Antoni Tàpies i Alfred Manessier, w Polsce Rajmund Ziemski.
Po raz pierwszy terminem informel posłużył się Georges Mathieu w 1945 roku, jednak określenie spopularyzowało się w 1951 za sprawą krytyka Michaela Tapie i wystawy zorganizowanej przez niego pod taką nazwą.
Termin bywa czasem stosowany zamiennie z terminem taszyzm.

</doc>
<doc id="596633" url="https://pl.wikipedia.org/wiki?curid=596633" title="Pablo Thiam">
Pablo Thiam

 
Pablo Demba Thiam (ur. 3 stycznia 1974 w Konakry) – gwinejski defensywny pomocnik, posiadający niemiecki paszport.
Kariera klubowa.
Piłkarz zakończył karierę na koniec sezonu 2007/2008 i od sierpnia 2008 pracował jako asystent menedżera w klubie VfL Wolfsburg.

</doc>
<doc id="596668" url="https://pl.wikipedia.org/wiki?curid=596668" title="Poker pięciokartowy dobierany">
Poker pięciokartowy dobierany

Poker pięciokartowy (ang. "Five-card draw") – wariant pokera, w którym: 
Wygrana:
W przypadku okazania kart wygrywa gracz lub gracze którzy posiadają najsilniejszy układ kart według starszeństwa układów.
Jeśli w grze pozostanie tylko jeden gracz podczas gdy inni gracze spasują, wygrywa on pulę niezależnie od posiadanych kart.
Do gry wykorzystuje się żetony pokerowe.

</doc>
<doc id="596741" url="https://pl.wikipedia.org/wiki?curid=596741" title="Klasa jasności gwiazd">
Klasa jasności gwiazd



</doc>
<doc id="596743" url="https://pl.wikipedia.org/wiki?curid=596743" title="Klasy jasności gwiazd">
Klasy jasności gwiazd



</doc>
<doc id="596745" url="https://pl.wikipedia.org/wiki?curid=596745" title="Franciszek Maksymilian Ossoliński">
Franciszek Maksymilian Ossoliński

Franciszek Maksymilian Ossoliński herbu Topór (ur. 2 kwietnia 1676, zm. 1 lipca 1756 w Malgrange) – podskarbi nadworny koronny od 25 sierpnia 1713, podskarbi wielki koronny w latach 1729–1736, marszałek sejmu zwyczajnego 5 października – 16 listopada 1722, starosta chmielnicki w 1705 roku.
Był sekretarzem prywatnym króla Augusta II i jednym z jego najwierniejszych stronników. Julian Bartoszewicz notuje, że pełnił funkcję "ministra gabinetowego i sekretarza stanu dla Polski" (król nazywał to stanowisko "camerarius noster intimus, intimus curiae nostrae notarius").
W 1703 został pułkownikiem chorągwi pancernej, w 1706 dragońskiej. Przystąpił do konfederacji sandomierskiej. W 1709 lub 1715 został kawalerem Orderu Orła Białego (order zwrócił po 1733). Od 1718 wybierany posłem na kolejne sejmy. Był posłem ziemi warszawskiej na sejm 1720 roku. Należał do Czerwonego Bractwa – pierwszej polskiej loży masońskiej. Poseł na sejm 1722 roku z ziemi łomżyńskiej. Poseł ziemi różańskiej na sejm 1724 roku. W 1726 sejm przyznał mu nagrodę 40 000 złp. za "zasługi antecesorów i z własnej osoby nam i Rzeczypospolitej świadczone." W 1727 został żupnikiem bocheńskim i wielickim.
Był członkiem konfederacji generalnej zawiązanej 27 kwietnia 1733 roku na sejmie konwokacyjnym. W 1733 podpisał elekcję Stanisława Leszczyńskiego, podpisał też konfederację dzikowską i wziął udział w walkach przeciwko wkraczającej armii rosyjskiej. Po kapitulacji Gdańska 9 lipca 1734 został przez Rosjan wzięty do niewoli. Nie wyjawił im miejsca ukrycia klejnotów koronnych, w wyniku czego był szczególnie surowo przez nich traktowany. Nigdy dobrowolnie nie uznał elekcji Augusta III. W 1735 wydał "Manifest poczciwych i kochających ojczyznę synów, unikających warszawskiej drogi", w którym oskarżał Augusta III o pogwałcenie praw Rzeczypospolitej. W Królewcu Ossoliński został najbliższym współpracownikiem Stanisława Leszczyńskiego. Od 1736 przebywał na dworze Leszczyńskiego w Lunéville. Uzyskał od króla Francji Ludwika XV stałą pensję w wysokości 9000 liwrów rocznie. W 1737 został kawalerem orderów św. Michała i św. Ducha.
Zmarł 1 lipca 1756 w Malgrange i spoczął w krypcie królewskiej kościoła Notre-Dame de Bon Secours w Nancy.

</doc>
<doc id="596746" url="https://pl.wikipedia.org/wiki?curid=596746" title="Rezonans orbitalny">
Rezonans orbitalny

Rezonans orbitalny – zjawisko związane z obiegiem dwóch ciał niebieskich (np. planet) wokół masywnego obiektu (np. gwiazdy), przy czym obydwa ciała, obiegające masywny obiekt, pozostają w pewnym związku grawitacyjnym pomiędzy sobą, tak, iż na określoną liczbę okrążeń jednego wypada jakaś wielokrotność okrążeń drugiego. Należy dodać, że jedno z tych krążących ciał ma znacznie większą masę od drugiego i to jego oddziaływanie właśnie ma decydujący wpływ na powstanie rezonansu orbitalnego.
Typowymi przykładami na rezonans orbitalny w Układzie Słonecznym są ruchy orbitalne wielu obiektów transneptunowych, które uzależnione są od oddziaływania grawitacyjnego masywnego Neptuna. Najczęściej spotykanymi wśród tych planetoid z pasa Kuipera rezonansami są 1:2 (obiekty te nazywane są „twotino” – na jeden obieg twotino wokół Słońca przypadają dwa obiegi Neptuna) oraz 2:3 (ciała te zwane są przez astronomów „plutonkami” – na dwa obiegi dookoła Słońca jakiegoś plutonka przypadają trzy obiegi Neptuna. Istnieją także inne obiekty pozostające w rezonansie orbitalnym z Neptunem.
Innymi przykładami na rezonanse orbitalne są uzależnione od siebie ruchy księżyców Jowisza, Saturna, ruch planetoidy (3753) Cruithne, będącej w rezonansie z Ziemią oraz ruch planetoidy , pozostającej w rezonansie z Wenus. Rezonanse orbitalne satelitów Jowisza i Saturna mogą prowadzić do silnych regularnych deformacji pływowych, a te do silnego ogrzewania wnętrza ciał niebieskich.

</doc>
<doc id="596885" url="https://pl.wikipedia.org/wiki?curid=596885" title="Fodé Mansaré">
Fodé Mansaré

Fodé Mansaré (ur. 3 września 1981 roku w Konakry) – gwinejski piłkarz grający na pozycji napastnika.

</doc>
<doc id="596957" url="https://pl.wikipedia.org/wiki?curid=596957" title="Marek Gatty-Kostyal">
Marek Gatty-Kostyal

Marek Stanisław Gatty-Kostyal (ur. 20 lipca 1886 w Bochni, zm. 13 września 1965 w Krakowie) – polski chemik i farmaceuta. Od 1928 docent, a od 1930 do 1950 profesor farmacji stosowanej Uniwersytetu Jagiellońskiego. W latach 1950–1963 profesor farmacji stosowanej Akademii Medycznej w Krakowie. Od 1946 członek Polskiej Akademii Umiejętności. Od 1956 honorowy członek Polskiego Towarzystwa Farmaceutycznego.
Życiorys.
Urodził się w rodzinie Marka Józefa Gatty'ego oraz Emilii z domu Nausser. Owdowiała matka wyszła powtórnie za mąż – za doktora Emeryka von Kostyála, który 11 listopada 1916 adoptował jej pełnoletnich synów (stąd drugi człon nazwiska). Marek Stanisław Gatty w 1905 ukończył c.k. gimnazjum w rodzinnym mieście, a następnie przez dwa lata praktykował w aptece swojego ojca. Równocześnie studiował na Wydziale Farmacji Uniwersytetu Jagiellońskiego, studia ukończył w 1909. W 1911 wyjechał do Lipska, gdzie studiował na Wydziale Chemicznym. W 1914 wstąpił do armii austriackiej, gdzie dosłużył się stopnia podporucznika. Po odzyskaniu przez Polskę niepodległości w randze kapitana był żołnierzem i lekarzem na frontach wojny polsko-bolszewickiej. W 1918 obronił na Uniwersytecie Jagiellońskim doktorat z zakresu chemii. W 1921 został starszym asystentem w Katedrze Chemii Lekarskiej Uniwersytetu Jagiellońskiego, dwa lata później powierzono mu stanowisko kierownika Zakładu Farmacji Stosowanej Collegium Medicum Uniwersytetu Jagiellońskiego. Od 1926 pełnił funkcję zastępcy dyrektora Studium Farmaceutycznego, w 1930 uzyskał tytuł profesora nadzwyczajnego. 6 listopada 1939 aresztowany wraz z innymi profesorami UJ przez Gestapo w ramach Sonderaktion Krakau. Początkowo był więziony w Krakowie i Wrocławiu, a następnie przetransportowany do Sachsenhausen. 8 lutego 1940 został zwolniony z obozu i powrócił do Krakowa, gdzie znalazł zatrudnienie jako doradca, a następnie kierownik działu naukowego w fabryce dr. A. Wandera. Po zakończeniu działań wojennych powrócił do pracy w Studium Farmaceutycznym, rok później uzyskał tytuł profesora zwyczajnego. Od 1947 do 1948 pełnił funkcję dziekana Wydziału Farmaceutycznego. Od 1950 przez trzynaście lat był kierownikiem Katedry Farmacji Stosowanej krakowskiej Akademii Medycznej, równocześnie od 1951 do 1952 był kierownikiem Stacji Badania Roślin Leczniczych Komisji Nauk Farmaceutycznych PAU. Od 1955 do 1963 profesor w zakładzie Farmakologii Polskiej Akademii Nauk.
Zmarł w Krakowie. Spoczywa w grobowcu rodziny Rogoyskich na Cmentarzu Rakowickim (kwatera PAS 55-płn-po prawej Bobrowskich).
Był inicjatorem badań nad właściwościami fizykochemicznymi preparatów galenowych w Polsce. Wykazał błędność poglądów o potęgowaniu działania glikozydów naparstnicowych przez tzw. substancje balastowe, zawarte w preparatach galenowych.

</doc>
<doc id="596958" url="https://pl.wikipedia.org/wiki?curid=596958" title="Zhu Que">
Zhu Que

Zhu Que (chiń 朱雀, pinyin: Zhū Què, jap. Suzaku, dosł. "szkarłatny ptak") lub Zhuniao (朱鳥) – postać z mitologii chińskiej, ptak drapieżny koloru czerwonego, jeden z czterech Strażników Nieba. W późniejszych czasach utożsamiany z bażantem i feniksem. Symbolizował południe, cesarzową, lato, ogień, suszę i żeński pierwiastek yin.

</doc>
<doc id="596962" url="https://pl.wikipedia.org/wiki?curid=596962" title="I bitwa u przylądka Finisterre">
I bitwa u przylądka Finisterre

I bitwa u przylądka Finisterre – starcie zbrojne, które miało miejsce 14 maja 1747 podczas austriackiej wojny sukcesyjnej (1740–1748).
Bitwa stoczona została koło przylądka Finisterre pomiędzy flotą brytyjską złożoną z 15 liniowców (922 działa) dowodzoną przez admirała George’a Ansona znajdującego się na 50-działowym okręcie "Centurion" (okrętem flagowym był 90-działowy "Prince George"), a francuskim konwojem liczącym 30 statków i eskortowanym przez eskadrę admirała markiza de La Jonquiere.
La Jonquiere osłaniał konwój francuskich statków handlowych należących do Francuskiej Kompanii Wschodnioindyjskiej ("Compagnie française des Indes orientales"). Napotkawszy flotę brytyjską rozkazał konwojowi przyspieszyć, a sam z 4 liniowcami, 3 fregatami i 5 dużymi statkami handlowymi (560 dział) stawił czoło flocie Ansona. Podczas pięciogodzinnej bitwy Brytyjczycy zdobyli wszystkie 5 statków handlowych oraz 4 francuskie liniowce i 2 francuskie fregaty. La Jonquiere zdołał ujść jedynie z jedną fregatą. Dzięki stawionemu oporowi reszta statków (prócz dwóch najwolniejszych) zdołała uciec. Francuzi oprócz 7 statków handlowych, 4 liniowców i 2 fregat stracili (nie licząc jeńców) ok. 800 zabitych i rannych. Anglicy stracili 520 zabitych i rannych.
Po tym zwycięstwie Anson został awansowany na wiceadmirała ("Vice Admiral") i podniesiony do rangi para Anglii.
Do kolejnej bitwy u przylądka Finisterre doszło w październiku tego samego roku.

</doc>
<doc id="596963" url="https://pl.wikipedia.org/wiki?curid=596963" title="Mezoregion">
Mezoregion

Mezoregion (wł. mezoregion fizycznogeograficzny) – jednostka podziału fizycznogeograficznego przestrzeni, obejmująca większy teren o zbliżonych cechach środowiskowo-krajobrazowych. W wielostopniowej regionalizacji mezoregion stanowi jednostkę niższego rzędu wchodzącą w skład makroregionu (np. mezoregion Równina Wkrzańska wchodzi w skład makroregionu Pobrzeże Szczecińskie). 
W przypadku regionów o bardziej złożonej strukturze środowiska przyrodniczego celowy jest podział mezoregionów na mniejsze jednostki – mikroregiony.

</doc>
<doc id="596969" url="https://pl.wikipedia.org/wiki?curid=596969" title="Wierzba lapońska">
Wierzba lapońska

Wierzba lapońska ("Salix lapponum") – gatunek rośliny z rodziny wierzbowatych ("Salicaceae" Mirb.). Występuje w rejonach alpejskich Europy, w Azji, na Półwyspie Skandynawskim także w obrębie koła podbiegunowego. W Polsce występuje tylko we wschodnich Karkonoszach, na Mazurach oraz na Wyżynie Lubelskiej.
Zagrożenia i ochrona.
Roślina objęta w Polsce ścisłą ochroną gatunkową. Część jej stanowisk jest chroniona w parkach narodowych; biebrzańskim, karkonoskim i poleskim oraz w rezerwatach przyrody. Informacje o stopniu zagrożenia na podstawie:
Zagrożeniem dla gatunku jest osuszanie i eksploatacja torfowisk, a także ich koszenie i wypas. Ponadto czyste formy gatunku są wypierane przez mieszańce, łatwo bowiem krzyżuje się z innymi gatunkami wierzb.

</doc>
<doc id="596974" url="https://pl.wikipedia.org/wiki?curid=596974" title="Luis Alberto Lacalle">
Luis Alberto Lacalle

Luis Alberto Lacalle de Herrera (ur. 13 lipca 1941 w Montevideo) – prezydent Urugwaju w latach 1990–1995, z wykształcenia prawnik.
Życiorys.
Jest absolwentem narodowego Uniwersytetu Republiki, gdzie uzyskał dyplom prawnika. Jednak po ukończeniu studiów pracował od 1961 jako dziennikarz.
Jest wnukiem dawnego lidera partii Blancos Luisa Alberto de Herrera, który przyjął go do niej w wieku 17 lat. W 1971 został deputowanym Izby Reprezentantów z Montevideo. Piastował to stanowisko do 1973. W okresie przywracania demokracji w 1984 był senatorem oraz wiceprzewodniczącym Senatu. W 1989 zdecydował się wystartować w wyborach prezydenckich. Po zwycięstwie objął urząd 1 marca 1990 na pięcioletnią kadencję. W czasie swych rządów wdrażał program gospodarczy oparty na zasadach wolnego rynku. Był także wraz z prezydentami Paragwaju, Brazylii i Argentyny jednym z założycieli Mercosur, który to zakończył się ratyfikacją Traktatu z Asunción w 1991.
W 1992 jego program wolnorynkowych reform tracił poparcie coraz szerszych rzesz społeczeństwa, które to w referendum zadało im ostateczny cios. W kolejnych tym razem przegranych wyborach partia Blancos nie wystawiła już na kandydata z jej ramienia Lacalle, a postawiła na Juana Andrésa Ramíreza.
W 2009 został kandydatem Partii Narodowej (Blancos) w wyborach prezydenckich. W I turze wyborów 25 października 2009 zajął drugie miejsce, zdobywając 29,1% głosów, za José Mujicą, który uzyskał 48% głosów poparcia. 29 listopada 2009 zmierzył się z nim w II turze wyborów, którą przegrał stosunkiem głosów 43,3% do 52,6%.

</doc>
<doc id="596975" url="https://pl.wikipedia.org/wiki?curid=596975" title="Seiryu">
Seiryu



</doc>
<doc id="596977" url="https://pl.wikipedia.org/wiki?curid=596977" title="Lajos Baroti">
Lajos Baroti



</doc>
<doc id="596983" url="https://pl.wikipedia.org/wiki?curid=596983" title="Sputnik 23">
Sputnik 23

Oznaczenie nadane przez różne instytucje państw Zachodu dwóm różnym radzieckim sondom kosmicznym:

</doc>
<doc id="596984" url="https://pl.wikipedia.org/wiki?curid=596984" title="1962 Beta Nu 1">
1962 Beta Nu 1



</doc>
<doc id="596987" url="https://pl.wikipedia.org/wiki?curid=596987" title="Młocarnia">
Młocarnia

Młocarnia (młockarnia) – maszyna rolnicza służąca do omłotu zbóż (oddzielanie ziaren zboża od kłosów i plew), rzepaku, strączkowych, marchwi, traw itp., a po odpowiednim przystosowaniu także do wycierania główek kończyny, z kolb kukurydzy itp.
Historia.
Przez tysiące lat ziarno było młócone ręcznie za pomocą cepów. Była to praca bardzo ciężka i wymagająca poświęcenia długiego czasu, młockę przeprowadzano od żniw czasami aż do wiosny, w miarę wolnego czasu. Mechanizacja tego procesu poważnie zmniejszyła nakład ciężkiej pracy ponoszony w gospodarstwie rolnym.
Konstruktorem jednej z pierwszych młocarni (ok. roku 1786) był szkocki inżynier mechanik Andrew Meikle. Była ona przeznaczona do mechanicznej separacji ziarna od kłosów, łodyg i łusek zbożowych.
Budowa i działanie.
Zasadniczym elementem młocarni jest bęben młócący, który poprzez ocieranie o część nieruchomą zwaną klepiskiem oraz uderzanie rozbija kłosy, łuski strąków. Następnie na wytrząsaczach następuje oddzielenie słomy od frakcji drobnych.
Pierwsze, proste i małe młocarnie tylko młóciły i oddzielały drobne frakcje od słomy, nie oczyszczały wymłóconego ziarna. Większe, nowocześniejsze były zintegrowane z wialnią, a nawet z segregownicą ziarna. Większość młocarni miała małą szerokość, zboże do młócenia podawano ułożone wzdłuż maszyny (kłosami do przodu). Po wymłóceniu słoma była potargana, połamana. Nie nadawała się do pokrywania dachów. Istniał szczególny rodzaj młocarni tzw. szerokomłotne, które umożliwiały podawanie zboża do maszyny ułożonego w poprzek. Bębny młócące w tej maszynie tylko wybijały ziarno, a nie niszczyły słomy, która pozostawała prosta.
Rozwój młocarń sprawił, że w II połowie XIX wieku stały się wydajniejsze. Młocarnia wymaga dużej mocy, dlatego były napędzane końmi poprzez kieraty później używano lokomobili, traktorów i silników elektrycznych (zwykle za pomocą koła pasowego i pasa transmisyjnego).
Produkcja.
W Polsce produkowało je wiele zakładów. Największą wytwórnią młocarń były Zakłady Hipolita Cegielskiego w Poznaniu. Po II wojnie światowej produkowano je nadal aż do 1990 roku. Głównymi wytwórniami tych maszyn były: Fabryka Maszyn Rolniczych „Agromet” w Lublinie i Warfama w Dobrym Mieście (dawne olsztyńskie). Do dziś przetrwały ich nazwy – „Lublinianki” (MCC-10A, MCC-10B, MC-85, MZK-4B) i „Warmianki” (M-05, MSC-6A, MSC-7, MSC7B).
Obecnie jako samodzielna maszyna nie jest produkowana, występuje jako element kombajnu zbożowego.

</doc>
<doc id="596989" url="https://pl.wikipedia.org/wiki?curid=596989" title="Mars 2MV-4">
Mars 2MV-4



</doc>
<doc id="596990" url="https://pl.wikipedia.org/wiki?curid=596990" title="Autoskopia">
Autoskopia

Autoskopia (łac. "autoscopia", "heautoscopia") - objaw z grupy pseudohalucynacji i zaburzeń czucia ustrojowego wiążący się z doznaniem, że jakiś organ ciała (np. mózg, serce, kończyny) albo całe ciało uległo podwojeniu. Wrażeniu podwojenia towarzyszy odczuwanie poruszeń takiego sobowtóra jako poruszeń własnych oraz rozpoznawanie w nim samego siebie, chociażby różnił się od niego (np. sobowtór młodej osoby może mieć postać starca). Doznania takie mogą niekiedy być opisywane jako robiące wrażenie odbicia lustrzanego. Czasami sobowtór towarzyszy choremu w wykonywaniu jakiejś czynności odczuwanej przez niego jako czynność własna. Autoskopia stanowi najczęściej zjawisko krótkotrwałe. Spotkać je możemy w schizofrenii, w rozmaitych zaburzeniach pochodzenia padaczkowego, w napadach marzeniowych oraz przy uszkodzeniu ośrodków psychotonicznej syntezy wrażeń (płaty skroniowe i potyliczne).

</doc>
<doc id="596992" url="https://pl.wikipedia.org/wiki?curid=596992" title="Agelia">
Agelia

Agelia (z gr. αγελια, od α- "brak" i γέλως "śmiech") – niezdolność do reakcji wyrażających się śmiechem. Tego rodzaju brak reakcji na przeżycia radosne i zabawne spotyka się u ludzi z depresją, zaburzeniami rozwoju intelektualnego, w stanach otępienia organicznego, schizofrenii oraz również czasami u ludzi zdrowych.

</doc>
<doc id="596996" url="https://pl.wikipedia.org/wiki?curid=596996" title="Prefektura Ibaraki">
Prefektura Ibaraki

 – prefektura położona w północnej części regionu Kantō, w Japonii. Jej stolicą jest miasto Mito. Ma powierzchnię 6 097,39 km2 . W 2020 r. mieszkały w niej 2 868 554 osoby, w 1 181 273 gospodarstwach domowych (w 2010 r. 2 968 865 osób, w 1 088 848 gospodarstwach domowych).
Większa część (64%) obszaru prefektury znajduje się na terenie płaskim.
Położenie.
Prefektura leży na wschodnim wybrzeżu wyspy Honsiu na północny wschód od Tokio. Graniczy z prefekturami: Chiba, Tochigi, Saitama i Fukushima.
Miasta.
Miasta leżące w prefekturze Ibaraki:
Podział administracyjny.
1 stycznia 2021 w skład prefektury wchodziły 32 większe miasta ("shi"), 10 mniejszych (miasteczka, "machi") i 2 wsie (gminy wiejskie, "mura").

</doc>
<doc id="597001" url="https://pl.wikipedia.org/wiki?curid=597001" title="Droga wojewódzka nr 368">
Droga wojewódzka nr 368

Droga wojewódzka nr 368 (DW368) – droga wojewódzka klasy GP w województwie dolnośląskim, do grudnia 2022 roku poprowadzona starym śladem drogi krajowej nr 8 z Mirkowa i Długołęki do Oleśnicy (węzeł "Oleśnica Zachód").
Wraz z oddaniem do użytku fragmentu wschodniej obwodnicy Wrocławia (DW372) od pogranicza Mirkowa i Długołęki do drogi nr 455 w Łanach, droga na całej długości została przeklasyfikowana na powiatową. Oznacza to wykreślenie numeru 368 z sieci dróg wojewódzkich.
Kontrowersje odnośnie do przebiegu.
Poprzedni przebieg, o długości ok. 6 km, wytyczony był przez las regla górnego, północnym zboczem Grzbietu Lasockiego z Rozdroża Kowarskiego na Przełęcz Okraj (1046 m n.p.m.) do byłego przejścia granicznego z Czechami Przełęcz Okraj - Pomezní Boudy. Droga na odcinku około 6 km pokonywała 309-metrową różnicę wzniesień. Uchwała Sejmiku Województwa Dolnośląskiego pozbawiająca ten odcinek kategorii drogi wojewódzkiej została zaskarżona do Wojewódzkiego Sądu Administracyjnego we Wrocławiu, który wyrokiem z dnia 23 września 2016 r. stwierdził jej nieważność w przedmiocie drogi nr 368. Wniesiona od tego wyroku skarga kasacyjna została w dniu 5 stycznia 2018 r. oddalona przez Naczelny Sąd Administracyjny.
Stary przebieg drogi docelowo ma otrzymać nowe oznaczenie. W grudniu 2020 roku na OpenStreetMap droga oznaczona została numerem 370.

</doc>
<doc id="597006" url="https://pl.wikipedia.org/wiki?curid=597006" title="Traktat Jaya">
Traktat Jaya

Traktat Jaya (ang. "The Jay Treaty"). Znany także jako Traktat Londyński – "Treaty of London". Traktat zawarty w Londynie pomiędzy Wielką Brytanią a Stanami Zjednoczonymi 19 listopada 1794 roku.
Traktat regulował część spornych spraw, jakie pozostały po zakończeniu rewolucji amerykańskiej. Traktat postanawiał, że:
Nie osiągnięto porozumienia w sprawie:
Założenia do traktatu zostały naszkicowane przez Aleksandra Hamiltona przy pewnym udziale Waszyngtona, a został on wynegocjowany przez Johna Jaya. Jay poczynił liczne ustępstwa, co wzburzyło amerykańską opinię publiczną. Ze strony brytyjskiej traktat podpisał minister spraw zagranicznych William Grenville.
Brytyjski ambasador w USA George Hammond musiał opuścić ten kraj z powodu niepopularności traktatu.
Senat Stanów Zjednoczonych 24 czerwca 1795 warunkowo dozwolił na ratyfikację 20 głosami przeciw 10, z trudem osiągając wymagane 2/3 głosów, o których mówi Konstytucja USA w art. 2 § 2 akapit 2. Prezydent ratyfikował układ 14 sierpnia 1795. Dokumenty ratyfikacyjne wymieniono w Londynie 28 października 1795 r. Izba Reprezentantów po burzliwych obradach trwających od 14 kwietnia 1796 niewielką większością 51 głosów przeciw 48 w głosowaniu 30 kwietnia 1796 wyraziła zgodę na wydatkowanie funduszy federalnych w celu realizacji traktatu.
Niedoskonałości i przemilczenia Traktatu doprowadziły do wojny roku 1812. Traktat Jaya stracił ważność wraz z zawarciem traktatu gandawskiego.

</doc>
<doc id="597008" url="https://pl.wikipedia.org/wiki?curid=597008" title="Copa Libertadores 1993">
Copa Libertadores 1993

W trzydziestej czwartej edycji Copa Libertadores udział wzięło 21 klubów reprezentujących wszystkie kraje zrzeszone w CONMEBOL. Każde z 10 państw wystawiło po 2 kluby, nie licząc broniącego tytułu brazylijskiego klubu São Paulo FC, który awansował do 1/8 finału bez gry.
São Paulo ponownie dotarł do finału, gdzie pokonał chilijski klub CD Universidad Católica i obronił tytuł najlepszej klubowej jedenastki kontynentu. Po drodze wykazał zdecydowaną wyższość nad finalistą z poprzedniego roku – argentyńskim klubem CA Newell’s Old Boys. Ponieważ w poprzednim roku do rozstrzygnięcia rywalizacji potrzebne były rzuty karne, ponowne starcie ostatecznie rozwiało wątpliwości co do tego, która z obu drużyn jest mocniejsza.
W pierwszym etapie 20 klubów podzielono na 5 grup po 4 drużyny. Z każdej grupy do następnej rundy awansowały trzy najlepsze zespoły. Jako szesnasty klub do 1/8 awansował broniący tytułu klub São Paulo.
W 1/8 finału wylosowano osiem par, które wyłoniły ośmiu ćwierćfinalistów. W ćwierćfinale wylosowano cztery pary, które wyłoniły czterech półfinalistów. W półfinale dwie pary wyłoniły dwóch finalistów.
Swoją renomę podtrzymały kluby z Kolumbii, a América Cali drugi raz z rzędu dotarła do półfinału, gdzie minimalnie uległa zespołowi Universidad Católica. Do półfinału dotarła także bardzo mocna ekipa paragwajskiego klubu Cerro Porteño, która w walce o finał tylko jedną bramką uległa drużynie São Paulo.
Znów słabiutko wypadły kluby z Urugwaju, za to wyraźny postęp wykazały kluby peruwiańskie. W turnieju jedynym zespołem, który nie odniósł choćby jednego zwycięstwa był brazylijski klub Internacional Porto Alegre.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="597009" url="https://pl.wikipedia.org/wiki?curid=597009" title="Kosmetologia">
Kosmetologia

Kosmetologia, kosmetyka lekarska () – dział dermatologii zajmujący się badaniem, opisywaniem, leczeniem i pielęgnowaniem skóry dotkniętej chorobą lub defektem (alergie, suchość, łojotok, łuszczenie, zmarszczki) oraz włosów, paznokci. Kosmetologia związana jest z higieną życia i odżywiania, metodami farmakologicznymi, fizykoterapeutycznymi i chirurgią plastyczną. Celem tych działań jest zwiększanie za pomocą środków kosmetycznych atrakcyjności fizycznej ciała ludzkiego. Nazwa dyscypliny wywodzi się od greckich słów "kosmetes" – sługa toaletowy i "kosmetikos" – upiększający, a według innych badaczy od greckiego słowa kosmos, które oznacza porządek, ład, ozdobę.
W zakresie poznawczo-opisowym kosmetologia opiera się na metodologii nauk przyrodniczych (chemii, biologii, biofizyki, medycyny), antropologii i antropometrii, socjologii, psychologii oraz estetyki i filozofii. W zakresie interwencyjnym kosmetologia związana jest z higieną życia i odżywiania, a poprawę atrakcyjności fizycznej ciała człowieka osiąga metodami nieinwazyjnymi – kosmetykami, zabiegami pielęgnacyjnymi, interwencjami dietetycznymi, rehabilitacją. Jednak w pierwszym rzędzie służy ona utrzymywaniu, przywracaniu bądź poprawie wyglądu zewnętrznego, a nie utrzymywaniu, przywracaniu czy poprawie funkcji organizmu, jak dzieje się w przypadku rehabilitacji lub dietetyki. Kosmetologia jest również powiązana z metodami farmakologicznymi, fizykoterapeutycznymi, medycyną estetyczną i chirurgią plastyczną.
Historia.
Kosmetologia sięga swoimi korzeniami do starożytności. Pierwsze kosmetyki wytwarzano w starożytnym Egipcie ok. 3000 r. p.n.e. Pierwotnie kosmetologia zajmowała się nie tylko dbaniem o urodę, ale i tzw. „kosmetyką negatywną” - wypalanie, tatuowanie czy barwienie skóry. W cywilizacjach pierwotnych ciało zdobiono w ten sposób w związku z ważnymi wydarzeniami w życiu społecznym, jak śmierć, nowonarodzenie bądź osiągnięcie wieku dojrzałości. Rozwój kosmetologii na przestrzeni dziejów związany był z rozwojem nauk medycznych. Aż do końca XVII wieku obowiązywała nauka Hipokratesa. Zgodnie z nią wszystkie choroby, w tym choroby skóry uznawano za wynik chorób ogólnoustrojowych. Pierwszą książkę o kosmetologii – Gospoda pod barwną skórą – napisał i wydał Samuel Hafenreffer w XVII wieku, przedstawiając w niej najstarsze mikstury służące upiększaniu. Wiek XVIII był przełomowy w rozwoju kosmetologii. Skórę uznano wtedy za odrębny i ważny organ ludzkiego organizmu, co zaowocowało licznymi publikacjami na ten temat. W XIX wieku zaczęła się masowa produkcja preparatów kosmetycznych w laboratoriach przyaptecznych, czemu towarzyszyło tworzenie się wielu firm kosmetycznych. Proces ten nabrał na sile w I połowie XX wieku, a w II połowie XX wieku kosmetyki i zabiegi kosmetyczne zyskały jeszcze wyższą rangę. Wówczas kosmetologia stała się też dziedziną akademicką – w Polsce od 1997 roku.
Zakres dziedziny.
Współczesna kosmetologia jest obszerną, interdyscyplinarną dziedziną wiedzy z zakresu ogólnych przedmiotów medycznych, chemicznych i biologicznych. Dotyka zagadnień z obszaru dermatologii i medycyny estetycznej, będąc dyscypliną mocno z nimi związaną. Obejmuje wiedzę z kręgu zarówno podstawowych, jak i klinicznych nauk medycznych (anatomię, histologię i fizjologię komórki, fizjologię, biochemię, chemię ogólną i kosmetyczną, dermatologię, alergologię, chirurgię plastyczną, geriatrię, onkologię, promocję zdrowia, endokrynologię). Oprócz tego w zakres wiedzy kosmetologa wchodzi psychologia, sensoryka i higiena. W kosmetologii stosuje się również te same zabiegi fizykoterapeutyczne i fitoterapeutyczne, co w dermatologii i fizjoterapii. Kosmetolog jest więc zawodem mocno zbliżonym do stricte medycznego.
W obszarze zainteresowań kosmetologii znajdują się: 
Najważniejsze zabiegi.
W ramach kosmetologii upiększającej wykonywane są np. manicure i pedicure kosmetyczny, makijaż okolicznościowy i trwały, przedłużanie i zagęszczanie rzęs czy henna na brwi i rzęsy. Do tej grupy zalicza się też różnego rodzaju depilacje owłosienia.
Kosmetologia pielęgnacyjna to zabiegi kosmetyczne, między innymi o działaniu rewitalizującym, regenerującym czy liftingującym, które mają na celu utrzymanie elastyczności skóry i mięśni czy zapobieganie powstawaniu bruzd i zmarszczek. Reprezentatywnymi zabiegami z tej podgrupy są mikrodermabrazja, złuszczanie naskórka czy maski.
W zakres kosmetologii leczniczej wchodzi terapia schorzeń (zwykle jako wsparcie leczenia dermatologicznego): 
W łagodzeniu objawów tych schorzeń kosmetolodzy wykorzystują m.in. mezoterapię, radiofrekwencję czy peelingi medyczne.

</doc>
<doc id="597011" url="https://pl.wikipedia.org/wiki?curid=597011" title="Jacques Verlinde">
Jacques Verlinde



</doc>
<doc id="597013" url="https://pl.wikipedia.org/wiki?curid=597013" title="Hum Tum">
Hum Tum

Hum Tum (hindi:हम तुम, urdu: ہم تم) – indyjski komediodramat miłosny z 2004 roku. Reżyserem filmu jest Kunal Kohli, autor "Fanaa" i "Mujhse Dosti Karoge!", a producentami Aditya Chopra i Yash Chopra. W rolach głównych wystąpili Rani Mukherjee (Nagroda Filmfare dla Najlepszej Aktorki) i Saif Ali Khan (Nagroda Filmfare dla Najlepszego Aktora Komediowego). Tematem filmu jest przypadek, który co pewien czas łączy mężczyznę i kobietę sprzyjając rosnącej przyjaźni, a z czasem i miłości. Inspiracją do filmu był hollywoodzki komediodramat miłosny "When Harry Met Sally".
Film wzbogacony jest o animowane sekwencje z udziałem tytułowych, rysunkowych postaci chłopca „Hum” i dziewczynki „Tum”.
Fabuła.
Karan Kapoor (Saif Ali Khan) wyjeżdża na studia do Ameryki. W samolocie siada obok Rhei Prakash (Rani Mukherjee). 6-godzinna przerwa w locie jest okazją do lepszego poznania się. Wędrując przez Amsterdam droczą się, śmieją, są coraz bardziej ciekawi siebie. Karan zastanawia się, co ich czeka w przyszłości. Niefortunny pocałunek zraża Rheę do niego. Odchodzi rozgniewana nie chcąc go więcej widzieć. Mija 6 miesięcy. Karan i Rhea spotykają się przypadkiem w nowojorskim parku. I tym razem Karan nie ma szczęścia. Rhea opowiada towarzyszącej mu dziewczynie o jego podrywach szydząc z niego. Mija kilka lat. Karan w Delhi pomaga swojej mamie w zorganizowaniu przyjęcia weselnego. Panną młodą okazuje się być Rhea. Karan ze smutkiem patrzy na nią, jak w stroju panny młodej nachyla szyję przy zawiązywaniu naszyjnika ślubnego.
Piosenki.
Muzykę do filmu skomponował duet Jatin-Lalit.

</doc>
<doc id="597015" url="https://pl.wikipedia.org/wiki?curid=597015" title="Adobe Flash Player">
Adobe Flash Player

Adobe Flash Player, daw. Macromedia Flash Player, oznaczony jako Shockwave Flash (w przeglądarkach: Google Chrome, Firefox, Internet Explorer) – nieistniejąca już multimedialna wtyczka do przeglądarek internetowych i jednocześnie odtwarzacz animacji rozwijany i dystrybuowany przez firmę Adobe Inc. Flash Player był wirtualną maszyną, która uruchamiała pliki SWF tworzone za pomocą narzędzi projektowych Adobe oraz wielu innych programów firm trzecich.
W lipcu 2017 roku Adobe oznajmiło, że koniec wsparcia dla Flash Playera nastąpi w 2020 roku. Adobe zaprzestał obsługi Flash Playera po 31 grudnia 2020 (data wycofania z rynku). Aby pomóc zabezpieczyć systemy użytkowników, firma Adobe stworzyła aktualizację blokujące treści Flash w programie Flash Player od 12 stycznia 2021 r. Firma zaleciła również wszystkim użytkownikom natychmiastowe odinstalowanie Flash Playera w celu ochrony ich systemów. Otwarte standardy, takie jak HTML5, WebGL i WebAssembly, służą jako alternatywy dla treści Flash. Główni dostawcy przeglądarek integrują te otwarte standardy ze swoimi przeglądarkami i wycofują inne wtyczki (takich jak Flash Player). 
Oprogramowanie jest nadal dostępne dla osób, które go zainstalowały bądź pobiorą instalator. Do jego poprawnego działania potrzebne są ręczne zmiany ustawień (rozbrojenie "bomby logicznej" czy zablokowanie automatycznych aktualizacji).
Istnieją również aplikacje w różnym stopniu, obsługiwać format plików stworzonych w Adobe Flash. Przykładami takich aplikacji jest Gnash, będący częścią projektu GNU oraz biblioteka języka C o nazwie ming. Internet Archive umożliwia wyświetlanie zarchiwizowanych plików flash, korzystając z oprogramowania napisanego w języku Rust. Istnieją także biblioteki Open Source w języku JavaScript, które umożliwiają odtwarzanie plików flash w przeglądarce.
Kontrowersje.
W kwietniu 2010 roku Steve Jobs, ówczesny prezes firmy Apple Inc., skrytykował stabilność Flash Playera, gdyż zauważył awarię komputera Mac, której przyczyną był Flash, twierdząc że Flash jest pełen błędów w działaniu.
W niektórych przeglądarkach, starsza wersja wtyczki Flash musiała być odinstalowana przed instalacją nowszej wersji. Od wersji 11.2, pojawiła się opcja automatycznej aktualizacji.

</doc>
<doc id="597019" url="https://pl.wikipedia.org/wiki?curid=597019" title="Gott ist ein Popstar">
Gott ist ein Popstar

Gott ist ein Popstar (niem. Bóg jest gwiazdą popu) to szesnasty singel Oomph!, promujący dziewiąty albumu z dorobku grupy, zatytułowany "GlaubeLiebeTod" (2006).
Piosenka, podobnie jak teledysk, uznawane są powszechnie za dość kontrowersyjne. Członkowie zespołu przedstawiają w nich Boga jako supergwiazdę. Chodzi mianowicie o Boga i religię w aspekcie ekonomicznym, odzieraną z duchowości i podniosłości, gdzie liczy się jedynie zarabianie pieniędzy (np. ubóstwienie papieża i sprzedawanie związanych z nim gadżetów). W Niemczech piosenka została zakazana w niektórych radiach, a teledysk emitowały jedynie stacje Viva i Viva Plus. W USA piosenka napiętnowana była ze względu na protesty niektórych tamtejszych kościołów, których członkowie twierdzą, że utwór propaguje pogaństwo i ośmiesza Chrystusa.
Na początku piosenki pojawiają się słowa modlitwy "Ojcze nasz", a następnie zostają one przerobione:
W teledysku członkowie zespołu znajdują na ulicy obdartego, zarośniętego i zaniedbanego Jezusa. Strzygą go, ubierają w modne ciuchy i promują na supergwiazdę, bożyszcze dziewcząt i kobiet. Pod koniec klipu widzimy zakrwawionego i porzuconego Jezusa leżącego w alejce, w której znaleziono go na początku. Dero w teledysku przedstawiony jest jako personifikacja Śmierci – odziany w czarny płaszcz z kapturem dzierży w ręku kosę, przechadzając się wokół stada owiec. W jednej ze scen płynie także z niezbyt pewnym siebie Jezusem po jeziorze. W teledysku pojawiają się także inne odniesienia do "Biblii", jak chociażby Jezus dźwigający na swych ramionach krzyż.
Utwór przez wielu wyznawców chrześcijaństwa uznany został za herezję, zespół odpiera jednak te zarzuty, twierdząc, że "Gott ist ein Popstar" ma przede wszystkim ośmieszać hipokryzję współczesnych organizacji religijnych nastawionych przede wszystkim na zysk, zaś w domyśle nie miał mieć heretyckiego wydźwięku.

</doc>
<doc id="597020" url="https://pl.wikipedia.org/wiki?curid=597020" title="Związek Kontroli Dystrybucji Prasy">
Związek Kontroli Dystrybucji Prasy

Związek Kontroli Dystrybucji Prasy (ZKDP) – była organizacja non-profit zrzeszająca przedstawicieli wydawców prasy, agencji reklamowych, ogłoszeniodawców oraz innych firm aktywnych na rynku prasowym, działająca od czerwca 1994 roku do grudnia 2019 (w 2020 zadania związku zostały przejęte przez spółkę Polskie Badania Czytelnictwa). Głównymi zadaniami Związku było dostarczanie obiektywnych informacji o nakładach i rozpowszechnianiu zarejestrowanych tytułów prasowych, a także ich cyfrowych emanacji (e-wydania, dostępy cyfrowe za paywallem).
Historia.
Idea powstania ZKDP narodziła się 23 lipca 1993 roku, kiedy to Dariusz Fikus (ówczesny redaktor naczelny "Rzeczpospolitej", później pierwszy prezes Związku) w liście skierowanym do szeregu redakcji zachęcał do utworzenia instytucji na wzór DC (Diffusion Contrôle) – francuskiego biura kontroli dystrybucji prasy. Pomysł ten odpowiadał na potrzeby polskiego rynku prasowego, którego oblicze w latach 90. zmieniło się diametralnie za sprawą wprowadzenia reguł gospodarki rynkowej. Coraz istotniejszym źródłem finansowania pism stawały się bowiem reklamy. Brak rzetelnych informacji o nakładach i zwrotach publikowanych pism prowadził do licznych nieporozumień pomiędzy wydawcami a ogłoszeniodawcami i agencjami reklamowymi.
W skład grupy założycielskiej, która zawiązała się jesienią 1993 roku, weszli przedstawiciele wydawców: "Expressu Wieczornego", "Gazety Wyborczej", "Przeglądu Sportowego", "Rzeczpospolitej", "Super" "Expressu", "Trybuny", "Życia Warszawy", "Twojego Stylu", "Wprost", a także wydawnictw Jahr Verlag i Polskapresse. List intencyjny w sprawie powołania Instytutu Kontroli Nakładu Prasy został podpisany 14 stycznia 1994 roku przez przedstawicieli 12 wydawców prasowych. 
1 czerwca 1994 roku, z inicjatywy Komitetu Założycielskiego w składzie: Elżbieta Ponikło – "Rzeczpospolita", Cezary Windorbski – "Twój Styl", Giuseppe Magri – "Życie Warszawy", Związek Kontroli Dystrybucji Prasy został zarejestrowany w Sądzie Wojewódzkim w Warszawie. We wrześniu 1994 r. w Zjeździe założycielskim, któremu przewodniczył mec. Ludwik Żukowski, wzięło udział 37 członków. Uchwalono Regulamin kontroli, opłat członkowskich, wybrano Zarząd. Zatwierdzono także znak Związku – czapeczkę autorstwa Marka Zalejskiego (Studio Q).
Członkostwo.
Członkami ZKDP byli pracodawcy prowadzący działalność: wydawniczą, ogłoszeniową, reklamową, kolporterską lub internetową. Każdy pracodawca, który miał interes prawny lub ekonomiczny w posiadaniu stałego dostępu do danych udostępnianych przez ZKDP, mógł zostać członkiem Związku. Decyzję o przyjęciu nowych członków podejmował Zarząd, po złożeniu odpowiedniego wniosku i potwierdzenia uiszczenia opłaty wpisowej.
Działalność.
ZKDP kontroluje wszystkie tytuły prasowe zarejestrowane przez członków. Każdy z nich co miesiąc deklaruje wysokość nakładu i rozpowszechniania danego tytułu prasowego.
Na stronie www.teleskop.org.pl publikowane są informacje o:
Dostęp do wszystkich danych posiadają członkowie ZKDP oraz osoby, które wykupiły abonament do programu Teleskop "online" (www.teleskop.org.pl). Związek publikuje również dane ogólnodostępne z podstawowymi informacjami o nakładzie i sprzedaży wszystkich zarejestrowanych tytułów.
Po zakończeniu roku audytorzy upoważnieni przez Zarząd weryfikują, w oparciu o dokumentację finansową, zadeklarowane przez wydawców dane.
Działalność ZKDP umożliwiała chronienie rynku prasowego i reklamowego w Polsce przed nieuczciwą konkurencją. Publikowane dane są rzetelnym punktem odniesienia, akceptowanym zarówno przez sprzedających, jak i kupujących powierzchnie reklamowe w prasie. Umożliwiają m.in. obiektywne ustalenie pozycji tytułu prasowego na tle konkurencji.
Władze.
Zjazd to najważniejszy organ ZKDP. Zjazd zwyczajny zwoływany był dwa razy w roku (w czerwcu i grudniu), a zjazd nadzwyczajny stosownie do potrzeb. Władze ZKDP, wybierane przez delegatów podczas Zjazdu, tworzą:
Kadencja wybieralnych organów Związku trwa dwa lata. Ich członków wybiera się w głosowaniu tajnym.
Biurem ZKDP w latach 2001 - 2019 kierowała Iwona Szczęsna, następnie dyrektorem został wybrany Waldemar Izdebski. Wykonuje prace odpowiadające zadaniom Związku, zlecone przez poszczególne organy ZKDP.
Zarząd ZKDP.
Prezes – Renata Krzewska – TIME SA
Członkowie Zarządu:
Tytuły kontrolowane.
ZKDP kontrolowało 260 tytułów: 36 dzienników i 224 czasopisma (pisma ukazujące się rzadziej niż dziesięć razy w roku, miesięczniki, dwutygodniki, tygodniki).
Członkowie.
ZKDP liczyło 138 członków: 99 wydawców, 19 firm prowadzących działalność reklamową, 1 ogłoszeniodawca, 7 firm kolporterskich i 12 pozostałych przedsiębiorców.
Współpraca międzynarodowa.
Związek Kontroli Dystrybucji Prasy od 1996 roku należy do International Federation of Audit Bureau of Certification (IFABC). Federacja zrzesza biura kontroli nakładu i dystrybucji prasy z ponad 30 państw. Dzięki członkostwu ZKDP może obserwować trendy dominujące na światowym rynku mediów i reklamy, dzielić się tą wiedzą ze zrzeszonymi wydawcami, a także ma dostęp do danych o rynku mediowym i raportów organizacji światowych współpracujących z IFABC. W Zarządzie Federacji zasiada Iwona Szczęsna (Dyrektor Biura ZKDP w latach 2001-2019). Funkcję członka Zarządu IFABC pełniła w latach 2002-2004 oraz nieprzerwanie od roku 2006.

</doc>
<doc id="597022" url="https://pl.wikipedia.org/wiki?curid=597022" title="ZKDP">
ZKDP



</doc>
<doc id="597023" url="https://pl.wikipedia.org/wiki?curid=597023" title="Wąwóz Szopczański">
Wąwóz Szopczański

Wąwóz Szopczański (błędnie nazywany Wąwozem Sobczańskim, ponieważ nazwa pochodzi od Przełęczy Szopka) – wąwóz na terenie południowej Polski, położony w Pieninach Środkowych w miejscowości Sromowce Niżne w województwie małopolskim, w powiecie nowotarskim, w gminie Czorsztyn.
Opis wąwozu.
Wąwóz znajduje się pomiędzy zachodnimi stokami Trzech Koron (982 m), a wschodnimi stokami Podskalniej Góry (742 m), na terenie Pienińskiego Parku Narodowego. Opada z południowych stoków Przełęczy Szopka do Sromowiec Niżnych. Jego strome i blisko siebie położone ściany tworzą kanion. Dnem wąwozu spływa Szopczański Potok uchodzący do Macelowego Potoku.
Szlak turystyczny przez wąwóz prowadzi starą ścieżką łączącą Krościenko ze Sromowcami Niżnymi – jest to najkrótsze połączenie piesze między tymi miejscowościami. Idąc od strony Sromowiec z tzw. Równi, najpierw mijamy schronisko PTTK „Trzy Korony”. Przed wejściem do wąwozu z lewej strony stoi krzyż i tablice informacyjne parku. Zaraz za wejściem z lewej strony znajdują się urwiska i piargi Podskalniej Góry. Okoliczni mieszkańcy nazywali je "Cieplicą", gdyż na nich najwcześniej topniały śniegi.
Wyżej piętrzy się wysoko po lewej stronie żółto podbarwiona Oberwana Skała, a naprzeciwko niej spada do wąwozu żleb Szeroka Spuszczalnica. Podchodząc dalej mijamy następny żleb Łazisko oddzielający Oberwaną Skałę od znajdującej się wyżej od niej Borówczanej Skały. Przy tej skale wąwóz rozwidla się na dwa ramiona: po lewej stronie (w kierunku północno-zachodnim) jest wąwóz Za Kocioł, po prawej stronie (w kierunku północno-wschodnim) – wąwóz Pod Kopą. Powyżej rozwidlenia znajduje się 20 metrowej wysokości Rojowa Skała (630 m n.p.m.) o bardzo stromej ścianie. Turystyczna ścieżka prowadzi prawym odgałęzieniem – wąwozem Pod Kopą, który powyżej Rojowej Skały tworzy wąską szczelinę pomiędzy skałami. W zboczu po lewej (zachodniej) stronie tego wąwozu, zwanym Pod Ściany znajdują się na wysokościach 20 i 70 m powyżej dna cztery nieduże jaskinie: Jaskinia w Wąwozie Sobczańskim dolna, Schronisko w Wąwozie Sobczańskim górne 1, Schronisko w Wąwozie Sobczańskim górne 2 i Schronisko w Wąwozie Sobczańskim górne 3. Z jaskiniami tymi związane jest wiele legend o skarbach. Dawniej były używane za schronienie, o czym świadczą ich okopcone sklepienia.
Wyżej wąwóz rozszerza się, a szlak zakosami przez las wznosi się na Czoło. Po prawej stronie, pod Trzema Koronami widać sterczącą ponad lasem bardzo charakterystyczną turnię zwaną Kopą Siana (837 m n.p.m.), gdyż kształtem przypomina góralskie kopy siana. Kazimierz Sosnowski w 1930 r. pisał o niej: „zupełnie jakby koniec olbrzymiego miecza z ziemi wystawał”. Wąwóz kończy się u niewielkiego źródełka. Powyżej znajduje się polana Szopka, a kilka minut dalej – Przełęcz Szopka.
W dolnej części podłoże jest niestabilne z powodu dużej ilości drobnych kamieni (w tym rejonie widoki na obie strony). Wyżej szlak turystyczny prowadzi stromymi, drewnianymi schodami, przecinającymi las licznymi zakosami (brak jakichkolwiek widoków). Pomiędzy zakrętami schodów są gdzieniegdzie wydeptane ścieżki na skos. Przejście może się okazać dość wymagające kondycyjnie, choć nie trudne w sensie wspinaczkowym. Być może od tego wzięła się alternatywna, niekiedy używana do dziś nazwa górującej nad wąwozem przełęczy Szopka: "Chwała Bogu" (jako okrzyk ulgi po wyczerpującym podejściu).
Przyroda.
Las porastający wąwóz cechuje się dużą różnorodnością gatunków drzew i krzewów, występują m.in.: jawor, sosna zwyczajna, lipa drobnolistna, modrzew europejski, świerk pospolity, buk pospolity, jarzębina, jodła pospolita, wierzba krucha, wierzba szara, wierzba siwa, wierzba iwa, porzeczka alpejska, leszczyna pospolita, śliwa tarnina, bez czarny, kalina koralowa, kruszyna pospolita, głóg jednoszyjkowy, jałowiec pospolity, dzika róża i karłowate, dzikie jabłonie. Na skałach rosną rzadkie gatunki roślin wapieniolubnych, m.in. masowo występuje smagliczka skalna, stwierdzono też występowanie takich rzadkich w Polsce gatunków, jak: pluskwica europejska (w 1981), starzec pomarańczowy, ostrożeń głowacz i oset klapowany. W latach 1987–1988 znaleziono tu bardzo rzadkie, w Polsce zagrożone wyginięciem gatunki porostów – łuskotek wątrobiasty "Catapyrenium lachneum", trzonecznica rdzawa "Chaenotheca ferruginea", błyskotka brodawkowata "Fulgensia bracteata", pawężnica psia "Peltigera canina", łuszczak zwodniczy "Psora decipiens", odnożyca opylona "Ramalina fastigiata", dołczanka torbiasta "Solorina saccata", garbatka niebieskoczarna "Thalloidima sedifolium" i rzadką kruszynkę rozgałęzioną "Synalissa symphorea". Aby ochronić nawapienne murawy wąwozu przed zarastaniem krzewami i drzewami stosuje się ich ochronę czynną.
Historia.
Według legend podobno w Wąwozie Homole ukrywała się miejscowa ludność podczas najazdów mongolskich i urządzano w nim zasadzki na Szwedów podczas potopu szwedzkiego.
O Wąwozie Szopczańskim pisał M.B.Z. Stęczyński w 1860 roku:

</doc>
<doc id="597025" url="https://pl.wikipedia.org/wiki?curid=597025" title="POPOP">
POPOP

POPOP (1,4-di(5-fenyloksazolo-2-yl)benzen) – organiczny związek chemiczny stosowany jako scyntylator drugiego rodzaju w koktajlach scyntylacyjnych, zwykle w połączeniu z PPO (2-difenylooksazol), scyntylatorem pierwszego rodzaju. Koktajle scyntylacyjne wykorzystuje się do pomiarów promieniowania beta (szczególnie niskoenergetycznego, jak w przypadku trytu i węgla-14) oraz promieniowania alfa (rzadziej, z powodu niewystarczającej rozdzielczości metody). W nowoczesnych koktajlach scyntylacyjnych związek ten jest zastępowany przez bis-MSB.
W temperaturze pokojowej jest ciałem stałym o barwie żółtej. Topi się w temperaturze 245 °C, jest nierozpuszczalny w wodzie i etanolu, słabo rozpuszczalny w toluenie. Maksimum fluorescencji przy 420 nm.

</doc>
<doc id="597027" url="https://pl.wikipedia.org/wiki?curid=597027" title="Agent Orange">
Agent Orange

Agent Orange (z ang. czynnik pomarańczowy, środek pomarańczowy, mieszanka pomarańczowa) – oznaczenie wojskowe (USA) preparatu fitotoksycznego stosowanego na masową skalę (ok. 10 mln galonów) podczas wojny w Wietnamie (w latach 1961–1971). Jeden z tęczowych herbicydów.
Właściwości fizyczne i chemiczne.
"Agent Orange" jest ciemnobrązową, oleistą cieczą. Nie rozpuszcza się w wodzie. Krzepnie w temperaturze ok. −40 °C. Jest bardzo lepki, dlatego przed użyciem jest mieszany z olejem napędowym. Niszczy gumę i powłoki lakiernicze.
Właściwości trujące.
Jest silnym defoliantem. Niszczy rośliny dwuliścienne, uprawy warzywne, krzewy i drzewa liściaste. Powoduje opadanie liści i usychanie młodych pędów drzew po ok. 3–4 tygodniach. Niższe rośliny obumierają w czasie do kilku dni. Stosuje się dawki 15–50 kg/ha. Rośliny trawiaste są względnie odporne na działanie mieszanki pomarańczowej (do ich zniszczenia są potrzebne większe dawki).
Po czasie okazało się, że mieszanka pomarańczowa (jak również fioletowa, różowa i zielona) była zanieczyszczona TCDD – groźną dioksyną, która ma toksyczny wpływ na zdrowie ludzi wystawionych na jej działanie. Najczęstsze efekty, pojawiające się masowo wśród osób, które się zetknęły z tym preparatem w czasie wojny wietnamskiej, to charakterystyczne zmiany wyglądu twarzy (szczególnie widoczne u dzieci), także zwiększona podatność na choroby nowotworowe i różnego rodzaju upośledzenia oraz niedorozwój. Badania populacji wystawionych na działania dużej ilości dioksyn wskazują na zwiększone ryzyko zachodzenia różnego typu schorzeń, jak rak czy defekty genetyczne. Efekt długoterminowego działania niskich dawek nie został ustalony. Mieszanki niebieska i biała były częścią tego samego programu, ale nie wyzwalały dioksyn.
Implikacje prawne.
Od lat 80. XX wieku wytoczono kilka procesów firmom, które produkowały "Agent Orange" – były to między innymi Dow Chemical i Monsanto. W roku 1984 amerykańscy weterani otrzymali 180 mln dolarów odszkodowania. W tym samym roku weterani z Australii, Kanady i Nowej Zelandii otrzymali pozasądowe rekompensaty.
W roku 1999 roku 20 tysięcy Koreańczyków (obywateli Republiki Korei) wytoczyło proces przed sądem koreańskim. W styczniu 2006 Koreański Sąd Apelacyjny nakazał Monsanto i Dow Chemical wypłacić 62 miliony dolarów rekompensaty około 6,8 tys. osobom. Odszkodowania do tej pory nie dostał żaden mieszkaniec Wietnamu. 10 marca 2005 roku sędzia Jack Weinstein z Brooklyńskiego Sądu Federalnego oddalił sprawę wietnamskich poszkodowanych przez działanie "Agent Orange", wytoczoną przeciw koncernom chemicznym, które produkowały defolianty i herbicydy.

</doc>
<doc id="597028" url="https://pl.wikipedia.org/wiki?curid=597028" title="Reprezentacja Marianów Północnych w piłce nożnej mężczyzn">
Reprezentacja Marianów Północnych w piłce nożnej mężczyzn

Reprezentacja Marianów Północnych w piłce nożnej reprezentuje terytorium zależne Stanów Zjednoczonych, Mariany Północne, w międzynarodowych rozgrywkach piłki nożnej. Zespół jest kontrolowany przez Związek Piłki Nożnej Marianów Północnych (Northern Mariana Islands Football Association), który jest członkiem Federacji Piłkarskiej Wschodniej Azji (EAFF) i członkiem stowarzyszonym Azjatyckiej Konfederacji Piłkarskiej (AFC), lecz nie jest członkiem Międzynarodowej Federacji Piłki Nożnej (FIFA) i dlatego nie może brać udziału w kwalifikacjach do Mistrzostw Świata. Pomimo braku członkostwa w Międzynarodowej Federacji Piłki Nożnej i tym samym brakiem klasyfikacji w rankingu FIFA, jest uznawana za jedną z najsłabszych męskich drużyn piłkarskich na świecie (w rankingu Elo z lipca 2016 zajęła ostatnie, 234. miejsce). Za największe osiągnięcie uznaje się zwycięstwo w "Micronesian Cup 1998" w którym drużyna z Marianów Północnych odniosła zwycięstwo pokonując w finale 3–0 reprezentację Guamu.
Historia.
Micronesian Cup 1998.
Mariany Północne zadebiutowały w rozgrywkach międzynarodowych podczas turnieju Micronesian Cup 1998. Mecze Marianów Północnych:
Ponieważ turniej nie spełniał podstawowych zasad piłki nożnej (w drużynach grało po 9 zawodników, mecze trwały tylko 80 minut, mniejsze wymiary boiska), mecze te nie są uznawane przez federację Marianów Północnych za oficjalne.
1999 Micronesian Cup.
W następnym roku, zespół udał się do Yap na kolejną edycję turnieju. Do turnieju oprócz reprezentacji Marianów Półnicnych zgłosiły się dwa zespoły: Federacja Mikronezji i gospodarz turnieju, wyspa Yap. Ten występ był dużo słabszy w porównaniu do poprzedniego z uwagi na porażkę w pierwszym meczu z Federacją Mikronezji aż 0–7. Kolejny mecz z reprezentacją wyspy Yap zakończył się również porażką 0–2.
Powrót.
W grudniu 2006 roku, władze Federacji Piłkarskiej Wschodniej Azji (EAFF) przyznały Marianom Północnym status członka tymczasowego. Dzięki temu uzyskały one prawo do otrzymywania rocznej dotacji w wysokości 120 000 dolarów amerykańskich na rozwój piłki nożnej w kraju. Następnie, we wrześniu 2008 roku, przyznano pełne członkostwo. Od tego czasu reprezentacja Marianów Północnych nieprzerwanie występuje na Mistrzostwach Wschodniej Azji, które organizowane są co 2-3 lata.
Lista meczów.
Lista oficjalnych meczów reprezentacji Marianów Północnych:
Bilans: 1 zwycięstwo, 1 remis, 18 porażek. Bramki: 25 strzelonych i 99 straconych goli.
Obecny skład.
Stan na 4 lipca 2016 przed meczem przeciwko reprezentacji Mongolii:
Zobacz też.
Reprezentacje w piłkę nożną mężczyzn niezrzeszone w FIFA

</doc>
<doc id="597029" url="https://pl.wikipedia.org/wiki?curid=597029" title="Związek Zawodowy Pracowników Warsztatowych">
Związek Zawodowy Pracowników Warsztatowych

Związek Zawodowy Pracowników Warsztatowych zrzesza pracowników następujących spółek:
Przy związku są afiliowane również trzy o dużej autonomii podmioty związkowe:
Związek jest jednym z członków założycieli centrali związkowej pn. Forum Związków Zawodowych, z siedzibą w Warszawie.
Charakterystyka zrzeszonych grup zawodowych.
Wbrew sugestii zawartej w nazwie związku, organizacja zrzesza nie tylko pracowników szeroko pojętego zaplecza technicznego (np. rzemieślników czy elektromonterów), lecz również przedstawicieli pozostałych grup zawodowych zatrudnionych na PKP, m.in. rewidentów taboru, konduktorów, dyżurnych ruchu, kasjerów biletowych, informatorów, nastawniczych, maszynistów pracowników zabezpieczenia ruchu, funkcjonariuszy SOK jak i administracji.
Siedziba.
Zarząd Krajowy związku mieści się w kompleksie budynków - przed wojną: b. Dyrekcji Kolei Państwowych, po wojnie: najpierw Dyrekcji Okręgowej Kolei Państwowych, następnie Centralnej Dyrekcji Okręgowej Kolei Państwowych, zaś obecnie jednej ze spółek kolejowych: PKP Polskie Linie Kolejowe, nieopodal dworca Warszawa Wileńska.

</doc>
<doc id="597032" url="https://pl.wikipedia.org/wiki?curid=597032" title="Sun Zhongshan">
Sun Zhongshan



</doc>
<doc id="597035" url="https://pl.wikipedia.org/wiki?curid=597035" title="Milan Zloković">
Milan Zloković

Milan Zloković, cyr. Милан Злоковић (ur. 6 kwietnia 1898 w Trieście, zm. 29 maja 1965 w Belgradzie), serbski architekt i teoretyk architektury. W roku 1921 ukończył studia na Wydziale Architektury Uniwersytetu w Belgradzie, naukę kontynuował w Paryżu. Od 1950 profesor politechniki w Belgradzie. Do jego dzieł należą m.in.: hotel Žiča w Mataruškej Banji (1921–1931), klinika dziecięca w Belgradzie (lata 30.), szkoła nauczycielska w Prizrenie (1960–1962).

</doc>
<doc id="597036" url="https://pl.wikipedia.org/wiki?curid=597036" title="Pelcowizna">
Pelcowizna

Pelcowizna – dawna wieś, obecnie obszar MSI w dzielnicy Praga-Północ w Warszawie. 
Położenie.
Według MSI granice Pelcowizny wyznaczają Trasa Toruńska (wzdłuż granicy dzielnic Białołęka/Praga-Północ) do mostu Grota-Roweckiego – Wisła w kierunku południowym do mostu Gdańskiego (granica dzielnic Żoliborz/Praga-Północ) – linia kolejowa wzdłuż ul. Starzyńskiego ze stacją Warszawa Zoo do wysokości ul. 11 Listopada – linia kolejowa ze stacją Warszawa Praga biegnąca wzdłuż ul. Odrowąża do stacji Warszawa Toruńska (granica dzielnic Targówek/Praga-Północ).
Dawne granice Pelcowizny z 1933 jako dzielnicy były bardzo podobne do obecnego kształtu rejonu MSI, obecnie inaczej wygląda granica północna i wschodnia (obszar jest nieco mniejszy) – w północnej części obejmowały obszar pomiędzy ul. Modlińską a mostem Grota, nurtem Wisły i Elektrociepłownią Żerań; również budowa Trasy Toruńskiej nieco zmodyfikowała granice północną. Na wschodzie zaś granicę wyznaczała ul. J. Odrowąza i pomniejsze uliczki za torami. Na planie z 1938 granica wschodnia biegnie jednak już wzdłuż torów.
Podział.
W obrębie obszaru Pelcowizna znajdują się osiedla:
Historia.
W 1378 Golędzinów leżący obecnie częściowo w południowej części rejonu znanego jako Pelcowizna otrzymał prawa chełmińskie. W 1764 zakupiony przez Stanisława Augusta Poniatowskiego stał się jedną z podwarszawskich jurydyk.
Dawna kolonia i folwark Pelcowizna założone zostały około 1806 przez Józefa Pelca, właściciela folwarku Golędzinów. Około roku 1820 wytyczono tamtędy szosę modlińską (dziś ul. Modlińska). W 1830 w Pelcowiźnie było 13 domów, w tym kilka należących do rodzin osadników holenderskich, mieszkających tam od początku XIX wieku i należących do zboru w Kazuniu Niemieckim.
8 kwietnia 1916 generał-gubernator Hans Hartwig von Beseler wydał rozporządzenie włączające do Warszawy (od 1 kwietnia 1916) m.in. Pelcowiznę, znajdującą się w tamtym czasie w gminie Bródno.
W 1924 uzyskała połączenie tramwajowe z resztą miasta. W latach 1937–1939 na terenie dóbr golędzinowskich powstała Kolonia Śliwice – zespół małych domków mieszkalnych pomiędzy ulicami Jagiellońską i Witkiewicza.
Po II wojnie światowej na terenie Pelcowizny wzniesiono Fabrykę Samochodów Osobowych.

</doc>
<doc id="597037" url="https://pl.wikipedia.org/wiki?curid=597037" title="Michał Józef Sapieha">
Michał Józef Sapieha

Michał Józef Sapieha (ur. 1670, zm. 6 marca 1738 w Châlons-sur-Marne) – wojewoda podlaski w latach 1728-1738, pisarz polny litewski w latach 1698-1703 i 1705-1730, strażnik litewski od 1692 roku, cześnik litewski od 1687 roku, starosta mielnicki w latach 1725-1729.
Życiorys.
Był synem Benedykta Pawła i Izabelli z Tarłów.
W pierwszej połowie lat 80. uczył się w kolegium Jezuickim w Warszawie, następnie w latach 1687–1688 odbył podróż edukacyjną do Francji i Włoch.
Po powrocie do kraju posłował na sejm w 1690. W 1692 otrzymał urząd strażnika wielkiego litewskiego. W 1695 brał udział w walkach na Podolu pod dowództwem hetmana polnego Józefa Słuszki. W 1696 brał udział w wyprawie stryja Kazimierza Jana przeciwko konfederatom litewskim Grzegorza Antoniego Ogińskiego.
Poseł sejmiku powiatu brześciańskiego na sejm konwokacyjny 1696 roku. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. W elekcji 1697 poparł kandydaturę księcia Conti, przygotowując dla niego wsparcie militarne, do którego użycia nie doszło. W 1698 uznał Augusta II, od którego otrzymał urząd pisarza polnego litewskiego.
Z jego rozkazu pobito Leona Ogińskiego, co spowodowało pod koniec 1698 otwarte wystąpienie litewskiej szlachty przeciwko Sapiehom. Nie brał jednak udziału w bitwie pod Olkienikami w 1700.
Na początku wojny północnej przeszedł na stronę Karola XII, przy którego boku przebywał do 1705, biorąc udział m.in. w zajęciu Warszawy w 1703. W styczniu 1702 roku podpisał akt pacyfikacji Wielkiego Księstwa Litewskiego. W 1705 poparł kandydaturę Stanisława Leszczyńskiego na króla Polski. W 1705 potwierdził "pacta conventa" Stanisława Leszczyńskiego. Działając w strukturach stanisławowsko-szwedzkiej armii bierze udział w szeregu walk, szczególnie na Litwie aż do klęski połtawskiej w 1709.
Amnestionowany przez Augusta II zachował urząd pisarza polnego. Był uczestnikiem Walnej Rady Warszawskiej 1710 roku. W 1713 posłował do Turcji. W 1714 otrzymał stopień generała lejtnanta kawalerii litewskiej. W 1718 był posłem na sejm z powiatu starodubowskiego. W 1720 i 1726 posłował na sejm. Poseł województwa brzeskolitewskiego na sejm 1724 roku. W 1725 otrzymał starostwo melnickie. Poseł powiatu brzeskolitewskiego na sejm 1726 roku. ]W 1727 otrzymał Order Orła Białego, a w 1728 – województwo podlaskie.
Był członkiem konfederacji generalnej zawiązanej 27 kwietnia 1733 roku na sejmie konwokacyjnym. Jako jedyny z Sapiehów podczas elekcji 1733 poparł Augusta Wettyna i jako deputat z Senatu podpisał jego "pacta conventa". Wskazywał na Jakuba Sobieskiego jako jedynego możliwego kandydata z Polski.
Zły stan zdrowia i samobójstwo syna Józefa Fryderyka skłoniły go do opuszczenia Polski w 1735.
Zmarł 6 marca 1738 w klasztorze jezuitów w Châlons-sur-Marne.

</doc>
<doc id="597039" url="https://pl.wikipedia.org/wiki?curid=597039" title="Cezary Gmyz">
Cezary Gmyz

Cezary Franciszek Gmyz (ur. 24 maja 1967 we Wrocławiu) – polski dziennikarz, publicysta, w latach 2007–2012 dziennikarz dziennika „Rzeczpospolita”, od 2013 do 2016 publicysta Telewizji Republika. Od 2013 dziennikarz tygodnika „Do Rzeczy”, od 2016 korespondent TVP w Niemczech.
Życiorys.
Jego ojciec był górnikiem. Od dzieciństwa mieszkał w Wałbrzychu, Lubinie i Wrocławiu, gdzie ukończył IV Liceum Ogólnokształcące im. Stefana Żeromskiego. Od 1986 studiował teatrologię na Wydziale Wiedzy o Teatrze Państwowej Wyższej Szkoły Teatralnej im. Aleksandra Zelwerowicza w Warszawie, uzyskując absolutorium. Podczas studiów został wiceprzewodniczącym komisji uczelnianej Niezależnego Zrzeszenia Studentów na tej uczelni.
Po studiach był krótko pracownikiem Ministerstwa Kultury. Od 1990 dziennikarz prasowy i telewizyjny. Pracował w „Życiu Warszawy”, „Życiu”, Redakcji Ekumenicznej TVP, programie informacyjnym "Czasy", „Dzienniku Polska-Europa-Świat”. Od 2003 do 2007 był dziennikarzem tygodnika „Wprost” (od kwietnia 2006 do stycznia 2007 szef działu krajowego, później szef działu historia). Od czerwca 2007 do listopada 2012 był reporterem działu krajowego „Rzeczpospolitej”. Po opublikowaniu artykułu "Trotyl na wraku tupolewa", który ukazał się w „Rzeczpospolitej” 30 października 2012, został dyscyplinarnie zwolniony przez Zarząd i Radę Nadzorczą spółki Presspublica. W latach 2011–2012 był dziennikarzem tygodnika „Uważam Rze”. Został publicystą na portalach internetowych Niezalezna.pl, „Gazety Polskiej”. Od stycznia 2013 dziennikarz tygodnika „Do Rzeczy”.
Specjalizuje się w dziennikarstwie śledczym oraz w tematyce religijnej, politycznej oraz historycznej. Publikował teksty śledcze dotyczące afery Art-B, afery hazardowej (jego artykuł ujawnił sprawę), komunistycznych szpiegów w Watykanie (w tym Tomasza Turowskiego), powstania w getcie warszawskim, Ericha Kocha, w 2015 ujawnił jedną z rozmów z tzw. afery podsłuchowej.
W 2003 był stypendystą niemieckiej Fundacji Roberta Boscha w Berlinie. Jest wiceprezesem fundacji Medientandem, zajmującej się polsko-niemiecką współpracą dziennikarską i programem stypendialnym dla dziennikarzy z krajów niemieckojęzycznych.
Delegat świecki diecezji warszawskiej z Parafii Ewangelicko-Augsburskiej Wniebowstąpienia Pańskiego w Warszawie na Synod Kościoła Ewangelicko-Augsburskiego XIII kadencji (członek Komisji ds. środków masowego przekazu i Komisji ds. prawnych) i członek synodu diecezji warszawskiej Kościoła ewangelicko-augsburskiego.
W styczniu 2013 zasiadł w składzie Rady Nadzorczej Telewizja Niezależna S.A., zarządzającej stacją Telewizja Republika. Został autorem programu kulinarnego "Kuchnia Polska" na antenie tej stacji, a od września audycji pt. "Z filmoteki bezpieki" prezentującej archiwalne materiały IPN dotyczące Służby Bezpieczeństwa. Od 1 lipca 2013 zasiadł w składzie Rady Nadzorczej Telewizja Republika S.A., zarządzającej stacją Telewizja Republika.
1 marca 2013 Sąd Okręgowy w Warszawie wydał wyrok w przedmiocie powództwa Cezarego Gmyza przeciw obecnemu redaktorowi naczelnemu dziennika „Rzeczpospolita” Bogusławowi Chrabocie, w którym w całości uwzględnił powództwo oraz zobowiązał do opublikowania sprostowania w dzienniku „Rzeczpospolita”.
W kwietniu 2013 nakładem Wydawnictwa Fronda ukazała się książka pt. "Zawód: dziennikarz śledczy" – jest to wywiad rzeka z Cezarym Gmyzem, przeprowadzony przez Piotra Goćka.
W grudniu 2013 Sąd Okręgowy w Warszawie prawomocnie uniewinnił dziennikarza w sprawie karnej z oskarżenia byłego szefa ABW Krzysztofa Bondaryka z powodu artykułu „Szef ABW i kłopoty jego brata” opublikowanego w dzienniku „Rzeczpospolita”.
28 stycznia 2016 wspólnie z Anitą Gargas otrzymał honorowe wyróżnienie w ramach „Nagrody Watergate” za rok 2015, przyznane przez Stowarzyszenie Dziennikarzy Polskich za materiał "Taśmy trzeciej władzy – sędziowskie układy", wyemitowany 10 grudnia 2014 w audycji „Zadanie specjalne” na antenie Telewizji Republika.
We wrześniu 2016 odszedł z Telewizji Republika, zostając korespondentem TVP w Niemczech.
Życie prywatne.
Ma siostrę bliźniaczkę Justynę. Żonaty z Elżbietą Wrotnowską-Gmyz p.o. dyrektora Instytutu Teatralnego im. Zbigniewa Raszewskiego. Mają syna Michała i córkę Karolinę. Jest członkiem Kościoła Ewangelicko-Augsburskiego.

</doc>
<doc id="597040" url="https://pl.wikipedia.org/wiki?curid=597040" title="Ulica Poznańska we Wrocławiu">
Ulica Poznańska we Wrocławiu

Ulica Poznańska (niem. "Posener Strasse") we Wrocławiu łączy dwie równoległe arterie: ul. Długą i ul. Legnicką. Po drodze krzyżuje się z ulicami: Łęczycką, Ścinawską, Rynkiem Szczepińskim, Zachodnią, Stefana Czarnieckiego i Kruszwicką.
Przy ulicy Poznańskiej znajdują się m.in.:
Ulicą Poznańską biegną dwie trasy autobusów miejskich, są to linie numer: 103, 104, 122, 127 oraz 245 (nocny).
Zarówno ze źródeł pisanych, jak i wykopalisk wiadomo, że w średniowieczu Odra poniżej Kępy Mieszczańskiej płynęła nieco innym korytem niż dzisiaj, przez rybacką wówczas osadę Szczepin; w latach 90. XIX wieku podczas prac ziemnych przy ul. Poznańskiej związanych z budową szkoły natknięto się m.in. na rzeczne muszle i inne dowody rybackiej aktywności, a na innych placach budowy w tym samym rejonie (ul. Szczepińska, w 1898) także na pozostałości 8-metrowego czółna.

</doc>
<doc id="597041" url="https://pl.wikipedia.org/wiki?curid=597041" title="II bitwa u przylądka Finisterre">
II bitwa u przylądka Finisterre

II bitwa u przylądka Finisterre – starcie zbrojne, które miało miejsce 25 października 1747 podczas austriackiej wojny sukcesyjnej (1740–1748).
Bitwa została stoczona koło przylądka Finisterre pomiędzy flotą brytyjską liczącą 14 liniowców (ok. 850 dział) i kilka fregat dowodzoną przez admirała Hawke'a a francuskim konwojem (252 statki) ochranianym przez eskadrę (8 liniowców, 1 fregata i 1 uzbrojony statek) dowodzoną przez admirała Desherbiers de l'Etenduère. Zdecydowane zwycięstwo floty brytyjskiej położyło kres dalszym operacjom francuskim na morzu do końca tej wojny.
Francuzi z 8 liniowcami (ok. 550 dział) (2 pozostałe popłynęły razem z handlowcami) stawili dzielny opór, a wysoka jakość ich okrętów pozwoliła im w pewnym stopniu wyrównać przewagę liczebną Brytyjczyków. Brytyjczycy stopniowo otaczali i opanowywali w walce abordażowej okręty Francuzów. Hrabia de Vaudreuil na okręcie "Intrépide", największym z francuskich liniowców, zawrócił by pomóc swemu admirałowi (na 80-działowym okręcie flagowym "Tonnant"), co umożliwiło obu okrętom ucieczkę. Jednak pozostałe sześć okrętów francuskich po 7-godzinnej walce zostało zdobyte.
Uratowane okręty "Intrépide" i flagowy "Tonnant" dotarły do Brestu.
Anglicy stracili 712 zabitych i rannych, natomiast Francuzi nie licząc jeńców i okrętów stracili ok. 800 zabitych i rannych.
W czasie trwania bitwy francuskie statki handlowe pod ochroną jedynie dwóch okrętów – 26-działowego uzbrojonego handlowca "Castora" i 64-działowej fregaty "Content", kontynuowały rejs do Zachodnich Indii. Docelowo dotrzeć miały do francuskich kolonii na Antylach.
Klęska ta przekonała francuski rząd o bezsensowności prowadzenia dalszych działań na morzu.

</doc>
<doc id="597044" url="https://pl.wikipedia.org/wiki?curid=597044" title="Bai Hu">
Bai Hu

Bai Hu, Biały Tygrys (chiń. 白虎, pinyin: Bái Hǔ, jap. Byakko) – stworzenie z mitologii chińskiej, jeden z czterech Strażników Nieba. Przedstawiany w postaci białego tygrysa. Pełna nazwa w przekładzie oznacza „Biały Tygrys Zachodu” (西方白虎), przypisuje mu się władzę nad Zachodem (w sensie strony świata) oraz jesienią.
Biały Tygrys jest również gwiazdozbiorem i to nie tylko w chińskiej, lecz także w japońskiej oraz koreańskiej kartografii. W języku japońskim Biały Tygrys nazywany jest "Byakko", a jego rysunki można znaleźć w mandze i anime. W języku koreańskim nosi imię "Baekho" (백호).
Siedem Pałaców Białego Tygrysa.
Do Białego Tygrysa należy 7 „pałaców”, czyli chińskich gwiazdozbiorów, podobnie jak do każdego z czterech Strażników Nieba. Są nimi:
Pochodzenie.
Za panowania dynastii Han lud wierzył, iż tygrys jest królem wszystkich bestii. Legenda mówi, że gdy tygrys osiągnie wiek 500 lat, jego ogon stanie się biały. W takim przypadku, biały tygrys stanie się jednym z rodzajów mitycznych stworzeń. Powiada się, że Biały Tygrys pojawia się jedynie wtedy, gdy cesarz Chin zapanuje już również w świecie duchowym, lub jeśli na całym świecie zapanuje pokój. Ponieważ w kulturze chińskiej kolor biały wiąże się z Zachodem, Biały Tygrys został Strażnikiem Zachodu.

</doc>
<doc id="597045" url="https://pl.wikipedia.org/wiki?curid=597045" title="Poppea">
Poppea



</doc>
<doc id="597047" url="https://pl.wikipedia.org/wiki?curid=597047" title="Tioetery">
Tioetery

Tioetery (sulfidy) – grupa siarkoorganicznych związków chemicznych, siarkowych analogów eterów o wzorze ogólnym R−S−R (R ≠ H).
Mają ostry i nieprzyjemny zapach. Są reaktywniejsze niż odpowiadające im etery.
Otrzymywanie sulfidów:
Są podatne na utlenianie do sulfotlenków i sulfonów.

</doc>
<doc id="597051" url="https://pl.wikipedia.org/wiki?curid=597051" title="Lasy bagienne">
Lasy bagienne

Lasy bagienne – zespół zbiorowisk roślinnych, powstawaniu których sprzyja dobre nawilgotnienie gleb oraz okresowe zalewanie wodą. Przede wszystkim są to różnego rodzaju lasy olchowe powstające w zależności od poziomu wód gruntowych.
W zależności od ilości wody i długości jej zalegania wyróżnia się lasy olsowe i lasy łęgowe.
Lasy bagienne można spotkać na przykład w Kampinoskim Parku Narodowym.

</doc>
<doc id="597052" url="https://pl.wikipedia.org/wiki?curid=597052" title="Turniej Czterech Narodów w skokach narciarskich">
Turniej Czterech Narodów w skokach narciarskich

Turniej Czterech Narodów w skokach narciarskich – cykl zawodów na igelicie, rozgrywany w ramach Letniego GP w latach 2006–2010. 
Cztery tytułowe narody to kraje alpejskie – Niemcy (zawody w Hinterzarten), Włochy (Pragelato), Szwajcaria (Einsiedeln) i Francja (Courchevel).
Turniej był nawiązaniem do rozgrywanego zimą Turnieju Czterech Skoczni. Punkty poszczególnych zawodników w klasyfikacji łącznej, podobnie jak w TCS są zliczonymi notami końcowymi za skoki w konkursach zaliczanych do TCN.
Pierwszy Turniej Czterech Narodów odbył się w sezonie 2006. Wygrał go Austriak Andreas Kofler (1002 pkt.), zajmując miejsce przed Adamem Małyszem (994,3) i swoim rodakiem Gregorem Schlierenzauerem (990,9).
W sezonie 2007 w turnieju zwyciężył Thomas Morgenstern (1017,8 pkt.), przed Adamem Małyszem (1014,7) i Gregorem Schlierenzauerem (1012,5).
Adam Małysz w 2007 roku jako jedyny skoczek zajął miejsce na podium we wszystkich czterech konkursach zaliczanych do TCN.
W sezonie 2008 w turnieju zwyciężył Gregor Schlierenzauer (913.2), przed Andreasem Koflerem (908,3) i Simonem Ammannem (897,6).
Po raz pierwszy od początku rozgrywania w ramach Letniego Grand Prix Turnieju Czterech Narodów w 2010 nie został rozegrany konkurs we Włoszech, w związku z czym do klasyfikacji Turnieju zostały zaliczone wyniki jedynie z trzech konkursów. W sezonie tym turniej nosił nazwę Turnieju Narodów.

</doc>
<doc id="597054" url="https://pl.wikipedia.org/wiki?curid=597054" title="Reprezentacja Mikronezji w piłce nożnej mężczyzn">
Reprezentacja Mikronezji w piłce nożnej mężczyzn

Reprezentacja Mikronezji w piłce nożnej - od 2006 roku jest członkiem częściowo stowarzyszonym w Konfederacji Piłkarskiej Oceanii (OFC), dlatego nie może startować w Pucharze Narodów Oceanii. Nie należy do Międzynarodowej Federacji Piłki Nożnej (FIFA) i z tego względu nie może uczestniczyć w kwalifikacjach do Mistrzostw Świata. Stadion narodowy pod nazwą Yap Sports Complex znajduje się w Colonii (2000 miejsc).
Swój debiut na arenie międzynarodowej zespół zaliczył w czerwcu 1999 roku, kiedy to dwukrotnie przegrał z reprezentacją Guamu (0–3 i 1–4).
W 2003 roku zespół wziął udział w Igrzyskach Południowego Pacyfiku, jednak odpadł w rundzie grupowej, przegrywając wszystkie spotkania (0–17 z reprezentacją Tahiti, 0–18 z reprezentacją Nowej Kaledonia\i, 0–7 z reprezentacją Tonga, a także 0–10 z reprezentacją Papui-Nowej Gwinei).
Ponadto w 1999 roku drużyna wygrała turniej "Micronesian Cup", po wygranym 7–0 meczu z reprezentacją Marianów Północnych.
Guam Football Association sponsoruje im piłki i zestawy piłkarskie. 14 marca 2012 roku złożyli wniosek do Międzynarodowej Federacji Piłki Nożnej (FIFA) o członkostwo. Wcześniej zaś do Federacji Piłkarskiej Azji Wschodniej (EAFF) i do Konfederacji Piłkarskiej Oceanii (OFC) o pełne członkostwo.
Obecnie selekcjonerem reprezentacji Mikronezji jest Stan Foster.
Nieoficjalne mecze międzynarodowe.
Bilans bramkowy: 12 strzelonych i 61 straconych goli
Zobacz też.
Reprezentacje w piłce nożnej mężczyzn niezrzeszone w FIFA

</doc>
<doc id="597055" url="https://pl.wikipedia.org/wiki?curid=597055" title="Aleksander Paweł Sapieha">
Aleksander Paweł Sapieha

Aleksander Paweł Sapieha herbu Lis (ur. 8 września 1672, zm. 4 stycznia 1734 w Wilnie) – marszałek wielki litewski od 1699, marszałek nadworny litewski od 1692, marszałek Trybunału Głównego Wielkiego Księstwa Litewskiego w 1709 roku.
Życiorys.
Był synem Kazimierza Jana Pawła i Krystyny z Hlebowiczów, bratem Jerzego Stanisława i Michała Franciszka.
W latach 1683-1684 uczył się w Kolegium Jezuitów w Braniewie, następnie kontynuował naukę na zachodzie Europy, głównie w Paryżu. Do kraju wrócił pod koniec 1689. W 1691 ożenił się z Marią Krystyną de Béthune, córką Franciszka Gastona de Béthune, siostrzenicą królowej Marii Kazimiery, wdową po Stanisławie Kazimierzu Radziwille. Z żoną doczekał się trzech synów.
W 1692 brał udział w mołdawskiej wyprawie Jana III. Tegoż roku otrzymał cześnikostwo litewskie i marszałkostwo nadworne litewskie. Cały czas uczestniczył w życiu dworu, będąc do końca z umierającym królem. 
Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. W elekcji 1697 poparł kandydaturę księcia Conti, przygotowując dla niego wsparcie militarne i wstrzymując go od opuszczenia Gdańska. W 1698 uznał Augusta II. 27 sierpnia 1699 zostaje marszałkiem wielkim litewskim.
W 1700 wziął udział w bitwie pod Olkienikami, uchodząc wraz z ojcem i stryjem w początkowej fazie bitwy, widząc przewagę skonfederowanej szlachty. 
Od 1703 popierał Karola XII, a od 1705 – Stanisława Leszczyńskiego, organizując walkę zbrojną na Litwie aż do klęski pod Połtawą. W 1709 marszałkował Trybunałowi Litewskiemu.
Po powrocie Augusta II odebrano mu marszałkostwo, które przywrócono mu w 1713. W 1715 otrzymał Order Orła Białego. Działalność polityczna Aleksandra Pawła w głównej mierze polegała na ochronie resztek dóbr i wpływów utraconych przez ród Sapiehów po bitwie pod Olkiennikami. 
Zmarł 4 stycznia 1734 w Wilnie.
Przypisy.
 

</doc>
<doc id="597057" url="https://pl.wikipedia.org/wiki?curid=597057" title="Bitwa morska pod Finisterre">
Bitwa morska pod Finisterre

Bitwy morskie stoczone koło przylądka Finisterre:

</doc>
<doc id="597058" url="https://pl.wikipedia.org/wiki?curid=597058" title="Oflag IX C Molsdorf">
Oflag IX C Molsdorf

Oflag IX C Molsdorf – niemiecki obóz jeniecki stworzony w 1944 dla kobiet oficerów z powstania warszawskiego.
Składał się z 7 zapuszczonych baraków robotników budujących autostradę w 1938 oraz budynku administracyjnego. Był pod komendą władz Stalagu IX C w Bad Sulza. Niemiecki dowódca samego oflagu był raczej życzliwy według relacji byłych jeńców, ale był zupełnie bezradny. W grudniu 1944 przywieziono 380 kobiet oficerów, 38 szeregowych ordynansów i 3 dzieci z innych obozów – Fallingbostel, Bergen-Belsen, Gross Rosen, Altenburg, Lamsdorf i Sandbostel. Polską komendantką obozu była mjr AK Wanda Gertz ps. "Kazik".
W czasie zimy nie dano im materiału na opalanie, a temperatura spadała aż do –17 °C. W marcu 1945 do Molsdorf przyjechała delegat Międzynarodowego Komitetu Czerwonego Krzyża dr. H. Landolt. Razem z nią był oficer z dowództwa armii niemieckiej. W swoim raporcie napisała m.in. że „obóz zadziwiająco przypomina obóz koncentracyjny, a nie żaden oflag”. Niemiecki oficer obiecał poprawę sytuacji. Miesiąc później, 8 kwietnia, obóz został wyzwolony przez oddziały amerykańskie, ale zastano tam tylko 30 chorych, gdyż parę dni wcześniej zdrowe kobiety zostały wyprowadzone marszem na zachód. Przeszły one 35 km i spotkały oddziały kanadyjskie.

</doc>
<doc id="597062" url="https://pl.wikipedia.org/wiki?curid=597062" title="Order Ducha Świętego">
Order Ducha Świętego

Order Ducha Świętego (fr. "L'Ordre du Saint-Esprit") – najwyższy order królestwa Francji, nadawany przez królów francuskich, którzy byli jego Wielkimi Mistrzami ("Souverain Grand Maître"). Ustanowiony 31 grudnia 1578 przez Henryka III Walezego dla uczczenia Ducha Świętego, ponieważ Henryk został wybrany królem Polski (11 maja 1573) i uznany królem Francji (1574) w dniu Zesłania Ducha Świętego.
Historia.
Najwcześniejszym najwyższym orderem francuskim był Order św. Michała, który miał w założeniu być konkurencją dla burgundzkiego Orderu Złotego Runa. Jednakże w czasie wojen religijnych jego znaczenie się zmniejszyło (w chwili wstąpienia na tron Henryka III miał ok. 700 kawalerów) i Henryk III w 1578 zmuszony był w celu nagradzania swych zwolenników utworzyć nowy order, który początkowo posiadał formalny charakter świeckiego zakonu rycerskiego, by z biegiem czasu przerodzić się w odznaczenie.
W 1590 król Henryk IV zmienił statuty orderu: ograniczył liczbę kawalerów do 100 i zmienił wygląd insygniów, usuwając z awersu krzyża orderowego zielone płatki znajdujące się koło lilii francuskich. Przyznał także kawalerom orderu wysokie pensje, uszczuplone później przez króla Ludwika XV.
W czasie rewolucji francuskiej Order św. Ducha został zlikwidowany jako odznaczenie państwowe, ale nadal był nadawany przez znajdującego się na emigracji nominalnego monarchę Ludwika XVIII. Przywrócony w 1814 przez Ludwika XVIII istniał do 1830, kiedy to po rewolucji lipcowej zniósł go król Ludwik Filip I.
Do 1883, roku śmierci ostatniego potomka starszej linii Burbonów, hrabiego Henryka de Chambord, Saint-Esprit istniał jako order domowy wygnanej dynastii.
Dziś za Wielkiego Mistrza uważa się Ludwik (XX) Burbon z linii hiszpańskiej, pretendent do tronu Francji. Nie jest wiadome, czy "Ludwik XX" nadaje Order św. Ducha, wiadomo natomiast, że jego poprzednicy-pretendenci z linii hiszpańskiej order ten nadawali.
Organizacja.
Wielkim Mistrzem Orderu św. Ducha był król Francji.
Członkowie dzielili się na 3 kategorie:
Odznaczenie to mógł dostać tylko katolik rzymski, który ukończył 35 lat, jakkolwiek cezura wieku nie obowiązywała w przypadku dzieci króla, władcy innych państw mogli go otrzymać po 25. roku życia.
Wszyscy kawalerowie orderu św. Ducha byli jednocześnie kawalerami Orderu św. Michała, nazywani umownie Kawalerami Orderów Królewskich ("Chevaliers des Ordres du Roi"). "Wielki Jałmużnik" ("Le Grand Aumônier") Królestwa Francji, jeden z wysokich urzędników dworskich, był kawalerem orderu św. Ducha z racji urzędu.
Kawalerowie w liczbie 100 wybierani byli osobiście przez króla (kapituła nie miała nawet głosu doradczego) i musieli poprzez wywód szlachectwa ("Preuve de noblesse") wykazać się trzema generacjami należącymi do stanu szlacheckiego, co oznacza że świeżo uszlachceni nie mogli otrzymać orderu.
Komandorzy duchowni wybierani byli początkowo spośród kardynałów (4 osoby) i biskupów (4 osoby), później porzucono tę zasadę i mianowano komandorami także prałatów. Jako osoby należące do stanu duchownego nie byli kawalerami orderu.
Oficjałowie nie musieli należeć do starej szlachty, tak że monarchowie często obdarzali tymi godnościami także osoby niedawno nobilitowane (np. ministra Jean-Baptiste Colberta – skarbnika Orderu św. Ducha). Oficjałowie po przyjęciu urzędu stawali się kawalerami orderu.
Insygnia orderu.
Insygniami jednoklasowego orderu były: krzyż, gwiazda i łańcuch. Krzyż to emaliowany na biało duży krzyż maltański, którego każdy wierzchołek był zakończony małą kulką. Osiem kul symbolizowało Osiem błogosławieństw. Pomiędzy ramionami krzyża były cztery lilie francuskie (Fleur-de-lis), które symbolizowały cztery Ewangelie, ich 12 zielonych płatków przedstawiało 12 Apostołów. Na awers krzyża orderowego nałożony był emaliowany na biało gołąb kierujący swój lot na dół (symbol zstąpienia Ducha Świętego na apostołów).
Gwiazda orderu była nieemealiowana, srebrna, brylantowana, z liliami burbońskimi między ramionami i ze srebrnym gołębiem lecącym do dołu. Łańcuch orderowy miał 24 człony trzech typów: lilii wśród złotych płomieni, inicjału H i trofeum (zbroi rycerskiej), także otoczonych płomieniami.
Order noszony był z prawego ramienia na lewy bok na błękitnej wstędze orderowej, "Cordon bleu", niekiedy także, głównie przez osoby stanu duchownego, na węższej wstędze na szyi. Przy bardziej uroczystych okazjach nakładano na wezwanie monarchy łańcuch orderowy ("Le grand collier de l'Ordre").
Dewiza orderu brzmiała Duce et auspice ("Pod wodzą i ochroną" = "Ducha Świętego").
Odznaczeni.
Z Polaków/osób związanych z Polską order posiadali:

</doc>
<doc id="597063" url="https://pl.wikipedia.org/wiki?curid=597063" title="Spice (album)">
Spice (album)

Spice – debiutancki album studyjny brytyjskiej żeńskiej grupy muzycznej Spice Girls, wydany we wrześniu 1996 przez Virgin Records. Jest uważany za krążek, który przywrócił popularność teen popu. Na płycie wokalistki skupiły się na idei „girl power” (z ang. „siła dziewcząt”). Uwaga, jaką zespół zwrócił na siebie po wydaniu albumu, została porównana do Beatlemanii.
"Spice" odniósł wielki sukces komercyjny na całym świecie. Album zdobył szczyty list przebojów w ponad 17 krajach oraz pokrył się multiplatyną w 27 krajach, platyną w czternastu i złotem w trzech, w niektórych państwach nawet dziesięciokrotnie. Krążek stał się najchętniej kupowanym albumem w roku 1997, po rozprowadzeniu 19 milionów kopii w ponad rok. Płyta ostatecznie została sprzedana w 23 milionach kopii na całym świecie, stając się najlepiej sprzedawanym albumem w historii girlsbandów oraz jednym z najlepiej sprzedawanych krążków w historii muzyki rozrywkowej.
W Polsce album uzyskał certyfikat podwójnej platynowej płyty.

</doc>
<doc id="597065" url="https://pl.wikipedia.org/wiki?curid=597065" title="Stadion Wojska Polskiego w Warszawie">
Stadion Wojska Polskiego w Warszawie

Stadion Wojska Polskiego w Warszawie, Stadion Miejski Legii Warszawa im. Marszałka Józefa Piłsudskiego, oficjalnie: Miejski Stadion Klubu Sportowego Legia im. Marszałka Józefa Piłsudskiego – stadion piłkarski znajdujący się w warszawskiej dzielnicy Śródmieście przy ul. Łazienkowskiej 3, między ulicami: Łazienkowską, Czerniakowską, Janusza Kusocińskiego i Myśliwiecką.
Stanowi własność miasta stołecznego Warszawy. Od 1 sierpnia 2002 jest dzierżawiony przez spółkę Legia Warszawa S.A.
Stary stadion.
Historia.
Tereny na Agrykoli i przenosiny Legii na Łazienkowską.
W 1917 roku po przeprowadzce klubu do Warszawy, drużyna rozgrywała mecze i treningi na Agrykoli. Było to w tamtym czasie jedyne boisko w Warszawie, które nadawało się do rozgrywania publicznych widowisk. Pierwszym spotkaniem rozegranym przez Legię na stadionie Agrykoli był pojedynek z Polonią (1-1), który odbył się 29 kwietnia 1917 roku. Użytkowanie boiska na Agrykoli było zbyt kosztowne by klub mógł na nim rozgrywać systematyczne mecze i treningi. Z tego powodu podjęto decyzję o budowie nowego stadionu. Pod koniec 1921 roku, podpisano umowę na mocy której klub wydzierżawił teren pomiędzy ulicą Łazienkowską a Myśliwiecką&lt;ref name="17/22"&gt;&lt;/ref&gt;.
Na przełomie lat 1921 i 1922 rozpoczęto prace nad budową nowego stadionu, w której na początku brało udział 40 osób. Plan według którego powstawała inwestycja stworzył kpt. Wanicki. Przewidywał on m.in. stadion do rozgrywania meczów, żużlową bieżnię, dwa boiska treningowe, korty tenisowe oraz tor szermierczy. Plan ten został rozszerzony przez inżyniera Jana Nagórskiego. Powiększona inwestycja (m.in. o basen), miała jednak zostać ukończona 2 lata później. Większa liczba przedsięwzięć wymagała zwiększonych środków. W związku z tym, klub zwrócił się o pomoc do wojska. Wkrótce podjęto współpracę, na mocy której wojsko miało pomóc w wybudowaniu obiektów, a w zamian stałoby się ich właścicielem. Po zrealizowaniu inwestycji, zaczęto organizować na nich imprezy wojskowe. Pierwszą z nich były igrzyska, podczas których odbył się pokaz bitwy powietrznej i lądowej, zgromadziła ok. 15 tys. publiczności.
Problemy z terenami przy Łazienkowskiej.
W kolejnych latach w trakcie użytkowania terenów pojawiały się liczne problemy. Pierwsze z nich dotyczyły tego, kto ma zarządzać funduszem przeznaczonym na rozbudowę obiektów sportowych. Pojawiły się także komplikacje dotyczące własności tych terenów spowodowane niewłaściwym zadbaniem o prowadzenie inwestycji w odpowiednim tempie. Pod koniec 1925 roku, wydano zarządzenie które stanowczo podzieliło teren na teren z boiskami sportowymi i bieżnią oraz teren hippiczny (przeznaczony do sportów jeździeckich)&lt;ref name="24/25"&gt;&lt;/ref&gt;.
Kolejne problemy Legii, wynikły z powstania nowego piłkarskiego klubu w Warszawie – Lechii, który miał zjednoczyć wszystkie wojskowe drużyny w regionie. Oficjalnie WKS Lechia został założony 26 listopada 1925 roku i wkrótce wszedł na tereny legijne, które w międzyczasie, jak donoszą niektóre źródła, miały zostać utracone przez Legię. Na wiosnę 1926 roku, problem został rozwiązany, poprzez utworzenie specjalnej komisji boiskowej w której udział miałyby wszystkie warszawskie kluby wojskowe. Na czele komisji stanął pułkownik Zygmunt Wasserab. Dzięki tej decyzji, Legia znów weszła w zarządzanie terenami na której miał zostać wybudowany reprezentacyjny Stadion Wojskowy. A budowa kolejnych boisk treningowych i kortów tenisowych została kontynuowana&lt;ref name="26/27"&gt;&lt;/ref&gt;.
Budowa oraz otwarcie Basenu Północnego.
Na początku 1928 roku, Polski Związek Pływacki podjął decyzję i stworzył komórkę Budowy Pływalni na Stadionie Legii. Jej zadaniem było zorganizowanie środków na ten cel oraz jego realizacja&lt;ref name="28/29"&gt;&lt;/ref&gt;. Pierwszy basen, nazywany północnym, został otwarty 14 listopada 1928 roku. Największymi atrakcjami obiektu zaprojektowanego przez inżyniera Wacława Paszkowskiego były 10-metrowa skocznia oraz trybuny, które mogły pomieścić 2500 osób.
Budowa oraz otwarcie Stadionu Wojska Polskiego.
W 1929 roku Legia uzyskała dotację, która umożliwiła realizację planu budowy reprezentacyjnego Stadionu Wojskowego. Stadion powstał według projektu Maksymiliana Dudryk-Darlewskiego, który zaprojektował zadaszenie głównej trybuny tak, by słupy je podtrzymujące w jak najmniejszym stopniu przeszkadzały widzom w podziwianiu widowiska. Pod trybuną główną, której pojemność sięgała 5000 osób, znajdowały się pomieszczenia klubowe, m.in. szatnie, sale gimnastyczne, magazyny sportowe, świetlica czy bufet. Wokół boiska znajdowała się bieżnia oraz tor kolarski. Bieżnia liczyła 400 m długości oraz 7,5 m szerokości. Tor kolarski był skonstruowany w połowie na wale ziemnym, a w połowie na elementach żelbetowych. Jego długość wynosiła 500 m.
Koniec budowy nastąpił w 1930 roku. Pierwszym, inauguracyjnym meczem piłkarskim na stadionie było spotkanie pomiędzy drużyną Legii Warszawa a drużyną CF Europa Barcelona, które odbyło się 9 sierpnia 1930 roku. Warszawski zespół zremisował to spotkanie 1:1. Premierowego gola zdobył zawodnik Legii – Henryk Martyna z rzutu karnego w 22 minucie pojedynku. Oficjalne otwarcie toru kolarskiego i bieżni lekkoatletycznej nastąpiło 30 sierpnia 1930 roku przy okazji międzynarodowego turnieju, w którym wzięły udział drużyny z Anglii, Niemiec, Austrii, Francji, Egiptu oraz Polski&lt;ref name="30/32"&gt;&lt;/ref&gt;.
24 sierpnia 1930 roku rozegrano na stadionie dwa pierwsze mecze ligowe. Najpierw na boisko wybiegły: Warszawianka Warszawa i ŁKS Łódź (pierwszą ligową bramkę strzelił tutaj Eugeniusz Tadeusiewicz z ŁKS-u), zaś chwilę po jego zakończeniu: Legia Warszawa i Czarni Lwów (pierwszy ligowy gol dla Legii na tym obiekcie zdobyty przez Józefa Nawrota). 26 października 1930 roku na arenie tej zadebiutowała narodowa reprezentacja Polski, zwyciężając 6:0 Łotwę (pierwsza bramka Józefa Nawrota).
Niezrealizowane plany budowy obiektów sportowych i niedoróbki w nowo wybudowanym stadionie.
Otwarty stadion posiadał jednak wiele niedoróbek. Jak donoszą niektóre gazety z tamtego czasu, tor kolarski po roku użytkowania miał wiele szczerb i bruzd. Ponadto opieszałość w odpowiedniej konserwacji toru i naprawie usterek spowodowała, że tor wkrótce zamknięto. Zawody na nim przestano rozgrywać wiosną 1935 roku&lt;ref name="33/36"&gt;&lt;/ref&gt;.
W 1933 roku, stadion oficjalnie zyskał miano Stadionu Wojska Polskiego. Latem tego samego roku, obiekt przeszedł w administrację Państwowego Urzędu Wychowania Fizycznego (ówczesnego ministerstwa sportu). W konsekwencji Legia bezpłatnie wykorzystywała boiska treningowe, a płaciła za korzystanie ze stadionu w trakcie meczów ligowych.
W styczniu 1933 roku na jednym z boisk tenisowych zorganizowano lodowisko na którym mogły rozgrywać się mecze hokejowe. Plac gry otaczały trybuny, które mogły pomieścić 4000 widzów. Na inaugurację boiska zaproszono niemiecką drużynę Wiener Eislauf Verein. Legioniści przegrali to spotkanie 0-1.
Na początku lat 30. powstały plany budowy hali sportowej, jednak do ich realizacji nie doszło. Zamierzano również dokonać naprawy toru kolarskiego i oddać go do użytku wyłącznie kolarzy. Motocykliści zaś mieli dostać nowy tor poza miastem. W rzeczywistości, toru nigdy nie naprawiono. Powstała również koncepcja budowy na terenach legijnych toru do jazdy szybkiej na lodzie. Jednakże plany te nie doczekały się swojej realizacji.
Stadion podczas II wojny światowej.
Spadek piłkarskiej Legii z I ligi i brak sukcesów sportowych, uniemożliwił w kolejnych latach pozyskiwanie środków na rozbudowę zaplecza sportowego na tych terenach. Mimo to na stadionie odbywały się mecze międzypaństwowe, m.in. odbyło się spotkanie pomiędzy reprezentacją Polski a reprezentacją III Rzeszy. W meczu padł remis 1:1&lt;ref name="37/46"&gt;&lt;/ref&gt;.
Wybuch II wojny światowej w 1939 roku spowodował rozwiązanie sekcji sportowych. Po kapitulacji miasta stadion znalazł się w posiadaniu Niemców. Okupanci dbali o obiekt, bo w trakcie okupacji odbywały się na nim zawody dla żołnierzy Wermachtu. Obiektem zarządzał Wilm Hosenfeld.
Stadion ucierpiał podczas ofensywy Armii Czerwonej i Wojska Polskiego w styczniu 1945. Zrujnowany obiekt wymagał renowacji. Głównie zdewastowane były pomieszczenia pod trybuną, jak i widownie na niej, korty tenisowe, basen oraz boiska treningowe, które nosiły ślady artylerii użytej podczas działań wojennych. Po zakończeniu wojny patronat nad stadionem przejęła wojskowa komenda miasta.
Odbudowa po II wojnie światowej i pierwsze zawody na odrestaurowanych obiektach.
1 maja 1945 roku w Święto Pracy Legia rozegrała pierwszy powojennym mecz na Stadionie Wojska Polskiego. Przeciwnikiem była lokalna Syrenka, a spotkanie zakończyło się remisem 3-3&lt;ref name="46/47"&gt;&lt;/ref&gt;.
Po wojnie, korty tenisowe znajdujące się w pobliżu stadionu – jak informowały lokalne media – „były w opłakanym stanie”. Jedynym obiektem nadającym się do użytku był mały budynek klubowy przy kortach tenisowych. Po zakończeniu wojny zajęto się odbudową zniszczonych terenów i w 1946 roku oddano do dyspozycji legijnych tenisistów kort centralny i dwa boczne. Przeprowadzono renowację również na obiekcie, na którym przed wojną trenowali legijni lekkoatleci. Wyremontowano również basen.
W dniach 22–27 września 1946 roku rozegrano pierwsze mistrzostwa ludowego Wojska Polskiego na odrestaurowanych obiektach. W zawodach brało udział 2800 żołnierzy – sportowców. W ramach tych zmagań sportowych rozgrywano mistrzostwa w boksie. Ring został umiejscowiony na murawie stadionu przy trybunie krytej, a zmagania oglądała publiczność umiejscowiona na trybunach oraz ustawiona wokół areny.
22 grudnia 1946 roku swój pierwszy powojenny mecz rozegrała również sekcja hokejowa Legii. Legioniści spotkali się z Żyrardowianką.
Od 1946 na stadionie swoją pierwszą powojenną siedzibę w Warszawie miał Polski Związek Piłki Nożnej. W znajdującym się tam hotelu zatrzymywali się działacze związku i piłkarze przyjeżdżający do Warszawy na mecze.
Nowe legijne obiekty sportowe.
W 12 grudnia 1953 roku w sąsiedztwie legijnych terenów zostało otwarte drugie w kraju sztuczne lodowisko – Torwar. Jednak ówczesny obiekt nie posiadał jeszcze zadaszenia. Inaugurację uczcił mecz pomiędzy Legią a Gwardią Bydgoszcz. Spotkanie zakończyło się zwycięstwem gospodarzy 12-3&lt;ref name="50/59"&gt;&lt;/ref&gt;.
W 1956 roku Legia pozyskała kolejny obiekt sportowy. Była to długo oczekiwana hala sportowa. Pozyskany obiekt, który znajdywał się przy ul. 29 listopada wymagał remontu. W inauguracyjnym sezonie na nowej hali, koszykarze Legii wywalczyli Mistrzostwo Polski.
Grono obiektów sportowych Legii w 1956 roku powiększyło się również o nowy, 25-metrowy basen. Inaczej niż wcześniej powstała pływalnia, ta była całkowicie zadaszona. Umożliwiało to rozgrywanie zawodów nawet w niesprzyjających warunkach atmosferycznych. Nowy obiekt posiadał zaplecze gospodarcze i trybuny, na których mogło zasiąść 1200 widzów.
Okres rekordów frekwencji na stadionie.
Pod koniec lat pięćdziesiątych zostały ustalone rekordy frekwencji na Stadionie Wojska Polskiego. Przypadły one na okres świetności warszawskiego klubu. W tych czasach Legia zdobywała mistrzostwa Polski oraz kwalifikowała się do europejskich pucharów. Pierwszy rekord padł 19 września 1956 roku podczas meczu Pucharu Europy Mistrzów Krajowych Legii Warszawa ze Slovanem Bratysława. Oglądnąć to widowisko przyszło 40 tys. widzów. Dwa lata później, 8 czerwca 1958 roku na trybunach znajdowała się taka sama ilość kibiców podczas ligowego meczu Legii z ŁKS Łódź.
Sztuczne oświetlenie i renowacja stadionu.
Pod koniec lat pięćdziesiątych, klub zaczął starania o środki na remont obiektów znajdujących się przy Łazienkowskiej. Głównym obiektem, na renowacji którego zależało legijnym władzom najbardziej był Stadion Wojska Polskiego. Po trzydziestoletniej eksploatacji znajdywał się on w wysłużonym stanie. W trakcie remontu wymieniono instalacje oraz dokonano przeróbek na widowni. Ponadto w końcówce lat pięćdziesiątych, wyremontowano legijny basen.
W latach sześćdziesiątych stadion przeszedł jedną z najistotniejszych modernizacji w swojej historii. Sztandar Młodych z 3 sierpnia 1960 roku informował, że stadion po przebudowie będzie mógł pomieścić 25 tysięczną publiczność. Chwalono, iż jako jeden z niewielu stadionów w kraju o tej pojemności, wszystkie miejsca na nim będą miejscami siedzącymi. W związku z tym, w miejscu dotychczasowych miejsc stojących na trybunie wschodniej, zamontowano ławki. Zachwalano również, iż Stadion Wojska Polskiego jako jeden z nielicznych w Polsce, będzie posiadał sztuczne oświetlenie.
Inauguracja oświetlenia nastąpiła 5 października 1960 roku podczas meczu rewanżowego z Aarhus GF w 1/16 finału Pucharu Europy Mistrzów Krajowych. Spotkanie zakończyło się zwycięstwem legionistów 1:0. Oświetlenie posiadało moc 800 luxów.
Ostatnie dwudziestolecie stadionu.
Ostatnie dwudziestolecie istnienia stadionu to głównie oczekiwanie na budowę nowego obiektu. Co prawda stadion przechodził renowacje i retusze zniszczeń, jednakże jego przestarzała konstrukcja wywierała na właścicielach Legii, jak i zarządcach obiektu ideę budowy nowego stadionu (szczegółowy opis tego procesu w sekcji Budowa nowego stadionu). Realizację zamysłów komplikowały problemy związane z własnością gruntów na których stał dotychczasowy obiekt.
Jedną z ostatnich renowacji stadion przeszedł w 1999 roku. Kompletną przebudowę przeszły wtedy trybuny na łukach, znajdujące się za bramkami. Zostały one specjalnie wyremontowane do przyjęcia kibiców przyjezdnych na mecz reprezentacji Polski z Anglią w ramach eliminacji Mistrzostw Europy 2000. Spotkanie to zakończyło się bezbramkowym remisem.
27 września 2001 roku na stadionie odbył się mecz eliminacyjny Pucharu UEFA pomiędzy Anży Machaczkała a Rangers. Spotkanie odbyło się na neutralnym terenie, gdyż szkocki klub odmówił przyjazdu do Machaczkały. Mecz wygrali Szkoci 1:0 i to oni awansowali do kolejnej fazy eliminacyjnej.
Pod koniec pierwszej dekady XXI wieku uporano się z problemami dotyczącymi budowy nowego obiektu. 17 listopada 2008 r. rozpoczęto rozbiórkę starego stadionu i starych budynków klubowych znajdujących się na legijnym terenie.
Lekkoatletyka na stadionie.
Stadion Wojska Polskiego gościł także kilkukrotnie Mistrzostwa Polski seniorów w lekkoatletyce. Po raz pierwszy miały one miejsce w 1932 roku, gdzie do stolicy zjechali się sami mężczyźni. Panowie startowali na stadionie także w osobnych mistrzostwach w latach 1938 oraz 1947. Wspólne zawody kobiet i mężczyzn na stadionie Wojska Polskiego odbyły się w latach 1951, 1953, 1954, 1962 i 1964. Po tym czasie lekkoatletyka nie zawitała już podczas mistrzostw na stadion. Od roku 1970 mistrzostwa przeniesione były na stadion Skry Warszawa.
Konstrukcja.
Trybuny.
Pojemność.
Całkowita pojemność wynosiła 13 628 miejsc siedzących. Trybuna Odkryta, czyli tzw. Żyleta mogła pomieścić 4724 osoby. Przeciwległa trybuna, tzw. Kryta – 5976 osób. Łuk od strony ul. Łazienkowskiej miał pojemność 1550 osób, a sektor gości znajdujący się na drugim łuku – 1 378.
Konstrukcja.
Konstrukcja trybun odpowiadała czasom w których zostały wybudowane. Żyleta, obie trybuny na łukach i sektory przed Krytą znajdowały się na wałach ziemnych. Plastikowe foteliki znajdujące się na trybunach były w kolorystyce barw klubowych, tj. zielonym, czerwonym, czarnym i białym. Na Żylecie znajdował się ułożony z krzesełek biały napis „LEGIA”, który po wybudowaniu nowego stadionu znalazł się również na trybunie wschodniej. Wewnątrz trybuny Krytej znajdowały się szatnie zawodników, gabinety odnowy biologicznej, siłownie, pomieszczenia biurowe użytkowane przez klub oraz pomieszczenia przeznaczone dla trenerów i VIPów.
Płyta boiska i oświetlenie.
Płyta boiska – o wymiarach 105 m długości i 68 m szerokości – od września 2004 roku (jako trzecia w Polsce) była wyposażona w system podgrzewający (pierwszy mecz na niej został rozegrany 30 września 2004 r., a Legia Warszawa uległa w nim Austrii Wiedeń 1:3 w 1/64 finału Pucharu UEFA).
Oświetlenie boiska miało natężenie 1400 luksów, przed remontem czterech masztów oświetleniowych w 2004 roku, natężenie wynosiło 800 luksów.
Nowy stadion.
Budowa nowego stadionu.
Idea wybudowania nowego stadionu dla piłkarzy stołecznej Legii pojawiła się już w połowie lat 90. XX wieku, gdy klub odnosił sukcesy należące do największych w jego historii. Kolejne tytuły mistrza Polski, triumfy w krajowym pucharze i superpucharze, a przede wszystkim awans do Ligi Mistrzów implikowały konieczność podjęcia działań mających na celu, bądź przebudowę ówcześnie użytkowanego obiektu, bądź budowę zupełnie nowego stadionu. Ostatecznie jednak do roku 1997 praktycznie nic w tym temacie nie udało się zrobić. Faktycznie bowiem, woli budowy nie wyrażało ani miasto, ani podmioty prywatne zaangażowane w klub, ani wojsko. Dopiero pojawienie się nowego inwestora – przedsiębiorstwa Daewoo i powołanie sportowej spółki akcyjnej dało realne szanse na pomyślne zakończenie sprawy. Koreańscy współwłaściciele klubu byli skorzy stworzyć prężne lobby w sprawie budowy stadionu, podstawowym problemem okazały się jednak prawa własności terenów przy ulicy Łazienkowskiej – Agencja Mienia Wojskowego nie była bowiem skłonna odstąpić nieruchomości miastu.
W związku z tym kwestia stworzenia nowego obiektu „na Legii” została odroczona na 5 lat. Wszystko zmieniło się w roku 2002, gdy Agencja Mienia Wojskowego zdecydowała się sprzedać miastu stołecznemu Warszawa grunty między kwadratem ulic: Łazienkowską, Czerniakowską, Kusocińskiego i Myśliwiecką. Mimo że ich całkowitą wartość oszacowano na 60 mln złotych, uzgodniono cenę zakupu na 16 mln złotych. 29 lipca 2002 r. podczas sesji Rada Warszawy podjęła uchwałę o przeznaczeniu na zakup tego terenu wymaganej kwoty i z dniem 1 sierpnia 2002 r. nieruchomości te formalnie stały się one własnością komunalną. Od tego momentu można było rozpocząć prace nad planowaną inwestycją.
W październiku 2004 r. naczelny architekt Warszawy Michał Borowski wydał zgodę na budowę nowego stadionu na terenach Legii oraz zagospodarowanie działek przyległych. Według początkowych koncepcji nowy stadion miał być wybudowany na działce między ul. Czerniakowską a Trybuną Otwartą (tzw. Żyletą). Według tych planów Żyleta miała stanowić zachodnią trybunę nowego stadionu. Decyzja o pozwoleniu na zabudowę terenów Legii otworzyła drogę do ogłoszenia przetargu na nowy stadion. Uczestnicy procesu przetargowego mieli zaprojektować obiekt który mógłby stanąć na tych terenach i go wybudować.
25 września 2006 r. komisja przetargowa ds. budowy nowego stadionu (który miał powstać obok istniejącego obiektu, w miejscu zdewastowanych basenów Legii) unieważniła ofertę konsorcjum niemieckich przedsiębiorstw: HMB Stadien und Sportstattenbau GmbH razem z Wayss und Freytag Schlusselfertingbau AG i Krupp Stahlbau Hannover GmbH, które wygrało przetarg na budowę nowego stadionu. Projekt zakładał budowę obiektu z widownią o pojemności od 30,5 do 35 tysięcy widzów, który posiadał podziemny parking i – jako pierwszy w Polsce stadion – miał być zakryty zasuwanym, szklanym dachem. Oferta przedsiębiorstw niemieckich była jednakże obwarowana restrykcją, iż prowadzenie inwestycji będzie zależne od zebrania w czas funduszy na budowę. Okazało się to nie do zaakceptowania przez stronę polską i ofertę unieważniono.
Sytuację komplikowała również niewyjaśniona kwestia Stadionu Narodowego, który miałby stać się jedną z aren Euro 2012, gdyby organizacja tego turnieju została przyznana Polsce i Ukrainie. Stadion Narodowy (z pojemnością na ok. 50 tysięcy widzów) miałby zostać wybudowany na terenie Stadionu Dziesięciolecia. Koncepcji co do budowy stadionów w stolicy panowało kilka. Pojawiły się zastrzeżenia polityków, iż nie warto budować w stolicy dwóch stadionów z widownią dla kilkudziesięciu tysięcy widzów. W związku z tym stadion przy Łazienkowskiej miałby zostać jedynie przebudowany, tak by jego pojemność wynosiła ok. 20 tys. miejsc. Natomiast mecze na które byłoby większe zainteresowanie, Legia rozgrywałaby na Stadionie Narodowym.
27 września 2006 władze KP Legia Warszawa i Grupy ITI podczas spotkania z komisarzem miasta stołecznego Warszawa Kazimierzem Marcinkiewiczem w budynku klubowym przy ulicy Łazienkowskiej – zaprezentowały własną koncepcję przebudowy stadionu. Przedstawiony projekt zakładał budowę stadionu w etapach. Pojemność obiektu miała wynosić 31800 do 34 tys. miejsc w zależności od tego czy na jednej trybunie obowiązywałyby miejsca stojące. W listopadzie tego samego roku, klub Legia Warszawa podpisał długoletnią umowę z miastem na dzierżawę stadionu. Długość obowiązywania dokumentu będzie wynosić 23 lata.
W czerwcu 2007 r. radni miasta Warszawa przyznali 360 mln zł na budowę nowego stadionu według zaakceptowanego projektu przedstawionego przez Legię Warszawa i ITI. W kwietniu 2008 r. ówczesna prezydent Warszawy Hanna Gronkiewicz-Waltz wydała pozwolenie na budowę stadionu. W procesie przetargowym wyłoniono konsorcjum które miało wybudować stadion, jednak przedstawiona oferta zakładała wyższą o blisko 100 mln cenę budowy od przyznanych środków przez miasto. We wrześniu 2008 roku radni Warszawy zatwierdzili poprawkę w budżecie i przyznali dodatkowe 100 mln potrzebne do budowy stadionu. 12 listopada 2008 r. podpisano umowę z konsorcjum Polimex-Mostostal na budowę obiektu.
17 listopada 2008 r. rozpoczął się pierwszy etap budowy nowego stadionu, który przewidywał budowę trzech trybun: południową, wschodnią oraz północną. Prace rozpoczęto od rozbiórki starych budynków klubowych i trybun. W ciągu pierwszego roku budowy, wybudowano 95 procent konstrukcji żelbetowej (I etapu) oraz zamontowano 19 z 28 wszystkich dźwigarów, które są podporami dla dachu. W czerwcu 2010 roku zakończona została budowa trzech nowych trybun, których łączna pojemność wynosi 27 tysięcy widzów. Po niej rozpoczęty został drugi etap budowy nowego stadionu, który przewiduje budowę nowej trybuny zachodniej oraz odwzorowanie zabytkowej elewacji. Przez cały okres budowy stadion jest użytkowany, przy czym w sezonie 2009/2010 jego pojemność wynosiła niecałe 6 tys. miejsc, a w sezonie 2010/2011 ponad 20 tys.
Podczas całej budowy zużyte zostało ok. 30 000 m³ betonu w konstrukcjach monolitycznych, ok. 20 000 m³ betonu w prefabrykatach, ok. 3000 ton stali zbrojeniowej i ok. 2500 ton stali konstrukcyjnej. Otwarcie całego stadionu miało miejsce 7 sierpnia 2010 podczas meczu towarzyskiego Legia Warszawa - Arsenal F.C.
Od 19 lipca 2011 do 31 grudnia 2014 na podstawie umowy pomiędzy przedsiębiorstwem PepsiCo a Legią dla celów marketingowych używana była nazwa "Pepsi Arena".
Konstrukcja.
Nowy stadion powstał w miejscu starego. Obiekt spełnia kryteria 4. kategorii UEFA, co oznacza że mogą na nim odbywać się rozgrywki półfinału Ligi Mistrzów. Stadion składa się z pięciu kondygnacji i jest w pełni zadaszony. Wewnątrz trybun znajduje się zaplecze techniczne dla dziennikarzy, publiczności biznesowej oraz centrum odnowy biologicznej do dyspozycji piłkarzy i trenerów. Ponadto wewnątrz stadionu będzie znajdowało się 12 kiosków gastronomicznych.
Zabytkowa fasada trybuny głównej została częściowo zburzona, a następnie zostanie zrekonstruowana i wkomponowana w fasadę nowego stadionu.
Autorem projektu jest niemieckie przedsiębiorstwo JSK Architekci.
Mecze.
Stary stadion.
Na Stadionie Wojska Polskiego w Warszawie swoje mecze rozgrywała Legia Warszawa. Na przestrzeni dziejów pojemność stadionu zmieniała się – było to spowodowane remontami oraz zmianą miejsc stojących na siedziska. Na Stadionie Wojska Polskiego swoje mecze rozgrywała również reprezentacja Polski.
Pierwszym meczem rozegranym na nowym stadionie był pojedynek pomiędzy Legią a zespołem Europa Barcelona rozegrany 9 sierpnia 1930 roku. Zakończył się on rezultatem 1:1. Ostatnim meczem przed budową nowego stadionu było spotkanie ligowe pomiędzy Legią a Śląskiem Wrocław rozegrane 14 listopada 2008 roku, nazwane „Pożegnaniem Żylety”. Legioniści wygrali ten pojedynek 4:0.
Okres budowy nowego stadionu.
Budowa nowego stadionu rozpoczęła się 17 listopada 2008 roku. Budowa została podzielona na dwa etapy. W trakcie pierwszego dostępna do użytku była jedna trybuna – tzw. Kryta, której pojemność wynosiła 5976 miejsc. W związku z tym frekwencja na meczach Legii podczas tego etapu budowy nie przekraczała tej liczby.
Pierwszym meczem Legii rozegranym podczas okresu budowy nowego stadionu był mecz o Puchar Ekstraklasy rozegrany 25 listopada z Jagiellonią Białystok. Spotkanie zakończyło się zwycięstwem gospodarzy 2:1. Pierwszym meczem ligowym w okresie budowy stadionu było spotkanie z GKS Bełchatów rozegrane 6 grudnia, w którym to Legioniści pokonali przeciwników 3:0. W trakcie okresu budowy nowego stadionu Legia rozgrywała również mecze w europejskich pucharach.
14 listopada 2009 roku, rok po meczu pożegnalnym Żylety, na stadionie odbył się mecz towarzyski Reprezentacji Polski. Spotkanie z Rumunią było inauguracją dla Franciszka Smudy na stanowisku selekcjonera kadry. Biało-Czerwoni przegrali to spotkanie 0:1.
Oficjalne otwarcie nowego stadionu nastąpiło 7 sierpnia 2010 roku. W inauguracyjnym meczu spotkały się drużyny Legii i Arsenalu Londyn. Mecz zakończył się zwycięstwem gości 6:5 (1:3)
Legia w europejskich pucharach.
Statystyki.
Najwięcej goli dla Legii w meczach o europejskie puchary strzelili na stadionie Miroslav Radović (13), Jan Pieszko (10), Kazimierz Deyna i Michał Kucharczyk (7).
Reprezentacja Polski.
Reprezentacja Polski rozegrała na stadionie 74 oficjalne mecze i jest to obiekt na którym rozegrano tych spotkań najwięcej. Najwięcej meczy rozegrano z reprezentacją Węgier (6). Najwięcej goli dla reprezentacji zdobył Ernest Wilimowski (11).
Upamiętnienia.
Kilkakrotnie na stadionie i w otoczeniu został upamiętniony jeden z najlepszych zawodników w historii Legii, Kazimierz Deyna. 1 września 2004 roku została wmurowana przed wejściem do budynku klubu tablica ku jego pamięci. Uroczyste odsłonięcie tablicy miało miejsce 22 stycznia 2005. Na nowo powstałym stadionie trybuna wschodnia (niegdyś w tym miejscu była słynna Żyleta) została przez kibiców w wyniku konkursu w 2010 nazwana imieniem Kazimierza Deyny. 6 czerwca 2012 przy stadionie został odsłonięty pomnik Kazimierza Deyny.
21 kwietnia 2006 roku z okazji obchodów 90-lecia klubu odsłonięto tablicę ku czci Marszałka Józefa Piłsudskiego. Tego samego dnia nastąpiło także oficjalne otwarcie Muzeum Legii znajdującego się wewnątrz trybuny Krytej.
1 października 2006 roku oficjalnie zostało zarezerwowane miejsce na loży VIP, na którym zasiadał przez wiele lat Kazimierz Górski, który zmarł 23 maja 2006 roku. Od tego dnia na miejscu 1/16, z którego kibicował warszawskiej drużynie Trener Tysiąclecia, nie zasiadali zaproszeni goście do klubu. Po wyburzeniu trybuny krytej, krzesełko zostało przeniesione do Muzeum Klubowego, znajdującego się na nowym stadionie.
24 kwietnia 2008, w ramach akcji „Katyń... pamiętamy” / „Katyń... Ocalić od zapomnienia”, przy stadionie zostały zasadzone trzy Dęby Pamięci, które uhonorowały ofiary zbrodni katyńskiej, związane za życia z Legią Warszawa. Upamiętnieni w ten sposób zostali Feliks Asłanowicz, kpt. Józef Baran-Bilewski, mjr Kazimierz Dobrostański.
W grudniu 2018 na elewacji stadionu odsłonięto trzy tablice upamiętniające: cały kompleks sportowy przy ul. Łazienkowskiej, Stanisława Mielecha oraz klub Legię Warszawa.
Pozostałe wydarzenia.
Na stadionie oprócz wydarzeń sportowych odbywają się też imprezy kulturalne, muzyczne oraz zgromadzenia religijne.

</doc>
<doc id="597067" url="https://pl.wikipedia.org/wiki?curid=597067" title="Mostowo (województwo zachodniopomorskie)">
Mostowo (województwo zachodniopomorskie)

Mostowo – osada w Polsce położona w województwie zachodniopomorskim, w powiecie koszalińskim, w gminie Manowo.
W latach 1975–1998 miejscowość należała administracyjnie do województwa koszalińskiego.
Wieś leży na pograniczu Pobrzeża Słowińskiego i Pojezierza Drawskiego, przy Jeziorze Rosnowskim, będącym zbiornikiem zaporowym na rzece Radew przy drodze DK11, wśród lasów. Znajduje się tu kamping, nad jeziorem plaża i łowisko dla wędkarzy.

</doc>
<doc id="597068" url="https://pl.wikipedia.org/wiki?curid=597068" title="Stanisław Franciszek Pękosławski">
Stanisław Franciszek Pękosławski

Stanisław Franciszek Pękosławski (ur. 9 marca 1870 w Warszawie, zm. 24 czerwca 1934 tamże) – polski inżynier technolog, wojewoda kielecki 1919-1923.
Życiorys.
Młodość.
Był synem Stanisława Pękosławskiego; gimnazjum ukończył w 1889 i podjął studia na Wydziale Matematycznym Uniwersytetu Warszawskiego. Tam, przypuszczalnie uczestnicząc w spotkaniach Związku Młodzieży Polskiej „Zet”, poznał Stanisława Wojciechowskiego. Przeniósłszy się do Petersburga kontynuował tam studia w Petersburskim Instytucie Technologicznym, który ukończył w 1896. W tamtym okresie działał w Polskiej Partii Socjalistycznej, był m.in. członkiem Komitetu PPS i prezesem polskiego studenckiego Koła Oświaty. Brał też udział zjeździe studenckich organizacji w Wilnie w 1896; za działalność w PPS oskarżono go i aresztowano w 1898; z aresztu wyszedł 30 lipca 1898 za kaucją 500 rubli, a po trzech latach umorzono postępowanie.
Inżynier.
Do Warszawy wrócił w 1896 i podjął pracę w firmie „Brunon Tyszka, Fabryka Mechaniczna” mieszczącej się na Pelcowiźnie. Później, w latach 1904–1905 był wspólnikiem tej firmy, działającej wówczas pod nazwą „Miklaszewski, Muszyński, Pękosławski i Spółka”; firma ta, zatrudniająca 200 osób, zajmowała się budową konstrukcji mostowych, dachowych oraz robotami kowalskimi. Pracował także jako inżynier w kilku innych prywatnych firmach (m.in. Biuro Palenisk Dymnych „Vesta” i Fabryka „Syrena”). W 1906 opuścił spółkę Miklaszewskiego i Muszyńskiego i podjął pracę w przedsiębiorstwie „Rudzki i Ska” (konstrukcje mostowe, kolejowe i budowlane w Królestwie Polskim i Rosji). W latach 1915–1918 przebywał wraz z biurami tej firmy w Piotrogrodzie.
W Zagłębiu Dąbrowskim.
Wróciwszy do Warszawy, wkrótce po odzyskaniu przez Polskę niepodległości otrzymał od ministra spraw wewnętrznych Stanisława Wojciechowskiego 18 lutego 1919 nominację na stanowisko rządowego komisarza pełnomocnego na powiat dąbrowsko-będziński.
Na terenie Zagłębia Dąbrowskiego działały wówczas Rady Delegatów Robotniczych. Pękosławski zarządził niezwłocznie akcję poszukiwania broni, ukrytej przez robotników i Czerwoną Gwardię. 12 marca Rady zarządziły strajk, doszło do dwudniowych krwawych starć z policją i wojsko, które rozbroiło Milicję Ludową. Zdelegalizowane zostało też wydawane w Zagłębiu pismo „Komunista”. Pękosławski 22 marca wydał oświadczenie sprzeciwiające się próbom ingerencji Rad Delegatów w administrację przedsiębiorstw Zagłębia. 8 kwietnia 1919 minister Wojciechowski powołał Pękosławskiego na stanowisko komisarza nadzwyczajnego na powiat dąbrowsko-będziński, co oznaczało de facto poszerzenie jego uprawnień. 20 maja Pękosławski, korzystając ze swych uprawnień, rozszerzył przepisy stanu wyjątkowego na komitety fabryczne i kopalniane oraz polecił formalną legalizację zebrań robotniczych. W połowie lipca 1919 przystąpił do realizacji planu likwidacji Rad Delegatów Robotniczych; akcję zakończono 21 lipca.
Wojewoda.
Po tych wydarzeniach minister Wojciechowski, w uznaniu działalności Pękosławskiego, wystąpił z wnioskiem o powierzenie mu funkcji wojewody, co Rada Ministrów 17 listopada 1919 zaopiniowała pozytywnie. Naczelnik Państwa dekretem z 3 grudnia 1919 mianował go pierwszym wojewodą kieleckim (Będzin i ówczesny powiat dąbrowsko-będziński wchodziły w skład ówczesnej Kielecczyzny).
Przeprowadziwszy się do Kielc Pękosławski zajął się organizacją nowo powołanego urzędu wojewódzkiego i odbudową województwa ze zniszczeń wojennych oraz sprawami zaopatrzenia i aprowizacji mieszkańców. W ciągu półtora roku po powierzeniu Pękosławskiemu stanowiska wojewody spośród blisko 82 tysięcy zniszczonych budynków odbudowano blisko 30 tysięcy, w tym 10 szkół. W listopadzie 1920 uzyskał finansowanie na budowę gmachu urzędu wojewódzkiego. Był w tym czasie krytykowany, m.in. w popierającej Piłsudskiego „Gazecie Kieleckiej”. m.in. za opóźnienie rozpoczęcia działalności Wojewódziej Komisji Oszczędnościowej i za „niechęć do instytucji nieurzędniczych”. Wychodząc naprzeciw tej krytyce Pękosławski zwiększył swą aktywność społeczną, m.in. wspólnie ze starostą powiatowym Joachimem Hemplem oraz prezydentem miasta Kielce Łukasiewiczem zainicjował działalność Towarzystwa Przyjaciół Szpitalika Dziecięcego im. Władysława Buszkowskiego, powołanego w celu utworzenia w Kielcach szpitala na 25 łóżek.
Ostatnie lata.
18 kwietnia 1923 prezydent Rzeczypospolitej S. Wojciechowski, na wniosek zainteresowanego, podjął decyzję o zwolnieniu go z dniem 1 czerwca ze służby państwowej. Ówczesny minister spraw wewnętrznych Władysław Sikorski podziękował mu za "„owocną pracę tak na stanowisku szefa starostwa będzińskiego, które w zaraniu istnienia Rzeczypospolitej zorganizował w nader trudnych warunkach, jak i następnie na stanowisku Wojewody Kieleckiego”". Stanisław F. Pękosławski przeniósł się do Warszawy, gdzie pracował jako dyrektor handlowy Towarzystwa "Saturn" i gdzie zmarł w 1934.
Rodzina.
Pękosławski był od 1903 żonaty z Leontyną ze Śliwowskich, z którą miał cztery córki. Żona Pękosławskiego, podczas ich pobytu w Kielcach w latach 1919–1923 była przewodniczącą zarządu okręgowego Polskiego Białego Krzyża.

</doc>
<doc id="597071" url="https://pl.wikipedia.org/wiki?curid=597071" title="Kalinka (pieśń)">
Kalinka (pieśń)

Kalinka () – pieśń ludowa, której najsłynniejsze opracowanie napisał w 1860 Iwan Łarionow (1830–1889), wzorując się na o wiele dłuższym ludowym oryginale i specyficznym rytmie, silnie związanym z gubernią riazańską. Jeden z najbardziej znanych rosyjskich utworów muzycznych.
Po raz pierwszy utwór został odegrany jako część przedstawienia teatralnego, które stworzył Łarionow. Na nowo opracowana piosenka spodobała się elitom rosyjskim przedrewolucyjnej Rosji i w 1868 została opublikowana jako „oficjalna” pieśń ludowa.
Na zachód od Wisły specyficzna melodia tej pieśni zyskała największy rozgłos i popularność po występach Chóru Armii Czerwonej we Francji w 1937. W Polsce swoją wersję nagrała Halina Kunicka ok. 1970.
W 2018 rumuński zespół Morandi wydał singiel „Kalinka” zawierające sample z oryginalnej wersji piosenki.

</doc>
<doc id="597072" url="https://pl.wikipedia.org/wiki?curid=597072" title="Ewangeliści">
Ewangeliści

Ewangeliści – według tradycji chrześcijańskiej autorzy czterech Ewangelii kanonicznych zawartych w Nowym Testamencie: Marek, Mateusz, Łukasz i Jan, uznani za świętych przez Kościół katolicki, prawosławny, anglikański, ewangelicki, ormiański i koptyjski.
Autorów czterech Ewangelii kanonicznych zgodnie z naukami Papiasza, Ireneusza z Lyonu, Klemensa Aleksandryjskiego, Hipolita, Tertuliana i innych, nazywano ewangelistami od II wieku n.e.. Niektórzy współcześni uczeni podważają tradycyjne autorstwo tych ksiąg. Często w sztuce przedstawiano ewangelistów jako ludzi siedzących przy pulpitach i piszących księgę oraz za pomocą symboli, które są ich atrybutami:
Układ graficzny w formie krzyża:
 orzeł
wół    lew
 człowiek

</doc>
<doc id="597079" url="https://pl.wikipedia.org/wiki?curid=597079" title="Edytor stron internetowych">
Edytor stron internetowych



</doc>
<doc id="597080" url="https://pl.wikipedia.org/wiki?curid=597080" title="Fiołek alpejski">
Fiołek alpejski

Fiołek alpejski ("Viola alpina") – gatunek rośliny należący do rodziny fiołkowatych. Występuje w Karpatach i wschodnich Alpach, w Polsce tylko w Tatrach. Często nazywa się nieprawidłowo fiołkiem alpejskim inny, uprawiany jako roślina ozdobna gatunek rośliny – cyklamena perskiego.
Biologia i ekologia.
Bylina. Kwitnie od czerwca do lipca, kwiaty owadopylne. Występuje na halach, w piętrze kosówki i w piętrze alpejskim. Często rośnie na skałach (tylko wapiennych), w szczelinach skalnych. Roślina wysokogórska i wapieniolubna. Gatunek charakterystyczny dla Ass. "Caricetum firmae".

</doc>
<doc id="597081" url="https://pl.wikipedia.org/wiki?curid=597081" title="Kopyta (województwo wielkopolskie)">
Kopyta (województwo wielkopolskie)

Kopyta – wieś w Polsce położona w województwie wielkopolskim, w powiecie śremskim, w gminie Brodnica.
W latach 1975–1998 miejscowość administracyjnie należała do województwa poznańskiego.
Wieś położona na południe od Brodnicy przy drodze wojewódzkiej nr 310 (Czempiń - Głuchowo), znajduje się tutaj skrzyżowanie z drogą powiatową nr 4067 do Nowego Gołębina.

</doc>
<doc id="597084" url="https://pl.wikipedia.org/wiki?curid=597084" title="Lawrence Roberts">
Lawrence Roberts

Lawrence Gilman Roberts (ur. 11 sierpnia 1924 w Westport, zm. 26 grudnia 2018 w Redwood City) – amerykański informatyk, jeden z twórców ARPANET, (z którego wykształcił się internet), trzon założycieli ARPANetu wywodził się głównie z MIT (Massechussets Institute of Technology).
Arpanet (Advanced Reaserch Projects Agency Networks) to wojskowa sieć komputerowa, która jest protoplastą dzisiejszego internetu.
Lawrence otrzymał w roku 1967 polecenie służbowe opracowania schematu oraz zainicjowania działania zdecentralizowanej sieci komputerów. W wyniku działań Robertsa w pewnym momencie udało się przesłać dane pomiędzy dwoma komputerami. Prace trwały 2 lata, jednakże w niedługim czasie do sieci zostały dołączone kolejne dwa komputery.

</doc>
<doc id="597086" url="https://pl.wikipedia.org/wiki?curid=597086" title="Josef Blösche">
Josef Blösche

Josef Blösche (ur. 5 lutego 1912 we Frýdlancie, zm. 29 lipca 1969 w Lipsku) – niemiecki zbrodniarz wojenny, służący w SS w stopniu Rottenführera.
Życiorys.
Był Niemcem sudeckim, członkiem NSDAP. Od połowy grudnia 1939 r. służył w policji granicznej, automatycznie zostając pracownikiem Gestapo.
W 1941 roku rozpoczął służbę w SD w getcie warszawskim, gdzie odpowiadał za utrzymanie porządku na drewnianej kładce (przeprowadzonej nad ulicą Chłodną wzdłuż Żelaznej), łączącej tzw. "duże" i "małe getto". Szybko zasłynął z okrucieństwa – potrafił zastrzelić kogoś tylko dlatego, że ten odważył się spojrzeć mu w twarz. Często również uczestniczył w gwałtach na kobietach, a zgwałcone kobiety zabijał. Okrucieństwu zawdzięczał przydomek, jakim określali go mieszkańcy getta – "Frankenstein". Za poświęcenie w stłumieniu powstania w getcie warszawskim otrzymał Krzyż Żelazny II klasy.
We wrześniu 1943 r. został ranny w Warszawie. Brał też udział w stłumieniu powstania warszawskiego – udało mu się zbiec z obleganego przez powstańców gmachu policji. Następnie uczestniczył w walce z partyzantką na Słowacji.W kwietniu 1945 r. podjął nieudaną próbę ucieczki na Zachód. Rosjanie, po schwytaniu, wywieźli go do ZSRR, a w 1946 r. wydali Czechosłowacji. Pracował w kopalni, gdzie kilka dni po przybyciu uległ ciężkiemu wypadkowi i jako niezdolny do pracy został zwolniony.
Po zwolnieniu z pracy w kopalni Josef Blösche ukrywał się w Turyngii w NRD, mieszkając wraz z wysiedloną wcześniej matką, współpracował ze Stasi. Zatrzymany 11 stycznia 1967 r., po wystosowaniu przez zachodnioniemiecką prokuraturę wniosku o ekstradycję, natychmiast przyznał się do udziału w dwóch egzekucjach. W czasie procesu przyznał, że podczas jednej z egzekucji na podwórku jednego z budynków zamordowano ok. 600 osób. Wyliczył to na podstawie kilkunastometrowej i do jego ramion wysokiej sterty ciał zabitych. W tej jednej egzekucji zabił około 75 osób.
W kwietniu 1969 r., na procesie w Erfurcie, Blösche został uznany winnym zbrodni wojennych, m.in. udziału w deportacji ponad 300 000 Żydów, zastrzeleniu co najmniej 2000 osób w tym udziału w egzekucji ponad 1000 Żydów na dziedzińcu kompleksu budynków 19 kwietnia 1943. Sąd wymierzył mu karę śmierci, która została wykonana.
Odniesienia w kulturze.
W 2003 roku Heribert Schwan i Helgard Heindrichs opublikowali książkę o Josefie Blöschem, "Der SS-Mann – Josef Blösche – Leben und Sterben eines Mörders" (Monachium, 2003). Ponadto Schwan, w tym samym roku i pod tym samym tytułem, zrealizował film dokumentalny przedstawiający sylwetkę Blöschego.
Jego przydomek, "Frankenstein", jest również wspomniany w filmie "Ulica Graniczna" z 1948 roku.

</doc>
<doc id="597087" url="https://pl.wikipedia.org/wiki?curid=597087" title="Krzysztof Sapieha (1590–1637)">
Krzysztof Sapieha (1590–1637)

Krzysztof Sapieha (syn Mikołaja) (ur. 1590, zm. 27 listopada 1637 w Padwie) – podczaszy wielki litewski od 1633, krajczy wielki litewski od 1631, stolnik wielki litewski od 1630, podstoli wielki litewski od 1623.
Był synem Mikołaja Pawłowicza i bratem Mikołaja.
W młodości odbył podróż edukacyjną wraz z bratem Mikołajem po zachodniej Europie, studiując m.in. w Wiedniu, Trewirze i Moguncji w 1608, Paryżu w 1609-1610, Madrycie w 1611. Przebywali także w Rzymie (1612) i na Malcie w 1613. W październiku 1613 wrócili do Kodnia. W 1616, tym razem sam, wyjechał do Niderlandów.
Po powrocie do kraju wziął udział z bratem Aleksandrem Kazimierzem w wyprawie królewicza Władysława na Moskwę w latach 1617-1618. W 1621 brał udział w kampanii chocimskiej.
Za zasługi otrzymał od króla urząd podstolego litewskiego. W 1623 posłował na sejm. W 1625 towarzyszył królewiczowi Władysławowi w wyprawie zagranicznej m.in. do Florencji. Poseł na sejm nadzwyczajny 1629 roku z powiatu wileńskiego. W 1630 został stolnikiem litewskim, a w 1631 – krajczym litewskim. Był członkiem konfederacji generalnej zawiązanej 16 lipca 1632 roku. Poseł na sejm konwokacyjny 1632 roku z powiatu brzeskolitewskiego. 
Był elektorem Władysława IV Wazy z województwa brzeskolitewskiego w 1632 roku. W 1633 został mianowany podczaszym litewskim. Poseł na sejm ekstraordynaryjny 1634 roku.
Ze względu na zły stan zdrowia wyjechał w 1637 do Włoch, gdzie zmarł w Padwie 27 listopada 1637.

</doc>
<doc id="597088" url="https://pl.wikipedia.org/wiki?curid=597088" title="Osiedle Gwiazdy">
Osiedle Gwiazdy



</doc>
<doc id="597089" url="https://pl.wikipedia.org/wiki?curid=597089" title="Tannenberg-Denkmal">
Tannenberg-Denkmal



</doc>
<doc id="597090" url="https://pl.wikipedia.org/wiki?curid=597090" title="Milivoje Živanović">
Milivoje Živanović

Milivoje Živanović (ur. 2 kwietnia 1900 w Požarevcu, zm. 15 listopada 1976 w Belgradzie) – serbski aktor.
Od 1920 występował w zespołach prowincjonalnych, następnie w Nowym Sadzie, Skopju i Belgradzie (Teatr Narodowy, Teatr Dramatyczny). Role głównie w repertuarze klasycznym (m.in. Król Lir i Otello Williama Szekspira, Idiota Fiodora Dostojewskiego, John Gabriel Borkman Henryka Ibsena) i współczesnym (Von Gerlach – "Więźniowie z Altony" Jeana Paula Sartre’a. Grał także w filmach jugosłowiańskich ("Solaja" Vladimira Nanovicia 1955) i włoskich ("Burza" Antonio Lattuady 1958).

</doc>
<doc id="597091" url="https://pl.wikipedia.org/wiki?curid=597091" title="Hamburg-Altona (stacja kolejowa)">
Hamburg-Altona (stacja kolejowa)

Hamburg-Altona – stacja kolejowa w Hamburgu, druga co do wielkości po Hamburg Hauptbahnhof. Jest stacją początkową wielu pociągów. Obsługuje około 100 tys. pasażerów dziennie.

</doc>
<doc id="597092" url="https://pl.wikipedia.org/wiki?curid=597092" title="Flaga Missisipi">
Flaga Missisipi



</doc>
<doc id="597093" url="https://pl.wikipedia.org/wiki?curid=597093" title="Schaan">
Schaan

Schaan – miasto i największa pod względem liczby ludności gmina w Liechtensteinie, w regionie Oberland.
Historia.
Najstarsze odkrycia archeologiczne na tym terenie dowodzą, że obszar ten był zamieszkiwany przez ludzi już 6000 lat temu. 
W 15 r. p.n.e. Rzymianie podbili te tereny i stworzyli na nich prowincję Recja. W I wieku naszej ery powstała wojskowa droga z Mediolanu do Bregencji, która biegła wzdłuż prawego brzegu Renu, co przyczyniło się do budowy pierwszych osiedli na obszarze współczesnego Schaan. Podczas prac ziemnych w 1887 roku, odnaleziono dwa hełmy z okolic I wieku n.e., na których wyryte były imiona dwóch rzymskich legionistów - Publiusza Cavidiusza Feliksa i Numeriusa Pomponiusza. Obecnie znajdują się one w muzeach Bregencji i Zurychu.
Najważniejszym rzymskim budynkiem odkrytym na terenie gminy był fort zbudowany w dolinie, który powstał w celu ochrony przed coraz częstszymi najazdami Germanów, których pozostałości posłużyły do wybudowania Kościoła św. Piotra w Schaan. Baptysterium z V wieku, które znaleziono podczas wykopalisk wewnątrz tego kościoła, sugeruje wczesną chrystianizację tego obszaru. 
Schaan składał się z dwóch oddzielnych części: zromanizowani Retowie mieli swoje centrum w "St. Peter", podczas gdy ludność alemańska osiedliła się na obszarze "Specki".
Geografia.
Schaan to najdalej wysunięta na północ część Oberlandu. Graniczy od południa ze stolicą Vaduz, od wschodu z Planken i Triesenbergiem, a od północy z gminami Eschen i Gamprin. Na zachodzie Ren tworzy naturalną granicę ze Szwajcarią, a na wschodzie znajduje się szczyt Trzy Siostry.
Schaan posiada również cztery eksklawy w innych gminach i dwie enklawy w swojej gminie.
Edukacja.
W Schaan znajdują się cztery przedszkola, szkoła podstawowa, szkoła realna i szkoła sportowa.

</doc>
<doc id="597094" url="https://pl.wikipedia.org/wiki?curid=597094" title="Flaga Dakoty Północnej">
Flaga Dakoty Północnej



</doc>
<doc id="597095" url="https://pl.wikipedia.org/wiki?curid=597095" title="Loxstedt (stacja kolejowa)">
Loxstedt (stacja kolejowa)

Stacja kolejowa Loxstedt (niem. "Bahnhof Loxstedt") – stacja kolejowa położona w mieście Loxstedt, w Dolnej Saksonii, na linii z Bremy do Cuxhaven. Posiada 2 perony.

</doc>
<doc id="597096" url="https://pl.wikipedia.org/wiki?curid=597096" title="Balzers">
Balzers

Balzers – miasto oraz jedna z jedenastu gmin Liechtensteinu w regionie Oberland. 
Geografia.
Balzers składa się z głównej części położonej w południowo-zachodnim Liechtensteinie, wzdłuż Renu; a także z dwóch eksklaw. Powierzchnia Balzers wynosi około 19,6 km2 i zamieszkuje je 4 587 ludzi. W skład gminy wchodzą jej siedziba, miasto Balzers oraz wieś Mäls.
Historia.
Historycznie Balzers dzieliło się na dwie odrębne od siebie części: na zachodzie - Balzers i na wschodzie - Mäls. Pierwsze wzmianki na temat tych dwóch miejscowości pochodzą z 842 roku. 
Zamek Gutenberg.
Przed powstaniem zamku na wzgórzu istniał kościół i cmentarz. W XII wieku cmentarz został zlikwidowany, natomiast fortyfikacje kościelne rozbudowano i powstała okrągła twierdza. W tym czasie powstała również wieża, która później wyposażona została w merlony. Do początku XIII wieku zamek był własnością szwajcarskiego rodu Frauenburgów z Gryzonii. Po śmierci hrabiego Henryka von Frauenburg w 1314 roku, zamek przejęli Habsburgowie i był używany do ochrony pogranicza między terytoriami Habsburgów, a niezależnymi kantonami szwajcarskim.
Na początku XVI stulecia, z inicjatywy cesarza rzymskiego Maksymiliana I został wyremontowany w celu naprawienia zniszczeń po oblężeniu w 1499 roku. W XVII i XVIII wieku zamek stracił większość swoich celów wojskowych i został uszkodzony przez kilka pożarów. Nadal był jednak używany jako rezydencja do 1750 roku. Po pożarze w 1795 roku, który poważnie uszkodził Balzers, ruiny zamku posłużyły jako źródło materiałów budowlanych do odbudowy miasta. 
W 1824 roku miasto odkupiło zamek i odnowiło, aby w 1854 roku sprzedać go księżniczce Franciszce von Liechtenstein. Zamek został gruntownie odrestaurowany w latach 1905–1912 pod nadzorem urodzonego w Vaduz architekta Egona Rheinbergera, który był jego nowym właścicielem. Po śmierci Rheinbergera w 1936 r. zamek został wynajęty przez gminę, aż do momentu wystawienia go na sprzedaż w 1951 r. W 1979 r. Zamek został zakupiony przez księstwo Liechtensteinu na cele państwowe i muzealne. Jednakże ostatni potomek prywatnych właścicieli posiadał odziedziczone prawa do zamieszkiwania w zamku, aż do jego śmierci w roku 2001.
Zamek jest jednym z pięciu znajdujących się w Liechtensteinie, jednak jest on zachowany w bardzo dobrym stanie, nie jest prywatną rezydencją i jest udostępniony odwiedzającym.
Port lotniczy (heliport) w Balzers.
Port lotniczy Balzers to niewielki heliport, z czarterami (kod IATA: –, kod ICAO: LSXB).

</doc>
<doc id="597097" url="https://pl.wikipedia.org/wiki?curid=597097" title="Flaga Delaware">
Flaga Delaware



</doc>
<doc id="597098" url="https://pl.wikipedia.org/wiki?curid=597098" title="Życie Nauki">
Życie Nauki

Życie Nauki – miesięcznik naukoznawczy, wydawany w latach 1946–1953. 
Założony przez członków Konwersatorium Naukoznawczego, powołanego przez Towarzystwo Asystentów Uniwersytetu Jagiellońskiego. Dotowany przez ówczesne Ministerstwo Oświaty. Do 1949 periodyk ukazywał się w Krakowie, następnie od 1950 w Warszawie. Zamieszczano w nim publikacje dotyczące głównie społecznej roli nauki, ale również związane z problemami naukoznawstwa. Ukazywał się w nakładzie 3500 egzemplarzy.
Pierwszym redaktorem czasopisma był Mieczysław Choynowski.

</doc>
<doc id="597099" url="https://pl.wikipedia.org/wiki?curid=597099" title="Obszar Chronionego Krajobrazu Drumliny Zbójeńskie">
Obszar Chronionego Krajobrazu Drumliny Zbójeńskie

Obszar Chronionego Krajobrazu Drumliny Zbójeńskie – obszar chronionego krajobrazu w województwie kujawsko-pomorskim utworzony w 1983 roku.
OChK Drumliny Zbójeńskie zajmuje powierzchnię 7178,82 ha i leży na terenie gmin:
Rzeźba powierzchni terenu jest wyjątkowo urozmaicona. Występują tu unikalne formy polodowcowe jakimi są drumliny. Są to zespoły pagórków o owalnych poziomych zarysach i zaokrąglonych opływowych kształtach, wydłużonych z kierunkiem ruchu lodowca do 2 km długości. Pagórki te są oddzielone od siebie wąskimi obniżeniami, w których występują oczka wodne lub jeziora.
W Zbójnie urządzono 4-kilometrową ścieżkę przyrodniczo-dydaktyczną, prezentująca pola drumlinowe, pomniki przyrody przy XIX-wiecznym pałacu oraz roślinność wodną i szuwarową nad Jeziorem Zbójeńskim.
Bardzo uboga jest tutejsza szata roślinna – lasy zajmują jedynie 1,6% powierzchni obszaru, co jest wynikiem intensywnych wyrębów w celu pozyskiwania terenów dla rolnictwa.
Drumliny Zbójeńskie są celem przyjazdu wielu badaczy z terenu całej Polski.

</doc>
<doc id="597100" url="https://pl.wikipedia.org/wiki?curid=597100" title="Flaga Idaho">
Flaga Idaho



</doc>
<doc id="597103" url="https://pl.wikipedia.org/wiki?curid=597103" title="Flaga Illinois">
Flaga Illinois



</doc>
<doc id="597104" url="https://pl.wikipedia.org/wiki?curid=597104" title="Sucharzewo (powiat mogileński)">
Sucharzewo (powiat mogileński)

Sucharzewo – wieś w Polsce położona w województwie kujawsko-pomorskim, w powiecie mogileńskim, w gminie Dąbrowa.
Podział administracyjny.
W latach 1975–1998 miejscowość administracyjnie należała do województwa bydgoskiego.
Demografia.
Według Narodowego Spisu Powszechnego (III 2011 r.) liczyła 127 mieszkańców. Jest dziesiątą co do wielkości miejscowością gminy Dąbrowa.

</doc>
<doc id="597105" url="https://pl.wikipedia.org/wiki?curid=597105" title="Peter Gallagher">
Peter Gallagher

Peter Killian Gallagher (ur. 19 sierpnia 1955 w Nowym Jorku) – amerykański aktor i wokalista irlandzkiego pochodzenia.
Życiorys.
Wczesne lata.
Urodził się jako trzecie dziecko, podczas huraganu w szpitalu Lenox Hill na wschodniej stronie Manhattanu w rodzinie irlandzkich katolików. Jego ojciec biznesmen Thomas Francis Gallagher Jr., który dorastał w stanie Pensylwania, był synem górnika. Jego matka Mary Ann (z domu O’Shea), z zawodu bakteriolog, pracowała w wojskowym szpitalu Walter Reed w Waszyngtonie.
Po jego narodzeniu, rodzina przeprowadziła się z nowojorskiego Bronksu do nowego mieszkania przy 85 Bronx River Road w Yonkers, w stanie Nowy Jork. Po raz pierwszy zetknął się z teatrem w szkole średniej Byram Hills High School w Armonk. W 1977 po ukończeniu studiów ekonomicznych na Tufts University w Bostonie, w stanie Massachusetts, zadebiutował na scenie Broadwayu jako Danny Zuko w musicalu "Grease" (1978). Podczas studiów śpiewał w rockowej grupie The Beelzebubs. Przez jeden semestr uczęszczał na University of California w Berkeley, w stanie Kalifornia. Ukończył New England Conservatory of Music w Bostonie, w stanie Massachusetts oraz Actors Studio w Nowym Jorku.
Kariera.
Po występach w broadwayowskich przedstawieniach takich jak "Hair", "Inny kraj" ("Another Country", 1983), "Jak życie lalki" ("A Doll’s Life", 1983) Henryka Ibsena, "Prawdziwe coś" ("The Real Thing", 1984) z Glenn Close, "U kresu dnia" ("Long Day’s Journey Into Night", 1986) z Jackiem Lemmonem i Kevinem Spacey, stał się cenionym aktorem scenicznym.
Pierwszą jego ważną rolą filmową była postać typowego yuppie, aroganckiego cudzołożnika i adwokata w dramacie Stevena Soderbergha "Seks, kłamstwa i kasety wideo" ("Sex, Lies and Videotape", 1989). Na ekranie specjalizował się potem w charakterystycznych rolach dobrych lub złych facetów, uroczych, nieco cynicznych spryciarzy, supermęskich i w głębi duszy szlachetnych, m.in. zagrał potencjalnego karierowicza w komedii Roberta Altmana "Gracz" ("Player", 1992) i poczciwego nieznajomego, który w wyniku wypadku na peronie popada w śpiączkę i trafia do szpitala w komedii romantycznej "Ja cię kocham, a ty śpisz" ("While You Were Sleeping", 1995) z Sandrą Bullock. Odniósł artystyczny sukces rolą egotystycznego sprzedawcy nieruchomości i kochanka w dramacie "American Beauty" (1999). W jego grze można się dopatrzyć łagodnej parodii, w której objawił poczucie humoru.
W 2002 wziął udział w produkcji off-Broadwayowskiej "Uniewinniony".
W lipcu 2004, dzięki telewizyjnej roli Sandy’ego Cohena w serialu Warner Bros. "Życie na fali" ("The O.C.", 2003-2007), zajął 25. miejsce wśród 50 najlepszych telewizyjnych ojców wszech czasów magazynu „TV Guide”.
8 listopada 2005 roku ukazał się jego debiutancki solowy album pt. „7 Days In Memphis” (Ardent Studios w Memphis, Tennessee, wyd. Sony BMG), poprzedzony singlem „Still I Long for Your Kiss” i piosenką „Don’t Give Up On Me”.
W marcu 2015 wrócił na broadwayowską scenę jako bankrutujący producent teatralny Oscar Jaffe w musicalu "Napoleon na Broadwayu" ("On the Twentieth Century").
Życie prywatne.
Od roku 1983 roku jest żonaty z Paulą Harwood, producentką muzyki wideo. Mają dwoje dzieci: syna Jamesa (ur. 1990) i córkę Catherine (ur. w lipcu 1993).

</doc>
<doc id="597106" url="https://pl.wikipedia.org/wiki?curid=597106" title="Flaga Indiany">
Flaga Indiany



</doc>
<doc id="597107" url="https://pl.wikipedia.org/wiki?curid=597107" title="Dresden-Neustadt (stacja kolejowa)">
Dresden-Neustadt (stacja kolejowa)

Bahnhof Dresden-Neustadt – stacja kolejowa w Dreźnie, w Saksonii, druga co do wielkości po Dresden Hauptbahnhof. Przez stacją przejeżdża dziennie około 500 pociągów.

</doc>
<doc id="597108" url="https://pl.wikipedia.org/wiki?curid=597108" title="Mikołaj Sapieha (1558–1638)">
Mikołaj Sapieha (1558–1638)

Mikołaj Sapieha (ur. 1558, zm. w lutym 1638) – wojewoda nowogródzki (od 1618), wojewoda miński (od 1611). Ojciec Tomasza Sapiehy.
Życiorys.
Był synem Bohdana i bratem Pawła Stefana.
Kształcił się za granicą, od 1582 w Bolonii, następnie od 1586 w Rzymie i Orleanie (1587).
Po powrocie do kraju uzyskał w 1588 nominację na podkomorzego grodzieńskiego. W 1596 posłował do Szwecji w celu utwierdzenia praw Zygmunta III Wazy do tronu szwedzkiego. W 1603 posłował na sejm. Utrzymywał bliskie kontakty z kanclerzem Lwem Sapiehą.
W 1608–1609 przebywał na kuracji w Cieplicach i Karlsbadzie. Po powrocie 25 listopada 1611 otrzymał Województwo mińskie. W latach następnych przebywał w Boćkach, zajęty sprawami majątkowymi. W 30 maja 1618 otrzymał województwo nowogródzkie. W 1620 posłował na sejm. W 1623 wybrany do komisji ds. traktatów ze Szwecją wymówił się od uczestnictwa w niej powołując się na słaby stan zdrowia. W czasie sejmu warszawskiego w 1626 został powołany z Senatu do Trybunału Skarbowego Wielkiego Księstwa Litewskiego.
Brał udział w sejmie konwokacyjnym w 1632 i przygotowaniach do wojny z Carstwem Rosyjskim, na którą posłał swojego syna Tomasza. Był elektorem Władysława IV Wazy z województwa nowogródzkiego w 1632 roku, podpisał jego "pacta conventa". W r. 1635, po śmierci brata Pawła Stefana, przejął w wyniku układu z jego żoną duże, lecz mocno zadłużone, majętności Holszany na wileńszczyźnie, Szawle na Żmudzi, dwór i kamienicę w Wilnie spadek ten jeszcze w tym samym roku 14 grudnia przekazał synom.
Zmarł w lutym 1638 pochowany został w Pietuchowie.

</doc>
<doc id="597109" url="https://pl.wikipedia.org/wiki?curid=597109" title="Flaga Iowy">
Flaga Iowy



</doc>
<doc id="597111" url="https://pl.wikipedia.org/wiki?curid=597111" title="Mikroskop fluorescencyjny">
Mikroskop fluorescencyjny

Mikroskop fluorescencyjny – mikroskop świetlny używany w badaniach substancji organicznych i nieorganicznych, którego działanie oparte jest na zjawisku fluorescencji i fosforescencji, zamiast, lub razem ze zjawiskami odbicia i absorpcji światła (co jest wykorzystane w klasycznym mikroskopie optycznym).
W roku 2014 za rozwój technik mikroskopii fluorescencyjnej, pozwalających na uzyskanie rozdzielczości rzędu 0,2 μm, została przyznana Nagroda Nobla w dziedzinie chemii.
Fluoroscencja próbki może być pochodzenia naturalnego (np. fluoroscencja chlorofilu) lub być wynikiem dołączenia (kowalencyjnie lub poprzez jakikolwiek inny typ oddziaływań fizyko-chemicznych między substancjami) do elementów obserwowanej próbki fluoroforów, czyli substancji chemicznych, które fluoryzują po wzbudzeniu światłem o określonej długości. Drugi sposób jest najczęściej wykorzystywanym w biologii, a w szczególności w biologii molekularnej, gdyż pozwala, poprzez znajomość oddziaływań, na wyznakowanie interesujących elementów komórki (np. białek, czy organelli), fluoroforami o zadanych właściwościach (np. barwie emisji).
Większość używanych mikroskopów fluorescencyjnych to mikroskopy "epi-"fluorescencyjne. Oznacza to, że wzbudzenie próbki falą świetlną, jak i obserwacja fali wzbudzonej zachodzą z tej samej strony próbki (obiektyw pełni rolę kondensora; w przeciwieństwie do mikroskopów "trans", gdzie fala światła wzbudzającego przechodzi przez próbkę i detekcja światła wzbudzonego odbywa się po jej drugiej stronie).
Mikroskopy fluorescencyjne stały się ważnym narzędziem w biologii, stając się podstawą do rozwoju bardziej zaawansowanych technik mikroskopii fluorescencyjnej, takich jak:

</doc>
<doc id="597112" url="https://pl.wikipedia.org/wiki?curid=597112" title="Kwas 2,4,5-trichlorofenoksyoctowy">
Kwas 2,4,5-trichlorofenoksyoctowy

2,4,5-T (kwas 2,4,5-trichlorofenoksyoctowy) – organiczny związek chemiczny stosowany jako fitotoksyczny bojowy środek trujący. Jest etatowym środkiem trującym armii USA. Stosowany w wojnie wietnamskiej. Określany przez żołnierzy amerykańskich "mordercą buszu" – "bush-killer".
Właściwości chemiczne.
2,4,5-T trudno rozpuszcza się w wodzie (rozpuszczalność – 238 mg/kg przy 30 °C), łatwo w alkoholu, eterze, acetonie. Sole metali alkalicznych dobrze rozpuszczają się w wodzie.
Działanie toksyczne.
2,4,5-T może być stosowany w postaci czystej lub w mieszaninach z innymi fitotoksycznymi bojowymi środkami trującymi. Jest składnikiem mieszanki czerwonej i pomarańczowej. Może być używany w postaci emulsji lub roztworów. Zalicza się go do defoliantów. Powoduje zbyt szybki rozwój roślin, co prowadzi do ich obumierania. Działa na rośliny jednoroczne i wieloletnie (zarówno młode jak i rozwinięte). Jest wchłaniany przez liście, łodygi, system korzeniowy. Utrzymuje się w glebie przez okres od 2 do 15 tygodni. Do niszczenia lasów w Wietnamie był stosowany w ilościach rzędu 3,5 kg/ha.
Jest szkodliwy dla ludzi. Powoduje m.in. spadek przeżywalności przy urodzeniu. Dawka referencyjna dla chronicznego narażenia doustnego (według IRIS) – 10-2 mg/kg*dzień. Przy krótkim kontakcie powoduje zaczerwienienie i ból oczu, senność, a także ból głowy, nudności

</doc>
<doc id="597113" url="https://pl.wikipedia.org/wiki?curid=597113" title="Jan Łubieński">
Jan Łubieński

Jan Łubieński herbu Pomian (ur. 27 grudnia 1788 w Szczytnikach, zm. 26 czerwca 1878 w Warszawie) – poseł na sejm, sędzia Sądu Najwyższej Instancji Królestwa Kongresowego w 1834 roku, radca Rady Departamentowej departamentu warszawskiego Księstwa Warszawskiego z powiatu sochaczewskiego w 1811 roku sędzia pokoju, ekonomista, generał pospolitego ruszenia, działacz filantropijny.
Syn Feliksa i Tekli Bielińskiej, brat: Tomasza, Piotra, Tadeusza, Józefa, Henryka i Róży Sobańskiej.
Otrzymał wykształcenie domowe uzupełnione w 1801 pobytem w Wiedniu w towarzystwie starszych braci. Po wkroczeniu wojsk francuskich na ziemie polskie 18-letni młodzieniec, obwołany generałem pospolitego ruszenia ziemi rawskiej. W początkach lutego zdobył szturmem Szczecinek. Wiosną 1807 wrócił do gospodarki w rodzinnym Guzowie. W 1809 został mianowany jednym z dyrektorów stolicy, którzy mieli zorganizować miejscową gwardię i utrzymać spokój w mieście prosił jednak o zwolnienie go z tego stanowiska. W latach 1810–1813 był konsyliarzem z departamentu warszawskiego w Głównej Izbie Obrachunkowej, a dzięki staraniom ojca posłował na sejmy 1811 i 1812. Ożenił się 7 grudnia 1810 w Okuniewie z Anną Klicką (zm.1837), córką Stanisława. Był właścicielem Okuniewa, dzierżawił od teścia Młodzianów w płockiem, dbając o uprzemysłowienie tych dóbr. Drugą jego żoną w 1843 została Izabela Michałowska
W 1817 roku był marszałkiem sejmikowym powiatu stanisławowskiego województwa mazowieckiego.
W latach 1825–1830 był sędzią pokoju w powiecie stanisławowskim. Brat Henryk wprowadził go w 1829 do zarządu "Towarzystwa Wyrobów Zbożowych", a w 1830 do "Towarzystwa Wyrobów Lnianych",został też członkiem domu handlowego "Bracia Łubieńscy i Spółka". Po wybuchu powstania listopadowego organizował magazyny żywnościowe, a następnie został intendentem generalnym armii, po Konstantym Wolickim. W 1832 wycofał się wówczas z życia publicznego i ograniczył do działalności filantropijnej. Po ustanowieniu w 1842 Rady Głównej Opiekuńczej zakładów dobroczynnych przez wiele lat był jej członkiem. W 1858 został członkiem Towarzystwa Rolniczego w Królestwie Polskim. Pochowany został na cmentarzu Powązkowskim (kwatera Pod katakumbami-1-63/64).

</doc>
<doc id="597114" url="https://pl.wikipedia.org/wiki?curid=597114" title="Flaga Kansas">
Flaga Kansas



</doc>
<doc id="597115" url="https://pl.wikipedia.org/wiki?curid=597115" title="Czarny Żółw">
Czarny Żółw

Czarny Żółw (chiń.: 玄武; pinyin: "Xuán Wǔ"; w dosłownym przekładzie Czarny Wojownik) – stworzenie z mitologii chińskiej, jeden z czterech Strażników Nieba, a także jeden z gwiazdozbiorów chińskich.
Czasami nazywany Czarnym Wojownikiem Północy (北方玄武), gdyż w podziale kompetencji przypadła mu domena Północy (w sensie strony świata) oraz zimy. Znany jest również pod chińskim imieniem "Xuánwǔ", często tłumaczonym jako "Czarny Żółw", a zazwyczaj przedstawiany jako żółw i wąż, a dokładniej - jako wąż owinięty wokół żółwia.
Gwiazdozbiory chińskie były używane nie tylko przez chińskich kartografów z dynastii Han, lecz również przez kartografów japońskich i koreańskich. W języku japońskim Czarny Żółw nazywany jest "Genbu", a jego rysunki można znaleźć w mandze i anime.
Siedem Pałaców Czarnego Żółwia.
Tak jak wszystkim Strażnikom Nieba, również Czarnemu Żółwiowi podlega siedem gwiazdozbiorów chińskich. Są nimi:
Pochodzenie.
W starożytnych Chinach żółw i wąż były, w sensie religijnym i duchowym, symbolami długowieczności. Za czasów dynastii Han Chińczycy często nosili wisiorki i amulety w kształcie żółwia. W wyniku wpływów kultury chińskiej na sąsiednią Japonię, japońskie tytuły szlacheckie i godności publiczne wiązały się z prawem do używania symbolu żółwia.
Jedna z ówczesnych legend opowiada o żółwicy która nie potrafiła zaprzyjaźnić się z samcami żółwi, a jedynie z wężami. Wzbudziło to gniew żółwi, które owa samica na dodatek odpychała, znacząc moczem teren wokół siebie. Od czasów rozpowszechnienia się tej legendy, mężczyźni nazywają swe partnerki "żółwicami" gdy podejrzewają je o niewierność, a żółw przestał mieć symboliczne znaczenie jako przynoszący szczęście.
Przedstawienia "Xuánwǔ" w sztuce ukazują to stworzenie jako krzyżówkę żółwia i węża, co może mieć swe źródło w cytowanej powyżej legendzie. Należy jednak zauważyć, że taka interpretacja nie wyjaśnia istnienia tego typu przedstawień wcześniej, za dynastii Zhou.
Źródła historyczne.
W tradycyjnej powieści chińskiej, "Podróż na Zachód", "Xuánwǔ" był opisany jako król posiadający dwóch generałów na swe usługi, "Żółwiego Generała" i "Wężowego Generała". Król ów posiadał świątynię w górach Wudang Shan w prowincji Hubei, z tego powodu po przeciwległych stronach rzeki w Wuhanie, stolicy Hubei, wznoszą się dwie góry: Żółwia i Smocza.

</doc>
<doc id="597116" url="https://pl.wikipedia.org/wiki?curid=597116" title="Flaga Karoliny Północnej">
Flaga Karoliny Północnej



</doc>
<doc id="597118" url="https://pl.wikipedia.org/wiki?curid=597118" title="Puppy Linux">
Puppy Linux

Puppy Linux – lekka dystrybucja Linuksa zapoczątkowana przez Barry’ego Kaulera, do uruchomienia której potrzeba tylko 64 MB RAM. Powstało kilka wersji w zależności od potrzeb użytkownika. Jest to dystrybucja niezależna (nie jest oparta na żadnej innej dystrybucji Linuksa). Narzędzie Woof (kiedyś Puppy Unleashed) pozwala na stworzenie dystrybucji Puppy Linux z paczek innych dystrybucji Linuksa.
Jest szybka, ponieważ cała mieści się w RAM, więc po uruchomieniu nie musi używać nośnika. Można go wtedy odłączyć. Obsługuje polskie czcionki i dyski SATA.
Puppy Linuksa można używać do bezpiecznego przeglądania Internetu, odzyskiwania danych w wypadku awarii, a nawet zbudowania systemu komputerowego, w którym zamiast dysku twardego zastosowana będzie pamięć flash. Z powodu jego małej wielkości może zostać uruchomiony na starych komputerach, a także z różnych nośników:
Wyjątkową możliwością Puppy Linux jest aktualizacja na wielosesyjnych płytach CD/DVD jednokrotnego zapisu. Puppy automatycznie wykrywa zmiany w systemie plików i zapisuje je stopniowo na płycie (multi-Puppy). Najlepiej ten mechanizm działa na płytach DVD, dzięki wielokrotnie większej przestrzeni dyskowej i znacznie mniejszemu narzutowi związanemu z tworzeniem kolejnych sesji. Inne dystrybucje oferują wersje Live CD, jednakże nie pozwalają na doinstalowywanie programów dostępnych dopiero przy kolejnych uruchomieniach systemu.

</doc>
<doc id="597119" url="https://pl.wikipedia.org/wiki?curid=597119" title="Mikroskopia fluorescencyjna">
Mikroskopia fluorescencyjna



</doc>
<doc id="597120" url="https://pl.wikipedia.org/wiki?curid=597120" title="Flaga Luizjany">
Flaga Luizjany



</doc>
<doc id="597121" url="https://pl.wikipedia.org/wiki?curid=597121" title="Triesen">
Triesen

Triesen – jedna z 11 gmin Liechtensteinu, należąca do regionu Oberland. 
Geografia.
Triesen jest jedyną Oberlandu, która nie posiada eksklaw, ani enklaw na swoim terytorium. Jest trzecią co do wielkości gminą w Liechtensteinie - zajmuje powierzchnię 26,4 km2. Jest zamieszkiwana przez 5 120 osób.
Triesen leży u zachodniego podnóża Alp Wschodnich. Od doliny Renu, nad którym leży Triesen, teren wznosi się w kierunku szczytu Rätikon. Na terenie gminy znajdują się najwyższe szczyty Liechtensteinu, w tym najwyższy z nich Grauspitze (2599 m n.p.m.). Na terenie gminy leżą źródła drugiej co do długości rzeki Liechtensteinu, Saminy, która uchodzi do rzeki Ill w austriackim Frastanz. 
Na początku większość mieszkańców Triesen osiedlała się na wzgórzach, z powodu licznie występujących powodzi Renu. Dopiero po uregulowaniu i osuszeniu Renu, większość mieszkańców przeniosła się na dno doliny.
Historia.
Historia miasta Triesen jest stosunkowo dobrze poznana, dzięki zaangażowaniu lokalnych historyków w jej badanie.
Legenda.
Według lokalnej legendy Triesen miało być niegdyś pięknym i bogatym miastem. Jednak jego mieszkańcy żyli bezbożnie, za co mieli zostać ukarani. Całe miasto zostało zburzone, a prawie wszyscy mieszkańcy zabici. Przeżyła tylko jedna kobieta z dwójką dzieci. Nie da się ustalić, czy legenda ma podłoże historyczne, ale jedną z przesłanek na ten temat może być fakt, że Triesen stoi na gruzach polodowcowego osuwiska.
Pierwsze wzmianki.
Przez wiele lat sądzono, że pierwsze wzmianki o miejscowości Triesen pochodzą z roku 1150. Natomiast późniejsze badania wykazały, że dokument na którym bazowało to przekonanie był fałszerstwem z końca XIII wieku. Według późniejszych badań, pierwsza wzmianka o miejscowości "Trisim" pochodzą z okresu o 1094 do 1101. Pochodzenie nazwy "Trisun", która potem wyewoluowała w "Triesen," nie jest znane.
Późne średniowiecze i nowożytność.
Miasto charakteryzowało się wieloma zależnościami feudalnymi. Od XIV wieku większość wsi była podzielona pomiędzy członków lokalnej szlachty. Później różnymi częściami wsi zarządzały klasztory i lokalni feudałowie. Wśród władców dworskich, najważniejszymi rodzinami były: Herawingert, Meierhof, Mühle i Bad Vogelsang. Ostatnie lenno należące do rodziny Bad Voogelsang upadło dopiero w 1919 roku.
Pod koniec 1681 r. donosicielstwo i sprawiedliwość krwi przeciwko rzekomym wiedźmom lub czarownicom szalały nawet w Triesen. 
W roku 1888 tama na Renie w Triesen została zerwana. W 1910, 1985 i 1995 r. występowały osuwiska skalne, które przyczyniały się do zniszczeń w mieście. W 1913 roku w Triesen wybuchł pożar, w którym zniszczone zostało kilka domów. Ren był regulowany przez jazy, co osuszyło nadrzeczne gleby.
Triesen najbardziej ucierpiał podczas wojny w Szwabii w 1499 roku, kiedy bitwa odbyła się w okolicy wsi, a sama wieś została następnie spalona. Liczne przejścia i kwatery żołnierzy były dosyć uciążliwe dla mieszkańców Triesen.
Rewolucja przemysłowa.
Rolnictwo musiało zapewniać wyżywienie i środki do życia dla mieszkańców wioski, do końca XIX wieku. Plony były raczej słabe i sytuacje ratowała uprawa winorośli i owoców. Dopiero w XVIII wieku sytuację żywieniową można było poprawić dzięki pojawieniu się kukurydzy i ziemniaków. Niemniej jednak w 1817 r. ludność nadal głodowała. Hodowla zwierząt była bardziej owocodajna. Prowadzona była ona głównie na górskich łąkach (tzw. alpach). Handel pierwotnie był ukierunkowany całkowicie na potrzeby rolnictwa. 
Przemysł pojawił się dopiero w drugiej połowie XIX wieku. Od 1851 r. gmina przyznawała prawa do wody wiejskiego strumienia osobom prywatnym. Dzięki czemu w krótkim czasie powstał na terenie wsi młyn, tartak, czy prasa olejowa. W roku 1863 szwajcarska spółka Kirchthaler-Dürst, chcąc uniknąć austriackich podatków, powołała do życia tkalnię bawełny w Triesen. Dziesięć lat później powstał pensjonat dla robotników. Na początku XX wieku w tkalni pracowało już 300 osób, a Triesen stało się wioską fabryczną.
Współczesność.
Od końca II wojny światowej wieś bardzo szybko się rozwinęła. Dzięki dużym przydziałom pieniężnym dla gminy, mogła rozwinąć się infrastruktura i budownictwo. 
Herb i flaga Triesen.
Herb Triesen od 1956 roku stanowi tarcza z trzema nałożonymi srebrnymi kosami na niebieskim tle. Również od tamtego czasu Triesen używa niebiesko-białej flagi.

</doc>
<doc id="597122" url="https://pl.wikipedia.org/wiki?curid=597122" title="Bydgoszcz Bielawy">
Bydgoszcz Bielawy

Bydgoszcz Bielawy – przystanek kolejowy położony w Bydgoszczy, w województwie kujawsko-pomorskim, w Polsce.
W roku 2017 przystanek obsługiwał 150–199 pasażerów na dobę.
W ramach projektu Bit City w 2015 na przystanku przebudowane zostały perony (długość: 200 m) oraz zamontowane wiaty.
Połączenia.
Bydgoszcz Bielawy jest przystankiem osobowym, zatrzymują się tu tylko pociągi osobowe jadące do/z Olsztyna, Włocławka, Torunia, Piły oraz Chełmży/Grudziądza.
Komunikacja miejska.
Tuż obok stacji, po jej południowej stronie, znajduje się przystanek linii 83 "Dworzec Bielawy" (dawniej „Kamienna-Inwalidów”), która kursuje w relacji Osiedle Tatrzańskie – Czyżkówko. W dalszej odległości znajduje się pętla „Morska”, z której odjeżdżają autobusy:
Po północnej stronie torów kolejowych znajduje się pętla „Sygnałowa”, z której odjeżdżał przedłużony, sezonowy wariant linii 81, obsługujący ul. Inwalidów, Lewińskiego, nowy i Stary Fordon aż do pętli „Osiedle Tatrzańskie”. W roku 2015 zamiast linii 81 uruchomiono linię 207 do Auchan. W roku 2016 uruchomiony został sezonowy wariant linii 73 Eskulapa – Kapuściska.

</doc>
<doc id="597123" url="https://pl.wikipedia.org/wiki?curid=597123" title="Flaga Maine">
Flaga Maine



</doc>
<doc id="597126" url="https://pl.wikipedia.org/wiki?curid=597126" title="Flaga Massachusetts">
Flaga Massachusetts



</doc>
<doc id="597128" url="https://pl.wikipedia.org/wiki?curid=597128" title="Flaga Michigan">
Flaga Michigan



</doc>
<doc id="597129" url="https://pl.wikipedia.org/wiki?curid=597129" title="Palenica (Pieniny)">
Palenica (Pieniny)

Palenica (722 m) – szczyt w Małych Pieninach oddzielony przełęczą Maćkówki od głównego grzbietu. Na szczycie znajduje się schronisko „Groń”, obiekty gastronomiczne oraz zjeżdżalnia wózkowa. Ze Szczawnicy na szczyt można dostać się koleją krzesełkową zarządzaną przez Polskie Koleje Linowe. Na stokach góry znajduje się Stacja Narciarska Palenica, z dwiema trasami narciarskimi, trasa czerwona – „Palenica 1” jest jedną z ciekawszych tras narciarskich w Polsce.
Szczyt zbudowany jest z wapieni (warstwy pstre i jarmuckie). Niegdyś jego stoki były w wyniku gospodarczej działalności ludzi ogołocone z lasu, były na nich pastwiska. Po II wojnie światowej zostały zalesione (praca społeczna okolicznych mieszkańców). Szczyt zwiedzany był już w XIX w. przez kuracjuszy szczawnickich, po oddaniu do eksploatacji wyciągu krzesełkowego jest obecnie masowo odwiedzany. Jest dobrym punktem widokowym na Pieniny i Beskid Sądecki. Z rzadkich w Polsce gatunków roślin na Palenicy występuje storczyk kukawka. Po północnej stronie Palenicy znajdują się jeszcze dwa niższe wierzchołki: Groń (687 m) i Niżny Groń (605 m).
Od 1949 roku do lat 70. XX wieku na północnym zboczu Palenicy, nad korytem Grajcarka w Szczawnicy istniała niewielka skocznia narciarska. Została wybudowana z inicjatywy Artura Wernera. Była to nowoczesna – jak na ówczesne czasy – mała skocznia narciarska z kamiennym murowanym progiem. Była dwukrotnie przebudowywana. Pierwszy raz w latach 1956–1958. Obiekt był wyposażony w drewnianą wieżę sędziowską. Jej punkt konstrukcyjny wynosił około 40–50 m. Rozgrywano na niej mistrzostwa województwa.
W latach 1987–1988 na Palenicy znaleziono dwa bardzo rzadkie, w Polsce zagrożone wyginięciem gatunki porostów: trzonecznica żółta "Chaenotheca chrysocephala" i pismaczek zielony "Zwackhia viridis".

</doc>
<doc id="597130" url="https://pl.wikipedia.org/wiki?curid=597130" title="Flaga Minnesoty">
Flaga Minnesoty



</doc>
<doc id="597131" url="https://pl.wikipedia.org/wiki?curid=597131" title="Eschen">
Eschen

Eschen – jedna z 11 gmin Liechtensteinu, należąca do regionu Unterland. 
Geografia.
Eschen znajduje się w północnej części kraju i mieszka w nim 4 375 ludzi co plasuje to miasto na czwartej pozycji w kraju. 
Gmina graniczy od wschodu, południa i północy z gminą Gamprin, a także z jej eksklawą "Nendler Berg". Na południu Eschen graniczy z gminą Schaan oraz z eksklawą gminy Vaduz - "Vaduzer Riet". Na południowym wschodzie miasto graniczy z gminą Planken, a na wschodzie z Mauren, a także z Austrią. Północny skrawek Eschen posiada granicę z Schellenbergiem.
Gmina Eschen posiada również jedną eksklawę "Rheinau-Tenscha", która znajduje się nad brzegiem Renu, a co za tym idzie posiada granicę ze Szwajcarią.
Poza miastem Eschen, w gminie znajduje się również wieś Nendeln. W związku z czym gmina nazywana jest czasem gminą Eschen-Nendeln. W Nendeln znajduje się jedna z trzech stacji kolejowych linii ÖBB Feldkirch-Buchs na terenie Liechtensteinu, a co za tym idzie jedną z trzech stacji w całym państwie. W samej wsi według danych z 2003 roku zamieszkiwało 1357 osób.
Większa część gminy znajduje się na płaskim obszarze w dolinie Renu na średniej wysokości około 453 m n.p.m. Obok Schaan i Ruggell stanowi ważny ośrodek rolnictwa. Tereny wykorzystywane rolniczo stanowią duży obszar gminy. Wschodni skrawek gminy zajmują tereny leśne na zboczu góry Saroja. 
Przez gminę przepływa skanalizowany strumyk Esche, uchodzący niegdyś do Renu, a obecnie do równoległego kanału.
Historia.
Pierwsza wzmianka o mieście "Essane" pochodzi z dokumentu Churrätisches Reichsgutsurbar, z roku 842/843. Nazwa ta prawdopodobnie pochodzi od celtyckiego "esca", co oznacza „znajdować się na wodzie”.
Herb i flaga.
Herb Eschen stanowi tarcza i naniesiony na nią srebrny gołąb z czerwoną gałązką w dziobie u góry ze srebrny falistym pasem poniżej. Herb nawiązuje do historii parafii w Eschen, która ściśle związana była z klasztorem Pfäfers, którego symbolem był właśnie gołąb z czerwoną gałązką. Flaga Essen składa się z niebieskiego tła i białego falistego pasa pośrodku. Podobnie jak w pozostałych gminach, powszechnie używana jest forma pionowa flagi.

</doc>
<doc id="597133" url="https://pl.wikipedia.org/wiki?curid=597133" title="Ogieniowo">
Ogieniowo

Ogieniowo (do 2012 "Ogieniewo") – osada w Polsce położona w województwie wielkopolskim, w powiecie śremskim, w gminie Brodnica.
W latach 1975–1998 miejscowość administracyjnie należała do województwa poznańskiego.
Wieś położona przy drodze powiatowej nr 4062 z Iłówca do Psarskie.
W 2012 r. zmieniono urzędowo nazwę miejscowości z "Ogieniewo" na "Ogieniowo".

</doc>
<doc id="597134" url="https://pl.wikipedia.org/wiki?curid=597134" title="Mauren">
Mauren

Mauren () – jedna z 11 gmin Liechtensteinu, należąca do regionu Unterland.
Geografia.
Gmina Mauren położona jest w północno-wschodniej części Liechteinsteinu. Obejmuje powierzchnię 7,5 km². Na południu i zachodzie graniczy z Eschen, a na północy z Schellenbergiem. Gmina nie posiada żadnej eksklawy. Południowo-zachodnią część gminy zajmuje zbocze masywu Saroja pokryte lasem. Poniżej zbocza znajduje się główny ciąg komunikacyjny w Liechtensteinie – Voralberger Strasse, łącząca Buchs oraz Feldkirch i przecinająca Liechtenstein. Równolegle do niej biegnie linia kolejowa ÖBB Feldkirch – Buchs.
Przy samej granicy z Austrią znajduje się wieś Schaanawald.
Centralną część gminy zajmują obszary rolnicze i przemysłowe, które przecina strumień Esche, wpadający do Renu. W północnej części gminy leży samo miasto Mauren, położone częściowo na południowym zboczu Eschenbergu.
Historia.
Pierwsze wzmianki o Mauren pochodzą z 1178 roku, gdzie miasto nazywane jest "Muron". Historycy przypisują pochodzenie nazwy od staroniemieckiego "Muor", co oznacza „stojąca woda, wrzosowisko, staw”.
Znaleziska archeologiczne wskazują na wczesne zasiedlenie tego obszaru już w epoce brązu. Później dawna ludność tych obszarów została zastąpiona przez Celtów. W 15 r. n.e. Rzymianie podbili ten obszar, po czym rządzili nim przez około 450 lat. W gminie można odnaleźć pozostałości tej epoki takie jak: Römerstrasse i dwór w Schaanwald. Ślady rzymskie znaleziono również podczas wykopalisk w kościele Mauren. Badania wykazują, że pierwszy kościół został zbudowany na placu obecnego już w VII wieku. W tym czasie osiedlali się na tych ziemiach osadnicy Germańscy.
W średniowieczu Mauren było własnością różnych możnowładców, czy klasztorów i przechodziła z jednego na drugiego. Stary i zniszczony kościół został zastąpiony w 1842 r. nowym, przestronnym kościołem zbudowanym w stylu klasycystycznym. Kościół św. Piotra i Pawła został odnowiony w latach 1986–1988, a wnętrze kościoła zostało przeprojektowane.
Do połowy ubiegłego stulecie prawie cała ludność trudniła się rolnictwem i miasto było całkowicie samowystarczelne. Stoki wychodzące na południe były w dużej mierze obsadzone winoroślami. Po drugiej wojnie światowej rozpoczęła się intensywna industrializacja, która zmieniła nawyki ludzi i spowodowała gwałtowny wzrost liczby ludności. Mauren jest szóstą co do wielkości gminą w kraju pod względem liczby mieszkańców.
To właśnie w Mauren, a dokładniej we wiosce Schaanawald istniała firma Contina AG, która w latach 1949–1971 produkowała kalkulatory „Curta”.
Herb i flaga.
Herb Mauren stanowi złoto-czarna tarcza ze złotymi insygniami symbolizującymi chrześcijańską historię Mauren – klucz i miecz. Barwy herbu i flagi nawiązują do barw Schellenbergu, co przypomina o dawnej zależności między Mauren i Schellenbergiem.

</doc>
<doc id="597135" url="https://pl.wikipedia.org/wiki?curid=597135" title="Jaworzno Szczakowa">
Jaworzno Szczakowa

Jaworzno Szczakowa – stacja kolejowa w dzielnicy Szczakowa w Jaworznie, w województwie śląskim, w Polsce. Jest to stacja rozrządowa z lokomotywownią. Posiada czynną, dwutorową górkę rozrządową z ponad 30 torami kierunkowymi.
W roku 2021 stacja obsługiwała 300–499 pasażerów na dobę.

</doc>
<doc id="597140" url="https://pl.wikipedia.org/wiki?curid=597140" title="Triesenberg">
Triesenberg

Triesenberg – jedna z 11 gmin Liechtensteinu, należąca do regionu Oberland.
Geografia.
Triesenberg graniczy z gminą Vaduz na północnym zachodzie, a także z jej eksklawą "Pradamee"-"Hahnenspiel." Również na północnym zachodzie z gminą Schaan, a także z jej eksklawami "Guschg" i "Gritsch". Na południu graniczy z Triesen. Triesenberg posiada również granice z eksklawami gminy Balzers – "Guschgfiel" i "Gapfahl;" oraz z eksklawą gminy Planken – "Planker Garselii."
Gmina posiada jedną eksklawę: "Turna und Sareis", w której znajduje się resort narciarski Malbun. Eksklawa ta ma granicę z Austrią.
W skład gminy Triesenberg poza samym miastem wchodzą również wsie:
Triesenberg jest najwyżej położoną gminą Liechtensteinu. Znajduje się na wysokości od 800 m n.p.m. do nawet 1600 m n.p.m. (Malbun). Jest również największą pod względem powierzchni gminą kraju. Zajmuje powierzchnię 29,8 km2, jednak większość tej powierzchni stanowią obszary niezamieszkane – lasy, zbocza i skaliste szczyty gór, doliny, wąwozy i górskie polany. Gminę zamieszkuje 2 618 mieszkańców.
Historia.
Pierwsza wzmianka o Triesenbergu pochodzi z roku 1355. Z roku 1465 pochodzi pierwsza wzmianka o "Kapelle Masescha."
Triesenberg założyli prawdopodobnie Walserowie – jedno z alemańskich plemion, którzy przybyli tutaj w XIII wieku z kantonu Valais w Szwajcarii. Do tej pory mieszkańcy gminy posługują się charakterystycznym dialektem walserskim.
Początkowo mieszkańcy Triesenbergu byli zwolnieni z danin, co zmieniło się w roku 1513. Natomiast w roku 1618 Walserowie uzyskali równy status pozostałymi obywatelami kraju. Na przełomie lat 1767/68 powstała w Triesenbergu pierwsza parafia.
Herb i flaga.
Herb Triesenbergu od 20 maja 1955 roku stanowi tarcza z potrójną złotą górą u dołu i ze złotym dzwonem, przypominającym dzwon św. Teodula, nad nią. Flaga gminy ma barwy niebiesko-złote.

</doc>
<doc id="597141" url="https://pl.wikipedia.org/wiki?curid=597141" title="Św. Brygida Szwedzka">
Św. Brygida Szwedzka



</doc>
<doc id="597142" url="https://pl.wikipedia.org/wiki?curid=597142" title="Św. Ignacy Loyola">
Św. Ignacy Loyola



</doc>
<doc id="597143" url="https://pl.wikipedia.org/wiki?curid=597143" title="Ruggell">
Ruggell

Ruggell – jedna z 11 gmin Liechtensteinu, należąca do regionu Unterland. Jest gminą wysuniętą najbardziej na północ, a także leżącą najniżej. Położona wzdłuż Renu, przy styku granicy austriacko-szwajcarskiej.

</doc>
<doc id="597144" url="https://pl.wikipedia.org/wiki?curid=597144" title="Józef Łubieński">
Józef Łubieński

Józef Łubieński herbu Pomian (ur. 16 października 1797 w Zagości, zm. 31 października 1885 w Warszawie) – hrabia, pisarz ekonomiczny i religijny, ziemianin: właściciel majątku Pudliszki oraz – od 1841 – Łoskonia Starego. Założyciel domu handlowego „Łubieński i spółka w Gdańsku”, radca ziemski w Wielkim Księstwie Poznańskim.
Syn Feliksa i Tekli, brat: Tomasza, Henryka, Piotra, Jana i Tadeusza.
Od 1823 mąż Józefy z Pruskich h. Leliwa. Miał z nią syna Włodzimierza i dziewięć córek.

</doc>
<doc id="597145" url="https://pl.wikipedia.org/wiki?curid=597145" title="Pirofosforan tetraetylu">
Pirofosforan tetraetylu

Pirofosforan tetraetylu, TEPP (od ang. "tetraethyl pyrophosphate") – organiczny związek chemiczny z grupy estrów tlenowych kwasów fosforu, pochodna kwasu pirofosforowego. Został otrzymany około roku 1850 w laboratorium Adolfa Wurtza przez Rosjanina Wladimira Mosznina i opisany przez innego współpracownika Wurtza, Philippe’a de Clermonta. Stosowany jest jako insektycyd (znany jako "Tetron" i "Nifos").
Można go otrzymać w reakcji 2 ekwiwalentów chlorofosforanu dietylu z 1 ekwiwalentem wody w obecności pirydyny lub innej zasady reagującej z wydzielającym się chlorowodorem. Chlorowodór można też usuwać za pomocą zmniejszonego ciśnienia, jednak wydajność jest wówczas mniejsza:
Pirofosforan tetraetylu jest bezbarwną, higroskopijną, wysokowrzącą cieczą o przyjemnym zapachu. Rozpuszcza się w wodzie i związkach organicznych. W podwyższonych temperaturach rozkłada się. Hydrolizuje w roztworze wodnym z utworzeniem nietoksycznego fosforanu dietylu (EtO)2PO2H; półokres hydrolizy w 25 °C wynosi ok. 7 godzin.
Jako inhibitor acetylocholinoesterazy wykazuje bardzo silne działanie toksyczne na ludzi i zwierzęta. Dawka śmiertelna dla szczurów (po podaniu drogą pokarmową) wynosi 0,5 mg/kg.
Nad metodami otrzymywania TEPP pracował profesor Politechniki Warszawskiej, Tadeusz Miłobędzki.

</doc>
<doc id="597146" url="https://pl.wikipedia.org/wiki?curid=597146" title="Gamprin">
Gamprin

Gamprin – jedna z 11 gmin Liechtensteinu, należąca do regionu Unterland. Leży na północy kraju, wzdłuż Renu.
Geografia.
Gamprin zamieszkuje 1687 ludzi, co plasuje gminę na ósmej pozycji w kraju.
Gmina zajmuje powierzchnię 6,1 km². Składa się z głównej części i eksklawy "Nendler Berg," która obejmuje fragment lasu, na południe od wsi Nendeln. Na północy Gamprin graniczy z gminami Ruggell i Schellenberg. Na wschodzie i południu gmina graniczy z Eschen i jej eksklawą "Rheinau-Tentscha". Na południu gmina graniczy z Schaan i jej eksklawą "Plankner Neugrütt", z Planken i jej eksklawą "Riet", a także z dwiema eksklawami Vaduz – "Vaduzer Riet" i "Dachssegg".
Gamprin leży w nizinnej, północnej części kraju, na wschodnim zboczu szczytu Eschenberg. W południowej części gminy znajdują się obszary rolnicze i przemysłowe. Różne firmy na terenie gminy dają 2400 miejsc pracy. Centralną część gminy stanowi wieś Bendern. Na północ od wsi znajduje się samo miasto Gampirin. Ze względu na równomierne rozłożenie ludności gminy pomiędzy wsią i miastem, gmina nazywana jest czasem Gamprin-Bendern.
Gmina leży nad Renem i w związku z tym posiada granicę lądową ze Szwajcarią, a konkretnie z miasteczkiem Haag.
W Gamprin leży jedyne naturalnie uformowane jezioro w Liechtensteinie – Gampriner Seele, które powstało po powodzi Renu w 1927 roku. Jezioro, wraz z otaczającą je roślinnością (trzciny, krzewy i drzewa) jest objęte ochroną.
Historia.
Najważniejszym historycznie punktem gminy jest wzgórze kościelne we wsi Bendern. Na wzgórzu zaczynał się dawny szlak na wzgórze Eschenberg, który prowadził również przez jedną z najstarszych, odkrytych w Liechtensteinie prehistorycznych osad – Lutzagüetle, która znajdowała się właśnie na terenie dzisiejszego Gamprin.
To właśnie na wzgórzu kościelnym mieszkańcy Schellenbergu przysięgali wierność księciu Liechtensteinu 16 marca 1699 roku. Stąd też niektórzy uważają Bendern, za miejsce powstania księstwa Liechtensteinu.
Herb i flaga.
W latach 1950-57 funkcjonował tymczasowych herb, na którym znalazła się symbolika, związana z kościołem w Bendern. Obecny herb został zaprojektowany w roku 1957, a rok później książę Franciszek Józef II wydał zgodę na jego powszechne używanie. Herb miasta stanowi niebieska tarcza z przecinający ją złotym, falistym pasem, który symbolizuje Ren. Ponadto na herbie znajdują się dwie róże, które pochodzą z rodzinnego herbu Rüdigera von Limbacha, właściciela starej plebanii i rozległych posiadłości na terenie gminy.

</doc>
<doc id="597147" url="https://pl.wikipedia.org/wiki?curid=597147" title="Pielęgniczka Reitziga">
Pielęgniczka Reitziga

Pielęgniczka Reitziga, pielęgniczka żółta, pielęgniczka Borella ("Apistogramma borellii") – gatunek słodkowodnej ryby okoniokształtnej z rodziny pielęgnicowatych (Cichlidae). Hodowana w akwariach. Opisana została przez Regana w 1906 roku pod nazwą "Heterogramma borellii" oraz (niezależnie) przez Mitsch-Königsdörfera (w 1938) i Ahla (w 1939) pod nazwą "Apistogramma reitzigi".
Występowanie.
Pielęgniczka żółta występuje w środkowej części dorzecza Paragwaju, od Mato Grosso w Brazylii aż do północnej części Argentyny oraz w dolnym biegu Parany w Argentynie.
Charakterystyka.
Pielęgniczka żółta jest niewielką rybą, osiągającą 4–5 cm (samice) do 8 cm (samce) o owalnym, lekko wygrzbieconym zarysie ciała. Podstawową barwą ryb jest kolor żółtobrunatny z pojawiającymi się w zależności od sytuacji ciemnymi wzorami. W okresie tarła samice są intensywnie żółte. Płetwy są relatywnie duże.
Dymorfizm płciowy jest dobrze widoczny: samce są znacznie większe od samic, ich płetwa grzbietowa jest wyższa, zaś tylne części płetw grzbietowej i odbytowej wydłużone.
Pielęgniczki żółte odżywiają się głównie drobnymi bezkręgowcami wodnymi: skorupiakami lub owadami.
Hodowla.
Jest to spokojna i dość łatwa w hodowli ryba. Toleruje dość znaczne wahania pH wody od 6,0 do 8,0, temperaturę 22–26 °C oraz twardość wody w granicach 5–19 dH. Wymaga akwarium dobrze obsadzonego roślinami wodnymi, wśród których poszukują kryjówek oraz kamiennych grot lub łupin orzecha kokosowego niezbędnych jako miejsca składania ikry. W warunkach hodowlanych preferuje pokarm żywy, możliwie urozmaicony, chociaż przyjmuje również płatki.
W okresie tarła pielęgniczki żółte dobierają się w pary, starsze samce mogą odbywać tarło z większą liczbą samic. Wymagana do tarła temperatura wody wynosi 25–28 °C, pH 6,5–7, twardość ogólna 8 a węglanowa poniżej 1 dH. Samica składa w ukryciu zazwyczaj 50–100 jajeczek koloru wiśniowego, z których po pięciu dniach następuje wylęg. Opiekę nad potomstwem sprawuje samica, samiec pilnuje otoczenia gniazda.

</doc>
<doc id="597149" url="https://pl.wikipedia.org/wiki?curid=597149" title="Paralia Katerinis">
Paralia Katerinis

Paralia Katerinis lub Paralia (gr. Παραλία Κατερίνης / Παραλία) – miejscowość w Grecji, w administracji zdecentralizowanej Macedonia-Tracja, w regionie Macedonia Środkowa, w jednostce regionalnej Pieria, w gminie Katerini. W 2011 roku liczyła 1 124 mieszkańców. 
Do 31 grudnia 2010 Paralia należała do gminy o tej samej nazwie i leżała w prefekturze Pieria. 
Osiągalna jest z autostrady A1. Miejscowość położona jest na wybrzeżu Morza Egejskiego, kilka kilometrów od największego miasta Pierii - Katerini.

</doc>
<doc id="597150" url="https://pl.wikipedia.org/wiki?curid=597150" title="Schellenberg">
Schellenberg

Schellenberg ()– jedna z 11 gmin Liechtensteinu, będąca siedzibą regionu Unterland. 
Geografia.
Schellenberg jest najmniejszą pod względem powierzchni gminą w Liechtensteinie - zajmuje zaledwie 3,5 km2. Również liczba ludności miasta nie jest duża, albowiem wynosi tylko 1091 osób, co plasuje gminę na przedostatniej pozycji w kraju.
Schellenberg znajduje się w północnej części kraju. Graniczy z gminami Ruggell, Gamprin, Eschen i Mauren. Ponadto gmina posiada granicę z Austrią.
Miasto jest położone na charakterystycznym wzgórzu, zwanym Eschnerberg. Wzgórze wypiętrza się ponad płaskie tereny doliny Renu, które otaczają miasto. W przeciwieństwie do innych nizinnych gmin Unterlandu, Schellenberg jest w sporej części zalesiony. Poza wzgórzem, Schellenberg obejmuje jeszcze niewielką część jej północnego podnóża, gdzie w większości znajdują się uprawy.
Oprócz miasta, w skład gminy wchodzi także sąsiednia wieś - Hinterschellenberg, co w dosłownym tłumaczeniu oznacza "za Schellenbergiem".
Historia.
Mimo że współcześnie Schellenberg nie jest dużym miastem zamieszkiwanym, to miasto ma duże znaczenie historyczne w regionie.
Neolit.
Na terenie gminy odnaleziono ślady jednej z czterech neolitycznych pozostałości na wzgórzu Schellenberg, która została nazwana "Borscht". Podczas badań archeologicznych znaleziono m.in. fragmenty ceramiki.
Hrabstwo Schellenberg.
Nazwa Schellenberg, pochodzi od niemieckiego rodu Schellenbergów, którzy założyli na terenie miasta dwa zamki. Informacje o Schellenbergach na tym terenie pojawiają się około 1200 roku. Jednak Schellenbergowie sprzedają te ziemie hrabiom Werdenberg-Heiligenberg z Bludenz, w 1317 lub 1318 roku. Posiadali oni prawa do tych ziem przez wiele lat. Jednak mimo dawnego odejście rodu Schellenbergów z tych ziem, nazwa pozostała, a herb gminy wywodzi się od herbu rycerskiego owego rodu. 
Około 1437 r. baronowie Brandis z Vaduz nabyli całe terytorium Hrabstwa Schellenbegu i włączyli je do hrabstwa Vaduz. W 1510 r., kiedy ród Brandis wygasł, hrabstwa Schellenberg i Vaduz przeszły pod władzę hrabiów z Sulz. Następnie Schellenberg trafił do hrabiów z Hohenems w 1613 r., którzy sprzedali je Janowi Adamowi I z rodu Liechtensteinów, w 1699 roku. Trzynaście lat później w 1712 roku sprzedali oni również hrabstwo Vaduz. Oba te terytoria pod rządami Liechtensteinów zostały połączone. W ten sposób powstało Księstwo Liechtenstein.
Schellenberg jako gmina Liechtensteinu.
Pod koniec XV wieku, w dokumencie z 18 listopada 1493 r., Schellenberg jest wspomniany po raz pierwszy jako "dzielnica Schellenberg". Razem z sąsiednią gminą Ruggell, mieszkańcy Schellenbergu korzystali z pastwisk na dnie doliny i lasów obrastających wzgórze. Podział na gminy, obowiązujący do dzisiaj,opracowany ok. 1800 roku. W 1809 r. w Schellenbergu znajdowały się 53 domy i żyło 280 mieszkańców. 
Po II wojnie światowej, od lat 50. XX wieku rozpoczął się dynamiczny rozwój Liechtensteinu. Wiązała się z tym również stosunkowo szybka transformacja Schellenbergu z typowo rolniczej wsi do nowoczesnej gminy z dobrze rozwiniętą infrastrukturą. Obecnie większość populacji pracuje poza gminą w przemyśle, handlu i usługach.
Zamki w Schellenbergu.
Górny Zamek (Nowy Zamek) został zbudowany w ok. 1200 roku. Po raz pierwszy wspomniano o nim w dokumencie z 10 stycznia 1348 r. Jest większym z dwóch zamków w Schellenbergu. 
Dolny Zamek (Stary Zamek) został zbudowany w 1250 roku, ale ostateczny kształt i rozmiar zyskał dopiero po 1350 r. Pierwszy dokument mówiący o tej twierdzy pochodzi z 1317 r. 
Najprawdopodobniej oba zamki od XVI wieku nie były zamieszkane i powoli popadały w ruinę. W 1956 roku książę Franciszek Józef II przekazał dużą kwotę pieniędzy lokalnemu towarzystwu historycznemu, które oczyściło zarośnięte ruiny, zbadało je i zachowało.
Incydent z 1945 roku.
Podczas II wojny światowej, w 1945 roku do Schellenbergu przedarła się grupa pięciuset żołnierzy, współpracującej z nazistami, Rosyjskiej Armii Wyzwoleńczej. Nie doszło do wymiany ognia, ponieważ byli to dezerterzy. Wydarzenia te upamiętnia pomnik w centrum wsi Hinterschellenberg.
Herb i flaga Schellenbergu.
Herb Schellenbergu opiera się na herbie rodu Schellenbergów. Stanowi go czarna tarcza ze złotym pasem u góry, a także ze złotym murem z blankami u dołu. Flaga miasta składa się z czterech pasów w barwach czarnej i złotej.

</doc>
<doc id="597151" url="https://pl.wikipedia.org/wiki?curid=597151" title="Ganbu">
Ganbu



</doc>
<doc id="597152" url="https://pl.wikipedia.org/wiki?curid=597152" title="Arthur Zimmermann">
Arthur Zimmermann

Arthur Zimmermann (ur. 5 października 1864 w Margrabowej, zm. 6 czerwca 1940 w Berlinie) – niemiecki polityk i dyplomata. Po krótkiej karierze w dyplomacji w 1901 r. został asystentem ministra spraw zagranicznych Gottlieba von Jagowa i w tym charakterze, pod nieobecność ministra brał udział w naradzie rządu Niemiec, gdy 5 lipca 1914 r. zapadła decyzja o wsparciu Austro-Węgier.
Po rezygnacji von Jagowa, będącej protestem wobec decyzji podjęcia przez Niemcy nieograniczonej wojny podwodnej, 25 listopada 1916 roku przejął urząd ministra spraw zagranicznych. W styczniu 1917 roku wysłał telegram do ambasadora w Meksyku, upoważniając go do zaproponowania prezydentowi Venustiano Carranzy przystąpienie do wojny po stronie Niemiec i oferując oddanie Meksykowi części terytorium pokonanych Stanów Zjednoczonych. Ujawnienie tej depeszy przez brytyjskich kryptologów umożliwiło przystąpienie USA do wojny po stronie państw ententy. Zimmermann został zdymisjonowany w lecie 1917 roku.

</doc>
<doc id="597153" url="https://pl.wikipedia.org/wiki?curid=597153" title="Jerzy Stanisław Sapieha">
Jerzy Stanisław Sapieha

Jerzy Stanisław Sapieha herbu Lis (ur. 12 listopada 1668, zm. 12 października 1732 w Warszawie) – wojewoda mścisławski w 1732 roku, wojewoda trocki w latach 1706–1709, stolnik litewski w latach 1686–1703, podstoli litewski w 1686 roku.
Życiorys.
Był synem Kazimierza Jana Pawła i Krystyny z Hlebowiczów, bratem Aleksandra Pawła i Michała Franciszka.
W latach 1683–1684 uczył się w Kolegium Jezuitów w Braniewie. W 1684 został rotmistrzem chorągwi petyhorskiej na Podolu. Mimo młodego wieku objął w 1686 podstolstwo litewskie oraz w listopadzie stolnikostwo litewskie. W 1687 brał udział w walkach w okolicach Kamieńca Podolskiego. Posłował na sejm w latach 1690, 1693 i 1695. W latach 1695–1696 na czele kilkunastu chorągwi rozstrzygał zbrojnie antysapieżyńskie wystąpienia w Nowogródku i na Żmudzi. Od końca 1696 współpracował ściślej z wojskami ojca i stryja.
Poseł sejmiku Księstwa Żmudzkiego na sejm konwokacyjny 1696 roku. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. W elekcji 1697 poparł kandydaturę księcia Conti, wypowiadając się jednak w lipcu 1697 za przejściem rodu Sapiehów na stronę Augusta II. 12 stycznia 1698 witał Augusta II wjeżdżającego do Warszawy z Wilanowa jako poseł od wojska litewskiego, zapewniając o jego wierności. Poseł słonimski na sejm pacyfikacyjny 1698 roku.
Z powodu choroby nie brał udziału w bitwie pod Olkienikami 18 listopada 1700. W latach 1701–1702 przebywał w Warszawie, próbując odzyskać dla rodu utracone w w/w bitwie wpływy. W styczniu 1702 roku podpisał akt pacyfikacji Wielkiego Księstwa Litewskiego. Z braku sukcesu od 1702 poparł Karola XII, prowadząc zaciąg i operując popierającą go sapieżyńską armią, a od 1705 – Stanisława Leszczyńskiego, organizując walkę zbrojną na Litwie aż do klęski pod Połtawą. W 1705 roku potwierdził "pacta conventa" Stanisława Leszczyńskiego. Od 1707 do 1709 pełnił funkcję wojewody trockiego.
W latach 1710–1713 przebywał w Prusach. Po powrocie do kraju zajmował się sprawami majątkowymi, bezskutecznie próbując wrócić do wielkiej polityki. Dopiero w marcu 1732 otrzymał urząd wojewody mścisławskiego.
Był ojcem Antoniego Kazimierza.

</doc>
<doc id="597155" url="https://pl.wikipedia.org/wiki?curid=597155" title="Planken">
Planken

Planken – miasto i jedna z jedenastu gmin w Liechtensteinie. Znajduje się w regionie Oberland.
Geografia.
Planken znajduje się na zachodnim stoku szczytu Trzy Siostry. Główna część miasta znajduje się na wysokości 786 m n.p.m. Graniczy z eksklawą Gamprin, z eksklawą Vaduz, z Eschen na północy, z austriacką gminą Frastanz na wschodzie i z Schaan na południu oraz zachodzie. Ponadto gmina posiada cztery eksklawy: "Plankner Garselii" – hala w dolinie Saminy; "Plankner Neugrütt" – skalisty las na północ od wioski, oddzielony od niej pasmem 20 m ziemi i otoczony eksklawą Schaan o tej samej nazwie; Pozostałe dwie eksklawy znajdują się w dolinie Renu; "Wes" – mała łąka w dolinie Renu, otoczone terytorium Schaan, "Riet-Ęscher" – bagno w dolinie Renu, otoczone terytorium Schaan.
Planken jest najmniejszą gminą Liechtensteinu – zamieszkuje ją zaledwie 473 osoby.
Historia.
Na obecnych ziemiach Planken w trzynastym wieku osiedlił się niemiecki lud Walserów. Pierwsza wzmianka na temat Planken pochodzi z roku 1361. Miasto było dwukrotnie w swojej historii plądrowane – po raz pierwszy w 1499 przez Szwajcarów oraz w 1799 przez Francuzów.
W roku 1868 wieś została połączona drogowo z resztą państwa. W 1869 roku nastąpił wielki pożar, po którym mieszkańcy masowo emigrowali z Planken. W roku 1901 liczba mieszkańców wynosiła zaledwie 56 osób. Sytuacja poprawiła się dopiero po reformach rolniczych w drugiej połowie XX wieku.

</doc>
<doc id="597157" url="https://pl.wikipedia.org/wiki?curid=597157" title="Paralia">
Paralia

Paralia to greckie słowo oznaczające plażę. Słowo "paralia" występuje często w greckich nazwach geograficznych:

</doc>
<doc id="597158" url="https://pl.wikipedia.org/wiki?curid=597158" title="Małoryta">
Małoryta

Małoryta (biał. Маларыта, "Małaryta", ros. Малори́та, "Małorita") – miasto na Białorusi, stolica rejonu w obwodzie brzeskim liczące 11,7 tys. mieszkańców (2010). W mieście znajduje się jedyny na Białorusi duży zakład produkujący soki owocowe, musy, przetwory owocowe.
W miejscowości urodził się polski malarz i scenograf teatralny Konstanty Mackiewicz.
Historia.
Miejscowość po raz pierwszy wzmiankowana w 1566. Wieś królewska położona była w końcu XVIII wieku w ekonomii brzeskiej w powiecie brzeskolitewskim województwa brzeskolitewskiego I Rzeczypospolitej. Po III rozbiorze w 1795 roku włączona do Rosji. Spis ludności przeprowadzony w 1897 r. wykazał, że wśród 1480 mieszkańców Małoryty było zaledwie 227 Żydów, co stanowiło 15% ludności.
11 lutego 1919 roku, po wycofaniu się Niemców, Małoryta została zajęta przez polską piechotę z grupy gen. Listowskiego. Trzy dni później pod Małorytą i Mokranami w potyczkach Polacy wzięli do niewoli 60 bolszewickich żołnierzy, w tym 10 oficerów. Za II Rzeczypospolitej miejscowość była siedzibą gminy Małoryta. W 1931 roku otworzono tu fabrykę dykty należącą do Hamera. Podczas II wojny światowej w 1939 roku Małotyta znalazła się pod okupacją sowiecką, w trakcie której odebrano właścicielom wszystkie sklepy i przedsiębiorstwa, a wielu mieszkańców zesłano przymusowo w głąb ZSRR. W 1941 roku po ataku Niemiec na ZSRR w północno-zachodniej części miasteczka utworzono getto dla około 2 tys. Żydów (rejon ulicy Wokzalnej). W lipcu 1942 roku oddział niemiecko-ukraiński rozstrzelał Żydów w okolicy pagórka Pieszczanka na północny zachód od miejscowości (ulica Sowchoznaja). W 1945 roku na mocy Konferencji jałtańskiej miasto włączono do ZSRR.
Religia.
Małoryta jest siedzibą prawosławnego dekanatu małoryckiego (w eparchii brzeskiej i kobryńskiej) oraz dwóch należących do niego parafii. Działa tu również parafia rzymskokatolicka pw. Zwiastowania Najświętszej Maryi Panny.
Transport.
Znajduje się tu stacja kolejowa Małoryta.

</doc>
<doc id="597160" url="https://pl.wikipedia.org/wiki?curid=597160" title="Batalion „Gozdawa”">
Batalion „Gozdawa”

Batalion im. Stefana Czarnieckiego lub batalion „Gozdawa” – oddział bojowy Armii Krajowej walczący w powstaniu warszawskim na Starym Mieście, a od września – w Śródmieściu.
Historia oddziału.
Oddział zaczął się formować już w październiku 1939 w ramach Związku Powstańców Niepodległości w Szpitalu Ujazdowskim w Warszawie oraz Związku Oficerów Rezerwy. Jednak większość struktur oddziału wywodziła się ze środowiska Pragi. Dlatego też początkowo oddział nazywany był „Batalionem praskim”. Prawdopodobnie należał do Armii Podziemnej organizacji „Miecz i Pług”. 
Wiosną 1943 dowództwo batalionu objął kpt. Lucjan Giżyński – „Gozdawa”, od którego batalion wziął swoją popularną nazwę. Zastępcą dowódcy był Lucjan Fajer – ps. „Ognisty”. Wiosną 1944 poprzez włączenie w skład NSZ batalion został scalony z Armią Krajową. Podobno przewidywany był jako II batalion 12 pułku 3 Dywizji Wojskowej Korpusu Służby Bezpieczeństwa, z przeznaczeniem działań policyjnych na ziemiach zachodnich.
Ostatecznie w kwietniu 1944 włączono go w skład Rejonu 4 Obwodu Śródmieście AK. Wówczas uzyskał imię Stefana Czarnieckiego. Podporządkowano go XII Zgrupowaniu AK. 
Szlak bojowy.
Miejscem koncentracji batalionu, 1 sierpnia, był rejon Nowego Miasta. Na kwaterze 4 kompanii (ul. Freta 49, il. Zakroczymska 12, ul. Piwna 13 i ul. Świętojańska 31 stawiło się 111 żołnierzy. Nie przybyło 21 z Pragi. Uzbrojenie kompanii składało się z lkm Bergmann 1kb, 11 pistoletów VIS, 8 granatów ręcznych i 300 sztuk naboi. 5 kompania w składzie 150 żołnierzy zgromadziła się przy ul. Stara 6 w budynku Archiwum Głównym Akt Dawnych, ul. Długiej 24 oraz budynkach poklasztornych oo.Dominikanów przy ul. Freta 10. W trakcie przewożenia broni przez most Kierbedzia zatrzymano i rozstrzelano dwóch żołnierzy kompanii. Udało się jednak przewieźć 2 rkm. 6 kompania w składzie 130 żołnierzy zajmowała kwatery przy ul. Tłomackie 4, Długa 42, Ciasna, Mławska, Daniłowiczowska i okolice pl. Krasińskich. Uzbrojenie kompanii składało się z 2 kbk i 160 sztuk amunicji, 1 pistoletu maszynowego z 40 sztukami amunicji oraz 15 granatów. Przy ul. Długiej 15 zebrała się kompania ckm (nieuzbrojona) oraz kompania sztabowa. Dowództwo zajmowało kwaterę przy ul. Długiej 15 w szkole.
2 sierpnia żołnierze „Gozdawy” brali udział w szturmie na budynek Polskiej Wytwórni Papierów Wartościowych. Bronili pododcinka prowadzącego ulicami: Miodową, Senatorską od Placu Zamkowego przez Plac Teatralny, Bielańską wraz z Bankiem Polskim do ul. Długiej. Krwawe walki toczono m.in. w Pasażu Simonsa, Pałacu Mostowskich oraz Pałacu Blanka.
6 sierpnia, w rocznicę wymarszu Pierwszej Kompanii Kadrowej, żołnierze batalionu wzięli udział w jedynej podczas powstania defiladzie wojsk powstańczych na ulicy Długiej. 
31 sierpnia podjęto nieudaną próbę przebicia do Śródmieścia. 1 września rozpoczęto ewakuację kanałami ze Starego Miasta do północnego Śródmieścia, gdzie toczono ciężkie i krwawe walki – poległo 60% żołnierzy – do momentu kapitulacji powstania. 
Ordre de Bataille batalionu.
Według stanu na 30 lipca 1944 stan batalionu przedstawiał się następująco:

</doc>
<doc id="597162" url="https://pl.wikipedia.org/wiki?curid=597162" title="Hristu Chiacu">
Hristu Chiacu

Hristu Chiacu (ur. 6 września 1986 w Bukareszcie) – rumuński piłkarz grający na pozycji pomocnika. Były reprezentant rumuńskiej młodzieżówki.
Kariera klubowa.
Karierę rozpoczynał w Dinamie Bukareszt. Następnie występował w klubie Unirea Urziceni, rozegrał tam dwa mecze w lidze. Kolejnym jego klubem był Naţional Bukareszt, w którym w 17 meczach ligowych zdobył 2 bramki.
W 2006 roku trafił do Wisły Kraków, gdzie ściągnął go jego rodak, trener Dan Petrescu. Kibice Białej Gwiazdy najbardziej zapamiętali jego gol w towarzyskim meczu z Sevillą, dający zwycięstwo Wiśle. Był to sparing z okazji 100-lecia klubu z Krakowa. W Wiśle rozegrał 11 meczów ligowych i strzelił 1 gola.
Latem 2007 roku wrócił do Rumunii i ponownie został zawodnikiem Dinama Bukareszt. Był wypożyczony do Dacji Mioveni, CS Otopeni oraz Astry Ploieşti. W 2009 roku został piłkarzem klubu FC Timiszoara, wicemistrza kraju. Następnie grał w takich klubach jak: Xəzər Lenkoran, Ceahlăul Piatra Neamț, Concordia Chiajna, Săgeata Năvodari, CS Balotești, CSM Sighetu Marmației, CS Tunari i Academica Clinceni.

</doc>
<doc id="597165" url="https://pl.wikipedia.org/wiki?curid=597165" title="Zysk i S-ka">
Zysk i S-ka

Zysk i S-ka – wydawnictwo z siedzibą w Poznaniu przy ulicy Wielkiej na Starym Mieście, założone w 1994 przez Tadeusza Zyska i Aleksandra Szablińskiego, po ich odejściu z wydawnictwa Rebis. W dorobku wydawnictwa jest ponad tysiąc tytułów.
Historia.
Wydawnictwo rozpoczęło działalność od wydawania współczesnej światowej literatury beletrystycznej (seria "Kameleon", w ramach której ukazują się bestsellery ostatnich lat). Wydawnictwo wydało m.in. "Zaklinacza koni" Nicholasa Evansa, "Smażone zielone pomidory" i "Witaj na świecie, Maleńka!" Fannie Flagg, "Bóg rzeczy małych" Arundhati Roy, powieści Thomasa Bergera, Petera Hedgesa, Eriki Jong, Stephena Kinga, "Dziennik Bridget Jones" oraz "W pogoni za rozumem".
Od 2001 roku Zysk i S-ka wydaje także serię "Polski Kameleon", w której publikuje polską literaturę powieściową.
Następnie wydawnictwo rozszerzyło swoją ofertę o książki z gatunku science fiction, fantasy i powieści grozy. W roku 1997 opublikowało nowe tłumaczenie "Władcy Pierścieni" J.R.R. Tolkiena, za które otrzymało nagrodę „Sfinksa” (nagroda przyznawana przez czytelników), a także wydaje cykl książek napisanych na podstawie gry RPG "Dragonlance". W 1997 roku wydawnictwo zostało laureatem Złotego Meteora.
Asortyment.
Około 30% ogólnej oferty wydawniczej Zysku i S-ki stanowi literatura popularnonaukowa i naukowa, która publikowana jest w seriach "Antropos" (nauki humanistyczne) oraz "Nebula" (nauki przyrodnicze). Dzięki wydawnictwu czytelnik może się zapoznać m.in. z książkami Allana Blooma, Saula Bellowa, Francisa Fukuyamy, Alvina Tofflera, Edwarda O. Wilsona, Stephena Hawkinga, Rogera Penrose’a, Carla Sagana czy Johna Gribbina. W ofercie znajdziemy także książki akademickie z zakresu psychologii, socjologii, pedagogiki i politologii (w 1997 roku ukazała się "Psychologia społeczna" Elliota Aronsona, Timothy’ego D. Wilsona i Robin M. Akert).

</doc>
<doc id="597166" url="https://pl.wikipedia.org/wiki?curid=597166" title="Żabinka">
Żabinka

Żabinka (biał. "Жабінка") – miasto na Białorusi w obwodzie brzeskim, centrum administracyjne rejonu żabineckiego. Leży przy ujściu rzeki Żabinka do Muchawca. 13,1 tys. mieszkańców (2010).
Miasto znajduje się 30 km na północny wschód od Brześcia. Stanowi węzeł kolejowy (kierunki na Brześć, Berezę Kartuską i Kobryń). Drogi na Brześć, Kobryń i Kamieniec.
Nazwa, herb.
Nazwa miasta pochodzi od żabiścieku pływającego – popularnej w okolicy rośliny wodnej, lub od niewielkiego dopływu Muchawca, rzeki Żabinka, po raz pierwszy wspomnianej w dokumentach z XVII wieku. Herb przedstawia stylizowany wizerunek dwóch rzek: Żabinki i Muchawca w miejscu ich połączenia, oraz trzy kwiaty żabiścieku.
Demografia.
Liczba ludności:
Zabudowa.
Najstarszą ulicą Żabinki jest ul. Lenina (dawniej ul. Tadeusza Kościuszki), zabudowana w większości drewnianymi domami i sklepami.
Nowoczesne miasto rozwija się na południowy wschód, wzdłuż linii kolejowej, która dzieli miasto na dwie części: południową – mieszkalną i północną – przemysłową. W części północno-zachodniej za koleją znajduje się „miasteczko” cukrowni. Zbudowane są tam 3-5-piętrowe domy mieszkalne, szkoła, przedszkole, sklepy, ośrodek obsługi mieszkańców i inne. Urbanistyczną strukturę miasta wyznaczają ulice: Kirowa, Woli, Szaszejnaja, Pijanierskaja, Kamsamolskaja, które tworzą wraz z innymi ulicami kwartały miejskie. Budynki instytucji administracyjnych, społecznych, kulturalnych i oświatowych koncentrują się na ul. Kirowa – głównej ulicy miasta i znajdującym się w jej ciągu głównym placu. Znajdują się tam: Rejonowy Komitet Wykonawczy, dom kultury, kino, węzeł łączności, kombinat edukacyjno-produkcyjny, przychodnia, poliklinika, dom towarowy, ośrodek obsługi mieszkańców, restauracja itd. Do głównego placu przylega park.
Główna część zabudowy znajduje się na ulicach Kirowa i Woli. Zbudowane są tam 3-5-piętrowe domy mieszkalne. Do ul. Kirowa w południowej części przylega nowa dzielnica nowoczesnych, uporządkowanych budynków mieszkalnych. Znajdują się tam także sklepy, przedszkole i in. Według planu generalnego, opracowanego w 1978 przez Białoruski Naukowo-Badawczy i Projektowy Instytut Budownictwa Miejskiego, przewidziany jest rozwój miasta na wschód wzdłuż prawego brzegu rzeki Muchawiec; w centralnej części miasta wznoszenie wielopiętrowych domów mieszkalnych, w części zachodniej – indywidualne budownictwo mieszkalne (w tym domy jednorodzinne).
Zabytki.
W Żabince znajduje się parafialna cerkiew prawosławna pw. Opieki Matki Boskiej z 1885, a także stacja kolejowa z lat 20. XX w. Istniejący w przeszłości kościół katolicki został zniszczony. W 1999 zbudowano nowy kościół parafialny św. Józefa. Ponadto w pobliżu cmentarza znajduje się zbiorowa mogiła 9 żołnierzy Armii Krajowej z oddziału „Watra I” I Okręgu Poleskiego AK, poległych 27 października 1943 roku w walce z Niemcami pod niedalekimi Siechnowiczami Małymi. Spoczywają w niej m.in. por. Stanisław Murawski ps. „Stanisław” i szef oddziału st. sierż. Józef Kazimierczak ps. „Bzura”. W 1993 roku na mogile umieszczono tablicę pamiątkową z napisami po polsku i po białorusku. Została ona ufundowana przez Radę Ochrony Pamięci Walk i Męczeństwa oraz polskie środowiska kombatanckie.
W dzielnicy Zdzitowo (dawnej wsi) znajduje się drewniana parafialna cerkiew prawosławna pw. św. Męczennika Nikity z 1502 r.
Gospodarka.
Przemysł spożywczy, produkcja materiałów budowlanych.
Edukacja, kultura, zdrowie.
W Żabince znajdują się szkoły: 3 średnie, muzyczna, sportowa dziecięco-młodzieżowa, specjalna z internatem, oraz 5 placówek edukacji przedszkolnej. Działają także 4 biblioteki i dom kultury. Opieką medyczną mieszkańców zajmują się przychodnia i poliklinika.
Sport.
W Żabince działa jeden z największych w obwodzie brzeskim ośrodków sportowo-rehabilitacyjnych „Rześkość” ("«Бадзёрасьць»", "„Badzioraść”") posiadający dwie sale do mini piłki nożnej, koszykówki, siatkówki, tenisa ziemnego, dwa baseny (dla dorosłych i dla dzieci), siłownię z dużą liczbą przyrządów, ring bokserski. Działają dziecięce i młodzieżowe sekcje sportowe taekwondo, siatkówki, boksu, lekkiej atletyki, pływania, mini piłki nożnej, wieloboju. Ośrodek dysponuje także kilkoma stołami do tenisa stołowego, stołem bilardowym i sauną.
W Żabince odbywają się międzynarodowe turnieje i konkursy.

</doc>
<doc id="597168" url="https://pl.wikipedia.org/wiki?curid=597168" title="Unterland">
Unterland

Unterland – jeden z dwóch regionów Liechtensteinu zajmujący północną część państwa. Region nie ma znaczenia administracyjnego jednak podział na regiony jest zawarty w Konstytucji i jest silnie zakorzeniony w krajowej tradycji. Dodatkowo region pełni funkcje okręgu wyborczego i posiada dziesięciu reprezentantów w Landtagu. Granice Oberlandu odpowiadają historycznym granicom hrabstwa Schellenbergu.
Geografia.
Unterland jest mniejszy od Oberlandu – zajmuje powierzchnię 34,997 km2 (22% terytorium Liechtensteinu) i zamieszkuje go 13 836 ludzi (36% populacji kraju). Północna część Księstwa jest zdecydowanie bardziej równinna, a dużą jej część zajmują pola. Ponad stosunkowo płaski krajobraz wybijają się sześciusetmetrowe góry wyspowe takie jak Eschnerberg. Na terenie Unterlandu znajduje się najniższy punkt kraju – Ruggeller Riet (430 m n.p.m.).
Gminy.
Do Unterlandu należy pięć gmin: Eschen, Gamprin, Mauren, Ruggell oraz Schellenberg.

</doc>
<doc id="597170" url="https://pl.wikipedia.org/wiki?curid=597170" title="Oberland (Liechtenstein)">
Oberland (Liechtenstein)

Oberland – jeden z dwóch regionów Liechtensteinu zajmujący południową część państwa. Region nie ma znaczenia administracyjnego jednak podział na regiony jest zawarty w Konstytucji i jest silnie zakorzeniony w krajowej tradycji. Dodatkowo region pełni funkcje okręgu wyborczego i posiada piętnastu reprezentantów w Landtagu. Granice Oberlandu odpowiadają historycznym granicom hrabstwa Vaduz.
Geografia.
Oberland jest większy od Unterlandu zarówno pod względem zajmowanej powierzchni jak i liczby ludności – na powierzchni 125,48 km2 (78% terytorium Liechtensteinu) zamieszkuje 24 542 ludzi (64% populacji Liechtensteinu). Większość osad ludzkich w regionie znajduje się w dolinie Renu – w zachodniej części Oberlandu, natomiast we wschodniej części dominują góry. Znajduje się tu najwyższy punkt kraju – szczyt Grauspitz (2599 m n.p.m.).
Gminy.
Do Oberlandu należy sześć gmin: Vaduz (stolica kraju), Balzers, Planken, Schaan, Triesen i Triesenberg.

</doc>
<doc id="597171" url="https://pl.wikipedia.org/wiki?curid=597171" title="Pielęgniczka kakadu">
Pielęgniczka kakadu

Pielęgniczka kakadu ("Apistogramma cacatuoides") – gatunek słodkowodnej ryby z rodziny pielęgnicowatych. Bywa hodowana w wielogatunkowych akwariach.
Występowanie.
Wschodnie Peru, dorzecze Amazonki
Charakterystyka.
Pokojowo usposobiona, ryba polecana raczej dla doświadczonych akwarystów. Może przebywać w zbiorniku wielogatunkowym, jednak trzeba liczyć się z tym, że w okresie godowym może zabić inne ryby. W akwarium wymaga gęstej roślinności, korzeni, kryjówek (np. łupiny orzechów kokosowych) oraz miękkiego podłoża.
Dymorfizm płciowy: samiec większy (dorasta do ok. 9 cm, samica do 4 cm długości). Dorosłe samce mają wydłużone pierwsze promienie płetwy grzbietowej.
Na jednego samca powinny przypadać 2-3 samice. Większą liczbę samców można trzymać w odpowiednio większym zbiorniku. Samica składa ok. 200 jajeczek ikry. Młode wylęgają się po ok. 3 dniach. Opiekę nad potomstwem sprawuje głównie samica.
Gatunek ten jest bardzo wrażliwy na zanieczyszczenia chemiczne wody, co utrudnia proces leczenia ewentualnych chorób.

</doc>
<doc id="597174" url="https://pl.wikipedia.org/wiki?curid=597174" title="Forat">
Forat

Forat (PN) – fosforoorganiczny związek chemiczny, insektycyd o działaniu kontaktowym i systemicznym.
Jest oleistą cieczą o niskiej lotności (2,7·10−3 mg/dm³ przy 20 °C).

</doc>
<doc id="597176" url="https://pl.wikipedia.org/wiki?curid=597176" title="Pielęgniczka Borella">
Pielęgniczka Borella



</doc>
<doc id="597177" url="https://pl.wikipedia.org/wiki?curid=597177" title="Adam Kokoszka">
Adam Kokoszka

Adam Kokoszka (ur. 6 października 1986 w Andrychowie) – polski piłkarz grający na pozycji obrońcy.
Kariera.
Kluby.
Karierę piłkarską rozpoczął w lokalnym klubie Beskid Andrychów. Następnie przez wiele lat grał w drugiej drużynie Wisły Kraków. W pierwszym składzie Wisły zadebiutował za kadencji Dana Petrescu 4 sierpnia 2006 w spotkaniu z Arką Gdynia. Do tej pory w polskiej lidze rozegrał 59 meczów, strzelając jedną bramkę. Od sezonu 2008/2009 Kokoszka był zawodnikiem spadkowicza z Serie A, włoskiego Empoli FC. 19 stycznia 2011 roku wypożyczony został do Polonii Warszawa, zaś po rundzie wiosennej sezonu 2010/11, 20 czerwca 2011 został definitywnie wykupiony przez warszawski klub za sumę 200 tys. euro. Piłkarz związał się z Polonią 3-letnią umową, która 27 lutego 2013 rozstała rozwiązana za porozumieniem stron. Dzień później Kokoszka podpisał kontrakt ze Śląskiem Wrocław. W lipcu 2014 podpisał trzyletni kontrakt z rosyjskim Torpedo Moskwa. W lipcu 2015 podpisał dwuletni kontrakt ze Śląskiem Wrocław z możliwością przedłużenia o rok.
Statystyki kariery.
Reprezentacyjnej.
"(S - mecz na polskich boiskach, W - mecz na wyjeździe, N - mecz na neutralnym terenie)"

</doc>
<doc id="597178" url="https://pl.wikipedia.org/wiki?curid=597178" title="Hancewicze">
Hancewicze

Hancewicze (biał. "Ганцавічы", ros. "Ганцевичи") – miasto na Białorusi, stolica rejonu w obwodzie brzeskim. 13,9 tys. mieszkańców (2010).
Siedziba prawosławnego dekanatu hancewickiego oraz dwóch parafii: prawosławnej (pw. św. Tichona Patriarchy Moskiewskiego) i rzymskokatolickiej (pw. Nawiedzenia Najświętszej Maryi Panny). Znajduje tu się stacja kolejowa Hancewicze, położona na linii Równe – Baranowicze – Wilno. W pobliżu miasta położony jest radar () stanowiący część rosyjskiego systemu wczesnego ostrzegania.
Historia.
W okresie międzywojennym miejscowość znajdowała się w pow. łuninieckim województwa poleskiego (II Rzeczpospolita). Do 17 września 1939 stanowiła garnizon macierzysty szwadronu kawalerii KOP „Hancewicze”. Od września 1939 znalazła się pod okupacją sowiecką, a później od 1941 pod okupacją niemiecką. W latach 1945–1991 Hancewicze znajdowały się w Białoruskiej SRR.
W mieście urodzili się:

</doc>
<doc id="597180" url="https://pl.wikipedia.org/wiki?curid=597180" title="Iwacewicze">
Iwacewicze

Iwacewicze (biał. Івацэвічы) – miasto na Białorusi, w obwodzie brzeskim, siedziba rejonu iwacewickiego, do 1945 w Polsce, w województwie poleskim, siedziba powiatu iwacewickiego i gminy Iwacewicze.
Wieś szlachecka położona była w końcu XVIII wieku w powiecie słonimskim województwa nowogródzkiego. Dawna posiadłość m.in. Sapiehów, Gołuchowskich i Jundziłłów. W latach 1920–1935 Iwacewicze były miastem w powiecie kosowskim.
W Iwacewiczach urodziła się polska rzeźbiarka Zofia Bilińska.
Jedynym zabytkiem miasta jest dwór Jundziłłów z pocz. XIX wieku.

</doc>
<doc id="597183" url="https://pl.wikipedia.org/wiki?curid=597183" title="Łuniniec">
Łuniniec

Łuniniec (biał.: Лунінец, ros.: Лунинец) – miasto na Białorusi, stolica rejonu w obwodzie brzeskim. 23,6 tys. mieszkańców (2010).
Wieś duchowna położona była w końcu XVIII wieku w powiecie nowogródzkim województwa nowogródzkiego.
Za II Rzeczypospolitej miejscowość była siedzibą wiejskiej gminy Łuniniec, w latach 1920–1939 również powiatu łuninieckiego. W okresie międzywojennym swoją siedzibę miała tutaj Brygada KOP „Polesie”.
W mieście rozwinął się przemysł elektrotechniczny, spożywczy oraz drzewny.
Sport.
Do 1939 roku w mieście funkcjonował klub piłkarski Ognisko Łuniniec.

</doc>
<doc id="597184" url="https://pl.wikipedia.org/wiki?curid=597184" title="Europejska Federacja Organizacji Młodzieży Socjalistycznej">
Europejska Federacja Organizacji Młodzieży Socjalistycznej

Europejska Federacja Organizacji Młodzieży Socjalistycznej (ECOSY) – założona w 1992 młodzieżowa wspólnota o europejskim zasięgu zrzeszająca organizacje i kluby młodych socjaldemokratów i socjalistów.
Członkowie.
Obok tych 39. pełnych organizacji sześć członków posiada swoich korespondentów, federacja posiada również 16. członków obserwacyjnych.

</doc>
<doc id="597187" url="https://pl.wikipedia.org/wiki?curid=597187" title="Dom Wydawniczy Rebis">
Dom Wydawniczy Rebis

Dom Wydawniczy Rebis – wydawnictwo założone w sierpniu 1990 w Poznaniu przez Tomasza Szpondera i Tadeusza Zyska. Pod koniec 1993 roku Tadeusz Zysk odszedł z Rebisu, by założyć własne wydawnictwo: Zysk i S-ka.
Pierwszym tytułem wydanym przez Rebis były "Pasożyty umysłu" Colina Wilsona.
Najpopularniejszą książką wydawnictwa stało się "Jedz, módl się, kochaj" Elizabeth Gilbert (nakład 110 tysięcy egzemplarzy). Również "Czysta anarchia" Woody’ego Allena trafiła na listy hitów (nakład 50 tysięcy egzemplarzy).
Książki ukazują się w seriach wydawniczych: "Biblioteczka człowieka myślącego", "Biografie i powieści biograficzne", "Historia", "Literatura dziecięca i młodzieżowa", "Mity i legendy", "Nowe Horyzonty", "Polska literatura współczesna", "Psychologia", "Salamandra", "Wodnik" i innych.

</doc>
<doc id="597191" url="https://pl.wikipedia.org/wiki?curid=597191" title="Trifluoronitrometan">
Trifluoronitrometan

Trifluoronitrometan, – organiczny związek chemiczny, gaz o silnym działaniu toksycznym. Wdychanie wywołuje silny kaszel i często prowadzi do śmierci. Jest stosowany w syntezie organicznej.

</doc>
<doc id="597193" url="https://pl.wikipedia.org/wiki?curid=597193" title="Gogle">
Gogle

Gogle – okulary ochronne, chroniące oczy przed wiatrem, deszczem, lub śniegiem, używane najczęściej przez narciarzy i skoczków narciarskich. Gogle zazwyczaj są tak ukształtowane, aby ich osłona przylegała do twarzy wokół oczu, nie dopuszczając do nich podmuchów powietrza i rozbryzgów wody. Wcześniej także (przed upowszechnieniem się kasków ochronnych zintegrowanych z okularami) stosowane przez motocyklistów lub osoby prowadzące pojazdy z odkrytymi – narażonymi na wiatr – kokpitami (starszego typu samoloty, samochody wyścigowe lub łodzie motorowe). Podobną rolę pełnią specjalne okulary dla kolarzy i biegaczy narciarskich – zazwyczaj są jednak nieco mniejsze i delikatniejsze od gogli używanych w innych sportach.
Często, oprócz ochrony przed wiatrem lub deszczem, chronią przed jaskrawym światłem i odblaskiem od śniegu lub wody, pełniąc rolę okularów przeciwsłonecznych. Niektóre modele gogli mają w tym celu wymienne barwne „szkła” z przezroczystego tworzywa.
Używane także w przemyśle jako okulary ochronne (dla pilarzy, szlifierzy, spawaczy itp.) – chroniące przed drzazgami, wiórami, iskrami i odpryskami obrabianego materiału lub przed jaskrawym światłem podczas spawania.

</doc>
<doc id="597194" url="https://pl.wikipedia.org/wiki?curid=597194" title="Paweł Stefan Sapieha">
Paweł Stefan Sapieha

Paweł Stefan Bohdanowicz Sapieha herbu Lis (ur. 1565, zm. 19 lipca 1635 w Holszanach) – marszałek Trybunału Głównego Wielkiego Księstwa Litewskiego w 1598 roku, podkanclerzy litewski w 1623 roku, koniuszy litewski w 1593 roku, starosta oszmiański przed 1602 rokiem, dworzanin Jego Królewskiej Mości.
Życiorys.
Był synem Bohdana i bratem Mikołaja. Studiował na Akademii Wileńskiej.
W 1580 przedstawiony został królowi Stefanowi Batoremu zostając jego dworzaninem. Od 1588 był dworzaninem hospodarskim. 25 czerwca 1593 dzięki poparciu Lwa Sapiehy został koniuszym wielkim litewskim. W 1600 posłował na sejm. W tymże roku pielgrzymował do Rzymu na obchody roku jubileuszowego, gdzie był przyjęty przez papieża Klemensa VIII. W 1604 ponownie posłował na sejm.
Brał udział w kampanii smoleńskiej 1609–1611. Podczas oblężenia Smoleńska stracił rękę. Za zasługi otrzymał w 1611 starostwo homelskie. W dalszych latach posłował na sejm jeszcze dwukrotnie: w 1611 i 1619. 14 lutego 1623 został mianowany podkanclerzym litewskim. Był zwolennikiem obniżenia wartości polskich talarów i dukatów w celu zmniejszenia ich wywozu za granicę. W 1632 sugerował podjęcie rozmów z Gustawem Adolfem widząc realne dla Rzeczypospolitej zagrożenie zbliżenia moskiewsko-szwedzkiego.
Był z królem Zygmuntem podczas ostatnich dni jego życia. Był członkiem konfederacji generalnej zawiązanej 16 lipca 1632 roku. Brał udział w tajnych naradach senatu pod przewodnictwem prymasa Janem Wężykiem (2–5 maja 1632), a także w dalszych czynnościach elekcyjnych, włącznie z koronacją Władysława IV w lutym 1633. Podpisał "pacta conventa" Władysława IV Wazy w 1632 roku. W lipcu 1633 podążył z królem pod Smoleńsk, wycofując się jednak z obozu ze względu na zły stan zdrowia. Jako najstarszy żyjący Sapieha wezwał do obozu królewskiego syna zmarłego przed kilkoma miesiącami kanclerza wielkiego litewskiego Lwa Sapiehy, Kazimierza Leona do objęcia przywódcy stronnictwa sapieżyńskiego.
Od początku 1634 przebywał w swoim zamku w Holszanach ciężko chorując. Dwukrotnie podczas jego choroby rozchodziły się plotki o jego śmierci, dwukrotnie doprowadzając do nadania jego urzędów przez króla potencjalnym następcom. Za drugim razem Paweł Stefan przybył w lutym 1635 do Warszawy, aby uciąć przedwczesne kalkulacje.
Paweł Stefan Sapieha zmarł w Holszanach i 24 września został pochowany w ufundowanym przez siebie w kościele św. Jana Chrzciciela.
Dwie z 3 córek z małżeństwa z Elżbietą Wesselinówną zostały zakonnicami Eudoksja (Katarzyna) w zakonie bazylianek w Wilnie, Teofila (Tekla) u klarysek w Wilnie a Krystyna wyszła za mąż za podstolego
litewskiego Jana Hieronima Chodkiewicza.

</doc>
<doc id="597195" url="https://pl.wikipedia.org/wiki?curid=597195" title="Pielęgniczka motylowa">
Pielęgniczka motylowa



</doc>
<doc id="597196" url="https://pl.wikipedia.org/wiki?curid=597196" title="Starostwo spiskie">
Starostwo spiskie



</doc>
<doc id="597200" url="https://pl.wikipedia.org/wiki?curid=597200" title="Olkieniki">
Olkieniki

Olkieniki (lit. "Valkininkai") – miasteczko w południowo-wschodniej Litwie w rejonie orańskim nad Mereczanką, 238 mieszkańców (2001).
Historia.
Olkieniki położone były w drugiej połowie XVI wieku w powiecie trockim województwa trockiego.
W 1551 roku w Olkienikach założono puszkarnię, co spowodowało rozwój osady. W 1571 roku zyskała prawa miejskie.
Znane jest już z wyczynów z czasów I Rzeczypospolitej, ponieważ w 1700 zawiązano tu konfederację olkienicką, wymierzoną przeciw magnackiej rodzinie Sapiehów. 18 listopada 1700 pod miastem doszło do bitwy podczas wojny domowej pomiędzy stronnikami rodu Sapiehów a szlachtą litewską dowodzoną przez Ogińskich. Kilka lat później w okresie wojny północnej w pobliżu odbyła się bitwa wojsk szwedzkich z rosyjskimi.
Prawa miejskie i herb nadał Stanisław August Poniatowski w 1792 roku. Olkieniki były siedzibą starostwa, którego dzierżawcą około roku 1823 był Franciszek Rupejko, fundator klasycystycznego kościoła katolickiego pw. Nawiedzenia NMP. Kościół ten został wybudowany w miejsce poprzedniego kościoła, założonego przez królową Polski Bonę. W wyposażeniu kościoła ciekawe obrazy.
Po III rozbiorze Polski w 1795 roku Olkieniki znalazły się w zaborze rosyjskim.
Od 1919 roku ponownie w Polsce po odzyskaniu niepodległości. Za II RP siedziba wiejskiej gminy Olkieniki. 9 grudnia 1931 roku miasteczko zamieszkiwało 1596 osób, w 237 budynkach mieszkalnych. W osadzie fabrycznej Olkieniki mieszkały 83 osoby w 10 budynkach mieszkalnych, a na stacji kolejowej Olkieniki kolejne 122 osoby w 13 budynkach mieszkalnych. Od 1925 roku w miasteczku stacjonował Szwadron Kawalerii KOP „Olkieniki”, a ponadto mieściła się w nim Strażnica KOP „Olkieniki” należąca do Batalionu KOP „Orany”.
Po II wojnie światowej i utracie miasta przez Polskę, do 1 listopada 1946 z rejonu olkienickiego w obecne granice Polski wysiedlono ok. 750 Polaków, natomiast ok. 3,2 tys. zarejestrowanych do przesiedlenia Polaków pozostało w rejonie.

</doc>
<doc id="597202" url="https://pl.wikipedia.org/wiki?curid=597202" title="In My Own Words">
In My Own Words

In My Own Words – pierwszy album amerykańskiego piosenkarza R&amp;B Ne-Yo. Promowały go cztery single: „Stay”, „So Sick”, „When You're Mad”i „Sexy Love”. Wydany 28 lutego 2006 roku krążek zadebiutował na pierwszym miejscu Billboard Hot 200 i uzyskał status platynowej płyty po dziesięciu tygodniach sprzedaży. Do 25 lipca 2006 sprzedano w Stanach Zjednoczonych 1 571 832 kopii albumu.

</doc>
<doc id="597203" url="https://pl.wikipedia.org/wiki?curid=597203" title="Marek Motyka (piłkarz)">
Marek Motyka (piłkarz)

Marek Motyka (ur. 17 kwietnia 1958 w Żywcu) – polski piłkarz i trener.
Kariera piłkarska.
Kariera klubowa.
Marek Motyka rozpoczynał swoją karierę w miejscowej Sole. Zdolnego chłopca szybko pozyskała Koszarawa. W seniorskim zespole tej drużyny piłkarz zadebiutował w 1974 roku, mając szesnaście lat. W 1976 roku zawodnik trafił do Hutnika Kraków. Przejście do krakowskiego zespołu nastąpiło w niecodziennych okolicznościach. Młody, dobrze zapowiadający się piłkarz miał propozycje z kilku innych klubów, jednak tylko Hutnik zaproponował mu pomoc w leczeniu skutków ciężkiej kontuzji, którą doznał w spotkaniu z Victorią Jaworzno.
Zimą 1978 roku Motyka trafił do Wisły Kraków. Zespół "Białej Gwiazdy" był wówczas naszpikowany gwiazdami, przez co młody obrońca, bał się, że nigdy nie zdoła wywalczyć sobie miejsca w podstawowym składzie i większość spotkań przesiedzi na ławce rezerwowych. W Wiśle Motyka zadebiutował 5 marca 1978 roku w wyjazdowym meczu z Polonią Bytom. Spotkanie zakończyło się remisem 1:1. Z meczu na mecz stawał się coraz lepszy. Każdy występ był dla niego świętem, a wszystkie rozgrywki traktował z niezwykłą powagą. W sezonie 1977/78 Motyka rozegrał 10 ligowych meczów, a wraz z drużyną został Mistrzem Polski.
Motyka grał twardo, lecz czysto, kartki nie eliminowały go z rozgrywek zbyt często. Przez kilka sezonów pojawiał się na boisku w każdym meczu ligowym.
W sezonie 1984/85 Wisła zajęła szesnaste miejsce i spadła do drugiej ligi. Czołowi gracze krakowskiego zespołu, w tym Motyka, otrzymali natychmiast propozycje gry w innych klubach. Zawodnik pozostał w drużynie, bo chciał przywrócić jej dawny blask.
Po trzech latach, Wisła powróciła do I ligi. Motyka nadal był podporą defensywy "Białej Gwiazdy". Nosił również opaskę kapitana. Pożegnalny mecz w barwach Wisły rozegrał 25 listopada 1989 roku, kiedy to wystąpił w wygranym 2:1 meczu z Zagłębiem Lubin, rozegranym w Krakowie.
W 1990 roku Motyka podpisał kontrakt z SK Brann. Zawodnik rozegrał tam osiem ligowych meczów, a jego drużyna zbankrutowała. Piłkarz szybko powrócił do Polski i od razu udał się do zarządu Wisły. Działacze krakowskiej drużyny wprowadzili jednak politykę odmładzania składu i nie podpisali kontraktu z 33-letnim graczem. Następnie Motyka na krótko związał się z Hetmanem Zamość.
Wiosną 1992 roku Motyka przeszedł do innego krakowskiego zespołu - Cracovii. "Pasy" były wówczas pogrążone w wielkim kryzysie, w klubie brakowało nawet wody. Zawodnicy trenowali na obiektach mniejszych klubów, nie płacono im przez wiele miesięcy żadnych pieniędzy. Mimo silnego zespołu, wyniki były słabe i Cracovia spadła do trzeciej ligi. Motyka krakowską drużynę opuścił latem 1993 roku.
Marek Motyka kontynuował później swoją karierę w Kalwariance Kalwarii Zebrzydowskiej, Garbarzu Zembrzyce i Rabie Dobczyce.
Kariera reprezentacyjna.
Marek Motyka zadebiutował w barwach narodowych 17 lutego 1980 roku w przegranym 0:1 meczu z reprezentacją Maroka. Łącznie wystąpił w ośmiu spotkaniach. Wszystkie odbyły się w 1980 roku.
Kariera trenerska.
Marek Motyka w 1993 roku podpisał kontrakt z Kalwarianką. W tej drużynie został grającym trenerem. Awansował z nią do III ligi. W 1996 roku opuścił klub i przeniósł się do Garbarza Zembrzyce, gdzie również objął posadę grającego trenera. Dwa lata później, na pół roku trafił do II-ligowego WKS Wawel. W sierpniu 1999 roku podjął pracę w V-ligowym KS Raba Dobczyce. Miesiąc później został trenerem Hutnika Kraków. Na początku stycznia został zatrudniony w BKS-ie Bochnia. Pół roku później został trenerem rezerw Wisły Kraków.
1 lipca 2002 roku Marek Motyka podpisał roczny kontrakt z beniaminkiem piłkarskiej Ekstraklasy – Szczakowianką Jaworzno. Pierwszy mecz w najwyższej klasie rozgrywkowej drużyna Motyki zremisowała u siebie 1:1 z Wisłą Kraków. Po rundzie jesiennej Szczakowianka zajmowała dziesiąte miejsce w tabeli, jednak po trzech porażkach z rzędu wiosną (w tym z Dyskobolią Grodzisk Wielkopolski 0:5) Motyka został zwolniony. Po odejściu z Jaworzna pracował w Tłokach Gorzyce. Został zwolniony po przegranych barażach z Radomiakiem.
1 lipca 2004 roku Motyka objął posadę w Polonii Warszawa. Zarząd postawił mu cel utrzymania się w lidze. Motyka wykonał plan w 100% (Polonia zajęła wówczas dziesiąte miejsce), jednak 25 maja 2005 roku prowadzony przez niego zespół przegrał u siebie w derbach 0:5 z Legią, przez co Motyka opuścił drużynę wraz z wygaśnięciem kontraktu.
10 listopada 2005 roku Marek Motyka został trenerem Górnika Zabrze. W sezonie 2005/06 pomógł śląskiej drużynie utrzymać się w lidze. Pod koniec grudnia 2006 roku Motyka został zwolniony. Na jego miejsce zatrudniono Zdzisława Podedwornego, który miał przywrócić drużynie jej dawny blask. Efekty były przeciwne do oczekiwanych i w marcu 2007 roku prezes Ryszard Szuster zadecydował o ponownym zatrudnieniu Motyki, który pozostał w Zabrzu do końca czerwca 2007 roku.
9 lipca 2008 roku został trenerem Polonii Bytom. Zastąpił Michała Probierza, który po sezonie 2007/08 objął posadę w Jagiellonii Białystok. Pomimo osiągnięcia przyzwoitych wyników, Motyka 15 marca 2009 roku został zwolniony. W ostatnim meczu pod jego wodzą Polonia przegrała derbowy mecz z Ruchem Chorzów 0:3. Motykę zastąpił ukraiński szkoleniowiec Jurij Szatałow.
18 maja Marek Motyka objął posadę trenera w Koronie Kielce. Zastąpił zwolnionego kilka dni wcześniej Włodzimierza Gąsiora. Z kieleckim zespołem podpisał kontrakt obowiązujący do 30 czerwca 2010 roku. W pierwszym meczu pod jego wodzą Korona przegrała na wyjeździe z Zagłębiem Lubin 0:4. Sezon 2008/09 ze "złocisto - krwistymi" zakończył na trzecim miejscu w lidze. W wyniku decyzji Komisji ds. Nagłych PZPN, klub prowadzony przez niego awansował bezpośrednio do Ekstraklasy. 23 listopada 2009 roku, w po serii słabych wyników, Motyka został zwolniony z funkcji trenera. Jego miejsce zajął Marcin Sasal. 14 października 2010 do 4 kwietnia 2011 był trenerem Kolejarza Stróże.
21 sierpnia 2012 roku został trenerem II-ligowej Garbarni Kraków, zastępując na tym stanowisku Krzysztofa Bukalskiego.

</doc>
<doc id="597204" url="https://pl.wikipedia.org/wiki?curid=597204" title="Acquaviva">
Acquaviva

Acquaviva (wł. "Castello di Acquaviva") – jeden z 9 zamków w San Marino. W 2012 roku liczył 2048 mieszkańców.
Swoją nazwę zawdzięcza ważnemu źródłu u stóp Góry Montecerreto, pokrytej lasem sosnowym. Na górze tej wznosił się stary dwór Stirvano, gdzie został spisany werdykt Feretrano (Placito Feretrano) w roku 885. Legenda głosi, iż pierwszym schronieniem Św. Marino była grota w urwisku skalnym o nazwie Baldasserona.
Na jej terytorium znajduje się tor wyścigowy dla profesjonalnych zawodników motocrossu. W dolinie nad brzegami rzeki San Marino znajduje się centrum przemysłowe Gualdicciolo.

</doc>
<doc id="597206" url="https://pl.wikipedia.org/wiki?curid=597206" title="Borgo Maggiore">
Borgo Maggiore

Borgo Maggiore – jeden z 9 zamków San Marino. Jest drugim co wielkości zamkiem w państwie. Dawniej nazywany był "Mercatale" (Rynek). Do dziś pozostaje jedną z najważniejszych miejscowości handlowych. W 2012 roku liczył 6609 mieszkańców.
Geografia.
Borgo Maggiore graniczy z sanmaryńskimi miastami Serravalle, Domagnano, Faetano, Fiorentino, San Marino i Acquaviva oraz włoskim Verucchio.
Gminy.
Borgo Maggiore dzieli się na sześć gmin:

</doc>
<doc id="597207" url="https://pl.wikipedia.org/wiki?curid=597207" title="Pielęgniczka pięknopłetwa">
Pielęgniczka pięknopłetwa

Pielęgniczka pięknopłetwa ("Apistogramma steindachneri") – słodkowodna ryba z rodziny pielęgnicowatych. Hodowana w akwariach.
Występowanie.
Ameryka Południowa - Surinam, Gujana i Wenezuela.
Charakterystyka.
Mało agresywna, może przebywać w zbiorniku wielogatunkowym. W akwarium wymaga gęstej roślinności, korzeni, kryjówek wśród kamiennych konstrukcji oraz miękkiego podłoża. Tworzy stada haremowe. Zalecana obecność niewielkich kąsaczowatych i piękniczkowatych.
Dymorfizm płciowy.
Samiec większy (dorasta do ok. 10 cm, samica do 6 cm długości). Dorosłe samce mają wydłużone płetwy, u samic płetwy zaokrąglone na krańcach.
Młode wylęgają się po ok. 3 dniach. Opiekę nad potomstwem sprawuje samica. Samiec strzeże rewiru.

</doc>
<doc id="597209" url="https://pl.wikipedia.org/wiki?curid=597209" title="Chiesanuova (San Marino)">
Chiesanuova (San Marino)

Chiesanuova – jedno z 9 zamków położonych na terenie San Marino. Położone jest na wysokości 450 m w południowo-zachodnim San Marino. Graniczy z zamkiem Fiorentino i San Marino od zachodu, oraz z Republiką Włoską od wschodu. W 2012 roku liczył 1087 mieszkańców.

</doc>
<doc id="597213" url="https://pl.wikipedia.org/wiki?curid=597213" title="Domagnano">
Domagnano

Domagnano – jeden z 9 zamków w San Marino. Czwarty co do wielkości w kraju. W 2012 roku liczył 3256 mieszkańców.

</doc>
