<doc id="600397" url="https://pl.wikipedia.org/wiki?curid=600397" title="Massimo Moratti">
Massimo Moratti

Massimo Moratti (ur. 16 maja 1945 w Bosco Chiesanuova) – włoski potentat naftowy, współwłaściciel koncernu „Saras” oraz były właściciel i prezydent klubu piłkarskiego Inter Mediolan. Do dnia 23 października 2014 roku sprawował funkcje honorowego prezesa w tymże klubie.
Życie i kariera.
Massimo Moratti jest czwartym synem Angelo Morattiego, który był m.in. prezydentem Interu w latach 1955–68. Jego bratowa Letizia Moratti w latach 2006–11 była prezydentem Mediolanu.
Urodzony w rodzinnej posiadłości w Bosco Chiesanuova ukończył studia na Uniwersytecie Janabadra. Po śmierci ojca odziedziczył udziały w Sarasie (przedsiębiorstwo zajmujące się przetwórstwem ropy naftowej), którego obecnie jest prezesem. Jest także właścicielem Sarluxu zajmującego się produkcją energii elektrycznej pochodzącej z paliwa. Ożeniony jest z Emilią Moratti, z domu Bossi, która jest działaczką na rzecz środowiska. Z tego związku ma piątkę dzieci. 10 września 2009 r. został Ambasadorem Dobrej Woli ONZ. W maju 2011 r. poparł w wyborach na prezydenta Mediolanu Giuliano Pisapio walczącego z jego bratową, co poczytano jako kolejny element starcia z Silvio Berlusconim.
Rola w Interze.
W 1995 r. chcąc nawiązać do sukcesów ojca Massimo Moratti został prezydentem Interu. Prezesura Morattiego jest oceniana niejednoznacznie, gdyż przez lata trwonił pieniądze na piłkarzy (ponad 600 mln euro od początku prezesury), którzy z różnych względów nie sprawdzili się w Interze. W czerwcu 1999 r. zakupem za 48 mln euro Christiana Vieriego z Lazio ustanowił rekord świata. Do czasu Roberto Manciniego słynął z szybkości zwalniania szkoleniowców. Z czasem jego rządy się odmieniły, a sytuacja w klubie systematycznie się polepszała. Pierwsze poważne efekty nadeszły w 2006 roku. Za kadencji Massima Morattiego włoski klub zdobył następujące trofea:
W październiku 2013 roku sprzedał 70% udziałów w klubie indonezyjskiemu przedsiębiorcy Erickowi Thohirowi stojącemu na czele grupy kapitałowej International Sports Capital. 15 listopada 2013 roku Eric Thohir został wybrany nowym prezydentem klubu, zaś Massimo Moratti objął stanowisko honorowego prezydenta Interu Mediolan.

</doc>
<doc id="600399" url="https://pl.wikipedia.org/wiki?curid=600399" title="Flaga Naddniestrza">
Flaga Naddniestrza

Flaga Naddniestrza – pochodzi z okresu Związku Radzieckiego i swym wyglądem nawiązuje do flagi ZSRR.
Symbolika.
Awers flagi jest bardzo podobny do flagi Mołdawskiej SRR używanej w latach 1940–1991 i zawiera symbole ZSRR i ruchu robotniczego: sierp i młot oraz czerwoną gwiazdę, posiada ona jednak ciemniejszy pas zieleni. Rewers flagi nie posiada natomiast tych symboli. Zgodnie z art. 4 ustawy o symbolach państwowych Naddniestrza – flaga państwowa może być używana również w wersji uproszczonej, tzn. pozbawionej symbolu sierpa, młota i gwiazdy również na awersie.
Flaga Naddniestrza jest też jedną z nielicznych flag, w której awers różni się od rewersu (podobne flagi wśród państw mają Arabia Saudyjska, Paragwaj i Sahara Zachodnia).
W 2017 roku zdecydowano o zrównaniu flagi rosyjskiej z dotychczasowymi symbolami Naddniestrza, co oznacza wywieszenie jej na wszystkich urzędach oraz używanie w trakcie oficjalnych uroczystości.

</doc>
<doc id="600400" url="https://pl.wikipedia.org/wiki?curid=600400" title="Garnich">
Garnich

Garnich − gmina i małe miasteczko w południowo-zachodnim Luksemburgu, w dystrykcie Luksemburg, w kantonie Capellen.
W 2005 roku, miasto Garnich, które znajduje się w południowo-zachodniej części gminy, zamieszkiwało 809 osób. Inne miejscowości w gminie: Dahlem, Hivange oraz Kahler.

</doc>
<doc id="600401" url="https://pl.wikipedia.org/wiki?curid=600401" title="Czesław Rzepiński">
Czesław Rzepiński

Czesław Rzepiński (ur. 8 lutego 1905 w Strusowie, zm. 6 grudnia 1995 w Krakowie) – polski malarz, pedagog, przedstawiciel polskiego koloryzmu.
Życiorys.
W latach 1926–1929 studiował na Akademii Sztuk Pięknych w Krakowie pod kierunkiem Władysława Jarockiego, Wojciecha Weissa i Felicjana Kowarskiego. Od 1929 kontynuował naukę w Paryżu wśród kapistów pod opieką Józefa Pankiewicza. Bliski kolorystom i później, przyłączył się do krakowskiego ugrupowania Zwornik. W 1937 wraz z Józefem Jaremą założył Szkołę Malarską im. Aleksandra Gierymskiego w Katowicach. Mianowany w 1948 profesorem krakowskiej Akademii Sztuk Pięknych, czterokrotnie pełnił funkcję rektora tej uczelni (1954-1967).
Został pochowany w Alei Zasłużonych krakowskiego Cmentarza Rakowickiego (kwatera LXIX pas A-II-6).
Twórczość.
Malował pejzaże, martwe natury, portrety i kompozycje figuralne. Wystawiał w Paryżu na Salonie Jesiennym, miał kilkadziesiąt wystaw indywidualnych w kraju i za granicą. Poza malarstwem sztalugowym, które stanowi przeważną część jego twórczości, zajmował się także rysunkiem, grafiką oraz malarstwem ściennym. Ukształtowany pod wpływem malarstwa Bonnarda i związany z nurtem polskiego koloryzmu, posługiwał się jasną paletą barw, w kompozycjach szczególne efekty uzyskiwał poprzez umiejętne łączenie barw zimnych z ciepłymi.
Jego artystyczna kariera pełniej rozwinęła się dopiero po wojnie, kiedy nadal malując kolorem, stosował manierę łączenia konkretnych obiektów z prawie abstrakcyjną przestrzenią. W późnych latach 40. inspirował się twórczością Henriego Matisse’a i Georgesa Braque’a. Później, w stylistyce kolorystycznej, próbował malować obrazy socrealistyczne. W 1953 wykonał polichromie dwóch kamienic na Gdańskiej starówce.
Obrazy Czesława Rzepińskiego są w ofertach domów aukcyjnych. Najwyższą od 2007 cenę 15.000 złotych uzyskano ze sprzedaży w 2020 w warszawskim Domu Aukcyjnym Ostoya obrazu "Krakowskie planty" z 1946 (stan na grudzień 2021).

</doc>
<doc id="600402" url="https://pl.wikipedia.org/wiki?curid=600402" title="Dzień próby">
Dzień próby

Dzień próby (ang. "Training Day") – amerykański film sensacyjny z 2001 roku w reż. Antoine’a Fuqui.
Fabuła.
Jake Hoyt to młody policjant, który marzy o karierze detektywa do spraw narkotyków w Los Angeles. Jego idealizm szybko zostaje skonfrontowany z rzeczywistością. Wkrótce okazuje się, iż jego przełożony, posiadający 13-letnie doświadczenie sierżant Alonzo Harris, stosuje dość radykalne metody dochodzeniowe, wykraczające daleko poza granice prawa. Jest to jednak jedyny sposób, by na ulicach zapanował porządek.
Nagrody i nominacje (wybrane).
Oscary za rok 2001
Złote Globy 2001
MTV Movie Awards 2002
Nagroda Satelita 2002

</doc>
<doc id="600403" url="https://pl.wikipedia.org/wiki?curid=600403" title="The Factory">
The Factory

The Factory (ang. "fabryka") – nieistniejące atelier, założone przez Andy'ego Warhola w Nowym Jorku przy 47. ulicy, na piątym piętrze budynku 231 East. Artysta tworzył tam wraz ze swoimi asystentami w latach 1963–1968.

</doc>
<doc id="600405" url="https://pl.wikipedia.org/wiki?curid=600405" title="Hobscheid">
Hobscheid

Hobscheid − gmina i miasteczko w zachodnim Luksemburgu, w dystrykcie Luksemburg, w kantonie Capellen. Stolicą administracyjną gminy jest Eischen. Gmina graniczy z Belgią.
W 2005 roku, miasto Hobscheid, które znajduje się we wschodniej części gminy, zamieszkiwało 1 031 osób.

</doc>
<doc id="600406" url="https://pl.wikipedia.org/wiki?curid=600406" title="Mikołaj Firlej (zm. 1588)">
Mikołaj Firlej (zm. 1588)

Mikołaj Firlej z Dąbrowicy herbu Lewart (ur. ok. 1531, zm. 5 września 1588) – kasztelan wiślicki w 1569 r., kasztelan rawski w 1577, wojewoda lubelski w 1588.
Życiorys.
Syn Piotra Firleja, późniejszego wojewody lubelskiego, i Katarzyny Tęczyńskiej herbu Topór; brat Jana i Andrzeja.
Był kasztelanem wiślickim od 1569, rawskim od 1577. W 1588 został mianowany wojewodą lubelskim. W tym samym roku zmarł. 
Poseł na sejm lubelski 1569 roku z województwa lubelskiego. Był sygnatariuszem aktu unii lubelskiej 1569 roku. W 1573 roku potwierdził elekcję Henryka III Walezego na króla Polski. 
Pod koniec życia zbliżył się do kalwinizmu i został jego krzewicielem. 
Żonaty z Anną Sierzchowską, miał z nią 4 córki; Annę, którą poślubił Walenty Ponętowski h. Leszczyc, Zofię, którą poślubił wojewoda radomski - Mikołaj Bogusz, Katarzynę, którą poślubił Teodor Sieniuta – wojski krzemieniecki, i Helenę, którą poślubił Mikołaj Kazimierski.

</doc>
<doc id="600409" url="https://pl.wikipedia.org/wiki?curid=600409" title="Kehlen (Luksemburg)">
Kehlen (Luksemburg)

Kehlen − gmina i miasteczko w zachodnim Luksemburgu, w dystrykcie Luksemburg, w kantonie Capellen.
W 2005 roku, miasto Kehlen, które stanowi centrum gminy, zamieszkiwało 1 627 osób. Inne miejscowości w gminie: Dondelange, Keispelt, Meispelt oraz Nospelt.

</doc>
<doc id="600411" url="https://pl.wikipedia.org/wiki?curid=600411" title="Once Caldas Manizales">
Once Caldas Manizales



</doc>
<doc id="600413" url="https://pl.wikipedia.org/wiki?curid=600413" title="Bwin.com">
Bwin.com

bwin.com – austriacki internetowy bukmacher, prowadzący zakłady sportowe i gry online w wielu krajach świata, także w Polsce, wcześniej znany jako betandwin.com. Posiada około 10 milionów zarejestrowanych użytkowników w ponad 20 krajach. Od marca 2000 r. koncern "bwin Interactive Entertainment AG" jest notowany na giełdzie wiedeńskiej. Swoje centra posiada w Wiedniu, Sztokholmie i na Gibraltarze.
Bwin.com jest zdecydowanym liderem w Europie pod względem ilości oferowanych zakładów. Bukmacher umożliwia obstawianie wielu niszowych dyscyplin (np. gry w lotki), oraz niskich lig piłkarskich.
Zakłady Bwin.com obejmują 36 dyscyplin, z czego większość jest sportami:
Bwin.com był sponsorem wielu klubów piłkarskich m.in., Milanu, Werderu Brema, AJ Auxerre. Jest też sponsorem tytularnym portugalskiej ekstraklasy. Do 2013 był sponsorem Real Madryt
Umowy sponsoringowe zostały także zawarte z Moto-GP, Międzynarodową Federacją Koszykówki (FIBA), zawodami Kite Surf Pro Tour w Tarifie (Hiszpania).

</doc>
<doc id="600416" url="https://pl.wikipedia.org/wiki?curid=600416" title="Niewinnomyssk">
Niewinnomyssk

Niewinnomyssk (ros. Невинномысск) – miasto w Rosji, w Kraju Stawropolskim, na obydwu brzegach rzeki Kubań. Miasto założono w 1825 roku jako fort, uzyskało prawa miejskie w 1939 roku. W 2020 roku liczyło 116 751 mieszkańców.
Wojsko.
Miasto jest siedzibą dowództwa i sztabu 37 Samodzielnej Brygady Kolejowej.

</doc>
<doc id="600418" url="https://pl.wikipedia.org/wiki?curid=600418" title="Międzynarodowy Piknik Lotniczy „Góraszka”">
Międzynarodowy Piknik Lotniczy „Góraszka”

Międzynarodowy Piknik Lotniczy „Góraszka” – pokazy lotnicze organizowane w latach 1996-2010 na lotnisku w Góraszce w gminie Wiązowna pod Warszawą. Organizatorem imprezy była Fundacja „Polskie Orły” zajmująca się pomocą ofiarom katastrof lotniczych oraz odrestaurowywaniem zabytków polskiego lotnictwa.
Termin imprezy był ruchomy – wahał się pomiędzy drugą połową maja i pierwszą połową czerwca. Pokazy odbywały się w sobotę i niedzielę, przy czym program obydwu dni był zbliżony.
W historii Pikniku na lotnisku w Góraszce wylądowało ponad 120 różnych rodzajów statków powietrznych, począwszy od superciężkich śmigłowców jak CH-47 Chinook lub Sikorsky CH-53, czy dużych samolotów transportowych, np. Alenia G-222, skończywszy na superlekkich maszynach amatorskich, szybowcach, motolotniach i paralotniach. Gośćmi imprezy wielokrotnie bywały sławy podniebnych akrobacji wyczynowych, m.in. Péter Besenyei, Hannes Arch, Jerzy Makula, Marek Szufa, Robert Kowalik i in.
W związku z dzierżawą Lotniska w Góraszce od 2011 roku impreza już się nie odbywa.

</doc>
<doc id="600420" url="https://pl.wikipedia.org/wiki?curid=600420" title="Lisa Misipeka">
Lisa Misipeka

Lisa Vasa Misipeka (ur. 3 stycznia 1975) - samoańska lekkoatletka, specjalizująca się w rzucie młotem, zdobywczyni pierwszego w historii medalu dla reprezentacji Samoa Amerykańskiego na międzynarodowych zawodach.
W swojej karierze występowała w trzech konkurencjach lekkoatletycznych: rzucie dyskiem, pchnięciu kulą i rzucie młotem.
Podczas olimpiady w 2004, w Atenach była chorążym reprezentacji Samoa Amerykańskiego.
Pchnięcie kulą.
5 sierpnia 1995 podczas Mistrzostw Świata w Lekkoatletyce w Göteborgu zajęła 11. miejsce w swojej grupie w kwalifikacjach do finału pchnięcia kulą nie uzyskując awansu. 31 lipca 1996 podczas XXVI Letnich Igrzysk Olimpijskich w Atlancie zajęła 25. miejsce w kwalifikacjach tej samej konkurencji, również nie dostając się do finału.
Rzut młotem.
Podczas siódmych Mistrzostw Świata w Lekkoatletyce w Sewilli 24 sierpnia 1999 osiągnęła życiowy sukces. Uzyskując ówczesny rekord życiowy (66,06 metra), zdobyła brązowy medal, co jest jak dotychczas jedynym medalem dla reprezentacji Samoa Amerykańskiego na międzynarodowej imprezie sportowej. 27 września 2000 podczas igrzysk w Sydney zajęła siódme miejsce w kwalifikacjach w swojej grupie, co nie dało jej prawa do występu finałowego. 6 sierpnia 2001 podczas MŚ w Edmonton uzyskała 63,34 metra, co dało jej 11. lokatę w kwalifikacjach w swojej grupie i ponownie brak prawa do rzucania w finale. Ostatni występ na Mistrzostwach Świata zaliczyła 26 sierpnia 2003 w Paryżu, gdzie zajęła 13. miejsce w kwalifikacjach w swojej grupie nie awansując do finałowej "12".
Rekordy życiowe.
Rekord życiowy Lisy Misipeki w rzucie dyskiem to 51,76 metra uzyskane w 1997 w Columbii. Najlepszy wynik w rzucie młotem to 69,24 metra uzyskane 8 czerwca 2003 roku w Burnaby, a w pchnięciu kulą 16,67 metra uzyskane 15 kwietnia 1995 w Columbii.
Misipeka jest rekordzistką Samoa w pchnięciu kulą zarówno w hali (16,07 m 1997), jak i na stadionie, a także w rzucie młotem, jest także halową rekordzistką Australii i Oceanii w rzucie ciężarem - 22,40 (1999).

</doc>
<doc id="600421" url="https://pl.wikipedia.org/wiki?curid=600421" title="Marek Pąkciński">
Marek Pąkciński

Marek Pąkciński (ur. 11 sierpnia 1960 w Warszawie) – polski pisarz i tłumacz fantastyki, dr hab. nauk humanistycznych w zakresie literaturoznawstwa o specjalności historia literatury.
Życiorys.
Zadebiutował w wieku 16 lat tomem opowiadań fantastycznych "Owadzia planeta", wzbudzając dużą sensację w środowisku pisarzy i czytelników fantastyki. W latach 80. i 90. opublikował jeszcze dwa inne tomy opowiadań i dwie powieści. Przetłumaczył ponadto siedem książek.
W 1992 roku doktoryzował się w Instytucie Badań Literackich PAN na podstawie pracy "Młodzi konserwatyści warszawscy. Zarys monograficzny". Stopień naukowy doktora habilitowanego uzyskał tamże w roku 2005 w oparciu o rozprawę zatytułowaną "Maski Zaratustry. Motywy i wątki filozofii Nietzschego a kryzys nowoczesności". W 1992 roku podjął pracę w Instytucie Badań Literackich PAN, gdzie pracuje do chwili obecnej. Do roku 2015 związany był również jako profesor nadzwyczajny z Instytutem Filologii Polskiej na Wydziale Humanistycznym Uniwersytetu Jana Kochanowskiego w Kielcach. W 2015 roku objął stanowisko dyrektora Stacji Naukowej PAN w Moskwie.

</doc>
<doc id="600423" url="https://pl.wikipedia.org/wiki?curid=600423" title="Trześnik">
Trześnik

Trześnik (niem. "Kirschberg") – góra (756 m n.p.m.) w południowo-zachodniej Polsce, w Sudetach Środkowych, w Górach Sowich.
Położenie.
Góra położona jest w południowo-wschodniej części Gór Sowich, na wschód od głównego grzbietu Gór Sowich, około 2,8 km na północny zachód od centrum Srebrnej Góry.
Charakterystyka.
Góra o wydłużonym kopulastym kształcie z bardzo słabo zaznaczonym wierzchołkiem, w opadającym ramieniu odchodzącym od Malinowej w stronę Rozstaja. Południowe i północne zbocze góry stromo opadają w kierunku dolin, zbocze wschodnie łagodnie opada w kierunku Przełęczy Kamień Trzech Granic, a zbocze południowe ze względu na słabo wyniesiony wierzchołek góry jest krótkie i prawie poziome. Góra ze względu na mało wyniesiony wierzchołek jest w terenie trudno rozpoznawalna.
Góra zbudowana z prekambryjskich paragnejsów i migmatytów.
Wierzchołek i zbocza porasta las świerkowo-bukowy regla dolnego. Przez szczyt prowadzi wewnętrzna droga leśna, która przechodzi przez szczyt Rozstaj.
Góra położona jest w granicach Obszaru Chronionego Krajobrazu Gór Sowich i Bardzkich.

</doc>
<doc id="600426" url="https://pl.wikipedia.org/wiki?curid=600426" title="Glengarriff">
Glengarriff

Glengarriff (irl. "Gleann Garbh") – miejscowość w Irlandii w hrabstwie Cork, nad zatoką Bantry, ok. 600 mieszkańców. Ośrodek turystyczny o międzynarodowym znaczeniu, położony w okolicach irlandzkich wybrzeży riasowych o dużych walorach przyrodnicznych. W miejscowości działa schronisko młodzieżowe.

</doc>
<doc id="600427" url="https://pl.wikipedia.org/wiki?curid=600427" title="Koerich">
Koerich

Koerich − gmina i miasteczko w zachodnim Luksemburgu, w dystrykcie Luksemburg, w kantonie Capellen.
W 2005 roku, miasto Koerich, które stanowi centrum gminy, zamieszkiwało 1 044 osób. Inne miejscowości w gminie: Goeblange oraz Goetzingen.

</doc>
<doc id="600428" url="https://pl.wikipedia.org/wiki?curid=600428" title="Diego Garcia">
Diego Garcia

Diego Garcia − największa wyspa (atol) Brytyjskiego Terytorium Oceanu Indyjskiego, obejmującego − położony w środkowej części Oceanu Indyjskiego − archipelag Czagos.
Przez lata wyspa była brytyjską kolonią, uprawiano na niej głównie palmy kokosowe. W połowie lat 60. XX wieku archipelag zyskał status terytorium zależnego, a w 1966 został wydzierżawiony na 50 lat Amerykanom. Na początku następnej dekady amerykańska marynarka wojenna rozpoczęła na wyspie budowę bazy wojskowej. Przedtem z całego archipelagu wysiedlono dotychczasowych mieszkańców – zamieszkali oni na Mauritiusie i Seszelach. Obecnie na wyspie stacjonuje około dwóch tysięcy żołnierzy amerykańskich, podobna liczba personelu pomocniczego i kontyngent brytyjski.
Na wyspie znajduje się pas startowy przystosowany do przyjmowania najnowocześniejszych bombowców (w tym B-2), port morski oraz baza paliw. Z racji położenia geograficznego i prawnej zależności od Wielkiej Brytanii, Diego Garcia jest jedną z najważniejszych baz wojsk amerykańskich na świecie. Wykorzystywano ją w czasie dwóch wojen z Irakiem (I i II wojna w Zatoce Perskiej) oraz w czasie amerykańskiej interwencji w Afganistanie w 2001. Wyspa była jednym z 33 wyznaczonych awaryjnych miejsc do lądowania dla programu amerykańskich wahadłowców realizowanego przez NASA.
Od kilku lat byli mieszkańcy wysp walczą w brytyjskich sądach o prawo do powrotu na archipelag. W 2001 roku byli mieszkańcy archipelagu Czagos, wysiedleni w latach 1967–1973, obecnie mieszkający głównie na Mauritiusie, otrzymali brytyjskie obywatelstwo i prawo do repatriacji; w maju 2006 roku Sąd Najwyższy w Londynie uchylił decyzję zakazującą zamieszkiwania na wyspach; w kwietniu 2006 grupa dawnych mieszkańców odwiedziła Diego Garcia; repatriację utrudni umowa z USA o dzierżawie Diego Garcia, ograniczająca dostęp do tej głównej wyspy archipelagu Czagos.
Stacja monitorowania GPS.
Diego Garcia jest jedną z pięciu baz kontroli i monitorowania systemu GPS zarządzanych przez siły lotnicze USA. Pozostałe cztery bazy zarządzane przez siły lotnicze znajdują się na Hawajach, Kwajalein, Wyspie Wniebowstąpienia i w Colorado Springs

</doc>
<doc id="600430" url="https://pl.wikipedia.org/wiki?curid=600430" title="András Adorján">
András Adorján

András Adorján, właśc. András Jocha (ur. 31 marca 1950 w Budapeszcie) – węgierski szachista (arcymistrz od 1973) i sędzia klasy międzynarodowej ("International Arbiter" od 1994), pretendent do tytułu mistrza świata w szachach.
Kariera szachowa.
Był czołowym szachistą węgierskim w latach 70. i 80. XX wieku. Na międzynarodowej arenie pojawił się w roku 1969, zdobywając w Sztokholmie tytuł wicemistrza świata juniorów (za Anatolijem Karpowem). Na przełomie 1969 i 1970 zwyciężył w pucharze Europy juniorów w Groningen. Największym jego sukcesem było zajęcie III-IV miejsca w turnieju międzystrefowym w Rydze w roku 1979, a następnie awans (po barażowym meczu ze swoim rodakiem, Zoltánem Ribli) do meczów pretendentów. Rozegrane w Bad Lauterberg w roku 1980 ćwierćfinałowe spotkanie z Robertem Hübnerem zakończyło się jego nikłą porażką w stosunku 4½ - 5½. Na swoim koncie posiada także zwycięstwa bądź dzielenie I miejsca w międzynarodowych turniejach rozegranych w Amsterdamie (1970, turniej B), Balatonszeplaku (1971), Warnie (1972), Luhacovicach (1973), Thornasby (1973), Olocie (1974, I m.), Lanzarote (1975), Osijeku (1978), Budapeszcie (1982), Gjøvik (1983), Banja Luce (1983, wspólnie z Krunoslavem Hulakiem i Jonathanem Speelmanem), Esbjergu (1985, turniej "The North Sea Cup") oraz w słynnym turnieju otwartym "World Open" w Nowym Jorku (1987). Był również trzykrotnym (1984, 1992, 1993) indywidualnym mistrzem Węgier.
Od pierwszych lat 70. XX wieku należał przez 20 lat do podstawowych zawodników narodowej reprezentacji. Pomiędzy 1978 a 1992 r. sześciokrotnie wystąpił na szachowych olimpiadach (w 1978 r. zdobył w Buenos Aires złoty medal olimpijski), był również drużynowym wicemistrzem świata (1985) oraz ośmiokrotnym medalistą drużynowych mistrzostw Europy (w tym złotym za indywidualny wynik na V szachownicy w 1983 r.).
Najwyższy ranking w karierze osiągnął 1 lipca 1984 r., z wynikiem 2580 punktów dzielił wówczas 20. miejsce (wspólnie z Walterem Browne i Tigranem Petrosjanem) na światowej liście FIDE, jednocześnie zajmując 3. miejsce (za Lajosem Portischem i Zoltanem Riblim) wśród węgierskich szachistów.

</doc>
<doc id="600431" url="https://pl.wikipedia.org/wiki?curid=600431" title="Kopstal">
Kopstal

Kopstal − gmina i małe miasteczko w centralnym Luksemburgu, w dystrykcie Luksemburg, w kantonie Capellen.
W 2005 roku, miasto Kopstal, zamieszkiwały 644 osoby. Inne miejscowości w gminie: Bridel.

</doc>
<doc id="600432" url="https://pl.wikipedia.org/wiki?curid=600432" title="Andras Adorjan">
Andras Adorjan



</doc>
<doc id="600435" url="https://pl.wikipedia.org/wiki?curid=600435" title="Franciszek Maria od Krzyża Jordan">
Franciszek Maria od Krzyża Jordan

Franciszek Maria od Krzyża Jordan, właściwie Jan Chrzciciel Jordan (ur. 16 czerwca 1848 w Gurtweil, Niemcy, zm. 8 września 1918 w Tafers, Szwajcaria) – duchowny katolicki, założyciel zgromadzeń zakonnych salwatorianów i salwatorianek, błogosławiony Kościoła katolickiego.
Życiorys.
Urodził się w niezbyt religijnej rodzinie jako drugi z trzech synów (jego bracia nazywali się Marcin i Edward) Wawrzyńca i Notburgi z domu Peter. Jego ojciec pracował jako najemnik u różnych pracodawców, a matka zajmowała się wychowaniem dzieci. Po pierwszej komunii świętej przeżył głęboką przemianę wewnętrzną, zaczęło kiełkować w nim pragnienie zostania kapłanem, które było bardzo odczuwalne w wieku 18 lat. Jego rodzina zmagała się z trudnościami finansowymi, pragnąc poprawić jej położenie na Wielkanoc roku 1862 podjął pracę fizyczną przy budowie kolei żelaznej na odcinku Konstancja-Waldshut-Bazylea. Silnym bodźcem w jego przemianie duchowej była śmierć ojca, którą przeżył w wieku 15 lat. W październiku 1864 r. rozpoczął naukę malarstwa u malarza dekoracyjnego i tapicera Jakuba Hildenbranda w Waldshut. Od marca 1867 do sierpnia 1868 roku podjął podróże związane z praktyką czeladniczą. Pracował w Augsburgu, Ratyzbonie i Baden-Baden, a zgodnie z przekazaną tradycją także w Czechach, Hamburgu i Berlinie, zaś 27 września 1867 roku został przyjęty do Katolickiego Stowarzyszenia Czeladników, założonego przez bł. Adolfa Kolpinga. W styczniu 1869 r. rozpoczął w Konstancji służbę wojskową, z której został zwolniony po sześciu tygodniach, prawdopodobnie ze względów zdrowotnych.
Nauka.
Żeby rozpocząć studia seminaryjne Jordan musiał mieć skończone gimnazjum. Ze względu na wiek nie próbował rozpoczynać nauk w niższych klasach gimnazjum, ale rozpoczął prywatne nauki u księży Fryderyka Werbera i Gottfrieda Nägele z Waldshut. W dniu 29 września 1870 roku Jan Chrzciciel Jordan przystąpił do egzaminu wstępnego do Wielkoksiążęcego Gimnazjum w Konstancji i został przyjęty do szóstej klasy (Untersekundy). Podjął czteroletnią naukę w gimnazjum, w czasie której ujawniły się jego niezwykłe zdolności lingwistyczne. W czasie egzaminu maturalnego przedstawił trzy prace o charakterze naukowo-językowej: wywód o „Elektrze” Sofoklesa w ośmiu europejskich językach; wypracowanie o miłości ojczyzny w czterech językach współczesnych; oraz próbę porównania językowego. Jego głęboki wzrost duchowy stymulował „Dziennik Duchowy”, którego prowadzenie rozpoczął 1 lipca 1875 roku. W dniu 23 października 1874 r. rozpoczął trzyletnie studia na Uniwersytecie Alberta Ludwika we Fryburgu. Jego przygotowanie do kapłaństwa przypadło na okres rozkwitu Kulturkampfu. Kolejne Katholikentage (Generalne Spotkania Katolików) stymulowały inspiracje apostolskie Jana Chrzciciela Jordana: we Fryburgu w Bryzgowii w 1875 r. na temat prasy (wystąpienie „apostoła prasy” Josepha Schordereta); w Monachium w 1876 r. na temat misji zagranicznych (wystąpienie Arnolda Janssena) i później w Konstancji w 1880 r. na temat oddziaływania pedagogicznego (wystąpienie Ludwika Auera). W czasie roku pastoralnego 1877-1878 w seminarium St. Peter (św. Piotra) koło Fryburga w Schwarzwaldzie w Janie Chrzcicielu Jordanie wzrastały pierwszy projekty dzieła apostolskiego koncentrujące się wokół słów z Ewangelii św. Jana: „A to jest życie wieczne, aby poznali Ciebie, jedynego prawdziwego Boga, oraz Tego, którego posłałeś, Jezusa Chrystusa” (J 17,3). Tu też, w kościele dawnego opactwa benedyktyńskiego w St. Peter koło Fryburga, Jan Jordan przyjął święcenia kapłańskie 21 lipca 1878 roku.
Kapłaństwo.
Bezpośrednio po święceniach ksiądz Jordan wyjechał do Rzymu, gdzie – zamieszkując najpierw w kolegium Campo Santo Teutonico koło bazyliki św. Piotra – w latach 1878-1880 podjął studia języków wschodnich w Instytucie św. Apolinarego. Już tam zdradzał chęci stworzenia nowego dzieła. Duże znaczenie dla jego przyszłej działalności miała podróż na Bliski Wschód w 1880 (Egipt, Palestyna, Liban), a miesięczny (od 3 III) pobyt w Jerozolimie utwierdził w nim kult Chrystusa Salwatora. W czasie niej pogłębiał znajomość języków wschodnich, zwłaszcza języka arabskiego, a także poszukiwał odpowiedzi na realizację powołania do dzieła apostolskiego. Jego poszukiwanie znalazło odpowiedź w aprobacie tego dzieła w przez różnych przedstawicieli obrządków i Kościołów wschodnich. W charyzmatycznej wizji na Libanie znalazł pewność co do założenia nowego dzieła apostolskiego. U kresu podróży w Smyrnie, 31 lipca 1880 roku, wysłał założenia nowego dzieła do ojcowskiego przyjaciela, biskupa Guglielma Lorenza Massai. Należący do dzieła mieli wypełniać nakaz Chrystusa „Idźcie i nauczajcie wszystkie narody”, nauczając, wychowując i kształcąc za pomocą słowa mówionego i pisanego. Mieli oni skupiać się w trzech stopniach: jako kapłani i świeccy w pierwszym stopniu, oddający się całkowicie dziełu; jako ludzie wykształceni Kościoła i z doświadczeniem profesjonalnym i pozostający w świecie w drugim stopniu; jako świeccy, mężczyźni i kobiety, broniący wiary w świecie w swoim środowisku życia w trzecim stopniu. 
Założenie i rozwój zgromadzeń.
Po powrocie z Ziemi Świętej w dniu 6 września 1880, ks. Jan Chrzciciel Jordan w czasie prywatnej audiencji uzyskał błogosławieństwo dla realizacji dzieła apostolskiego. Po krótkiej współpracy z Ludwikiem Auerem i próbie złączenia swego apostolskiego dzieła z Instytutem Pedagogicznym Cassianeum w Donauwörth, ks. Jordan znalazł współpracowników w osobach ks. Bernharda Lüthena i Fryderyka Leonhardiego. To wraz z nimi założył w dniu 8 grudnia 1881 Apostolskie Towarzystwo Nauczania w kaplicy św. Brygidy na Piazza Farnese w Rzymie. Jego członkowie słowem mówionym i pisanym, wykorzystując wszystkie możliwe sposoby i środki, na wzór Apostołów mieli głosić Chrystusa na całym świecie. Ks. Jordan pozostał wierny trzystopniowej strukturze dzieła, tak jak ją przedstawił we wspomnianym programie z 31 lipca 1880. Dzieło to nosiło przede wszystkim uniwersalne znamię. W 1882 nazwa została zmieniona na Katolickie Towarzystwo Nauczania, a 11 marca 1883 dzieło przekształcono w zgromadzenie zakonne, a ojciec Jordan złożył śluby i przyjął imię Franciszka Marii od Krzyża. W 1893 przyjęło obecną nazwę Towarzystwo Boskiego Zbawiciela (Societas Divini Salvatoris – salwatorianie). W marcu 1883 powstała w Rzymie pierwsza wspólnota sióstr Katolickiego Towarzystwa Nauczania z s. Franciszką Streitel, która jednak usamodzielniła się w 1885. W 1886 Katolickie Towarzystwo Nauczania otrzymało pierwszą aprobatę diecezjalną Kardynała Wikariusza diecezji rzymskiej, Lucido Marii Parocchiego. W dniu 8 grudnia 1888 w Tivoli koło Rzymu założył Kongregację Sióstr Boskiego Zbawiciela (Congregatio Sororum Divini Salvatoris – salwatorianki), a współzałożycielką była późniejsza bł. Maria od Apostołów (w świecie baronowa Teresa von Wüllenweber). W 1894 powstała wspólnota sióstr w Rzymie. Od 1882, zamieszkując w Palazzo Cesi (Moroni; dzisiejsza Via della Concilazione 51) przy placu św. Piotra, ks. Jordan wynajmował dla studentów kolejne pomieszczenia, a 1895 nabył cały pałac, który stał się Domem Macierzystym zgromadzenia. To w tym pałacu urządził „Dom Bożej Opatrzności”, w którym w latach 90. XIX w. studiowało 200 studentów pochodzących z wielu krajów, w tym w znacznym stopniu z terenów Górnego Śląska pod zaborem pruskim. W dniu 13 grudnia 1889 Kongregacja Rozkrzewiania Wiary powierzyła Katolickiemu Towarzystwu Nauczania obszar misyjny prefektury apostolskiej Bhutanu, Manipuru i Asamu w Indiach. Salwatorianie i salwatorianki pracowali w prefekturze do 1915 roku, kiedy to jako obywatele niemieccy zostali wydaleni z Indii przez władze brytyjskie. Na lata 1890-1915 przypadała „epoka fundacji”, kiedy to o. Franciszek Jordan założył 39 placówek apostolskich w 12 krajach w Europie, Azji, Ameryce Północnej i Południowej. „Epokę fundacji” stymulowały słowa Założyciela zapisane przez niego w „Dzienniku”: „Dopóki żyje na świecie jeszcze jeden człowiek, który nie zna Boga i nie kocha Go ponad wszystko, nie możesz ani na chwilę spocząć”. Katolickie Towarzystwo Nauczania, a następnie Towarzystwo Boskiego Zbawiciela, przeżyło prawie 20-letni okres wizytacji apostolskiej, którą sprawował obecny Sługa Boży wizytator, a następnie arcybiskup Monreale na Sycylii, o. Antonio Intreccialagli OCD. Zarówno w czasie obrad Pierwszej (1905) jak i Drugiej Kapituły Generalnej Towarzystwa Boskiego Zbawiciela (1908), o. Franciszek. Jordan został wybrany na urząd przełożonego generalnego Zgromadzenia. W 1905 r. Towarzystwo Boskiego otrzymało papieską aprobatę (Decretum Laudis), a w 1911 aprobatę ostateczną.
Ostatnie lata życia.
Wskutek przystąpienia Włoch do działań wojennych w dniu 7 maja 1915 roku, o. Franciszek Jordan przeprowadził się do Fryburga w Szwajcarii, gdzie spędził ostatnie lata życia. W dniu 8 października 1915 w kolegium salwatoriańskim we Fryburgu w Szwajcarii rozpoczęły się obrady Trzeciej Kapituły Generalnej Towarzystwa Boskiego Zbawiciela. O. Franciszek Jordan, bardzo schorowany, zrzekł się urzędu przełożonego generalnego. Jego pierwszym następcą został ks. Pankracy Pfeiffer. Tak jak wcześniej, kiedy sprawował urząd przełożonego generalnego, tak i teraz, podczas ostatnich lat życia we Fryburgu w Szwajcarii, o. Franciszek Jordan pozostał dla swoich duchowych synów i córek, jak go określano, „Umiłowanym Ojcem”. W ostatnich miesiącach życia dotkliwie cierpiał na raka żołądka. Zmarł w święto Narodzenia NMP, 8 września 1918 roku w Tafers we Fryburgu. Ceremoniom pogrzebowym przewodniczył w dniu 11 września 1918 ordynariusz Fryburga biskup dr Placidus Colliard.
Proces beatyfikacyjny.
O. Franciszek Maria od Krzyża Jordan cieszył się nieustanną opinią świętości (fama sanctitatis) za życia, w chwili śmierci i po swojej śmierci. Proces beatyfikacyjny rozpoczął się w 1942. Po ekshumacji w 1956 jego szczątki przewieziono i złożono w kaplicy domu generalnego salwatorianów w Rzymie. 14 grudnia 2006 postulacja salwatoriańska przekszała do Kongregacji Spraw Kanonizacyjnych "Positio super vita, virtutibus et fama sanctitatis" Sługi Bożego o. Franciszka Marii od Krzyża Jordana. 5 czerwca 2007 podczas kongresu Komisji Historycznej w Kongregacji ds. Beatyfikacji i Kanonizacji "Positio" zostało pozytywnie przyjęte i przekazane do Komisji Teologicznej. 14 stycznia 2011 Benedykt XVI zlecił Kongregacji Spraw Kanonizacyjnych wydanie dekretu o heroiczności cnót. Prefekt Kongregacji Spraw Kanonizacyjnych kard. Angelo Amato 19 marca 2011 promulgował w domu generalnym Salwatorianów w Rzymie dekret potwierdzający heroiczność cnót ojca Franciszka Marii od Krzyża Jordana. 15 maja 2021 w bazylice św. Jana na Lateranie odbyła się jego beatyfikacja. W imieniu papieża Franciszka, ceremonii beatyfikacji przewodniczył kardynał Angelo de Donatis, wikariusz generalny Rzymu.

</doc>
<doc id="600436" url="https://pl.wikipedia.org/wiki?curid=600436" title="Hannah Nydahl">
Hannah Nydahl

Hannah Nydahl (ur. 17 kwietnia 1946 zm. 1 kwietnia 2007 w Kopenhadze) – nauczycielka i tłumaczka w szkole karma kagyu, jednej z czterech głównych tradycji buddyzmu tybetańskiego, żona lamy Ole Nydahla. Wraz z mężem na prośbę ich nauczyciela XVI Karmapy Rangdziung Rigpe Dordże założyła ponad 500 ośrodków Buddyzmu Diamentowej Drogi na całym świecie. W znacznym stopniu przyczyniła się do przeniesienia świeckiego buddyzmu na Zachód.
Aktywność.
Podczas swej podróży poślubnej w Himalaje, Hannah i jej mąż spotkali XVI Karmapę, duchowego zwierzchnika tej szkoły i zostali jego pierwszymi zachodnimi uczniami. Po okresie spędzonym na medytacji i studiowaniu Lama Ole i Hannah zostali poproszeni przez XVI Karmapę, aby zaczęli w jego imieniu zakładać ośrodki medytacyjne na Zachodzie.
Hannah Nydahl przetłumaczyła wiele książek, artykułów i tekstów medytacyjnych, była również tłumaczem wielu nauczycieli linii karma kagyu. Dzieliła swój czas między odbywanymi wraz z mężem podróżami do wielu założonych przez nich ośrodków medytacyjnych Buddyzmu Diamentowej Drogi a pracą z nauczycielami i ośrodkami medytacyjnymi na Wschodzie. Prowadziła również wykłady i kursy na temat filozofii buddyjskiej. Jej praca obejmowała tłumaczenie lamów wykładających w Międzynarodowym Instytucie Buddyjskim Karmapy (KIBI) w Nowym Delhi (Indie), uczestnictwo w wielu projektach związanych z tłumaczeniem buddyjskich tekstów oraz planowanie harmonogramów wizyt ważnych Rinpocze (nauczycieli) linii kagyu. Styl jej nauczania opisywany jest jako pełen wrażliwości, spokojny i wnikliwy.
Po kilku miesiącach poważnej choroby Hannah Nydahl zmarła 1 kwietnia 2007 w Kopenhadze.

</doc>
<doc id="600438" url="https://pl.wikipedia.org/wiki?curid=600438" title="Guy Sajer">
Guy Sajer

Guy Sajer (ur. 13 stycznia 1927, zm. 11 stycznia 2022 ) jest pseudonimem autora autobiografii "Zapomniany Żołnierz". Inne pseudonimy artystyczne używane przez pisarza to Guy Mouminoux, Dimitri, oraz Dimitri Lahache.
Sajer utrzymywał, iż jest obywatelem Alzacji, synem Niemki oraz Francuza. Podczas II wojny światowej wstąpił jako ochotnik do Wehrmachtu w wieku 16 lat. Dołączył na ochotnika do Dywizji Großdeutschland.
Po wojnie, dokładnie w 1967 roku wydał książkę zatytułowaną Zapomniany Żołnierz, opisując w niej swoje doświadczenia wojenne na froncie wschodnim - głównie przeżycia wewnętrzne nastoletniego żołnierza. Powieść ta to dogłębne studium mentalności żołnierskiej.
Polskiego czytelnika mogą zainteresować fragmenty w których Sajer pisze o wojnie na terenach polskich.
Pod pseudonimem Dimitri rysował także komiksy wojenne.
Książki wydane jako Guy Sajer:

</doc>
<doc id="600439" url="https://pl.wikipedia.org/wiki?curid=600439" title="Nestor z Kijowa">
Nestor z Kijowa



</doc>
<doc id="600440" url="https://pl.wikipedia.org/wiki?curid=600440" title="Rozstaj">
Rozstaj

Rozstaj (niem. "Bei den Drei Grenzen") – góra (694 m n.p.m.) w południowo-zachodniej Polsce, w Sudetach Środkowych, we wschodniej części pasma Gór Sowich.
Położenie.
Góra położona jest w południowo-wschodniej części Gór Sowich, na wschód od wzniesienia Trześnik, około 3 km na północny zachód od centrum Srebrnej Góry.
Charakterystyka.
Góra o kopulastym kształcie i stromych zboczach z wyraźnie zaznaczonym wierzchołkiem, wyrasta we wschodnim ramieniu Malinowej, pomiędzy doliną Chyżego Potoku po południowej stronie i Piekielnicy po północnej stronie.
Budowa geologiczna.
Zbudowana z prekambryjskich paragnejsów i migmatytów.
Roślinność.
Wierzchołek i zbocza porasta las świerkowy regla dolnego z domieszką drzew liściastych.
Ochrona przyrody.
Góra położona jest w granicach Obszaru Chronionego Krajobrazu Gór Sowich i Bardzkich.
Inne.
Góra położona jest między rozstajami dróg leśnych, stąd pochodzi jej nazwa. Przez szczyt prowadzi wewnętrzna droga leśna, która przechodzi przez wzniesienie Trześnik. Na zachód od Rozstaju, na rozstaju dróg stoi historyczny Kamień Trzech Granic.

</doc>
<doc id="600441" url="https://pl.wikipedia.org/wiki?curid=600441" title="Gdańsk (statek)">
Gdańsk (statek)



</doc>
<doc id="600443" url="https://pl.wikipedia.org/wiki?curid=600443" title="Mamer (gmina)">
Mamer (gmina)

Mamer − gmina i małe miasteczko w południowo-zachodnim Luksemburgu, w dystrykcie Luksemburg, w kantonie Capellen. Znajduje się nad rzeką Mamer, dopływem rzeki Alzette.
W 2005 roku, miasto Mamer, które znajduje się we wschodniej części gminy, zamieszkiwało 4918 osób. Inne miejscowości w gminie: Capellen oraz Holzem.

</doc>
<doc id="600445" url="https://pl.wikipedia.org/wiki?curid=600445" title="Kusadasi">
Kusadasi



</doc>
<doc id="600446" url="https://pl.wikipedia.org/wiki?curid=600446" title="Zapomniany Żołnierz">
Zapomniany Żołnierz

Zapomniany Żołnierz "(Le soldat oublié) "to powieść autobiograficzna napisana przez autora o pseudonimie Guy Sajer - weterana II wojny światowej, niemieckiego żołnierza elitarnej Dywizji Großdeutschland.
Książka Sajera wzbudza kontrowersje od czasu pierwszego wydania. Krytycy zwracają uwagę na małą szczegółowość, brak znajomości poprawnych nazw technicznych broni oraz pojazdów, a także nazw geograficznych. Dodatkowo nazwiska podawane przez autora często nie odpowiadają dokumentacji Wehrmachtu. Zwolennicy natomiast uzasadniają jego błędy znacznym upływem czasu - książka została wydana ponad 20 lat po wydarzeniach w niej opisanych. Warty odnotowania jest także wiek autora. Sajer rozpoczął służbę w wieku 16 lat. Nie bez znaczenia jest również to, że jest Francuzem. Sam często przyznawał się do słabej znajomości języka niemieckiego.
Wielu historyków sugeruje, aby powieść Sajera ze względu na liczne błędy merytoryczne nie traktować w wymiarze książki historycznej, opowiadającej o Dywizji Großdeutschland. Według nich to książka opowiadająca o doświadczeniach i przeżyciach wewnętrznych walczącego żołnierza.

</doc>
<doc id="600448" url="https://pl.wikipedia.org/wiki?curid=600448" title="Septfontaines (Luksemburg)">
Septfontaines (Luksemburg)

Septfontaines − gmina i małe miasteczko w zachodnim Luksemburgu, w dystrykcie Luksemburg, w kantonie Capellen.
W 2005 roku, miasto Septfontaines, które stanowi centrum gminy, zamieszkiwało 356 osób. Inne miejscowości w gminie: Greisch oraz Roodt-sur-Eisch.

</doc>
<doc id="600449" url="https://pl.wikipedia.org/wiki?curid=600449" title="Kamionkowskie">
Kamionkowskie

Kamionkowskie (Kamionki) – jezioro położone w województwie kujawsko-pomorskim, w powiat toruński, w gminie Łysomice, w odległości 17,4 km na północny wschód od Torunia.
Przy jeziorze rozwinięta jest baza turystyczna z dużym kompleksem rekreacyjno-wypoczynkowym, wypożyczalnią sprzętu wodnego, gastronomią, domkami letniskowymi i polem namiotowym. W głębi ośrodka znajduje się wiele domków oraz hotel. W sezonie wstęp na plażę, na której znajduje się pomost oraz bar, jest płatny. Kąpielisko jest strzeżone przez ratowników WOPR. Jezioro jest miejscem wypoczynku dla mieszkańców okolic. Tuż przed bramą wjazdową do ośrodka znajdują się dwa duże parkingi.

</doc>
<doc id="600452" url="https://pl.wikipedia.org/wiki?curid=600452" title="Steinfort">
Steinfort

Steinfort − gmina i miasteczko w zachodnim Luksemburgu, w dystrykcie Luksemburg, w kantonie Capellen.
W 2005 roku, miasto Steinfort, które znajdujące się w północnej części gminy, zamieszkiwały 2 184 osoby. Inne miejscowości w gminie: Hagen oraz Kleinbettingen.

</doc>
<doc id="600453" url="https://pl.wikipedia.org/wiki?curid=600453" title="Landau in der Pfalz">
Landau in der Pfalz

Landau in der Pfalz – miasto na prawach powiatu w Niemczech, w kraju związkowym Nadrenia-Palatynat, siedziba powiatu Südliche Weinstraße oraz gminy związkowej Landau-Land.
Geografia.
Miasto leży w południowo-zachodnich Niemczech na Nizinie Górnoreńskiej, na skraju Lasu Palatynackiego.
Historia.
Landau założono w 1260 r., w 1291 r. uzyskało prawa miejskie, zaś w 1324 r. oddano je pod zastaw biskupom Spiry, w których władaniu pozostało do 1511 r. W 1521 r. Landau przyłączyło się do Dekapolis – związku wolnych miast alzackich. W 1648 r. wraz z Alzacją weszło w skład Francji. W latach 1688–1691 wybudowano twierdzę według planów Sebastiana Vaubana. Kongres wiedeński w 1815 r. ustalił północną granicę Alzacji na rzece Lauter, w efekcie czego miasto włączono w do bawarskiego Palatynatu Reńskiego. W 1871 r. weszło w skład zjednoczonych Niemiec. Po II wojnie światowej stacjonował w mieście garnizon wojsk francuskich. W 1990 r. założono uniwersytet (wspólny z Koblencją, a od 2023 oddzielony od Koblencji i wspólny z Kaiserslautern). W 1999 r. miasto opuścili francuscy żołnierze.
Podział administracyjny.
Do miasta zalicza się osiem dzielnic: Arzheim, Dammheim, Godramstein, Mörlheim, Mörzheim, Nußdorf, Queichheim i Wollmesheim.
Rada miasta.
Stan z 13 czerwca 2004
Współpraca.
Miejscowości partnerskie:
Transport.
W pobliżu miasta przebiega autostrada A65 Karlsruhe-Ludwigshafen am Rhein, do której miasto ma trzy połączenia (LD-Nord, LD-Zentrum, LD-Süd). Poza tym przechodzą tu drogi krajowe B10 i B38. Niedaleko przebiega też trasa turystyczna Deutsche Weinstraße (pol. "Niemiecki Szlak Wina").
Główna stacja kolejowa z dworcem to Landau (Pfalz) Hauptbahnhof.
Nauka i oświata.
W 1990 roku założono tu placówkę Uniwersytetu Koblenz-Landau. W czasie semestru zimowego 2004/2005 studiowało w nim około 5000 studentów. 1 stycznia 2023 campus Landau został wydzielony i stał się częścią nowego uniwersytetu RPTU Kaiserslautern-Landau, który powstał z fuzji z dotychczasowym Uniwersytetem Technicznym w Kaiserslautern.
Ponadto istnieją trzy państwowe gimnazja: ("Max Slevogt-, Otto Hahn- oraz Eduard Spranger-Gymnasium") i jedna prywatna katolicka szkoła dla dziewcząt z gimnazjum i szkołą średnią ("Maria-Ward-Schule"), do tego dochodzi szkoła średnia, podwójne liceum, dwie szkoły średnie ("Konrad Adenauer-Realschule, Maria-Ward-Realschule"), państwowa szkoła zawodowa, Technikum Przyrodnicze i jedenaście szkół podstawowych, do tego prywatna szkoła im. Marii Montessori i pięć szkół specjalnych.
Kultura.
Kościoły.
Chrystusa Króla "(Christ-König)", św. Krzyża "(Hl. Kreuz)", Wniebowzięcia NMP "(Mariä Himmelfahrt)" w dzielnicy Queichheim, św. Idziego "(St. Aegidius)" w dzielnicy Mörzheim, św. Alberta "(St. Albert)", św. Elżbiety "(St. Elisabeth)" na osiedlu Horst, św. Grzegorza "(St. Georg)" w dzielnicy Arzheim, św. Marii "(St. Maria)", św. Marcina "(St. Martin)" w dzielnicy Mörlheim, św. Maurycego "(St. Mauritius)" w dzielnicy Wollmesheim, św. Pirminiusa "(St. Pirmin)" w dzielnicy Godramstein.
Kolegiata (niem. "Stiftskirche") w centrum, kościół Jana "(Johanneskirche)" na osiedlu Horst, Kościół Łukasza "(Lukaskirche)" na osiedlu Horst, Kościół Mateusza "(Matthäuskirche)", Kościół Protestancki Dammheim, Kościół Protestancki Godramstein, Kościół Protestancki Mörlheim, Kościół Protestancki Mörzheim, Kościół Protestancki Nußdorf, Kościół Protestancki Queichheim, Kościół Protestancki Wollmesheim
Adwentyści, Starokatolicy, Baptyści, "Freie Christengemeinde", Ruch nowoapostolski, "Selbständige Evangelisch-Lutherische Kirche" (SELK), Świadkowie Jehowy

</doc>
<doc id="600454" url="https://pl.wikipedia.org/wiki?curid=600454" title="Pay per view">
Pay per view



</doc>
<doc id="600455" url="https://pl.wikipedia.org/wiki?curid=600455" title="Hautcharage">
Hautcharage

Hautcharage (luks. "Uewerkäerjeng") – miasto w południowo-zachodnim Luksemburgu, w gminie Bascharage. Miasto zamieszkuje 1495 osób.

</doc>
<doc id="600456" url="https://pl.wikipedia.org/wiki?curid=600456" title="Linger">
Linger

Linger (luks. "Lénger") – małe miasteczko w południowo-zachodnim Luksemburgu, w gminie Bascharage. W 2005 roku miasteczko zamieszkiwało 577 osób.

</doc>
<doc id="600457" url="https://pl.wikipedia.org/wiki?curid=600457" title="The Curious Incident of the Dog in the Night-time">
The Curious Incident of the Dog in the Night-time



</doc>
<doc id="600458" url="https://pl.wikipedia.org/wiki?curid=600458" title="Dziwny przypadek psa nocną porą">
Dziwny przypadek psa nocną porą

Dziwny przypadek psa nocną porą (oryginalny tytuł: The Curious Incident of the Dog in the Night-time), ) – powieść Marka Haddona, która wygrała w 2003 roku nagrodę Whitbread Book of the Year.
Bohaterem książki jest Christopher Boone – piętnastoletni autystyczny chłopiec, żyjący w Swindon, w Wielkiej Brytanii. Ma niesamowite zdolności matematyczne oraz fotograficzną pamięć, jednak żyje we własnym świecie i stara się unikać ludzi.
Fabuła.
Pewnej nocy Christopher Boone znajduje zamordowanego psa sąsiadki i postanawia rozwikłać zagadkę jego śmierci. Parę minut później przyjeżdża policja i zaczyna wypytywać go o okoliczności śmierci psa. W czasie zadawania pytań policjant łapie chłopca, który broni się przed kontaktem fizycznym uderzając go (niechęć przed kontaktem fizycznym to jeden z syndromów zespołu Aspergera). W wyniku tego zostaje aresztowany i zabrany na komisariat. Parę godzin później na komisariat przyjeżdża jego ojciec i po wyjaśnieniu sprawy chłopiec wraca do domu. W dalszej części książki poznajemy sposób postrzegania świata przez autystycznego chłopca oraz towarzyszymy mu w różnych przygodach.

</doc>
<doc id="600459" url="https://pl.wikipedia.org/wiki?curid=600459" title="Cezary Baca">
Cezary Baca

Cezary Andrzej Baca (ur. 25 kwietnia 1969 w Olsztynie) – polski piłkarz występujący na pozycji napastnika.
Cezary Baca, wychowanek Waframy Dobre Miasto, większość swej piłkarskiej kariery spędził w Olsztynie, reprezentując barwy miejscowego Stomilu. Z klubem tym w 1994 roku awansował do I ligi. W olsztyńskim zespole wystąpił w 33 I-ligowych meczach. W tym czasie zdołał ośmiokrotnie pokonać bramkarzy rywali. W 1995 roku wraz z kilkoma innymi piłkarzami Stomilu, przeniósł się do Jezioraka Iława, którego koszulkę zakładał przez całą rundę jesienną. Na początku 1996 roku Baca wyjechał do Finlandii, w której przez 2 lata grał w klubie Vaasan Palloseura. Po powrocie do Polski na krótko związał się jeszcze z III-ligową Warmią Olsztyn (przez pewien czas był tam też grającym trenerem). Po rundzie jesiennej sezonu 1998/1999 zakończył karierę w barwach Jezioraka Iława.

</doc>
<doc id="600460" url="https://pl.wikipedia.org/wiki?curid=600460" title="Landau">
Landau



</doc>
<doc id="600461" url="https://pl.wikipedia.org/wiki?curid=600461" title="Fingig">
Fingig

Fingig (luks. "Féngeg") – wieś w południowo-zachodnim Luksemburgu, w gminie Clemency. Wieś zamieszkuje 329 osób.

</doc>
<doc id="600463" url="https://pl.wikipedia.org/wiki?curid=600463" title="Tuilaʻepa Sailele Malielegaoi">
Tuilaʻepa Sailele Malielegaoi

Tuilaʻepa Sailele Malielegaoi (ur. 14 kwietnia 1945 w Lepie) – samoański polityk, od 23 listopada 1998 do 23 lipca 2021 premier Samoa.

</doc>
<doc id="600465" url="https://pl.wikipedia.org/wiki?curid=600465" title="Schouweiler">
Schouweiler

 
Schouweiler (luks. "Schuller") – małe miasteczko w południowo-zachodnim Luksemburgu, ośrodek administracyjny gminy Dippach. W 2005 roku miasteczko zamieszkiwało 1 071 osób.

</doc>
<doc id="600466" url="https://pl.wikipedia.org/wiki?curid=600466" title="Bettange-sur-Mess">
Bettange-sur-Mess

Bettange-sur-Mess (luks. "Betteng op der Mess") – wieś w południowo-zachodnim Luksemburgu, w gminie Dippach. Wieś zamieszkują 992 osoby.

</doc>
<doc id="600467" url="https://pl.wikipedia.org/wiki?curid=600467" title="Sprinkange">
Sprinkange

 
Sprinkange (luks. "Sprénkeng") – małe miasteczko w południowo-zachodnim Luksemburgu, w gminie Dippach. W 2005 roku miasteczko zamieszkiwały 354 osoby.

</doc>
<doc id="600468" url="https://pl.wikipedia.org/wiki?curid=600468" title="Hivange">
Hivange

Hivange (luks. "Héiweng") – wieś w południowo-zachodnim Luksemburgu, w gminie Garnich. Wieś zamieszkuje 119 osób.

</doc>
<doc id="600469" url="https://pl.wikipedia.org/wiki?curid=600469" title="Jerzy Wojtczak-Szyszkowski">
Jerzy Wojtczak-Szyszkowski

Jerzy Andrzej Wojtczak-Szyszkowski (ur. 2 października 1939 w Warszawie) – profesor Instytutu Filologii Klasycznej Uniwersytetu Warszawskiego oraz Katedry Prawa Rzymskiego Wyższej Szkoły Handlu i Prawa im. Ryszarda Łazarskiego w Warszawie. Członek korespondent Wydziału I Językoznawstwa i Historii Literatury Towarzystwa Naukowego Warszawskiego.
Były zwierzchnik Zakonu Rycerskiego Grobu Bożego w Jerozolimie w Polsce. Kawaler Papieskiego Orderu Świętego Grzegorza (2006).

</doc>
<doc id="600470" url="https://pl.wikipedia.org/wiki?curid=600470" title="Kahler">
Kahler

Kahler (luks. "Koler") – wieś w południowo-zachodnim Luksemburgu, w gminie Garnich. Wieś zamieszkują 192 osoby. Na początku było ono miastem liczącym 5000 mieszkańców. Jednak w 1867 roku po ataku Francuzów na Niemcy miasto zostało doszczętnie zniszczone, od tamtej pory liczba mieszkańców nigdy nie przekroczyła 500 mieszkańców.

</doc>
<doc id="600473" url="https://pl.wikipedia.org/wiki?curid=600473" title="Eischen">
Eischen

Eischen (luks. "Äischen") – miasto w zachodnim Luksemburgu, ośrodek administracyjny gminy Hobscheid. Miasto zamieszkuje 1559 osób.

</doc>
<doc id="600474" url="https://pl.wikipedia.org/wiki?curid=600474" title="Dondelange">
Dondelange

Dondelange (luks. "Dondel") – wieś w południowo-zachodnim Luksemburgu, w gminie Kehlen. W 2001 roku, wieś zamieszkiwały 143 osoby.

</doc>
<doc id="600475" url="https://pl.wikipedia.org/wiki?curid=600475" title="Keispelt">
Keispelt

Keispelt (luks. "Keespelt") – wieś w centralnym Luksemburgu, w gminie Kehlen. Wieś zamieszkuje 567 osób.

</doc>
<doc id="600476" url="https://pl.wikipedia.org/wiki?curid=600476" title="Meispelt">
Meispelt

 
Meispelt (luks. "Meespelt") – małe miasteczko w zachodnim Luksemburgu, w gminie Kehlen. W 2005 roku miasteczko zamieszkiwały 284 osoby.

</doc>
<doc id="600477" url="https://pl.wikipedia.org/wiki?curid=600477" title="Nospelt">
Nospelt

Nospelt (luks. "Nouspelt") – małe miasteczko w centralnym Luksemburgu, w gminie Kehlen. W 2005 roku miasteczko zamieszkiwały 754 osoby.

</doc>
<doc id="600479" url="https://pl.wikipedia.org/wiki?curid=600479" title="Goeblange">
Goeblange

Goeblange (luks. "Giewel") – wieś w zachodnim Luksemburgu, w gminie Koerich. Wieś zamieszkują 434 osoby.

</doc>
<doc id="600480" url="https://pl.wikipedia.org/wiki?curid=600480" title="Goetzingen">
Goetzingen

Goetzingen (luks. "Gëtzen") – wieś w zachodnim Luksemburgu, w gminie Koerich. Wieś zamieszkuje 341 osób.

</doc>
<doc id="600481" url="https://pl.wikipedia.org/wiki?curid=600481" title="Kumejky">
Kumejky

Kumejky (ukr. Кумейки) – wieś na Ukrainie, w obwodzie czerkaskim, w rejonie czerkaskim. W 2001 roku liczyła 863 mieszkańców.
Historia.
Pod tą miejscowością 16 grudnia 1637 roku wojska polskie dowodzone przez Mikołaja Potockiego stoczyły zwycięską bitwę z armią kozacką dowodzoną przez Pawła Pawluka.

</doc>
<doc id="600484" url="https://pl.wikipedia.org/wiki?curid=600484" title="Bridel">
Bridel

Bridel (luks. "Briddel") – małe miasteczko w centralnym Luksemburgu, w gminie Kopstal. Miasto zamieszkują 2404 osoby.
W mieście pochowany został pisarz luksemburski, Jean Krier, zmarły w 2013.

</doc>
<doc id="600486" url="https://pl.wikipedia.org/wiki?curid=600486" title="Capellen (Luksemburg)">
Capellen (Luksemburg)

Capellen (luks. "Capellen") – miasto w zachodnim Luksemburgu, w gminie Mamer. Miasto zamieszkuje 1 330 osób. Jest stolicą administracyjną kantonu Capellen.

</doc>
<doc id="600487" url="https://pl.wikipedia.org/wiki?curid=600487" title="Rynek podstawowy">
Rynek podstawowy

Rynek podstawowy (rynek oficjalnych notowań giełdowych) – jeden z dwóch segmentów rynku giełdowego, przeznaczony dla papierów wartościowych dopuszczonych do publicznego obrotu, charakteryzujących się odpowiednio wysokim kapitałem i wysoką płynnością. Indeksem rynku podstawowego i równoległego w Polsce jest WIG. Wcześniej indeksem rynku równoległego był odrębny indeks: Warszawski Indeks Rynku Równoległego (WIRR). 16 marca 2007 WIRR został zastąpiony indeksem sWIG80, który obecnie wchodzi w skład indeksu WIG.

</doc>
<doc id="600489" url="https://pl.wikipedia.org/wiki?curid=600489" title="Holzem">
Holzem

Holzem – wieś w południowo-zachodnim Luksemburgu, w gminie Mamer. Wieś zamieszkuje 541 osób.

</doc>
<doc id="600491" url="https://pl.wikipedia.org/wiki?curid=600491" title="Greisch">
Greisch

Greisch (luks. "Gräisch") – wieś w zachodnim Luksemburgu, w gminie Septfontaines. Wieś zamieszkuje 210 osób.

</doc>
<doc id="600492" url="https://pl.wikipedia.org/wiki?curid=600492" title="Roodt-sur-Eisch">
Roodt-sur-Eisch

Roodt-sur-Eisch (luks. "Rued") – małe miasteczko w zachodnim Luksemburgu, w gminie Septfontaines. W 2005 roku miasteczko zamieszkiwało 210 osób.

</doc>
<doc id="600493" url="https://pl.wikipedia.org/wiki?curid=600493" title="Hagen (Luksemburg)">
Hagen (Luksemburg)

Hagen (luks. "Hoen") – miasto w zachodnim Luksemburgu, w gminie Steinfort. Miasto zamieszkuje 978 osób.

</doc>
<doc id="600495" url="https://pl.wikipedia.org/wiki?curid=600495" title="Kleinbettingen">
Kleinbettingen

Kleinbettingen (luks. "Klengbetten") – wieś w zachodnim Luksemburgu, w gminie Steinfort. Wieś zamieszkują 872 osoby.

</doc>
<doc id="600497" url="https://pl.wikipedia.org/wiki?curid=600497" title="451 stopni Fahrenheita">
451 stopni Fahrenheita

451 stopni Fahrenheita (ang. "Fahrenheit 451") – powieść dystopiczna Raya Bradbury’ego z 1953 roku. Akcja książki rozgrywa się w świecie, gdzie czytanie książek i krytyczne myślenie są zakazane. Powieść ta została w 2004 roku nagrodzona nagrodą „Retro Hugo” w kategorii "najlepsza powieść".
Premiera pierwszej adaptacji filmowej miała miejsce w 1966 roku. Film "Equilibrium" z 2002 roku był inspirowany fabułą powieści. W 2018 roku premierę miała telewizyjna adaptacja powieści w reżyserii Ramina Bahraniego, wyprodukowana przez HBO.
Tytuł książki.
Tytuł książki oznacza temperaturę 451 stopni Fahrenheita (233 °C), w której, według fabuły książki, zaczyna się samozapłon papieru. Próby doświadczalne szacują tą wartość, w zależności od papieru, między 424 a 475 °F (218 - 246 °C).
Świat przedstawiony w utworze.
Świat, który stworzył Bradbury, to świat przyszłości, w której wielką potęgą stają się Stany Zjednoczone, uważające się za jedno z najsilniejszych państw i prowadzące bezmyślną wojnę ze wszystkimi krajami świata, jednak w samych Stanach nie odczuwa się wojny. Wysoki poziom życia, jak również zaawansowana medycyna i technologia, a także domy zbudowane z niepalnych materiałów dają mieszkańcom poczucie bezpieczeństwa.
W tym świecie zakazana została wszelka literatura: nie wolno czytać książek ani ich posiadać. Ich usuwaniem zajmują się specjalnie wyszkoleni strażacy (w wyniku rozpowszechnienia się niepalnych domów nie muszą już gasić pożarów), a znalezione przez nich książki zostają spalone. Ludzie w wielkim stopniu są zmanipulowani przez media pokazujące w kolorowych barwach nawet największe katastrofy i klęski. Zachwiana została również wartość rodziny, bo żony nie martwią się o mężów, a dzieci są traktowane jak niepotrzebny ciężar. Uczniowie na zajęciach w szkołach uczą się tylko z filmów. Odreagowują w specjalnych „wesołych miasteczkach”, gdzie gabinet luster zastąpiony został tłuczeniem szyb, a samochodziki i karuzele - superszybkimi samochodami. Dorośli swój wolny czas poświęcają interaktywnemu programowi telewizyjnemu „Rodzinka”, gdzie mogą odgrywać swoją własną „rolę”, nie ruszając się z domu.
Fabuła.
Jednym ze strażaków jest główny bohater – Guy Montag – będący strażakiem pochodzącym z rodziny, która od pokoleń pracuje w tym zawodzie, oraz jest zagorzałym przeciwnikiem literatury.
Wszystko się zmienia w momencie, gdy Guy poznaje Klarysę, swoją sąsiadkę. Podczas ich pierwszej rozmowy Klarysa zadaje mu pytanie: „Czy jest pan szczęśliwy?”. Wówczas następuje przełom w życiu bohatera oraz zachwianie jego światopoglądu. W strażaku dokonuje się przełamanie wcześniejszych oporów i odważne zadawanie sobie pytań dotyczących świata, w którym żyje.
Okazuje się, że Montag od dłuższego czasu zbiera i czyta książki, powoli dojrzewając do przekonania, że bez nich ludzie są pustymi ciałami, nieposiadającymi duszy. Montag planuje bunt, by przeciwstawić się systemowi, w którym żyje. Próbuje on nakłonić koleżanki żony do czytania poezji, jednak stwierdzają one, że poezja jest zbyt smutna żeby się nią zachwycać. Montag nawiązuje kontakt z Faberem, człowiekiem sprzeciwiającym się status quo. Wkrótce strażacy dowiadują się o książkach Montaga. Komendant zdradza Montagowi, że ma on dosyć życia w takim świecie i prosi o pomoc w samobójstwie, co Montag czyni. Po ucieczce z terenów miejskich Montag zostaje zabrany przez Fabera do grupy intelektualistów, którzy omijają zakaz posiadania papierowych książek przez zapamiętywanie poszczególnych rozdziałów znanych dzieł literatury tak aby razem potrafili odtworzyć całe książki, co według władz jest legalne. Spotkanie przerywa sygnał odległych syren ostrzegawczych oraz nalot bombowy wrogich odrzutowców, które opuszczone przez Montaga miasto całkowicie niszczą bronią nuklearną.
Kontekst i krytyka.
"451 stopni Fahrenheita" w zamierzeniu było książką nie tyle skierowaną przeciwko totalitaryzmowi, lecz przeciwko telewizji jako narzędziu masowej indoktrynacji. Jak twierdził Bradbury, treść powieści była poświęcona przede wszystkim temu, „jak telewizja niszczy zainteresowanie czytaniem literatury” oraz „zamienia ludzi w debili” ["turned into morons"]. W opinii Bradbury'ego telewizja zasypuje ludzi bezużytecznymi informacjami, nie podając ich kontekstu.
W odróżnieniu od innych systemów totalitarnych, zarówno fikcyjnych jak i historycznych, cenzura literatury w świecie "451 stopni Fahrenheita" nie została nagle nakazana przez rząd, ale była rezultatem powolnego wzrostu nastrojów antyintelektualnych w społeczeństwie. Literatura została zakazana po to, żeby nie irytować antyintelektualnych obywateli, będących większością społeczeństwa w świecie powieści.
Choć "451 stopni Fahrenheita" odniosło sukces wydawniczy na Zachodzie, zdaniem Stanisława Lema zadecydowała o tym infantylność książki. Dzieło Bradbury'ego, jak pisze Lem, nieproporcjonalnie podkreśla temat palenia książek w reżimach totalitarnych, które w Generalnym Gubernatorstwie podczas II wojny światowej znacznie mniej zaprzątało uwagę Polaków niż ludobójcze praktyki hitlerowskie w okupowanej Polsce: „Nie wydaje mi się, żeby tych, których tygrysy nie dojadły, można było myszami straszyć, nawet jeśli to są jakieś wściekłe myszy”.

</doc>
<doc id="600503" url="https://pl.wikipedia.org/wiki?curid=600503" title="Grabiczek">
Grabiczek

Grabiczek ("Grabiczka", "Grobiczek") – rzeka, lewostronny dopływ Drwęcy o długości 25,64 km.
Wypływa na zachód od wsi Frygnowo w województwie warmińsko-mazurskim i kieruje się na północ. Mija od zachodu miejscowości Gierzwałd i Rychnowo a następnie przepływa przez jezioro Durąg. Po przyjęciu swojego lewego dopływu, strugi Dylewki przepływa przez jezioro Lichtajny i w Idzbarskim Młynie wpada do Drwęcy. 

</doc>
<doc id="600506" url="https://pl.wikipedia.org/wiki?curid=600506" title="Fauzia Szirin">
Fauzia Szirin



</doc>
<doc id="600512" url="https://pl.wikipedia.org/wiki?curid=600512" title="Argilit">
Argilit

Argilit – ogólna nazwa skał ilastych (iłów, iłowców, łupków ilastych) znajdowanych w formie obrobionej głównie w Historycznym Parku Narodowym Kultury Chaco w Stanach Zjednoczonych.
Zawiera ponad 50% frakcji pelitowej o ziarnach poniżej 0,01 mm.
Składa się głównie z glinokrzemianów stanowiących produkt wietrzenia chemicznego skał magmowych - illitu, kaolinitu, montmorillonitu lub innych minerałów ilastych. Jako domieszka mogą występować również drobne ziarna kwarcu, łyszczyków, węglanów, związków żelaza.
Argility używane są do produkcji wyrobów ceramicznych.

</doc>
<doc id="600513" url="https://pl.wikipedia.org/wiki?curid=600513" title="François Cluzet">
François Cluzet

François Cluzet (ur. 21 września 1955 w Paryżu) – francuski aktor filmowy i teatralny.
Życiorys.
Dorastał w Paryżu, gdzie jego ojciec pracował jako kupiec. Porzucił szkołę w wieku 17 lat. Mając osiemnaście lat uczęszczał na lekcje do Cours Simon and Cours de Périmony et Cochet, gdzie studiował dramat pod kierunkiem Jeana Périmony'ego. W 1976 zadebiutował na scenie; następnych kilka lat spędził występując w teatrze.
Pojawił się po raz pierwszy przed kamerą w dramacie "Koktajl Mołotowa" ("Cocktail Molotov", 1980). Następnie występował w filmach: komunistyczno-anarchicznym "Wiwat socjalizm!" ("Vive la sociale!", 1983) jako młody Paryżanin i "Mordercze lato" ("L'Été meurtrier", 1983) z Isabelle Adjani, otrzymując dwie nominacje do nagrody Césara. Grał ludzi mocnych i zdecydowanych, czasem obsesyjnie oddanych swemu zadaniu. Stworzył postać cenionego grafika, wielkiego wielbiciela jazzu i opiekuna czarnoskórego nowojorskiego saksofonisty w dramacie "Około północy" ("Autour de minuit", 1986). Zagrał w opowieści o rasizmie i nietolerancji z punktu widzenia dziecka w filmie "Czekolada" ("Chocolat", 1988). Pojawił się u boku Gérarda Depardieu w filmie "Zbyt piękna dla ciebie" ("Trop belle pour toi", 1989).
W dramacie Agnieszki Holland "Olivier, Olivier" (1992) wystąpił jako weterynarz, który zostawia rodzinę i udaje się do pracy do Afryki. Następnie brał udział w obrazie o lotnictwie podczas I wojny światowej "Boża iskra" ("L'instinct de l'ange", 1993). W filmie "Piekło" ("L'Enfer", 1994) wcielił się w postać właściciela hotelu, który popadł w ogromne długi, stał się chorobliwie zazdrosny, popadł w depresję, a co za tym idzie w alkoholizm i lekomanię i krok po kroku zbliża się do obłędu, rujnując szczęście swojej rodziny.
Niedługo po tym, za rolę Antoine’a w czarnej komedii "Nowicjusze" ("Les Apprentis", 1995) został nominowany do Cezara. Wystąpił w krótkometrażowym 8-minutowym filmie "Rozmowa na szczycie" ("Dialogue au sommet", 1996). W thrillerze "W potrzasku" ("Je suis un assassin", 2004) zagrał autora thrillerów, który ma zamordować żonę swojego kolegi.
Grał także w filmach hollywoodzkich, m.in. "Pret-a-Porter" ("Prêt-à-porter", 1994) Roberta Altmana czy komedii romantycznej "Francuski pocałunek" ("French Kiss", 1995) z Meg Ryan.
W 2011 zagrał w filmie "Nietykalni" ("Intouchables").
Życie prywatne.
Z nieformalnego związku z aktorką Marie Trintignant ma syna Paula (ur. 1992 w Nîmes). Jest także ojcem Blanche, Josepha i Marguerite.

</doc>
<doc id="600515" url="https://pl.wikipedia.org/wiki?curid=600515" title="Zawory spinowe">
Zawory spinowe

Zawór spinowy "(SV – spin valve)" – cienkowarstwowy układ typu AF/F1/NF/F2, wykazujący gigantyczny magnetoopór. Schematycznie układ warstwowy typ zawór spinowy pokazano na rys. 1.
Warstwa F1, nazywa się przyszpiloną, gdyż do jej przemagnesowania niezbędne jest przyłożenie pola magnetycznego o odpowiednim kierunku i wartości znacznie przekraczającej pole koercji tej warstwy (HC(1)).
W wyniku oddziaływania wymiany (rys. 2) warstwa ferromagnetyka w układzie AF/F1 wykazuje asymetrię względem osi zerowego natężenia pola magnetycznego, determinującą pole wymiany HEB (pole anizotropii jednozwrotowej).
Przemagnesowanie takiej warstwy zachodzi w polu HEB±HC(1) (Rys. 3). Natomiast warstwa swobodna (F2), przy zaniedbywalnym oddziaływaniu pomiędzy F1 i F2, przemagnesowuje się w polu ±HC(2). Warstwy ferromagnetyczne sprzężone 
z antyferromagnetycznymi wykazują anizotropię jednozwrotową, gdy:
- są nanoszone w zewnętrznym polu magnetycznym,
- są wygrzane powyżej temperatury Néela, oznaczanej w literaturze 
TN (charakterystycznej temperatury, poniżej której występuje zjawisko antyferromagnetyzmu) i schłodzone w obecności zewnętrznego pola magnetycznego.
 Zasadę działania zaworu spinowego wyjaśnia rys. 3, na którym pokazano pętle histerezy M(H) i zależności magnetooporowe GMR(H). Na efekt GMR w zaworach spinowych istotny wpływ ma grubość przekładki nieferromagnetycznej (NF). Za gruba warstwa przekładki powoduje zmniejszanie efektu GMR aż do jego zaniku przy niespełnieniu pierwszego z warunków wystąpienia GMR. Natomiast przy zbyt cienkiej przekładce istnieje prawdopodobieństwo powstania magnetycznych „mostków” pomiędzy warstwami F1 i F2, co prowadzi do ferromagnetycznego oddziaływania pomiędzy warstwami F1 i F2. W konsekwencji zakres pól magnetycznych, dla których obserwowana jest antyrównoległa konfiguracja namagnesowania (a tym samym wysoka wartość R), będzie ulegała stopniowemu zmniejszaniu. Przy silnym oddziaływaniu ferromagnetycznym przemagnesowanie obu warstw zachodzić będzie równocześnie, (bez względu na wartość pola magnetycznego) i efekt GMR nie będzie obserwowany.
Rysunek 4 pokazuje zmierzony GMR dla zaworu spinowego, na rysunku 5 widać pętlę histerezy magnetycznej zmierzoną za pomocą magnetometru wibracyjnego dla tego samego zaworu spinowego.
Zawory spinowe znajdują zastosowanie w głowicach odczytu twardych dysków. Właściwy czujnik jest umieszczony między dwiema warstwami wykonanymi z magnetycznie miękkiego materiału (rys. 6), które ekranują od wpływu pól rozproszonych wszystkich bitów (domen) poza aktualnie odczytywanym.
Oznaczenia:

</doc>
<doc id="600516" url="https://pl.wikipedia.org/wiki?curid=600516" title="Wielcy mistrzowie bożogrobców">
Wielcy mistrzowie bożogrobców

Wielcy mistrzowie bożogrobców – lista zwierzchników Zakonu Rycerskiego Grobu Bożego w Jerozolimie.

</doc>
<doc id="600521" url="https://pl.wikipedia.org/wiki?curid=600521" title="Linków (Litwa)">
Linków (Litwa)

Linków (lit. "Linkuva") - miasto na Litwie, położone w okręgu szawelskim, 18 km od Pokrojów, w rejonie pokrojskim.

</doc>
<doc id="600531" url="https://pl.wikipedia.org/wiki?curid=600531" title="O dwóch takich co ukradli księżyc">
O dwóch takich co ukradli księżyc



</doc>
<doc id="600532" url="https://pl.wikipedia.org/wiki?curid=600532" title="Wiejsieje">
Wiejsieje

Wiejsieje (lit. "Veisiejai") – miasto na Litwie, w okręgu olickim, w rejonie łoździejskim.
Wiejsieje położone są na Pojezierzu Suwalskim, na półwyspie nad jeziorem Hańcza, na południe od jeziora Wiernieje. Nazwa miasta pochodzi od jeziora Wiejsieje położonego 6 km na południowy zachód od miasta.
Historia.
Miasto zostało założone w 1501 roku. W XVII–XVIII wieku majątek należał do rodu Massalskich. W 1525 roku miejscowości nadano prawa miejskie, a w 1526 wybudowano pierwszy kościół. Miasto wraz z przyległym obszarem król Zygmunt August nadał Andrzejowi Siemienowiczowi, kniaziowi słuckiemu. Następnie miasto przeszło w ręce Massalskich. Biskup wileński Massalski rozpoczął tu budowę wielkiego kościoła. Około roku 1800 stały pod dachem od lat 20 niewykończone mury, grożące ruiną. Zapewne też Massalscy zbudowali tu zamek warowny na swą rezydencyą. Tenże biskup podarował jeszcze za życia swego dobra Wiejsieje Wik­to­ryi z Ogińskich Ogińskiej, wdowie, którą wydał za swego plenipotenta Mateusza Żyniewa, który za rządów pruskich uzyskał tytuł hrabiego. Podobno biskup włoźył na Ogińską obowiązek ukończenia i utrzymywania kościoła, czego jednakże nie wykonała, poprzestając na częściowej restauracyi w roku 1817 zrujnowanej mocno budowli. Po śmierci Żyniewa dobra przeszły do rąk Ogińskich, w spadku po żonie. Następnie przeszły dobra na hr. Ame­lią z Ogińskich Wołowiczową. Kościół murowany, lecz nie sklepiony, ma 42 łokcie wysokości, 70 łok. długości w nawie a 14 w presbiteryum przy 50 łok. szerokości w nawie a 22 w presbiteryum. Wewnątrz 3 ołtarze. Pod kościołem sklepione podziemia. Pomników nie ma. Dach kryty dachówką. W latach 1885–1887 pracował tutaj jako okulista Ludwik Zamenhof, twórca esperanto.
Za Królestwa Polskiego istniała wiejska gmina Wiejsieje.
Komunikacja.
Wiejsieje nie mają stacji kolejowej. Komunikacja autobusowa łączy Wiejsieje z Wilnem, Kownem, Olitą, Mariampolem, Łoździejami, Druskienikami, Kalwarią, Wyłkowyszkami, Serejami i in.

</doc>
<doc id="600534" url="https://pl.wikipedia.org/wiki?curid=600534" title="Przemysłowe Centrum Optyki">
Przemysłowe Centrum Optyki



</doc>
<doc id="600535" url="https://pl.wikipedia.org/wiki?curid=600535" title="Guz (wada drewna)">
Guz (wada drewna)

Guz – wada drewna z grupy sęków zarosniętych stanowi wypukłość na pobocznicy drewna okrągłego, zakrywającą zrośnięty sęk. Występuje w drewnie wszystkich gatunków drzew i stanowi podstawę do oceny wymiarów i głębokości zalegania zarośniętego sęka. Im większy jest stosunek długości guza do jego wysokości, tym sęk zalega głębiej.
Guzy ocenia się szacunkowo lub mierzy długość (l) guza i jego wysokość (h). Wysokość guza określa się na podstawie różnicy średnicy drewna okrągłego (poza guzem i w najwyższym jego położeniu).

</doc>
<doc id="600541" url="https://pl.wikipedia.org/wiki?curid=600541" title="Remigoła">
Remigoła

Remigoła (lit. "Ramygala") – miasto na Litwie, położone w okręgu poniewieskim, 24 km od Poniewieża, w rejonie poniewieskim. Według danych z 2020 miasto zamieszkiwało 1367 osób. Przez miasto przechodzi rzeka Upita.
Pierwsza wzmianka o mieście pochodzi z XIII wieku, w 1370 miejscowość zostało spalona przez zakon krzyżacki.

</doc>
<doc id="600544" url="https://pl.wikipedia.org/wiki?curid=600544" title="King ov Hell">
King ov Hell

King właściwie Tom Cato Visnes (ur. 27 listopada 1974 w Bergen), znany również jako TC King – norweski muzyk, kompozytor i instrumentalista. Tom Cato Visnes znany jest przede wszystkim z występów w black metalowej grupie Gorgoroth, w której pełnił funkcję basisty w latach 1999–2007. W latach 2002-2007 występował w zespole rockowym Audrey Horne.
W 2009 roku wraz z byłym wokalistą Gorgoroth - Kristianem "Gaahlem" Espedalem powołał zespół God Seed. Formacja została przekształcona jeszcze tego samego roku w Ov Hell z udziałem wokalisty Stiana "Shagratha" Thoresena znanego z występów w Dimmu Borgir. King ov Hell współpracował ponadto z takimi zespołami jak: Sahg, I oraz Jotunspor.
Wraz z zespołami Gorgoroth i Audrey Horne uzyskał dwukrotnie nominację do nagrody norweskiego przemysłu muzycznego Spellemannprisen. Poza działalnością artystyczną Visnes pracował jako nauczyciel w szkole podstawowej w Bergen. Muzyk praktykuje satanizm teistyczny.

</doc>
<doc id="600546" url="https://pl.wikipedia.org/wiki?curid=600546" title="Goldeneye">
Goldeneye



</doc>
<doc id="600548" url="https://pl.wikipedia.org/wiki?curid=600548" title="Priekulė">
Priekulė

Priekulė (niem. hist. "Prökuls") – miasto na Litwie, w okręgu kłajpedzkim, w rejonie kłajpedzkim. W 2011 roku liczyło 1413 mieszkańców.
W mieście znajdują się kościół katolicki i kościół ewangelicki.
 Miejscowość była częścią Prus Książęcych, po czym znalazła się we władaniu brandenbursko-pruskim, od 1701 Prus, od 1871 do 1920 Niemiec, a następnie Litwy.

</doc>
<doc id="600549" url="https://pl.wikipedia.org/wiki?curid=600549" title="Per Yngve Ohlin">
Per Yngve Ohlin

Dead, właściwie Per Yngve Ohlin (ur. 16 stycznia 1969 w Sztokholmie, zm. 8 kwietnia 1991 w Kråkstad) – szwedzki wokalista i autor tekstów. Ohlin był członkiem deathmetalowej grupy muzycznej Morbid. W 1988 dołączył do blackmetalowej grupy Mayhem.
Muzyk popełnił samobójstwo 8 kwietnia 1991 w Oslo. Najpierw podciął sobie nadgarstki, a następnie strzelił sobie w głowę ze strzelby. 
Przyjaciel korespondencyjny Ohlina, znany jako „Stary Nick” wyjawił, że: Ohlin nie lubił techniki. Zawsze pisał listy do siebie lub innych odręcznie i nigdy nie korzystał z komputera. Stary Nick doszedł do wniosku, że „technika ogólnie sprawiała, że ​​czuł się nieswojo. Po prostu całkowicie ją odrzucił, znajdując zamiast tego schronienie w świecie złożonym z lasów i drzew”. 
Według członków formacji Mayhem, Ohlin był pierwszym muzykiem black metalowym, który zaczął używać corpse paintu. Jako inspirację muzycy wymienili grupę Kiss i wokalistę Alice Coopera. Dead zwykł zakopywać w ziemi swą odzież, w której następnie występował podczas koncertów.
W 2009 wokalista został sklasyfikowany na 48. miejscu listy 50 najlepszych heavymetalowych frontmanów wszech czasów według Roadrunner Records.

</doc>
<doc id="600550" url="https://pl.wikipedia.org/wiki?curid=600550" title="Türk Silahlı Kuvvetleri">
Türk Silahlı Kuvvetleri

Tureckie siły zbrojne (tur. "Türk Silahlı Kuvvetleri") – siły i środki wydzielone przez Turcję do zabezpieczenia własnych interesów i prowadzenia walki zbrojnej zarówno na jej terytorium, jak i poza nim. Składają się z wojsk lądowych, sił powietrznych, marynarki wojennej i wojsk ochrony wybrzeża. Łączna liczba żołnierzy, służących w TSZ wynosi ok. 730 tys.(w tym 380 tys. personelu rezerwowego). Około 36 tys. żołnierzy stacjonuje w Republice Tureckiej Cypru Północnego. Służba wojskowa trwa 18 miesięcy. Budżet wojsk tureckich w 2010 wynosił równowartość 25 mld USD, co stanowiło 2,7% PKB. Według rankingu "Global Firepower" (2021) tureckie siły zbrojne stanowią jedenastą siłę militarną na świecie, z rocznym budżetem na cele obronne w wysokości 17,3 mld dolarów (USD).
Wojska lądowe.
Tureckie wojska lądowe liczą ok. 402 tys. żołnierzy (w tym ok. 325 tys. z poboru) i dysponują m.in.: 3046 czołgami, (1377 M-48, 932 M-60 oraz 398 Leopard 1 i 339 Leopard 2A4), 2831 bojowymi wozami piechoty (gł. ACV-15 – pochodne M113), 2990 jednostkami artylerii. 200 czołgów Leopard 2 i M60 będzie zmodernizowane na przełomie drugiej i trzeciej dekady XXI wieku.
Lotnictwo wojsk lądowych posiada około 400 śmigłowców (w tym 30 szturmowych Bell AH-1 Cobra, 106 Sikorsky UH-60 Black Hawk, 48 Eurocopter AS532 Cougar, ~200 Bell UH-1 Iroquois).
Podczas działań bojowych w Syrii tureckie siły zbrojne straciły co najmniej dziesięć czołgów Leopard 2.
Marynarka.
Turecka marynarka wojenna liczy 52,7 tys. żołnierzy (34,5 tys. pochodzi z poboru), w tym 3,1 tys. żołnierzy liczy piechota morska. Marynarka jest wyposażona m.in. w: 14 okrętów podwodnych, 16 fregat, 6 korwet i 63 okręty patrolowe i obrony wybrzeża.
Siły powietrzne.
Tureckie Siły Powietrzne liczą 60,1 tys. żołnierzy (w tym 31,5 tys. z poboru). Ich rdzeń stanowią samoloty bojowe F-16C/D i F-4E.
Rola sił zbrojnych w polityce Turcji.
Od chwili utworzenia republiki w 1923 r. Tureckie Siły Zbrojne uważają się za strażnika kemalizmu, choć sam Mustafa Kemal Atatürk nie był zwolennikiem wtrącania się wojska do polityki. TSZ nadal wywierają wpływ na życie polityczne kraju, choć przez ostatnie kilkadziesiąt lat znacząco się zmniejszył. Wojsko trzykrotnie (w 1960, 1971 i 1980) przeprowadzało zamach stanu, przejmując w ten sposób władzę. Ostatnia interwencja wojska miała miejsce w 2016 r.
Rząd Recepa Tayyipa Erdoğana likwiduje wpływ wojska na politykę. Prokuratura oskarża żołnierzy spiskowców, a sądy sądzą. Kilkuset żołnierzy (ale także ludzi spoza wojska wykonujących wiele zawodów) ma procesy sądowe za przygotowywanie zamachów stanu. Sądzeni są członkowie nielegalnej organizacji Ergenekon. 21 IX 2012 sąd wydał wyrok skazujący 326 oskarżonych w Aferze Ergenekon.
W nocy z 12 na 13 lipca 2013 roku turecki parlament wprowadził zmiany do ustawy określającej rolę sił zbrojnych Turcji. Usunięto zapisy dające podstawy prawne do interwencji sił zbrojnych w sprawy wewnętrzne. Wyrok ten jest przełomowy. Znacząco zmienił on relacje między dowództwem Tureckich Sił Zbrojnych a władzami politycznymi Republiki Tureckiej.
Część oficerów i żołnierzy sił zbrojnych uczestniczyła w podjętej 15 lipca 2016 próbie zamachu stanu.

</doc>
<doc id="600554" url="https://pl.wikipedia.org/wiki?curid=600554" title="Brynica (dopływ Drwęcy)">
Brynica (dopływ Drwęcy)

Brynica – rzeka będąca lewostronnym dopływem Drwęcy. Wypływa w rejonie jezior Bryńskich, w pobliżu leśniczówki "Bryńsk Szlachecki". Brynica jest osią hydrograficzną, a zarazem główną rzeką Górznieńsko-Lidzbarskiego Parku Krajobrazowego. Ma długość 23,1 km (18 km w granicach GLPK), a powierzchnia jej dorzecza wynosi 290 km².
W odcinku środkowym płynie w głębokim jarze, gdzie znajdują się dwa rezerwaty o nazwie Jar Brynicy, położone po przeciwnych stronach rzeki. Spadek na tym odcinku wynosi 5,39‰, rzeka przypomina tu rwący potok górski. Średni jej spadek wynosi 1,65‰. Brynica ma trzy lewobrzeżne dopływy: Górzankę, Dzierżążnię oraz Pissę i jeden prawobrzeżny dopływ, rzekę Samionkę, która wpada do Brynicy tuż przed ujściem rzeki do Drwęcy. Ponadto jest intensywnie zasilana wodami podziemnymi od 18,8 km biegu rzeki, gdzie przepływa przez rozległe obniżenie wyściełane torfami i namułami. Spadek wynosi tu tylko 0,9‰. W dolnym biegu, aż do ujścia Brynica jest uregulowana ("Kanał Brynica"). Głębokość rzeki wynosi od 0,8 m do 1,8 m. Szerokość od 3 m do 8 m, tuż przed ujściem do Drwęcy, w okolicach "Szańców Szwedzkich".

</doc>
<doc id="600556" url="https://pl.wikipedia.org/wiki?curid=600556" title="Sergi López">
Sergi López

Sergi López, właściwie Sergi López i Ayats (ur. 22 grudnia 1965 w Vilanova i la Geltrú) – hiszpański aktor filmowy. Często gra antypatyczne charaktery w rodzaju obelżywych przyjaciół, nieczułych cwaniaków lub psychopatów.
Życiorys.
Wczesne lata.
Urodził się i wychowywał w Vilanova i la Geltrú, w nadmorskiej miejscowości w prowincji Barcelony, w Katalonii. W młodzieńczych latach w Hiszpanii zainteresował się komedią i cyrkiem, zanim przyłączył się do Internationale de Théâtre de Jacques Lecoq w Paryżu, gdzie nauczył się koncentracji i pracy z ciałem.
Kariera.
W 1992 reżyser Manuel Poirier poszukiwał aktora z hiszpańskim akcentem i zaangażował go do roli Antonio w melodramacie "La Petite Amie d’Antonio", za którą był nominowany do nagrody im. Michela Simona. Za rolę Paco Cazale w filmie drogi "Western" (1997) López zdobył nominację do Cezara oraz do katalońskiej nagrody Butaca, a sam film otrzymał Nagrodę Jury na 50. MFF w Cannes.
Kreacja tytułowego Harry’ego w thrillerze "Harry, twój prawdziwy przyjaciel" ("Harry, un ami qui vous veut du bien", 2001) przyniosła mu nagrody: Cezara i Europejskej Nagrody Filmowej dla najlepszego aktora. 
Występuje używając języka katalońskiego, hiszpańskiego, francuskiego, a nawet angielskiego. W komedii romantycznej "Otwarte niebo" ("El Cielo abierto", 2001) zagrał postać psychiatry, który przeżywa trudny okres w życiu. Za postać Sneaky'ego, właściciela luksusowego londyńskiego hotelu, miejsca brudnych interesów takich jak handel narkotykami i prostytucja w thrillerze Stephena Frearsa "Niewidoczni" ("Dirty Pretty Things", 2002) zdobył nominację do nagrody publiczności Felix. W dramacie fantasy Guillermo del Toro "Labirynt fauna" ("El laberinto del fauno", 2006) wcielił się w postać sadystycznego kapitana Vidala, ojczyma Ofelii (Ivana Baquero).
W 2007 roku w teatrze w Paryżu i na prowincji wystąpił w jednoosobowym show "Non Solum". W 2015 roku zagrał na deskach Pépinière Théâtre w sztuce "30/40 Livingstone".
Życie prywatne.
Ze związku z Biancą ma córkę Junę (ur. 1996) i syna Magi (ur. 1998). Po dwudziestu pięciu latach para rozstała się.

</doc>
<doc id="600559" url="https://pl.wikipedia.org/wiki?curid=600559" title="Rozwój radzieckich myśliwców odrzutowych">
Rozwój radzieckich myśliwców odrzutowych

Radzieckie myśliwce odrzutowe – historia rozwoju radzieckich odrzutowych samolotów myśliwskich do 1991 roku (rozpadu ZSRR).
Pierwsze próby.
Do połowy lat 40. XX wieku, kiedy wiodące potęgi lotnicze zaczęły eksperymentować z samolotami napędzanymi silnikami turboodrzutowymi, a następnie wprowadzać takie samoloty na uzbrojenie, ZSRR pozostał w tym zakresie w tyle za rozwojem techniki lotniczej, chociaż prowadzono tam także prace badawcze i teoretyczne nad napędem odrzutowym. Główną przyczyną tego była trudność w skonstruowaniu własnego silnika turboodrzutowego, stanowiącego najbardziej perspektywiczny rodzaj silnika odrzutowego dla samolotów. Pierwszy silnik tego typu, RTD-1 Archipa Lulki, opracowywany od 1938, nie został ostatecznie zbudowany, a jego rozwój przerwała wojna. Dlatego też początkowo prowadzono prace nad innymi mniej zaawansowanymi rodzajami napędu odrzutowego, których wyniki jednak nie były praktyczne.
W ramach tych prac, opracowano w ZSRR przede wszystkim silniki strumieniowe (w skrócie: PWRD) DM-2 i DM-4S, przeznaczone do podczepiania pod skrzydłami samolotów śmigłowych w charakterze przyspieszaczy. Od 1939 prowadzono ich próby na dwupłatowych myśliwcach I-15bis (I-152), I-153 i nowocześniejszych jednopłatach Jak-7, ŁaGG-3, Ła-7 i Ła-9. Nie były one jednak udane, gdyż prędkość myśliwca z włączonymi przyspieszaczami wzrastała tylko o kilkadziesiąt km/h, a z wyłączonymi spadała w stosunku do myśliwca bez przyspieszaczy, z uwagi na stawiany przez nie opór. Zbudowano pewną ilość przyspieszaczy do montażu na samolotach, lecz nie były używane w praktyce. Rozwinięciem tej koncepcji były myśliwce śmigłowe z przyspieszaczem rakietowym – silnikiem rakietowym montowanym w ogonowej części kadłuba, m.in. Jak-3RD i Ła-7R. Rozwiązanie to również nie było udane, głównie z uwagi na krótki czas pracy przyspieszacza, a nadto niebezpieczeństwo wybuchu. Samoloty tego rodzaju nie wyszły poza sferę prób.
Prowadzono w ZSRR też prace nad samolotami o napędzie czysto rakietowym. Pierwszym zbudowanym był BI-1, oblatany 15 maja 1942, lecz mimo zamiaru produkcji małej serii, po katastrofie prototypu w 1943 zaprzestano jego rozwoju. Tuż po wojnie w biurze konstrukcyjnym MiG opracowano eksperymentalny myśliwiec rakietowy I-270, oblatany w 1947, nie rozwijany dalej z uwagi na niepraktyczność i brak perspektyw napędu rakietowego dla samolotów.
Jako dalsze rozwinięcie koncepcji samolotów z przyspieszaczem odrzutowym powstały w ZSRR w 1945 myśliwce o napędzie mieszanym – z silnikiem tłokowym, który napędzał śmigło oraz sprężarkę silnika odrzutowego WRDK typu "motorjet", znajdującego się w tylnej części kadłuba. Były to I-250 biura MiG, zbudowany w krótkiej serii próbnej oraz Su-5, pozostający prototypem, osiągające prędkości powyżej 800 km/h. Oczywiste było jednak, że perspektywy rozwoju mają tylko samoloty z napędem turboodrzutowym. Impuls dla ich rozwoju dało dopiero zdobycie pod koniec II wojny światowej w 1945 w Niemczech niemieckich silników Junkers Jumo-004 i BMW-003 oraz części wyników doświadczeń, co umożliwiło skonstruowanie własnych myśliwców o napędzie turboodrzutowym (popularnie nazywanych po prostu odrzutowymi).
Myśliwce odrzutowe pierwszego pokolenia.
Pierwsze pokolenie radzieckich myśliwców odrzutowych charakteryzowało się użyciem do ich napędu niemieckich silników Junkers Jumo-004 i BMW-003, skopiowanych i dalej rozwijanych w ZSRR jako RD-10 i RD-20. Prace nad myśliwcami odrzutowymi napędzanymi tymi silnikami podjęły na skutek polecenia rządowego na początku 1945 wiodące biura konstrukcyjne w zakresie budowy myśliwców: Jakowlewa i Ławoczkina, oraz mające dotychczas mniejsze osiągnięcia biura Mikojana i Gurewicza (MiG) i Suchoja.
Pierwsze dwa radzieckie myśliwce odrzutowe MiG-9 i Jak-15 zostały oblatane tego samego dnia – 24 kwietnia 1946, po czym zaprezentowano je po raz pierwszy na paradzie lotniczej w Tuszynie 18 sierpnia 1946. Jak-15 był maszyną jednosilnikową z silnikiem RD-10, opartą na konstrukcji myśliwca śmigłowego Jak-3, miał on jednak słabe osiągi (prędkość maks. 786 km/h i mały zasięg), wobec czego został zbudowany w stosunkowo niewielkiej serii jako myśliwiec treningowy. MiG-9 dzięki dwóm silnikom RD-20 dysponował lepszymi osiągami, w tym prędkością 910 km/h i wszedł do produkcji seryjnej.
Równolegle z nimi, samolot Ła-150 z jednym silnikiem RD-10 budował Ławoczkin – oblatany 11 września 1946 i zbudowany jedynie w małej serii próbnej. W celu zaprezentowania na defiladzie 7 listopada 1946, zbudowano 15 samolotów Jak-15, 10 MiG-9 i 8 Ła-150, lecz defilada nie odbyła się z uwagi na pogodę. Na defiladzie 1 maja 1947 z kolei zaprezentowano już po 50 MiG-9 i Jak-15. Do pierwszego pokolenia radzieckich myśliwców odrzutowych zaliczały się także pozostające w stadium prototypu: Su-9 Suchoja (dwa silniki RD-10 pod skrzydłami) i Ła-152 Ławoczkina (jeden silnik RD-10), oblatane w październiku-listopadzie 1946.
W 1947 powstały późne myśliwce pierwszego pokolenia, charakteryzujące się dążeniem do wzrostu osiągów przez stosowanie mocniejszych silników, lecz wszystkie pozostały prototypami. W styczniu 1947 Jakowlew wypuścił myśliwiec Jak-19 w nowoczesnym wówczas układzie, z silnikiem w tylnej części kadłuba, przy czym zastosowano zmodyfikowany silnik RD-10 z dopalaniem (po raz pierwszy w ZSRR). Rozwinięciem Su-9 był Su-11 oblatany w maju 1947, napędzany jako pierwszy samolot silnikami radzieckiej konstrukcji TR-1 Lulki, a rozwinięciem Ła-152 były Ła-156 z silnikiem RD-10F z dopalaniem, oblatany w marcu 1947 i Ła-160 z tym samym silnikiem i zastosowanym po raz pierwszy w ZSRR skośnym skrzydłem, oblatany w czerwcu 1947.
Na paradzie lotniczej w Tuszynie pod Moskwą 3 sierpnia 1947 zaprezentowano już m.in. prototypy samolotów Ła-150, Ła-156, Ła-160, Su-9, Su-11, Jak-23. W październiku 1947 skonstruowano ponadto w biurze konstrukcyjnym Aleksiejewa myśliwiec I-211 z dwoma silnikami TR-1 w skrzydłach. Mimo to, samoloty te nie weszły do produkcji, ponieważ pojawiła się perspektywa uzyskania mocniejszych silników. Jedynym myśliwcem tego okresu, który trafił do ograniczonej produkcji seryjnej, był Jak-17, stanowiący dopracowanie konstrukcji Jak-15 w układzie redanowym, z tym samym silnikiem RD-10, powstały w czerwcu 1947. Nie miał on znacząco lepszych osiągów od pierwowzoru, dlatego wprowadzony był w charakterze myśliwca treningowego i w wersji dwumiejscowego samolotu szkolno-treningowego. Samolotem przejściowym do drugiego pokolenia myśliwców był Jak-23 w tym samym prostym układzie konstrukcyjnym, co Jak-15 i 17, lecz już nowszej konstrukcji i z nowym silnikiem RD-500 (kopia brytyjskiego Derwent V). Oblatany został w lipcu 1947, lecz produkowany w stosunkowo niewielkiej serii dopiero od 1949. Jego odpowiednikiem konstrukcji Ławoczkina był prototyp Ła-174TK, oblatany jednakże dopiero na początku 1948. Dwa takie silniki zastosował również Aleksiejew w wersji rozwojowej swojego myśliwca I-215 (oblatany w 1948), która również pozostała prototypem.
Myśliwce pierwszego pokolenia miały liczne wady, wynikające głównie z użytych silników, które miały niedostatki, jak niewystarczający ciąg (900 lub 800 kg), nie pozwalający na uzyskanie wysokich osiągów, zawodność i niski resurs (początkowo ok. 25 godzin). W szczególności były za słabe, aby mogły zapewnić oczekiwane osiągi samolotom jednosilnikowym. Wspólnym problemem samolotów był niewielki zasięg. W konsekwencji, radzieckie myśliwce pierwszego pokolenia, wyprodukowane w niewielkich seriach (MiG-9, Jak-17), miały słabsze osiągi od odrzutowych myśliwców zachodnich tego okresu i nie były pełnowartościowymi samolotami bojowymi.
Kalendarium wczesnych konstrukcji – daty oblotu, silnik, prędkość maksymalna:
Drugie pokolenie.
Cechą charakterystyczną drugiego pokolenia radzieckich myśliwców odrzutowych było wykorzystanie nowych, mocniejszych i sprawniejszych silników odrzutowych RD-500 i RD-45F, będących bezlicencyjnymi kopiami zakupionych w 1947 przez ZSRR w Wielkiej Brytanii silników Rolls-Royce Derwent V o ciągu 1590 kg i Nene II o ciągu 2270 kg. W marcu 1947 wiodące biura konstrukcyjne otrzymały polecenie skonstruowania nowej generacji myśliwców, o prędkości rzędu 1000 km/h i zasięgu 1200 km, z zastosowaniem nowszych rozwiązań technicznych, jak hermetyzowanej kabiny i hamulców aerodynamicznych. W efekcie powstały dojrzałe konstrukcje myśliwców, porównywalne z samolotami zachodnimi.
30 grudnia 1947 oblatano MiG-15, napędzany silnikiem RD-45F, a niedługo po nim 8 stycznia 1948 Ła-15 (Ła-174) Ławoczkina, z silnikiem RD-500. Samoloty te zbudowane były w nowoczesnym układzie ze skośnymi skrzydłami i miały podobne wysokie osiągi (MiG-15 – prędkość 1047 km/h, Ła-15 – 1026 km/h). MiG-15 trafił do wielkoseryjnej produkcji, stając się najliczniejszym samolotem odrzutowym w historii (około 12 000 wszystkich wersji oraz kilka dalszych tysięcy licencyjnych), natomiast Ła-15 został zbudowany w ograniczonej serii. Jeszcze przed nimi w biurze Jakowlewa opracowano samolot Jak-25, oblatany 31 października 1947 (pierwszy o tej nazwie), lecz na skutek zastosowania prostych skrzydeł, miał on słabsze osiągi i nie wszedł do produkcji. W tym okresie wprowadzono podział myśliwców na frontowe – jednomiejscowe, przeznaczone do wywalczania przewagi powietrznej i przystosowane początkowo jedynie do działań dziennych oraz myśliwce przechwytujące, jedno- lub dwumiejscowe, przeznaczone do zwalczania bombowców w każdych warunkach atmosferycznych i wyposażone w radar.
W ZSRR opracowano następnie rozwinięcie silnika RD-45 – Klimow WK-1, o ciągu 2700 kg. Decyzją z 14 maja 1949 samolot MiG-15bis z silnikiem WK-1 został pozostawiony w produkcji jako jedyny standardowy myśliwiec frontowy, co spowodowało zaprzestanie produkcji Ła-15 i rozwoju nowych obiecujących myśliwców Ławoczkina z silnikami RD-45F lub WK-1, oblatanych w 1948: Ła-168 i Ła-176 oraz myśliwca Jakowlewa ze skośnymi skrzydłami Jak-30 (silnik RD-500). Przy tym, prototyp Ła-176 jako pierwszy w ZSRR przekroczył 26 grudnia 1948 prędkość dźwięku w locie nurkowym. Tym samym biuro konstrukcyjne Mikojana i Guriewicza stało się na ponad trzydzieści lat jedynym w praktyce w ZSRR dostawcą myśliwców frontowych.
W tym okresie rozpoczęto też w ZSRR próby nad myśliwcami przechwytującymi, wyposażonymi w stację radiolokacyjną. W 1947 zlecono konstrukcję takich samolotów trzem biurom, po czym w 1949 oblatano trzy zbliżone samoloty, napędzane dwoma silnikami w kadłubie w układzie tandemowym: jednomiejscowy Su-15 (pierwszy o tej nazwie) i dwumiejscowe I-320 zespołu MiG oraz Ła-200 Ławoczkina. Oblatano też w tym samym roku szybki jednosilnikowy myśliwiec przechwytujący Jak-50. Spośród nich, jedynie Ła-200 pomyślnie ukończył próby, lecz ostatecznie zrezygnowano z jego produkcji. W początkowym okresie istniały problemy z rozwojem radzieckich pokładowych stacji radiolokacyjnych, ostatecznie pierwszy sprawny radar Izumrud dopracowano w 1951.
MiG-15, jako myśliwiec frontowy, został zastąpiony w wielkoseryjnej produkcji od 1950 przez jego rozwinięcie o ulepszonej aerodynamice, z tym samym silnikiem – MiG-17. Od 1952 produkowano szybszą wersję MiG-17F z silnikiem WK-1F z dopalaniem. Od 1953 MiG-17 produkowano też w wersjach przechwytujących MiG-17P i PF ze stacją radiolokacyjną Izumrud, będących pierwszymi radzieckimi seryjnymi myśliwcami z radarem. Prototyp naddźwiękowego jednomiejscowego myśliwca przechwytującego Ławoczkina Ła-190 z 1951 nie był natomiast rozwijany z powodu niedopracowania nowego silnika AŁ-5. Dopiero w 1954 wszedł do produkcji dwumiejscowy myśliwiec przechwytujący Jak-25 Jakowlewa (drugi o tym oznaczeniu, oblatany w 1952), z dwoma nowymi silnikami AM-5 pod skrzydłami. Był on pierwszym myśliwcem przechwytującym nowej kategorii – obrony obszaru, przeznaczonym do ochrony granic ZSRR, zwłaszcza nad rozległymi terenami Dalekiej Północy i Dalekiego Wschodu. W wersji Jak-25K z 1955 otrzymał on jako pierwszy radziecki myśliwiec kierowane pociski rakietowe powietrze-powietrze. Równocześnie z nim, system ten otrzymała wersja MiG-17 – MiG-17PFU z 1956.
Kalendarium konstrukcji II generacji – daty oblotu, silnik, prędkość maksymalna:
Samoloty naddźwiękowe – okres 1955-1965.
Od lat 50., na skutek rosnącej komplikacji technicznej samolotów, prawidłowością stał się na świecie kilkuletni okres między rozpoczęciem projektowania, oblotem prototypu i rozpoczęciem produkcji, a wejściem pierwszych samolotów do służby liniowej, poprzedzonym zwykle próbną eksploatacją w celu zapoznania się z nowym typem i ujawnienia usterek. W przypadku samolotów radzieckich często produkcję pierwszych małych serii rozpoczynano równolegle z próbami prototypu i prowadzono ich próbną eksploatację w pułkach, przed oficjalnym przyjęciem do służby.
Pierwszym radzieckim myśliwcem naddźwiękowym był MiG-19 (oblatany w 1952, produkowany od 1955, w służbie od 1956; Vmax=1452 km/h). Oprócz myśliwców frontowych MiG-19 i MiG-19S, wśród jego wersji powstały przechwytujący MiG-19P ze stacją radiolokacyjną (w służbie od 1956) i jego rozwinięcie MiG-19PM z pociskami rakietowymi powietrze-powietrze (w służbie od 1958).
Jednym z najbardziej udanych i rozpowszechnionych myśliwców na świecie stał się lekki myśliwiec MiG-21, ze skrzydłami w układzie delty, przekraczający podwójną prędkość dźwięku, oblatany w 1956. Pozostawał on w produkcji przez długi czas, w którym powstały cztery zasadnicze generacje samolotu, o zwiększanych możliwościach w zakresie wyposażenia elektronicznego i parametrów napędu. Pierwszą stosunkowo nieliczną serię stanowiły myśliwce frontowe MiG-21F, uzbrojony w działka (produkowany od 1958, używany od 1959) i MiG-21F-13, uzbrojony w pociski kierowane powietrze-powietrze. Począwszy od drugiej serii, zapoczątkowanej przez przechwytujący MiG-21PF (produkowany od 1962), wszystkie wersje były wyposażone w stację radiolokacyjną i pociski kierowane krótkiego zasięgu. Do serii tej należały też MiG-21PFM i MiG-21PFS. Wersją przejściową do nowej serii był MiG-21S, produkowany od 1965, z nową stacją radiolokacyjną (RP-22).
MiG-21 pozostawał przez dłuższy czas jedynym radzieckim myśliwcem frontowym (według klasyfikacji radzieckiej – służącym do walk powietrznych w rejonie działań wojennych, wywalczania przewagi w powietrzu i wspierania wojsk naziemnych). Jako myśliwiec frontowy skonstruowano także w biurze Suchoja samolot Su-7 (oblatany w 1955, produkowany od 1958, używany od 1959), jednakże zbudowano małą serię myśliwców, a ostatecznie Su-7 trafił do produkcji wielkoseryjnej ze zmienionym przeznaczeniem, jako samolot myśliwsko-bombowy (używany od 1961). Wśród prototypów, biuro MiG opracowało lekki myśliwiec Je-8 ze skrzydłami delta i wlotem powietrza do silnika pod kadłubem (oblatany w 1962).
W tym okresie weszło do produkcji kilka modeli myśliwców przechwytujących: wielkoseryjny Su-9 (w układzie delta, produkowany od 1958 i używany od 1959) i zbudowane w mniejszej serii: Su-11 (produkowany od 1962, używany od 1964), Jak-27 (oblot i produkcja od 1956) i Jak-28P (oblot: 1960, używany od 1963), wreszcie ciężki myśliwiec przechwytujący dalekiego zasięgu Tu-128 (oblot i produkcja od 1961, w służbie od 1966). W sferze prototypów pozostały m.in. myśliwce przechwytujące biura MiG: I-3U (oblot: 1956), I-7U (1957), I-75 (1958), Je-152A (1959), Je-150 (1960), biura Suchoja: P-1 (1957), T-5 (1958) i myśliwiec dalekiego zasięgu Ławoczkina Ła-250 Anakonda (1957). Przebudowany Je-152M biura MiG z 1961 pod oznaczeniem Je-166 zasłynął jako samolot rekordowy, osiągający prędkość 2681 km/h.
Okres 1966 – lata 70..
W drugiej połowie lat 60. prowadzono dalszy rozwój MiG-a 21. Trzecia ulepszona seria z nowym silnikiem i stacją radiolokacyjną obejmowała model MiG-21SM (produkcja od 1969) i szeroko rozpowszechnione uproszczone wersje eksportowe M (od 1968) i MF (od 1970). Ostatnią seryjną generację stanowił MiG-21bis, produkowany od 1972, z mocniejszym silnikiem i innymi ulepszeniami.
Oprócz rozwijania MiG-a 21, opracowano myśliwiec kolejnej generacji MiG-23, oblatany w 1967, produkowany w małej serii od 1969 (MiG-23S). W ramach typowego w tym okresie na świecie dążenia do zmniejszenia wrażliwości samolotów na zniszczenie lotnisk przez skrócenie ich drogi startu, charakteryzował się on zastosowaniem skrzydeł o zmiennej geometrii. Po raz pierwszy spośród radzieckich myśliwców frontowych (taktycznych) przenosił także pociski powietrze-powietrze średniego zasięgu (R-23). W 1972 wszedł do produkcji podstawowy wariant MiG-23M, produkowany masowo. Od 1976 do 1985 produkowano ulepszony wariant MiG-23MŁ, mający się mierzyć z nowymi myśliwcami zachodnimi do czasu opracowania samolotów nowej generacji. Na bazie Miga-23 opracowano wersję myśliwsko-bombową MiG-23B oraz bardziej wyspecjalizowany samolot myśliwsko-bombowy MiG-27.
Również biuro konstrukcyjne Suchoja rozwinęło konstrukcję samolotu Su-7 z zastosowaniem skrzydeł o zmiennej geometrii, przez co powstał szeroko rozpowszechniony samolot myśliwsko-bombowy Su-17, rozwijany następnie w licznych modyfikacjach i produkowany do lat 80. (oblatany w 1966, używany od 1972). W wersjach eksportowych oznaczony był Su-20 i Su-22.
Kolejną drogą zmniejszenia wrażliwości samolotów na zniszczenie lotnisk był rozwój samolotów pionowego i skróconego startu i lądowania (V/STOL). Po eksperymentalnym samolocie Jak-36 (oblot: 1964), w biurze Jakowlewa opracowano morski samolot myśliwsko-szturmowy Jak-38 (Jak-36M) (oblatany w 1970, w służbie od 1977). Konstrukcje te miały być odpowiedzią na brytyjski udany samolot pionowego startu i lądowania Hawker Siddeley Harrier. Konstrukcje sowieckie, różniące się znacznie od Harriera okazały się nieudane; Jak-38 mógł zabierać ze sobą znikomą ilość uzbrojenia i dysponował niewielkim zasięgiem, przez co jego wartość bojowa była bardzo ograniczona. 
Z kolei w biurze MiG skonstruowano alternatywny do MiG-23 myśliwiec krótkiego startu MiG-23PD, z pomocniczymi silnikami startowymi, który pozostał na etapie prototypu (oblot 1967).
Standardowym myśliwcem przechwytującym stał się Su-15 (produkowany masowo od 1966, w służbie od 1967). Ponadto w mniejszej ilości wprowadzono do służby samolot MiG-25P, cechujący się wysoką prędkością 2,8 Ma (oblatany w 1964, produkcja od 1967, w służbie od 1970 – na jego wariancie rekordowym Je-266 ustanowiono kilka rekordów prędkości).
Lata 80..
Przez całe lata 70. prowadzono prace nad nowymi wysokomanewrowymi myśliwcami wielozadaniowymi IV generacji, mającymi być przede wszystkim odpowiedzią na amerykańskie myśliwce wielozadaniowe F-15 i F-16. Podobnie, jak w przypadku tych amerykańskich samolotów, zdecydowano w 1972 opracować dwa podstawowe myśliwce: lżejszy MiG-29 i ciężki Su-27. Oba zbudowane były w podobnym, niespotykanym wcześniej układzie aerodynamicznym, z dwoma silnikami w gondolach pod kadłubem, skrzydłami pasmowymi i podwójnym usterzeniem kierunku, różniły się natomiast wielkością. Prototypy obu samolotów oblatano w 1977, a produkcja rozpoczęła się w 1982. Od 1983 MiG-29, a od 1984 Su-27 zaczęły wchodzić do jednostek. Od 1986 produkowano ulepszoną wersję MiG-29 serii 9.13.
Na bazie Su-27 opracowano szereg pochodnych samolotów, jak ulepszony myśliwiec dwumiejscowy Su-30, myśliwiec pokładowy Su-27K (Su-33), ulepszony myśliwiec jednomiejscowy Su-27M (Su-35) i samolot myśliwsko-bombowy Su-27IB (Su-34), lecz na skutek kryzysu gospodarczego w ZSRR, a następnie odprężenia w stosunkach międzynarodowych i rozpadu samego ZSRR (1991), tempo rozwoju tych programów uległo znacznemu spowolnieniu. Dopiero po rozpadzie ZSRR Su-33 wyprodukowano w małej serii na wyposażenie lotniskowca "Admirał Kuzniecow", a Su-30 produkowany jest w kilku znacznie różniących się możliwościami wersjach, jedynie na eksport. To samo stało się z wersjami rozwojowymi MiG-29, jak ulepszony myśliwiec MiG-29M (MiG-33), oblatany w 1986 oraz myśliwiec pokładowy MiG-29K, nie zaakceptowany dla marynarki radzieckiej (dopiero pod koniec pierwszej dekady XXI wieku produkowany dla Indii). Dopiero w 1994 do jednostek rosyjskich trafiła niewielka liczba zbudowanych w 1991 ulepszonych myśliwców MiG-29S. W 1987 oblatano naddźwiękowy pokładowy myśliwiec pionowego startu i lądowania Jak-141, którego produkcji jednak nie podjęto.
Jako ciężki myśliwiec przechwytujący dalekiego zasięgu powstał MiG-31 – rozwinięcie MiG-25, wyposażony w stację radiolokacyjną i system pocisków rakietowych dalekiego zasięgu. Prototyp oblatano w 1975, produkcję rozpoczęto w 1977, a do jednostek zaczęły wchodzić w 1980.
Na skutek wymienionych wyżej przyczyn uległy przyhamowaniu także rozpoczęte w latach 80. prace nad myśliwcami nowej generacji, w szczególności odpowiednikami najnowszego amerykańskiego programu ATF. Dopiero po rozpadzie ZSRR oblatano (w 2000) prototyp ciężkiego myśliwca nowej generacji MiG 1-44 (MiG MFI), lecz dalszy jego rozwój wstrzymano, a także myśliwiec Su-47 (S-37) Bierkut ze skrzydłami o ujemnym skosie, pełniący jednak rolę jedynie demonstratora technologii (oblatany w 1997).

</doc>
<doc id="600560" url="https://pl.wikipedia.org/wiki?curid=600560" title="Stern">
Stern

Stern („gwiazda”) – ilustrowany tygodnik ukazujący się w Niemczech. Założony w 1948 roku, około roku 2000 jego nakład wynosił około miliona egzemplarzy.
W 1983 roku wzbudził międzynarodową sensację, publikując w odcinkach rzekome dzienniki Adolfa Hitlera. Historycy wykazali jednakże, iż była to mistyfikacja, a tygodnik długo musiał odzyskiwać zaufanie czytelników.
Na rynku niemieckim postrzegany jest jako główny konkurent tygodnika „Der Spiegel”.
W Polsce.
W Polsce można go kupić za pośrednictwem firmy Europress w dużych miastach. 
W powojennej Polsce zarządzeniem p.o. dyrektora Głównego Urzędu Kontroli Prasy, Publikacji i Widowisk w zastępstwie, Mariana Mikołajczyka, z 17 października 1951 czasopismo zostało pozbawione debitu komunikacyjnego i zakazano jego rozpowszechniania w Polsce Ludowej.

</doc>
<doc id="600563" url="https://pl.wikipedia.org/wiki?curid=600563" title="Bokutō">
Bokutō



</doc>
<doc id="600564" url="https://pl.wikipedia.org/wiki?curid=600564" title="Bokuto">
Bokuto



</doc>
<doc id="600565" url="https://pl.wikipedia.org/wiki?curid=600565" title="Samionka">
Samionka

Samionka – struga, prawy dopływ Kanału Brynica, uchodząca na 21 km jej biegu. Samionka wypływa z terenów bagiennych w okolicy Leźna Małego i ma długość 8,84 km. Maksymalny spadek strugi wynosi 10‰, średni 5,37‰, głębokość od 0,3 m do 1,1 m, szerokość od 1 m do 3 m. Przepływ ok. 0,15 m³/s. Przepływa przez Jezioro Samińskie w swoim środkowym biegu.

</doc>
<doc id="600571" url="https://pl.wikipedia.org/wiki?curid=600571" title="Ognica pstra">
Ognica pstra

 ("Pterois volitans") – drapieżna ryba morska z rodziny skorpenowatych. Poławiana jako ryba konsumpcyjna, .
Występowanie.
Wschodnia część Oceanu Indyjskiego i zachodnia część Oceanu Spokojnego. Występuje przy twardym dnie oraz na obrzeżach lagun i raf. Spotkać ją można zarówno w wodach płytkich 1–2 m jak i głębokich do 60 m. Introdukowana na Florydzie, skąd rozprzestrzeniła się wzdłuż wschodnich wybrzeży Stanów Zjednoczonych. Od 2006 roku zaobserwowana u wybrzeży Bahamów.Regularnie występuje również przy rafach Morza Czerwonego.
Charakterystyka.
Ognica pstra jest rybą osiągającą do ok. 45 cm długości. Jej ciało jest dość silnie bocznie spłaszczone. Promienie płetw piersiowych i pierwszej płetwy grzbietowej mogą osiągać podobną długość. Są połączone ze sobą tylko u nasady, przez co rozkładają się szeroko nadając rybie charakterystyczny wygląd. Ciało ubarwione jaskrawo, z poprzecznymi pręgami występującymi również na promieniach płetw. Ubarwienie jest zmienne, zazwyczaj biało-czerwone-czarne, przystosowane do otoczenia. Osobniki spotykane w wodach przybrzeżnych są zwykle ciemniejsze. Jaskrawe barwy jej ciała ostrzegają wrogów, że jest jadowita i może zadać ukłucia o skutkach groźnych nawet dla człowieka. Kolce (promienie twarde) w płetwach ryby łączą się z gruczołami jadowymi. Gatunek różni się od pozostałych przedstawicieli rodzaju "Pterois" liczbą promieni w płetwach, ubarwieniem i łuskami.
Ognice są samotnikami łączącymi się w grupy jedynie na czas tarła. Jeden samiec łączy się z kilkoma samicami tworząc grupę 3–8 osobników. Samica składa od 2000 do 15000 jajeczek ikry.
Ognica pstra rozpoczyna aktywność o zmierzchu, dzień spędza ukryta w rozpadlinach skalnych, niemal nieruchomo, z głową lekko pochyloną w dół. Żywi się rybami, krabami oraz krewetkami. Strategia łowcza ognic opiera się na wykorzystaniu rozłożystych płetw brzusznych w celu zapędzenia ofiary w miejsce bez wyjścia. Innym sposobem jest raptowny atak na samotnie płynące zwierzę. Wówczas skrzydlica pochłania ofiarę swoim szerokim pyskiem.
Zagrożenie dla człowieka.
Skrzydlice potrafią zaatakować nurka, który podpływa zbyt blisko i "zakłóca im spokój". Pierwszym symptomem niespodziewanego ataku jest charakterystyczne zachowanie ryby. Skrzydlica unosi płetwę grzbietową i spuszcza głowę w ten sposób, aby kolce były skierowane w stronę osoby podpływającej. Należy wtedy szybko oddalić się ponieważ istnieje prawdopodobieństwo raptownego podpłynięcia skrzydlicy oraz wbicia jadowitych kolców w ciało przeciwnika. Trucizna ognicy powoduje u człowieka silny ("ognisty") i długotrwały ból, a w przypadku wystąpienia reakcji alergicznej jest potencjalnie niebezpieczny dla życia człowieka.

</doc>
<doc id="600572" url="https://pl.wikipedia.org/wiki?curid=600572" title="Język gurage">
Język gurage

Język gurage – języki semicki z południowej gałęzi języków etiopskich, około 255 tys. mówiących, używany w Etiopii głównie w regionach Gurage, Kambata, Hadija na południowy zachód od Addis Abeby. Dzieli się na kilka dialektów, przez niektórych specjalistów uznawanych za osobne języki.

</doc>
<doc id="600573" url="https://pl.wikipedia.org/wiki?curid=600573" title="Język argobba">
Język argobba

Język argobba – język semicki z południowej gałęzi języków etiopskich, ok. 11 tys. użytkowników. Jest bardzo blisko spokrewniony z językiem amharskim – urzędowym językiem Etiopii, zbieżność leksykalna wynosi ok. 80 procent.

</doc>
<doc id="600574" url="https://pl.wikipedia.org/wiki?curid=600574" title="Język gafat">
Język gafat

Język gafat – wymarły język semicki z południowej gałęzi języków etiopskich, używany dawniej na terenach dzisiejszej Etiopii w południowej części dorzecza Nilu Błękitnego. Został wyparty przez język amharski.

</doc>
<doc id="600575" url="https://pl.wikipedia.org/wiki?curid=600575" title="Język tigrinya">
Język tigrinya



</doc>
<doc id="600576" url="https://pl.wikipedia.org/wiki?curid=600576" title="Język tigre">
Język tigre

Język tigre – język semicki z północnej gałęzi języków etiopskich, około 800 tys. mówiących, używany w Erytrei, częściowo także w północno-wschodnim Sudanie.
Język tigre występuje w trzech głównych odmianach:
Większość jego użytkowników to muzułmanie.
Cechy językowe.
Tigre zawiera pewną liczbę archaizmów odróżniających go od większości języków etiopskich. Jako jedyny język etiopski zachował iloczas samogłosek występujący w języku gyyz, np. "man" „kto?” vs. "mān" „prawa ręka”. Nie występują w nim typowe dla języków etiopskich spółgłoski labiowelarne, przejęte zapewne z języków kuszyckich. Imiesłowy tworzy się za pomocą wzoru samogłoskowego *-ā-i-, który występuje tylko sporadycznie w języku gyyz, za to jest regularny np. w języku hebrajskim biblijnym.

</doc>
<doc id="600577" url="https://pl.wikipedia.org/wiki?curid=600577" title="Język harari">
Język harari

Język harari – język semicki z południowej gałęzi języków etiopskich, około 26 tys. mówiących. Język harari używany był w czasach historycznych przede wszystkim w obrębie miasta Harer, obecnie również w Addis Abebie i kilku innych miastach Etiopii. W dziedzinie składni charakteryzuje się szykiem zdania SOV.

</doc>
<doc id="600578" url="https://pl.wikipedia.org/wiki?curid=600578" title="Język darasa">
Język darasa

Język darasa (a. derasa, darassa), także gedeo (a. geddeo) – język afroazjatycki ze wschodniej gałęzi języków kuszyckich, ok. 1 mln mówiących, używany w Etiopii. Jest najbliżej spokrewniony z językiem sidamo (zbieżność leksykalna wynosi 60%).
Nazwa "darasa" ma charakter pejoratywny.

</doc>
<doc id="600579" url="https://pl.wikipedia.org/wiki?curid=600579" title="Język sidamo">
Język sidamo

Język sidamo – język afroazjatycki ze wschodniej gałęzi języków kuszyckich. Mówi nim ok. 3 mln ludzi, używany jest w południowo-centralnej Etiopii. Blisko spokrewniony z językiem gedeo. Bliski słownikowo językom alaba i kembata (zbieżność leksykalna wynosi odpowiednio 64 i 62 procent).

</doc>
<doc id="600580" url="https://pl.wikipedia.org/wiki?curid=600580" title="Język kembata">
Język kembata

Język kembata – język afroazjatycki ze wschodniej gałęzi języków kuszyckich, ok. 606 tys. mówiących, używany w Etiopii w okolicach miasta Durame. Najbliżej spokrewniony z językiem alaba (zbieżność leksykalna wynosi ok. 80 procent). Typowy szyk zdania to SOV.

</doc>
<doc id="600581" url="https://pl.wikipedia.org/wiki?curid=600581" title="Język alaba">
Język alaba

Język alaba – język afroazjatycki ze wschodniej gałęzi języków kuszyckich, ok. 126 tys. mówiących, używany w Etiopii. Najbliżej spokrewniony z językiem kembata (zbieżność leksykalna wynosi ok. 80 procent). Typowy szyk zdania to SOV.

</doc>
<doc id="600582" url="https://pl.wikipedia.org/wiki?curid=600582" title="Turniej o Złoty Kask 2006">
Turniej o Złoty Kask 2006

Turniej o Złoty Kask 2006 (ZK) w sporcie żużlowym – coroczny turniej żużlowy organizowany przez Polski Związek Motorowy. W 2006 finał odbył się w czerwcu (tradycyjnie rozgrywany był na zakończenie sezonu).
W 2006 ZK był jednocześnie finałem krajowych eliminacji do Grand Prix 2007. Do rundy kwalifikacyjnej awans otrzymało czworo zawodników z finału Złotego Kasku (piąty otrzyma nominacje od PZM). Tomasz Gollob (uczestnik Grand Prix 2006 przed zawodami wręczył pisemną deklarację sędziemu, iż w przypadku zajęcia miejsca premiowanego awansem do eliminacji Grand Prix 2007, zrzeka się go.
Finał ZK tradycyjnie organizuje Drugi Wicemistrz Polski z poprzedniego sezonu - CKM Złomrex Włókniarz Częstochowa. Finał ZK połączono z Memoriałem Bronisława Idzikowskiego oraz Marka Czernego.
Złotego Kasku w tym roku bronił Janusz Kołodziej, jednak z powodu kontuzji nie zjawił się na starcie.

</doc>
<doc id="600583" url="https://pl.wikipedia.org/wiki?curid=600583" title="Język hadija">
Język hadija

Język hadija – język afroazjatycki ze wschodniej gałęzi języków kuszyckich, ok. 1,4 mln mówiących, używany w Etiopii. Blisko spokrewniony z językiem libido.
Typowy szyk zdania to SOV.

</doc>
<doc id="600584" url="https://pl.wikipedia.org/wiki?curid=600584" title="Język iraku">
Język iraku

Język iraku – język afroazjatycki z południowej gałęzi języków kuszyckich, ok. 460 tys. mówiących, używany w Tanzanii, głównie w regionie Arusha.

</doc>
<doc id="600585" url="https://pl.wikipedia.org/wiki?curid=600585" title="Dikson">
Dikson

Dikson (ros. Ди́ксон) – miasto i wyspa u ujścia rzeki Jenisej do Morza Karskiego w dawnym Tajmyrskim (Dołgańsko-Nienieckim) Okręgu Autonomicznym.
Miasto jest głównym portem nad Morzem Karskim oraz ważnym centrum hydrometeorologicznym.
Jako pierwszy wyspę zbadał w 1875 roku fiński odkrywca Adolf Erik Nordenskiöld w ekspedycji sponsorowanej przez szwedzkiego przemysłowca, filantropa i podróżnika Oscara Dicksona. Rok później została tu założona stacja badawcza i nazwana „Dickson”, na cześć sponsora. Z czasem na tereny wokół stacji zaczęli napływać rosyjscy osadnicy, którzy w 1884 roku założyli osadę Dikson. W późniejszych latach osada ta rozrosła się także na stały ląd, a w 1935 roku wybudowano port morski.

</doc>
<doc id="600587" url="https://pl.wikipedia.org/wiki?curid=600587" title="Język tigrinia">
Język tigrinia

Język tigrinia (nazwa własna: ትግርኛ – "təgrəñña") – język semicki z północnej gałęzi języków etiopskich, którym posługuje się 7,7 mln mówiących. Jest używany w północnej Etiopii (głównie w prowincji Tigraj) oraz w południowej i środkowej Erytrei. W Erytrei ma status języka urzędowego (obok języka arabskiego). Grupy emigrantów posługują się językiem tigrinia także w Niemczech i Izraelu. 
Niektóre stacje radiowe w Erytrei nadają audycje w języku tigrinia. Jest zapisywany pismem etiopskim. 

</doc>
<doc id="600588" url="https://pl.wikipedia.org/wiki?curid=600588" title="Język adare">
Język adare



</doc>
<doc id="600589" url="https://pl.wikipedia.org/wiki?curid=600589" title="Irréversible (ścieżka dźwiękowa)">
Irréversible (ścieżka dźwiękowa)

Irréversible – ścieżka dźwiękowa z filmu "Nieodwracalne". Został wyprodukowany przez Thomasa Bangaltera.
Album został wydany w dwóch wersjach – amerykańskiej i europejskiej (rozprowadzanej także w reszcie świata). Wersja amerykańska została wydana jako solowy album Thomasa Bangaltera i zawiera tylko utwory jego autorstwa.
Lista utworów.
"(Wszystkie utwory autorstwa Thomasa Bangaltera, jeśli nie zaznaczono inaczej)"

</doc>
<doc id="600590" url="https://pl.wikipedia.org/wiki?curid=600590" title="Język guragie">
Język guragie



</doc>
<doc id="600591" url="https://pl.wikipedia.org/wiki?curid=600591" title="Język gedeo">
Język gedeo



</doc>
<doc id="600593" url="https://pl.wikipedia.org/wiki?curid=600593" title="Nektarnik szkarłatny">
Nektarnik szkarłatny

Nektarnik szkarłatny, nektarnik senegalski ("Chalcomitra senegalensis") – gatunek małego ptaka z rodziny nektarników (Nectariniidae), zamieszkujący Afrykę Subsaharyjską. Gatunek niezagrożony.
Systematyka.
Wyróżniono kilka podgatunków "C. senegalensis":
Środowisko.
Zadrzewienia, nadrzeczne zarośla, parki.
Pożywienie.
Żywi się nektarem i owadami. Żeruje często w niewielkich grupkach. Może odbywać sezonowe migracje w poszukiwaniu kwiatów bogatych w nektar, np. "Leonotis".
Status.
IUCN uznaje nektarnika szkarłatnego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako bardzo liczny i szeroko rozpowszechniony w zadrzewieniach na sawannach. Trend liczebności populacji uznawany jest za stabilny.

</doc>
<doc id="600595" url="https://pl.wikipedia.org/wiki?curid=600595" title="Pisia (dopływ Brynicy)">
Pisia (dopływ Brynicy)

Pisia ("Pissa") – rzeka, lewobrzeżny dopływ Brynicy o długości 33,7 km i powierzchni zlewni 150,5 km².
We wsiach Pólko, Gołkówko i Bachor wody rzeki są spiętrzone. Młyn wodny znajdujący się we wsi Gołkówko piętrzy wodę na wysokość 1,0 m i szerokość 5 m, tworząc rozlewisko. W Bachorze znajduje się drugi młyn piętrzący wodę również na wysokość 1,0 m, tworzący rozlewisko o szerokości 8,0 m, długość 50 m. We wsi Pólko jest trzeci młyn wodny. Spadek rzeki w całym jej biegu kształtuje się w granicach 2,60‰ do 6,63‰, w zależności od obszaru przez który przepływa. Głębokość rzeki wynosi od 0,3 m do 1,0 m, szerokość koryta od 2 m do 8 m. Rzeka miejscami tworzy meandry i przepływa przez głęboko wcięte, czasami szerokie doliny. W odcinku ujściowym zasilana jest przez liczne wysięki, występujące w krawędziowej strefie wysoczyzny i uchodzi do Brynicy na obszarze podmokłych łąk na wysokości 73,8 m n.p.m. w okolicach wsi Bartniczka, osiągając na tym odcinku przepływ ok. 0,8 m³/s, szerokość koryta 2,5 m i głębokość 1,0 m.

</doc>
<doc id="600599" url="https://pl.wikipedia.org/wiki?curid=600599" title="Breakaway">
Breakaway

Breakaway – drugi album Kelly Clarkson, zwyciężczyni pierwszej edycji programu American Idol. Płyta w USA wydana została 30 listopada 2004 roku, na tamtejszej liście najpopularniejszych płyt zadebiutowała na miejscu trzecim. Na tejże liście nieprzerwanie znajdowała się przez 99 tygodni. W Europie, "Breakaway" wydana została w pierwszej połowie 2005 roku. W Polsce po kilku zmianach daty wydania, ujrzała światło dzienne 12 września 2005 roku. Do tej pory album sprzedał się w ilości przekraczającej próg 11 milionów kopii na świecie w tym 6 milionów w samych Stanach Zjednoczonych.
Pierwszym singlem promującym płytę, została piosenka o tym samym tytule. Singel został wykorzystany do promocji filmu "Pamiętnik księżniczki". Wydany został tylko w Stanach Zjednoczonych, gdzie znalazł ponad 100,000 nabywców (osiągając 6. miejsce na liście Billboard HOT 100), co dało mu status złota.
Drugim singlem w Stanach Zjednoczonych i pierwszym na świecie stał się utwór "Since U Been Gone". Dynamiczna piosenka odniosła kolosalny sukces, sprzedając się w stanach w ilości 1,200,000 kopii (2. miejsce na Billboard HOT 100), uzyskując status sześciokrotnej platyny.
Trzecim singlem została rockowa piosenka "Behind These Hazel Eyes", która była kolejnym sukcesem. Na liście "Billboardu" w USA, dotarła do 6 pozycji i uzyskała status trzykrotnej platyny, za sprzedaż 600,000 egzemplarzy.
Czwarty singel to ballada "Because of You", która podobno opowiada o rodzinnych problemach samej Kelly Clarkson. Piosenka przez wiele tygodni nie schodziła z list przebojów, była też pierwszym wielkim sukcesem piosenkarki w Polsce.
Piątym i ostatnim singlem z płyty "Breakaway" został utwór "Walk Away". Dynamiczna piosenka wydana została w styczniu 2006 w USA. Do tej pory uzyskała tam status podwójnej platyny.

</doc>
<doc id="600600" url="https://pl.wikipedia.org/wiki?curid=600600" title="Jezioro Samińskie">
Jezioro Samińskie

Jezioro Samińskie – jezioro w woj. kujawsko-pomorskim, w powiecie brodnickim, w gminie Bartniczka, leżące na terenie Garbu Lubawskiego.
Akwen nie jest zagospodarowany turystycznie, ograniczeniem są tu trudno dostępne i zarastające brzegi, z roślinnością wodną zajmującą aż 80%. Do celów kąpieliskowych przydatnych jest tylko 9% długości linii brzegowej.
Dane morfometryczne.
Powierzchnia zwierciadła wody według różnych źródeł wynosi przez 52,5 ha do 55,6 ha.
Wymiary jeziora wynoszą:
Zwierciadło wody położone jest na wysokości 91,5 m n.p.m. Średnia głębokość jeziora wynosi 2,6 m, natomiast głębokość maksymalna 5,0 m.
W oparciu o badania przeprowadzone w 1993 roku wody jeziora zaliczono do III klasy czystości i poza kategorią podatności na degradację.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Samińskie". W niektórych publikacjach jezioro to występuje pod nazwą "Samin".

</doc>
<doc id="600601" url="https://pl.wikipedia.org/wiki?curid=600601" title="Język tigrina">
Język tigrina



</doc>
<doc id="600604" url="https://pl.wikipedia.org/wiki?curid=600604" title="Irréversible (soundtrack)">
Irréversible (soundtrack)



</doc>
<doc id="600606" url="https://pl.wikipedia.org/wiki?curid=600606" title="Ikupasuj">
Ikupasuj

 – narzędzie w postaci deszczułki (szerokiej szpatułki), stosowane przez Ajnów podczas jedzenia i picia. Są to pałeczki modlitewne, dzięki którym mężczyźni komunikują się z bogami. Najważniejsze narzędzia rytualne, służące do wysyłania modlitw do bogów. We wczesnej literaturze na temat kultury ajnoskiej były określane błędnie jako „podnośnik wąsów”. Wzór-rzeźba na ikupasui identyfikuje czciciela. Mężczyźni ajnoscy posiadają obfity zarost i kiedy się modlą, trzymając "tuki" (tsuki, czarki, miseczki), kładą na nich ikupasui, a następnie piją sake (także piwo z prosa). Kiedy wysyłają modlitwę, zanurzają deszczułki w sake i spryskują przedmiot czci, np. w czasie ceremonii "iyomante". Współcześni ludzie, starsi i niektórzy młodzi nadal używają ikupasui, aby wysyłać modlitwy do bogów.
Najnowsze badania nad kulturą Ajnów i ich wierzeniami animistycznymi dowodzą, iż ikupasuj oraz "inau" symbolizują ptaki, które pełnią rolę łączników między bogami a ludźmi, czyli posłańców.

</doc>
<doc id="600607" url="https://pl.wikipedia.org/wiki?curid=600607" title="Górzanka (struga)">
Górzanka (struga)

Górzanka – struga, lewy dopływ Brynicy o długości 7,8 km i powierzchni zlewni 27,11 km². 
Struga przepływa przez Górznieńsko-Lidzbarski Park Krajobrazowy. W swym górnym odcinku płynie przez Jezioro Górzeńskie i Młyńskie, .

</doc>
<doc id="600608" url="https://pl.wikipedia.org/wiki?curid=600608" title="Is There Anybody Out There? The Wall Live 1980–81">
Is There Anybody Out There? The Wall Live 1980–81

Is There Anybody out There? The Wall Live Pink Floyd 1980–81 – album wydany w 2000 roku przez Pink Floyd. Jest on zapisem wykonania albumu "The Wall" na żywo i składa się z utworów z koncertów wykonywanych w latach 1980–1981.
Koncerty zawierały elementy sceniczne polegające na budowie na estradzie muru, w pierwszej części przedstawienia. Po jego ukończeniu, członkowie zespołu kontynuowali występ w wyrwach w murze, na jego szczycie, przed, a nawet za nim.
Grafika na okładce przedstawia maski przypominające twarze czterech głównych członków Pink Floyd z tamtych czasów. W trakcie koncertów nosił je „zespół zastępczy” (ang. "surrogate band", patrz tekst piosenki „In the Flesh”) wykonujący utwór „In the Flesh?”.
Charakterystyka albumu.
"Is There Anybody out There?" zawiera koncertowe wersje wszystkich oryginalnych utworów z albumu "The Wall" plus dwa dodatkowe: „What Shall We Do Now?” oraz „The Last Few Bricks”. „What Shall We Do Now?” miało znaleźć się na oryginalnym albumie, jednak w ostatniej chwili zostało z niego usunięte. „The Last Few Bricks” miał być pomostem łączącym utwory „Another Brick in the Wall (Part III)” i „Goodbye Cruel World” zawierającym tematy muzyczne z „The Happiest Days of Our Lives”, „Don’t Leave Me Now”, „Young Lust” i „Empty Spaces”/„What Shall We Do Now”. Odgrywano go na scenie, by pozwolić osobom tworzącym mur na ustawienie odpowiedniej ilości cegieł, by oddzielić scenę od publiczności i pozwolić Rogerowi Watersowi odśpiewać „Goodbye Cruel World” w ostatniej wolnej od cegieł przestrzeni muru, kończąc w ten sposób część pierwszą występu. Przed wydaniem albumu motyw ten nie miał swojej oficjalnej nazwy. Fani zwykli nazywać go „Almost Gone” na niektórych nagraniach bootlegowych, ale oficjalna nazwa – „The Last Few Bricks” – nigdy nie została użyta podczas występów w latach 1980–1981. Została zasugerowana przez Watersa dopiero podczas przygotowywania albumu producentowi Jamesowi Guthriemu. Dodatkowo, na płytach pojawiają się dwie ścieżki „mówione” zatytułowane odpowiednio „MC: Atmos” lub „Master of Ceremonies” w zależności od wydania, pojawiające się przed „In the Flesh?” na początku albumu i drugi raz przed „In the Flesh”, na jego półmetku. Jest to głos Gary’ego Yudmana, prowadzącego koncerty w Earls Court w latach 1980 i 1981 (prowadził też koncerty The Wall w Nassau Coliseum).
Wydanie tego dwupłytowego albumu spotkało się z umiarkowaną krytyką, zarzucającą mu zbyt „sztywną” strukturę jak na album koncertowy i traktującą jako pośledniejszą wersję nagrania studyjnego.
Niektóre ze ścieżek różnią się w porównaniu z wersją studyjną. „In the Flesh?” i „In the Flesh” mają poszerzone intro. „The Thin Ice” i „Run Like Hell” mają dłuższy wstęp i zakończenie. „Another Brick in the Wall (Part 2)” zawiera dłuższe solo i przedłużone zakończenie. „Mother” ma dłuższe intro, dłuższą sekcję solową i rozszerzone outro. „Young Lust” zawiera poszerzone intro, dodatkowe solo na organach Hammonda po solo Davida Gilmoura. Poszerzone solo gitarowe pojawiło się także w „Hey You”. „Comfortably Numb” ma dłuższe solo końcowe i zmienione zakończenie. Do „The Show Must Go On” dodano dodatkową linijkę tekstu, usuniętą wcześniej z nagrania studyjnego. Wersja koncertowa „Outside the Wall” była dłuższa niż studyjna.
To pierwszy (i jedyny) album Pink Floyd, który nie został wypuszczony w formie LP. Limitowana edycja płyt winylowych pojawiła się kilka miesięcy później, zawierała jednak tylko kilka z utworów z listy.
Lista utworów.
Płyta pierwsza.
Wszystkie utwory prócz wskazanych autorstwa Watersa
Płyta druga.
Wszystkie utwory prócz wskazanych autorstwa Watersa

</doc>
<doc id="600609" url="https://pl.wikipedia.org/wiki?curid=600609" title="Is There Anybody Out There?">
Is There Anybody Out There?



</doc>
<doc id="600610" url="https://pl.wikipedia.org/wiki?curid=600610" title="Cichówka">
Cichówka

Cichówka – dopływ Skarlanki. Odwadnia jeziora Ciche i Zbiczno, po czym uchodzi do jeziora Strażym. Jego długość wynosi 5,3 km.

</doc>
<doc id="600611" url="https://pl.wikipedia.org/wiki?curid=600611" title="Eliminacje do Grand Prix na Żużlu 2007">
Eliminacje do Grand Prix na Żużlu 2007

Eliminacje do Grand Prix 2007 – po roku przerwy ponownie rozegrano eliminacje do Grand Prix. Eliminacje światowe odbyły się w dwóch etapach (3 rundy kwalifikacyjne i finał).
Do Grand Prix 2007 awansowało trzech najlepszych z finału eliminacji, który został rozegrany w Szwecji.
Krajowe eliminacje.
W Polsce nie odbywały się oddzielne krajowe eliminacje. Rozgrywany w tym roku wcześniej finał Złoty Kask '06 był jednocześnie finałem eliminacji do GP. Polska otrzymała 5 miejsc do rund kwalifikacyjnych. Polski Związek Motorowy zdecydował, że 4 miejsca otrzymają najlepsi ze ZK, piątym zawodnikiem będzie nominowany przez PZM żużlowiec (tzw. dzika karta).
Tomasz Gollob przed zawodami złożył pisemne oświadczenie, iż rezygnuje z nominacji do eliminacji Grand Prix, w przypadku jeżeli taką otrzyma.
Częstochowa, 8 czerwca 2006 (19:00)
PZM nominował Janusza Kołodzieja, który z powodu kontuzji nie wystartował w Złotym Kasku (zwycięzca z ZK 2006).
Rundy kwalifikacyjne.
Tarnów.
Tarnów () – 8 lipca (19:00)
"awans uzyskało pięciu zawodników (szósty był rezerwowy w finale - ostatecznie zastąpił kontuzjowanego Alesa Drymla)"
Bieg po biegu:
Biegi barażowe więcej niż czterech zawodników walczyło o dwa awanse do finału:
Finał:
Miszkolc.
Miszkolc () – 9 lipca 2006 (11:00)
"awans otrzymało pięciu zawodników (szósty miał być rezerwowym - David Ruud był w finale jednak kontuzjowany - w finale Janusza Kołodzieja zastąpił David Howe)"
Żarnowica.
Żarnowica () – 9 lipca 2006
awans uzyskało sześciu zawodników
Finał.
Vetlanda () – 19 sierpnia (18:00)
Bieg po biegu:
Finał: (z udziałem najlepszej czwórki zawodników po 20 biegach)

</doc>
<doc id="600613" url="https://pl.wikipedia.org/wiki?curid=600613" title="Brodniczka (dopływ Drwęcy)">
Brodniczka (dopływ Drwęcy)

Brodniczka ("Brodniczanka") – struga, prawobrzeżny dopływ Drwęcy o długości 23,268km. Odwadnia obszar o powierzchni 89,967 km². Zlewnia strugi ma charakter rolniczy, użytki rolne zajmują ponad 50% jej powierzchni, lasy – 27% powierzchni. Wskaźnik jeziorności zlewni wynosi 6,5%. Struga przepływa przez kilka jezior, m.in. jezioro Wysokie Brodno i jezioro Niskie Brodno.

</doc>
<doc id="600616" url="https://pl.wikipedia.org/wiki?curid=600616" title="Gizela (struga)">
Gizela (struga)

Gizela (także: "Gryźlina", "Gryźla") – struga, lewobrzeżny dopływ Drwęcy o długości 19,58 km i powierzchni zlewni 70,4 km². 
Przebieg.
Źródła strugi znajdują się w północnej części Wzgórz Dylewskich. Płynie głównie przez tereny rolnicze (dominują grunty orne) i w znacznej części znajduje się na obszarze Parku Krajobrazowego Wzgórz Dylewskich. Przepływa przez mezoregiony: Garb Lubawski i Dolinę Drwęcy, wchodzące w skład makroregionu Pojezierze Chełmińsko-Dobrzyńskie oraz przez miejscowości Glaznoty, Zajączki, Gierłoż.
Zlewnia rzeki zbudowana jest z glin zwałowych oraz z piasków, miejscami z domieszką żwirów. Gleby głównie płowe i brunatne, charakteryzujące się zróżnicowaną przepuszczalnością. Przepływy charakterystyczne z okresu 1962-1985 powyżej ujścia do Drwęcy: SSQ – 0,54 m³/s, SNQ – 0,18, NNQ – 0,04.
Czystość.
Struga pod koniec XX wieku była odbiornikiem zanieczyszczeń bytowo-gospodarskich, spływających rowem melioracyjnym z oczyszczalni mechaniczno-biologicznych w Bałcynach i Zajączkach w ilości 40 i 20 m³/d (dane z 1999 r., luty i październik). Wojewódzki Inspektorat Ochrony Środowiska w Olsztynie badania jakości wód prowadzi w jednym przekroju pomiarowo-kontrolnym, zlokalizowanym powyżej ujścia do Drwęcy (Gierłoż). W roku 1999 wody Gizeli nie odpowiadały normom, jedynie z uwagi na stan sanitarny. Wskaźnik BZT5 i ChZT-Mn mieściły się w granicach dopuszczalnych dla II klasy a ChZT-Cr odpowiadało I klasie czystości. Azot amonowy i azotanowy wskazywał na I klasę, azot ogólny na II, a azotyny na III klasę czystości. Fosforany klasyfikowały wody rzeki do II klasy a fosfor ogólny do III klasy czystości. Indeks saprobowości sestonu odpowiadał klasie III. Miano coli (stan sanitarny) klasyfikował wody jako pozaklasowe (NON).
Przyroda.
Gizela jest rzeką pstrągową z dominującym pstrągiem potokowym uzupełnianym przez głowacze, strzeble oraz troć wędrowną, która czasem wpływa tutaj z Drwęcy na tarło.

</doc>
<doc id="600617" url="https://pl.wikipedia.org/wiki?curid=600617" title="Jezioro Górzeńskie">
Jezioro Górzeńskie

Jezioro Górzeńskie – jezioro w woj. kujawsko-pomorskim, w powiecie brodnickim, położone w mieście Górzno, leżące na terenie Pojezierza Dobrzyńskiego.
Dane morfometryczne.
Powierzchnia zwierciadła wody według różnych źródeł wynosi od 46,0 ha do 47,0 ha.
Zwierciadło wody położone jest na wysokości 83,2 m n.p.m. Średnia głębokość jeziora wynosi 5,3 m, natomiast głębokość maksymalna 16,1 m.
W oparciu o badania przeprowadzone w 1996 roku wody jeziora zaliczono do III klasy czystości i II kategorii podatności na degradację. W roku 1996 wody jeziora również zaliczono do wód pozaklasowych.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Górzeńskie". W różnych publikacjach i na mapach topograficznych jezioro to występuje pod nazwą "Górzno".

</doc>
<doc id="600618" url="https://pl.wikipedia.org/wiki?curid=600618" title="Oksiran">
Oksiran



</doc>
<doc id="600619" url="https://pl.wikipedia.org/wiki?curid=600619" title="Lepidiolamprologus boulengeri">
Lepidiolamprologus boulengeri

Lepidiolamprologus boulengeri – gatunek słodkowodnej ryby z rodziny pielęgnicowatych. Bywa hodowana w akwariach.
Występowanie.
Litoral piaszczysty północnej części Jeziora Tanganika w Afryce, wzdłuż wybrzeży Tanzanii, na głębokości 10–30 m. Gatunek endemiczny.
Opis.
Ciało bocznie spłaszczone, wydłużone, o długości do 7 cm.
Ryby dość agresywne, zwłaszcza w okresie tarła. Dobierają się w pary (gatunek monogamiczny). Za swoją kryjówkę i miejsce rozrodu obierają pustą muszlę ślimaka. Samica składa w muszli do 50 ziaren ikry. Larwy wykluwają się po ok. 2 dniach, a po kolejnych 6 dniach narybek rozpoczyna samodzielne żerowanie. Opieką nad ikrą i narybkiem zajmuje się samica. Samiec broni rewiru przed intruzami.
Dymorfizm płciowy: samce większe od samic.

</doc>
<doc id="600626" url="https://pl.wikipedia.org/wiki?curid=600626" title="Nie-Boska komedia">
Nie-Boska komedia

Nie-Boska komedia – dramat romantyczny Zygmunta Krasińskiego napisany w roku 1833, wydany w 1835 w Paryżu (później wielokrotnie wznawiany). Początkowo utwór miał nosić nazwę "Mąż" i być pierwszą częścią trylogii.
Tytuł, inspirowany dziełem Dantego ("Boska komedia"), może być interpretowany dwuznacznie: określa historię jako dzieło ludzkości lub ukazuje "komedię" dziejącą się bez boskiej interwencji, przeczącą planom boskim. Jak uważał autor, działania człowieka są względne i ostatecznie poddane woli Boga. Tak więc dwie skrajnie odmienne racje w utworze tracą na znaczeniu w obliczu interwencji racji uniwersalnej, Absolutu. Najważniejszym problemem poruszanym w dziele Krasińskiego jest konflikt polityczno-społeczny czyli, jak pisał, walka „arystokracji i demokracji”. W utworze zawarta jest także krytyka typowo romantycznego nastawienia do rzeczywistości.
Akcja dramatu rozgrywa się w przyszłości. Autor korzystał z wiedzy o wydarzeniach rewolucji francuskiej: walkach jakobinów, sektach i nowych doktrynach (m.in. saintsimonizm) i in.
Utwór interpretowany i omawiany przez Adama Mickiewicza w "Literaturze słowiańskiej". Był poddawany także, często sprzecznym, analizom. Różnie rozumiano zakończenie dramatu pod względem literackim i teatralnym.
Zarys fabuły.
Głównym bohaterem dzieła jest hrabia Henryk ("Mąż"). 1 i 2 część przedstawia jego życie osobiste, 3 i 4 – jego udział w wydarzeniach społecznych i historycznych. Henryk reprezentuje arystokrację, Pankracy natomiast jest przywódcą obozu rewolucyjnego, pragnącego przejąć władzę i realizować własne plany. Rewolucja według hrabiego Henryka to „wszystkie stare zbrodnie świata, ubrane w szaty świeże”; nie jest ona w stanie wprowadzić nowego porządku – jedynie zmianę ról. Także pozwala uciśnionym na realizację zemsty. Podobną opinię na ten temat wydaje się mieć autor dzieła. W części 4. następuje starcie dwóch obozów. Arystokraci skupieni w Okopach Św. Trójcy okazują się tchórzliwi i egoistyczni. Odbywa się nad nimi sąd kierowany przez triumfujących rewolucjonistów. Wtedy też ich dowódcy ukazuje się wizja Chrystusa. Pankracy ginie, wypowiedziawszy słowa: „Galilaee, vicisti!” – łac. „Galilejczyku, zwyciężyłeś!”. Ostatnia scena utworu jest wyrazem prowidencjalizmu, o którego słuszności przekonany był Krasiński.
Niektóre inscenizacje teatralne.
Kompozytorzy muzyki do inscenizacji "Nie-Boskiej komedii" to m.in. Krzysztof Penderecki, Grażyna Bacewicz, Ludomir Różycki, Mieczysław Sołtys.

</doc>
<doc id="600627" url="https://pl.wikipedia.org/wiki?curid=600627" title="Nieboska komedia">
Nieboska komedia



</doc>
<doc id="600628" url="https://pl.wikipedia.org/wiki?curid=600628" title="Krąg parheliczny">
Krąg parheliczny

Krąg parheliczny (ang. "Parhelic circle") – zjawisko optyczne w atmosferze. Krąg parheliczny jest bladym, białym pasem okrążającym całe niebo równolegle do horyzontu i przecinającym słońce. Na jego przecięciu z łukami Lowitza powstają słońca poboczne (parhelia). Krąg parheliczny powstaje w wyniku odbicia się światła od pionowych ścianek kryształów lodowych w chmurach piętra wysokiego. Ten typ halo występuje nieco rzadziej od innych. Rzadko zdarza się zaobserwować pełny okrąg, częściej jego fragmenty. Jeszcze rzadziej obserwuje się inne typy halo związane z kręgiem parhelicznym, takie jak słońca poboczne 120-stopniowe.

</doc>
<doc id="600629" url="https://pl.wikipedia.org/wiki?curid=600629" title="Szczelinowiec dwupasy">
Szczelinowiec dwupasy

Szczelinowiec dwupasy ("Telmatochromis bifrenatus") – słodkowodna ryba z rodziny pielęgnicowatych (Cichlidae). Hodowana w akwariach. 
Występowanie: litoral żwirowaty, piaszczysty i skalny Jeziora Tanganika w Afryce, na głębokości 5–10 m.
Opis.
Ciało lekko bocznie spłaszczone, wydłużone, walcowate, kremowe. Dwa poziome, czarne pasy. Czarne krawędzie płetwy grzbietowej i odbytowej. Osiąga długość do 7 cm. 
Dobierają się w pary (gatunek monogamiczny). Za swoją kryjówkę i miejsce rozrodu obierają groty, szczeliny skalne lub puste muszle ślimaków. Opieką nad ikrą i narybkiem zajmują się obydwoje rodzice.
Dymorfizm płciowy słabo zaznaczony.

</doc>
<doc id="600630" url="https://pl.wikipedia.org/wiki?curid=600630" title="Filip I Koburg">
Filip I Koburg

Filip I Koburg (fr. Philippe Léopold Louis Marie, nid. Filip Leopold Lodewijk Maria; ur. 15 kwietnia 1960 w Brukseli) – król Belgów od 21 lipca 2013. Jest najstarszym dzieckiem króla Belgów, Alberta II Koburga, oraz jego żony, Paoli Ruffo di Calabria.
W 1999 roku ożenił się z Matyldą d'Udekem d'Acoz. Ma z nią czworo dzieci – Elżbietę (ur. 2001), Gabriela (ur. 2003), Emmanuela (ur. 2005) i Eleonorę (ur. 2008).
Życiorys.
Urodził się 15 kwietnia 1960 roku w Brukseli jako pierworodne dziecko ówczesnego następcy belgijskiego tronu, księcia Liège, Alberta Koburga, oraz jego żony, Paoli Ruffo di Calabria. W Belgii panował wówczas stryj chłopca, Baldwin I Koburg. Władca, wraz z żoną, przez długie lata nie mogli doczekać się narodzin dziecka, dlatego panowało powszechne przekonanie, że to mały książę w przyszłości zasiądzie na belgijskim tronie. Otrzymał imiona Filip Leopold Ludwik Maria (fr. Philippe Léopold Louis Marie, nid. Filip Leopold Lodewijk Maria).
Został ochrzczony w wierze katolickiej miesiąc po narodzinach, 17 maja 1960 roku, w kościele św. Jakuba na Coudenbergu w Brukseli. Jego chrzestnymi zostali: jego dziadek ze strony ojca, były król Belgów, Leopold III Koburg, oraz jego babka ze strony matki – Luisa Ruffo di Calabria.
Studiował w Belgijskiej Królewskiej Szkole Wojskowej. W latach 1978–1981 kontynuował naukę w Oksfordzie na Trinity College, a następnie na Uniwersytecie Stanforda w Kalifornii. W 1985 otrzymał tytuł magistra nauk politycznych.
Przez kilka lat, jeszcze za życia poprzedniego króla Baldwina I, Filip uważany był za następcę tronu. Baldwin i jego żona nie mogli mieć dzieci i dlatego traktowali Filipa jak swoje dziecko. Baldwin zmarł jednak w 1993 i tron odziedziczył ojciec Filipa.
3 lipca 2013 król Albert II ogłosił zamiar zrzeczenia się tronu. Akt abdykacyjny został podpisany 21 lipca 2013. Następnie tego samego dnia Filip złożył uroczystą przysięgę przed parlamentem i został nowym królem Belgów.
Żona Filipa, Matylda, została pierwszą królową, która urodziła się w Belgii. Dzięki zniesieniu prawa salickiego przez Parlament, w kolejności do tronu następna jest ich córka – Elżbieta, a dwaj synowie po niej.
Życie prywatne.
Filip uważany był za kobieciarza. Prasa łączyła jego imię z wieloma arystokratkami, m.in. z Izabelą Habsburg-Este, markizą Fiamettą Frescobaldi, Constancją d’Autriche czy księżniczką grecką, Aleksą Glücksburg. Przez pewien czas związany był z posiadającą polskie korzenie Anną Plater-Syberg.
4 grudnia 1999 roku ożenił się z hrabianką, Matyldą d'Udekem d'Acoz. Ceremonia cywilna miała miejsce w brukselskim ratuszu, natomiast ceremonia religijna – w katedrze św. Michała i św. Guduli.
Wraz z żoną ma czworo dzieci:
Tytulatura.
1993-2013: "Jego Królewska Wysokość" książę Brabancji
Od 2013: "Jego Królewska Mość" król Belgów

</doc>
<doc id="600632" url="https://pl.wikipedia.org/wiki?curid=600632" title="Lewodopa">
Lewodopa

Lewodopa (), -DOPA – organiczny związek chemiczny, naturalny aminokwas, enancjomer -DOPA o konfiguracji (co odpowiada konfiguracji "S" w konwencji CIP), amina katecholowa. Powstaje w organizmie w wyniku hydroksylacji -tyrozyny, podczas reakcji katalizowanej przez hydroksylazę tyrozynową. Będąc prekursorem dopaminy, jest metabolitem pośrednim w szlaku syntezy adrenaliny:
Podnosi poziom testosteronu oraz zwiększa syntezę i wydzielanie hormonu wzrostu. Występuje między innymi w świerzbcu właściwym oraz bobie. Jest metabolitem przejściowym melaniny w procesie melanogenezy.
Użycie medyczne.
Lewodopa należy do najskuteczniejszych leków stosowanych w chorobie Parkinsona. Jako prekursor dopaminy przechodzi przez barierę krew–mózg, której ona sama nie jest w stanie przekroczyć. Następnie w ośrodkowym układzie nerwowym jest metabolizowana do dopaminy przy udziale dekarboksylazy aromatycznych -aminokwasów, co skutkuje zwiększeniem stężenia tego neuroprzekaźnika w mózgu.
Dekarboksylacja DOP-y zachodzi również w obwodowym układzie nerwowym, co jest efektem niepożądanym, dlatego zwykle podaje się ją z inhibitorem dekarboksylazy obwodowej (karbidopą), który hamuje ten proces poza mózgiem.

</doc>
<doc id="600633" url="https://pl.wikipedia.org/wiki?curid=600633" title="Kujawka (dopływ Drwęcy)">
Kujawka (dopływ Drwęcy)

Kujawka – struga, prawobrzeżny dopływ Drwęcy o długości 17, 73 km. Zlewnia Kujawki jest obszarem typowo rolniczym. Wskaźnik lesistości wynosi tylko 8,1% powierzchni zlewni. Lasy zlokalizowane są w dolnym biegu rzeki.

</doc>
<doc id="600634" url="https://pl.wikipedia.org/wiki?curid=600634" title="Xenotilapia melanogenys">
Xenotilapia melanogenys

Xenotilapia melanogenys – gatunek słodkowodnej ryby z rodziny pielęgnicowatych (Cichlidae). Hodowana w akwariach.
Występowanie.
Gatunek endemiczny jeziora Tanganika w Afryce Wschodniej.
Opis.
Ciało wydłużone, bocznie spłaszczone, o różnorodnym ubarwieniu, szczególnie atrakcyjne w okresie godowym. Szeroki, duży otwór gębowy. Osiągają do 15 cm długości.
Rozmnażanie.
Ryby spokojne, agresywne jedynie w okresie rozrodu. Tworzą grupy haremowe. Samica składa do 60 ziaren ikry. "Xenotilapia melanogenys" jest gębaczem – po zapłodnieniu ikra jest inkubowana w pysku samicy. Po 3 dniach narybek zaczyna pływać samodzielnie.

</doc>
<doc id="600638" url="https://pl.wikipedia.org/wiki?curid=600638" title="Baldach">
Baldach

Baldach (łac. "umbella") – u roślin rodzaj kwiatostanu, w którym pojedyncze kwiaty wyrastają na mniej więcej jednakowej długości szypułkach z jednego miejsca na szczycie pędu. Najwcześniej rozkwitają kwiaty zewnętrzne, czym bliżej środka, tym później. 
Baldach, zwany też baldachem prostym należy do grupy kwiatostanów groniastych o silnie skróconej osi głównej. Ten typ kwiatostanu, występuje np. u czosnku, pierwiosnka. Odmianą baldachu prostego jest podbaldach, u którego wszystkie szypułki dorastają do tego samego poziomu. Czasami baldach prosty wchodzi w skład kwiatostanów złożonych, np. baldachu złożonego. Wyrastające u niektórych roślin listki pod baldachem noszą nazwę pokrywek.

</doc>
<doc id="600644" url="https://pl.wikipedia.org/wiki?curid=600644" title="Struga (dopływ Drwęcy koło Golubia-Dobrzynia)">
Struga (dopływ Drwęcy koło Golubia-Dobrzynia)

Struga – rzeka, prawostronny dopływ Drwęcy o długości 34,69 km. Zlewnia dolnego biegu jest znacznie zalesiona, na całej długości Strugi ustanowiono obszar chronionego krajobrazu, który łączy się z doliną Drwęcy. Na obszarze tym występuje wiele gatunków fauny i flory oraz kilkanaście pomników przyrody.

</doc>
<doc id="600651" url="https://pl.wikipedia.org/wiki?curid=600651" title="Baldach złożony">
Baldach złożony

Baldach złożony (łac. "umbella composita", ang. "compound umbel") – rodzaj kwiatostanu, w którym na szypułkach baldachów I rzędu wyrastają baldachy II rzędu (zwane baldaszkami). Czasami spotyka się baldachy podwójnie złożone, w których występują baldaszki drugiego rzędu (np. u barszczu Mantegazziego). Kwiatostan jest wówczas trzypiętrowy. W poszczególnych baldachach najwcześniej rozkwitają kwiaty zewnętrzne, czym bliżej środka, tym później. 
Baldach złożony należy do grupy kwiatostanów groniastych o silnie skróconej osi głównej. Ten typ kwiatostanu jest bardzo charakterystyczny zwłaszcza dla roślin z rodziny selerowatych (dawniej zwanych baldaszkowymi), np. kopru, marchwi. Wyrastające u niektórych roślin listki u nasady baldacha złożonego to pokrywy.

</doc>
<doc id="600653" url="https://pl.wikipedia.org/wiki?curid=600653" title="Baldach prosty">
Baldach prosty



</doc>
<doc id="600655" url="https://pl.wikipedia.org/wiki?curid=600655" title="Struga Młyńska (dopływ Drwęcy)">
Struga Młyńska (dopływ Drwęcy)

Struga Młyńska ("Trynka") – struga, prawobrzeżny dopływ Drwęcy o długości 19,33 km. Struga odwadnia tereny Kotliny Elgiszewskiej. Powierzchnia zlewni zajmuje obszar 101 km². W 12% zlewni występują obszary leśne. Źródła ma w okolicy Kowalewa Pomorskiego.

</doc>
<doc id="600664" url="https://pl.wikipedia.org/wiki?curid=600664" title="Struga Rychnowska">
Struga Rychnowska

Struga Rychnowska – struga, prawobrzeżny dopływ Drwęcy o długości 14,29 km i powierzchni zlewni 49,3 km². Wypływa z Jeziora Mlewieckiego, uchodzi do Drwęcy w Młyńcu. Zlewnia jest typowo rolnicza, jedynie 15% powierzchni stanowią lasy.

</doc>
<doc id="600673" url="https://pl.wikipedia.org/wiki?curid=600673" title="Baldaszek">
Baldaszek

Baldaszek (łac. "umbellula", ang. "umbellule") – mały baldach, najczęściej będący częścią składową kwiatostanu zwanego baldachem złożonym. W baldaszku pojedyncze kwiaty wyrastają na mniej więcej jednakowej długości szypułkach z jednego miejsca na osi pędu. Najwcześniej rozkwitają kwiaty zewnętrzne, czym bliżej środka, tym później.
Baldaszki są charakterystyczną częścią składową kwiatostanów roślin z rodziny selerowatych (dawniej zwanych baldaszkowymi). Czasami występują też jako części składowe innych kwiatostanów, np. u konwalijki dwulistnej kilkukwiatowe baldaszki wchodzą w skład grona.
Listki występujące czasami u nasady baldaszka noszą nazwę pokrywek.

</doc>
<doc id="600674" url="https://pl.wikipedia.org/wiki?curid=600674" title="Benthochromis tricoti">
Benthochromis tricoti

Benthochromis tricoti – gatunek słodkowodnej ryby z rodziny pielęgnicowatych (Cichlidae). Hodowana w akwariach.
Występowanie.
Endemit jeziora Tanganika w Afryce Wschodniej. Jest gatunkiem rzadkim, ale szeroko rozprzestrzenionym, głębokowodnym – występuje na głębokościach od 40 do 150 m.
Opis.
Ciało wrzecionowate, bocznie spłaszczone. Osiąga do 16 cm długości.
Ryby spokojne, towarzyskie. Mogą przebywać w akwariach wielogatunkowych odpowiedniej wielkości.
Dymorfizm płciowy: samiec intensywnie ubarwiony, z żółtym podgardlem, samica jednolicie szara.

</doc>
<doc id="600678" url="https://pl.wikipedia.org/wiki?curid=600678" title="Lanzarote">
Lanzarote

Lanzarote – należąca do Hiszpanii wyspa na Oceanie Atlantyckim, będąca częścią archipelagu Wysp Kanaryjskich. Leży nieopodal północno-zachodnich wybrzeży Afryki, wraz z całym archipelagiem zaliczana jest do Makaronezji. Jest to wyspa pochodzenia wulkanicznego, położona na Oceanie Atlantyckim ok. 125 km od wybrzeży Maroka i 1000 km od Półwyspu Iberyjskiego. 
Lanzarote jest wyspą wysuniętą najbardziej na północ i wschód w archipelagu (położenie geograficzne: 29° N, 13° 40' W). Często nazywana jest „wyspą wulkanów”. Jej powierzchnia w większości utworzona jest przez lawę wulkaniczną. Ostatni wybuch wulkanu miał miejsce w 1824 roku. Wyspę odkrył w 1312 roku Lancelotto Malocello.
Główne miasto, a także stolica wyspy to Arrecife, w którym znajduje się port. Pomiędzy Arrecife (5 km od Arrecife na zachód) a Puerto del Carmen (5 km na wschód) znajduje się port lotniczy Lanzarote (dokładnie w małym miasteczku Casas de Guasimeta).
Głównym źródłem dochodów mieszkańców wyspy były wcześniej rolnictwo i rybołówstwo, a teraz sektor usług, w szczególności turystyka, a ostatnio także przemysł winiarski.
Klimat Lanzarote, podobnie jak całych Wysp Kanaryjskich, jest łagodny, określany mianem „wiecznej wiosny”. Oznacza to brak wyraźnie zróżnicowanych pór roku, z niewielkimi wahaniami średniej temperatury w ciągu roku (od 18 °C zimą, do 24 °C latem).
Podział administracyjny.
Lanzarote wraz z wyspami Gran Canaria i Fuerteventura tworzą prowincję Las Palmas. Wyspa dzieli się na siedem gmin:
Geologia.
Lanzarote, jak wszystkie Wyspy Kanaryjskie, powstała jako efekt procesów geologicznych związanych z tworzeniem się Oceanu Atlantyckiego, które rozpoczęły się w mezozoiku.
Klimat.
Klimat wyspy Lanzarote można określić jako podzwrotnikowy w odniesieniu do temperatur, a suchy, a nawet pustynny w odniesieniu do opadów. Według klasyfikacji Köppena jest tam typ klimatu "BWh" – ciepły klimat pustynny.
Temperatury ulegają małym wahaniom w różnych porach roku i między dniem a nocą, dzięki oddziaływaniu oceanu. Średnia temperatura najchłodniejszego miesiąca (stycznia) na poziomie morza wynosi 17 °C, a średnia najcieplejszego (sierpnia) – 24 °C. Temperatura w zimie rzadko spada poniżej 14 °C, a latem często przekracza 29 °C. Jednocześnie średnie roczne opady wynoszą około 200 mm i wypadają głównie w miesiącach zimowych, praktycznie nie występując od maja do października. Opady wahają się od 250 mm w Famara do jedynie 50 mm w obszarze Costa del Rubicon. Klimat jest łagodniejszy niż inne obszary tej szerokości geograficznej.
Częstym zjawiskiem na wyspie jest wiatr sirocco, zwany tutaj "la calima", który przenosi duże ilości pyłu z niedalekiej pustyni Sahara. W 2004 roku podczas sirocco na wyspie była odnotowana temperatura 46 °C i bardzo mała widoczność.
Flora i fauna.
Na wyspie jest około 500 różnych gatunków roślin i porostów, z czego 16 gatunków to endemity, 30 występuje wyłącznie na wschodnich Wyspach Kanaryjskich, 41 wyłącznie na Wyspach Kanaryjskich, a 19 jest endemitami Makaronezji. Rośliny te przystosowały się do małej ilości wody, podobnie jak sukulenty. W północnych, bardziej wilgotnych obszarach występuje m.in. daktylowiec kanaryjski. Występują tu też sosny kanaryjskie, różne paprocie i dzikie drzewa oliwne. Lasy wawrzynowe Laurisilva są tu już rzadkością. Roślinność rozkwita najbardziej w okresie od lutego do marca, po zimowych opadach.
Fauna wyspy Lanzarote jest mniej zróżnicowana od roślinności, z wyjątkiem nietoperzy i ssaków, które towarzyszyły ludziom na wyspie, wliczywszy w to dromadery, wcześniej używane w rolnictwie, teraz będące atrakcją turystyczną. Dominują tu ptaki, z których 40 gatunków tu gniazduje, m.in. pustułka, srokosz, kulon, hubara saharyjska. Masyw Famara jest ostoją wielu gatunków, w tym zagrożonych.
Tam żyją ostatnie zagrożone "Guirres" – ścierwniki z podgatunku "Neophron percnopterus majorensis", jak również rybołowy i sokoły berberyjskie. Przy wybrzeżu występuje także burzyk żółtodzioby.
Charakterystycznymi gadami wyspy są "Gallotia atlantica" (endemit) i "Tarentola angustimentalis".
Symbolem wyspy są roślina (endemit) "Euphorbia balsamifera" i ślepy, albinotyczny krab (endemit) "Munidopsis polymorpha" występujący w wulkanicznej lagunie "Jameos del Agua" (zwany przez to "jameito").
Winnice.
Winnice regionu La Gería posiadają ciekawą tradycyjną metodę kultywacji: pojedyncze winorośle sadzi się we wgłębieniach o średnicach około 4-5 m i głębokości ok. 2-3 m, a naokoło budowane są małe kamienne murki. Ta technika umożliwia lepsze wykorzystanie opadów i rosy, a także zabezpiecza rośliny przed wiatrami.
Turystyka na wyspie.
Architekt i artysta César Manrique (1919-1992) znacząco przyczynił się do wyglądu wyspy. W 1968 Manrique przekonał prezydenta administracji wyspy, Pepina Ramíreza, że żaden budynek na wyspie nie powinien być wyższy niż trzy kondygnacje – wysokość dorosłej palmy. To zapobiegło budowie dużych kompleksów hotelowych na Lanzarote. Przez długi czas w stołecznym Arrecife znajdował się tylko jeden wieżowiec, który stał już przed wejściem w życie odpowiednich ustaw. Rozwój ten coraz bardziej się zmieniał w ostatnich latach, tak że w ośrodkach turystycznych Costa Teguise, Puerto del Carmen i Playa Blanca, obecnie zatwierdzono wyższe budynki w kierunku plaż Papagayo. Projekt domów przewidywał również, że będą one ogólnie pomalowane na biało, a ich okiennice, drzwi i ogrodzenia ogrodowe będą pomalowane na niebiesko w wioskach rybackich i na zielono na obszarach rolniczych. Obecnie na całej wyspie mieszają się zielone i niebieskie, ale także brązowe lub naturalne kolory drewna.
Władze archipelagu Wysp Kanaryjskich postanowiły w 2000 r. ograniczyć rozwój masowej turystyki na wyspie, aby ratować jej środowisko i przestawić się na turystykę luksusową. Dwie gminy nie uznały tego i zezwoliły na zbudowanie za 270 mln euro 22 obiektów turystycznych na 7721 łóżek. Sąd Najwyższy archipelagu wyrokiem z marca 2008 r. anulował 22 zezwolenia na budowę i nakazał zburzenie wszystkich budynków, jakie powstały na ich podstawie.
Na północnym wybrzeżu wyspy znajduje się "Tunnel de la Atlantida", najdłuższa (ok. 1500 m) podwodna jaskinia lawowa na świecie, powstała około 20 000 lat temu podczas wybuchu wulkanu Monte Corona.

</doc>
<doc id="600685" url="https://pl.wikipedia.org/wiki?curid=600685" title="Quogue">
Quogue

Quogue - wieś w USA, w hrabstwie Suffolk w stanie Nowy Jork na południowym wybrzeżu Long Island.
Jego powierzchnia wynosi 17,2 km² z czego 10,9 km² stanowi ląd a 6,3 km² to woda.
93% mieszkańców to ludność rasy białej, 4,42% Afroamerykanie, 0,49% rdzenni Amerykanie, 0,4% Azjaci, 0,2% to inne rasy.

</doc>
<doc id="600686" url="https://pl.wikipedia.org/wiki?curid=600686" title="Kwas N-metylo-D-asparaginowy">
Kwas N-metylo-D-asparaginowy

Kwas "N"-metylo--asparaginowy – organiczny związek chemiczny z grupy aminokwasów, metylowa pochodna kwasu asparaginowego. Jest aktywatorem neuronalnego receptora NMDA związanego z kanałem jonowym przepuszczalnym dla jonów wapnia (Ca2+), sodu (Na+) i potasu (K+), zlokalizowanym w synapsach. Działa jako agonista natywnego liganda receptora – glutaminianu.
Zapamiętywanie i zapominanie informacji jest możliwe dzięki plastyczności obwodów neuronalnych różnych rejonów mózgu. Powstawanie pamięci można opisać jako utrwalanie tzw. śladów pamięciowych, co polega na wytwarzaniu i stabilizacji nowych połączeń między komórkami nerwowymi, natomiast utrata wspomnień jest zanikaniem części z nich. Procesy warunkujące te zmiany: długotrwałe wzmocnienie synaptyczne (LTP, ang. "long-term potentiation") oraz długotrwałe tłumienie synaptyczne (LTD – long-term depression) funkcjonują u ludzi tak samo jak u znacznie prostszych organizmów, na przykład muszek owocowych i ślimaków morskich.
Główny element obu mechanizmów, to znajdujący się w błonie postsynaptycznej receptor NMDA, który jest miejscem umożliwiającym łączenie dwóch rodzajów bodźców – chemicznego (kwas glutaminowy uwalniany do przestrzeni synaptycznej) oraz elektrycznego (potencjał czynnościowy przemieszczający się wzdłuż błony komórkowej neuronu). Pozwala to mózgowi na powiązanie z sobą dwóch bodźców, co najprawdopodobniej jest podstawowym warunkiem uczenia się.
Uruchomienie receptora NMDA wymaga zbiegnięcia się w czasie dwóch sygnałów. Glutaminian – neuroprzekaźnik uwolniony z błony presynaptycznej – wiąże się z receptorem NMDA oraz receptorem nie-NMDA, który jest kanałem dla jonów Na+, jednak samo związanie glutaminianu z receptorem NMDA jest niewystarczające do jego aktywacji. Otwarcie kanału jonowego nie-NMDA powoduje napływ Na+ do wnętrza komórki postsynaptycznej, co wywołuje depolaryzację jej błony komórkowej i usunięcie jonu Mg2+ blokującego receptora NMDA.
W ten sposób jednoczesne pojawienie się dwóch sygnałów: glutaminianu i depolaryzacji błony postsynaptycznej prowadzi do aktywacji receptora NMDA. Jego odblokowanie umożliwia napływ jonów Ca2+ do wnętrza komórki, co uruchamia kaskadę sygnałową prowadzącą do zwiększenia liczby receptorów nie-NMDA na błonie postsynaptycznej. Dzięki temu komórka postsynaptyczna staje się „bardziej wrażliwa” i łatwiej ulega depolaryzacji.

</doc>
<doc id="600687" url="https://pl.wikipedia.org/wiki?curid=600687" title="Neolamprologus sexfasciatus">
Neolamprologus sexfasciatus

Neolamprologus sexfasciatus – słodkowodna ryba z rodziny pielęgnicowatych. Hodowana w akwariach.
Występowanie: litoral skalny południowej części Jeziora Tanganika w Afryce, na głębokości 5 m. Gatunek endemiczny.
Opis.
Ciało bocznie spłaszczone, wygrzbiecone. Sześć czarnych, pionowych pasów od grzbietu do granicy części brzusznej. Siódmy na czole pomiędzy oczami. Szeroki otwór gębowy z grubymi wargami. Duże oczy. Niebieskie krawędzie płetw. Znane są trzy formy barwne: niebieska, żółta i żółto-biała.
Ryby terytorialne, agresywne, wyznaczają duże rewiry, których zaciekle bronią. Dobierają się w pary (gatunek monogamiczny). Za swoją kryjówkę i miejsce rozrodu obierają groty lub szczeliny skalne.
Dymorfizm płciowy słabo uwidoczniony.

</doc>
<doc id="600688" url="https://pl.wikipedia.org/wiki?curid=600688" title="Dzierżoniów Śląski">
Dzierżoniów Śląski

Dzierżoniów Śląski (niem. "Reichenbach") – stacja kolejowa w Dzierżoniowie zlokalizowana przy ulicy Henryka Sienkiewicza.
Historia.
Stację otwarto w 1855 roku, niedługo potem też budynek dworca Reichenbach. Tę nazwę nosiła do 1945 roku, kiedy to zmieniono nazwę na Rychbach, a w 1947 na Dzierżoniów Śląski. W 2013 roku budynek dworca został bezpłatnie przejęty przez miasto. W 2018 roku samorząd województwa dolnośląskiego przejął od PKP nieczynną od 2001 roku linię Dzierżoniów Śląski – Bielawa Dolna. 4 lutego 2019 roku na terenie dworca zostało otwarte Sowiogórskie Centrum Komunikacyjne.
Z dniem 15 grudnia 2019 stacja uzyskała bezpośrednie połączenie z Bielawą Zachodnią, przywrócone po 40 latach. W roku 2017 stacja obsługiwała 300–499 pasażerów na dobę.
Opis stacji.
W 2018 roku przeprowadzono generalny remont budynku i jego otocznia. Po remoncie ma nosić nazwę Sowiogórskie Centrum Komunikacyjne. Koszt całkowity wraz z centrum przesiadkowym które obejmuje przystanki autobusowe to 20 mln złotych.Na stacji znajdują się dwa perony połączone przejściem podziemnym. Piętro budynku zaadaptowano na hostel. Na parterze jest poczekalnia z kącikiem dla dzieci. Zaplanowano też przeniesienie tu siedziby dzielnicowych, urządzenie restauracji oraz stanowisk odjazdowych dla autobusów miejskich i busów. 

</doc>
<doc id="600692" url="https://pl.wikipedia.org/wiki?curid=600692" title="Trina">
Trina

Katrina Laverne Taylor (ur. 3 grudnia 1978 w Miami, Floryda), znana jako Trina – amerykańska raperka.
Kariera.
W 1998 roku raper z Miami - Trick Daddy zaprosił Trine do współpracy przy swoim debiutanckim albumie. Nagrali wspólnie kawałek "Nann Nigga". Był on pierwszym singlem promującym płytę Trick'a - "www.thug.com". Utwór stał się hitem, plasując się na 3 miejscu Rap Charts. Dzięki sukcesie singla Trina zdobyła popularność i podpisała kontrakt z wytwórnią Slip-N-Side/Atlantic Records. Trina jest często krytykowana za brak własnych tekstów oraz za związanie się z dużą wytwórnią. 
Przez krótki czas głośny był jej romans z Lil Wayne, który później związany był z jej największa rywalką Khia.

</doc>
<doc id="600694" url="https://pl.wikipedia.org/wiki?curid=600694" title="Partia Narodowa (Urugwaj)">
Partia Narodowa (Urugwaj)

Partia Narodowa ("Partido Nacional-Blancos") znana także jako Biała Partia ("Partido Blanco") – jedno z głównych ugrupowań politycznych Urugwaju. Partia ta ma charakter centroprawicowy lub według innych, prawicowy. Obecnie jest główną partią opozycyjną w czasie rządów Szerokiego Frontu - Nowej Większości ("Frente Amplio Encuentro Progresista Nueva Mayoria"). Jest drugą obok partii Colorado ("Partido Colorado") tradycyjną siłą parlamentarną, której korzenie sięgają XIX wieku. W wyborach parlamentarnych 31 października 2004 partia zdobyła 36 miejsc na 99 w Izbie Reprezentantów oraz 11 na 31 możliwych w Senacie. Kandydat „Białych” na prezydenta Jorge Larrañaga dostał tego samego dnia 35,1% ważnych głosów.
Ważnymi politykami wywodzącymi się z tego ugrupowania byli m.in. Luis Alberto Lacalle oraz Aparicio Méndez.

</doc>
<doc id="600696" url="https://pl.wikipedia.org/wiki?curid=600696" title="Off-Broadway">
Off-Broadway

Off-Broadway – profesjonalny teatr nowojorski o wielkości widowni mniejszej niż 500 miejsc, przez co zgodnie z zasadami klasyfikacyjnymi nie może być zdefiniowany jako teatr broadwayowski. Produkcja off-broadwayowska jest sztuką teatralną, musicalem lub rewią.
Historia.
Definicja.
Pojęcie początkowo odnosiło się do teatrów (i dzieł w nich wystawianych) zlokalizowanych na bocznych ulicach przecinających Broadway w okolicy "Theater District" - tam gdzie zgrupowane są teatry broadwayowskie. Termin został potem przedefiniowany przez "League of Off-Broadway Theatres and Producers" (zrzeszenie właścicieli i producentów) i obecnie oznacza profesjonalny teatr w Nowym Jorku z liczbą miejsc od 100 do 499, jak również produkcje tam wykonywane podlegające pod umowy ze związkami branżowymi.
Poprzednio (niezależnie od wielkości sali) za teatr broadwayowski uznawano każdy teatr zlokalizowany na Manhattanie w tzw. "Broadway Box" (pomiędzy 6 i 8 Aleją oraz Times Square i 42 Ulicą), natomiast pozostałe należały do off-Broadwayu i off-off-Broadwayu. Zmiana definicji była korzystna dla teatrów spełniających standardy jakościowe, jak i wykonawców tam występujących, ze względu na wyższe stawki i lepszą ochronę związkową na Broadwayu. Przykładem odwrotnym - obecnych teatrów off-Broadway dawniej klasyfikowanych jako broadwayowskie - są "Laura Pels Theatre" i "Snapple Theater Center" niespełniające limitu miejsc. 
Teatry nieprzekraczające 100 miejsc na widowni są klasyfikowane jako off-off-Broadway.
Osiągnięcia.
Według krytyków początki off-Broadwayu należy datować na początek lat pięćdziesiątych XX wieku w reakcji na wzrastającą komercjalizację Broadwayu i potrzebę zapewnienia „schronienia dla nowej generacji” kreatywnych artystów. Pierwszym znaczącym osiągnięciem było wznowienie w 1954 roku Opery za trzy grosze (Kurta Weilla i Bertolda Brechta).
Wiele przedstawień z off-Broadwayu po odniesieniu sukcesu zostało przeniesione na Broadway. Dotyczy to m.in. musicali:
oraz sztuk:
Wiele produkcji było wystawianych przez wiele lat wyłącznie na off-Broadwayu. Rekordzistą jest wystawiany 42 lata The Fantasticks.
Nagrody.
Dzieła, wykonawcy i personel techniczny off-Broadwayu mają prawo do ubiegania się o nagrody:
Dziełom z off-Broadwayu nie przysługują natomiast nagrody Tony Awards. Tylko raz, w 1956 (zanim zmieniono zasady przyznawania nagród Tony) Lotte Lenya zdobyła tę nagrodę dla „najlepszej aktorki drugoplanowej w musicalu” za "Operę za trzy grosze".

</doc>
<doc id="600697" url="https://pl.wikipedia.org/wiki?curid=600697" title="Neolamprologus tetracanthus">
Neolamprologus tetracanthus

Neolamprologus tetracanthus – słodkowodna ryba z rodziny pielęgnicowatych. Hodowana w akwariach. Szczelinowiec.
Występowanie: w wielu rejonach Jeziora Tanganika w Afryce, w strefie litoralu piaszczystego i skalistego. Gatunek endemiczny.
Opis.
Ciało bocznie spłaszczone, wydłużone, masywne, jasnobrązowe do beżowego. Pięć lub sześć pionowych słabo widocznych pasów od grzbietu do brzucha. Poziome rzędy lśniących, perłowo-białych cętek na łuskach i na płetwach. Szeroki otwór gębowy z grubymi wargami. Duże oczy. Górna krawędź płetwy grzbietowej żółto obrzeżona. Osiągają 20 cm długości.
Ryby terytorialne, stosunkowo spokojne, agresywne jedynie w okresie rozrodu, zwłaszcza wobec przedstawicieli własnego gatunku (agresja wewnątrzgatunkowa). Dobierają się w pary (gatunek monogamiczny). Za swoją kryjówkę i miejsce rozrodu obierają groty lub szczeliny skalne. Tworzą liczne rodziny wielopokoleniowe.
Dymorfizm płciowy słabo uwidoczniony.

</doc>
<doc id="600701" url="https://pl.wikipedia.org/wiki?curid=600701" title="Dąb Wolności">
Dąb Wolności



</doc>
<doc id="600704" url="https://pl.wikipedia.org/wiki?curid=600704" title="Liz McClarnon">
Liz McClarnon

Liz McClarnon (ur. 10 kwietnia 1981 w Liverpoolu) – brytyjska wokalistka, znana z występów w grupie muzycznej Atomic Kitten. 
W 2006 roku wydała singiel "Woman In Love/I Get The Sweetest Feeling". Natomiast rok później ukazał się drugi solowy singiel wokalistki pt. "(Don't It Make You) Happy!" w z którym marcu 2007 roku brała udział w brytyjskich preselekcjach do Konkursu Eurowizji 2007 w Helsinkach.

</doc>
<doc id="600705" url="https://pl.wikipedia.org/wiki?curid=600705" title="Bill Conti">
Bill Conti

William „Bill” Conti (ur. 13 kwietnia 1942 w Providence) – amerykański kompozytor i dyrygent, twórca muzyki filmowej.
Życiorys.
Urodził się w Providence w Rhode Island w rodzinie Amerykanów pochodzenia włoskiego jako syn Lucetty i Williama Conti. Po raz pierwszy zajął się z muzyką w wieku siedmiu lat, kiedy zaczął grać na fortepianie pod batutą ojca. W 1959 ukończył North Miami High School w North Miami.
W latach 60. jako nastolatek wraz z rodziną przeniósł się do Miami na Florydzie. Jako 15-latek założył grupę, z którą zaczął grać na lekcjach tańca w Miami. Był członkiem High School Musical Group and Symphony Orchestra i zdobył nagrodę Silver Knight od Miami Herald za wielki wkład w dziedzinie muzyki. Otrzymał stypendium na Uniwersytecie Stanu Luizjana (LSU), gdzie specjalizował się w komponowaniu i graniu jazzu. Podczas studiów zarabiał pieniądze w lokalnych klubach nocnych. W tym czasie poznał swoją przyszłą żonę, Shelby, która była członkiem chóru baletowego i solistką w grupie tańca nowoczesnego. Po ukończeniu LSU został przyjęty do Juilliard School of Music w Nowym Jorku. Przez piętnaście lat był dyrektorem orkiestry. 
W 1969 skomponował swoją pierwszą muzykę filmową do sensacyjnego dramatu kryminalnego produkcji włoskiej "Un sudario a la medida" z Johnem Richardsonem, Anitą Ekberg i Fernando Reyem. Był też kompozytorem muzyki do brytyjskiego dramatu "Juliette de Sade" (1969). W 1971 na Festiwalu Filmowym w Wenecji poznał reżysera Paula Mazursky, z którym współpracował i napisał muzykę do jego komediodramatu "Zakochany Blume" ("Blume in Love", 1973) z George'em Segalem, Krisem Kristoffersonem, Shelley Winters i Marshą Mason. Po powrocie do Stanów Zjednoczonych napisał muzykę do kolejnego filmu Paula Mazursky "Harry i Tonto" ("Harry and Tonto", 1974) z Artem Carneyem, Ellen Burstyn i Larry Hagmanem. 
Światową sławę przyniosła mu w 1976 ścieżka dźwiękowa do filmu "Rocky", gdzie piosenka „Gonna Fly Now” (1977) zdobyła nominację do Oscara w kategorii najlepsza piosenka oryginalna. Był też twórcą muzyki do piosenki „All Time High” w wykonaniu Rity Coolidge z filmu o przygodach James Bonda "Tylko dla twoich oczu" ("Bone For All Eyes", 1981) w reżyserii Johna Glena, a piosenka tytułowa „For Your Eyes Only” była także nominowana do Oscara. W 1984 zdobył Oscara w kategorii najlepsza muzyka do filmu Philipa Kaufmana "Pierwszy krok w kosmos" ("The Right Stuff", 1983). Komponował też muzykę do kolejnych części o bokserze Rockym oraz "Karate Kid" (1984) i "Karate Kid II" (1986).
Komponował także muzykę do seriali telewizyjnych ABC i CBS, w tym "Executive Suite" (1976) z Mitchem Ryanem i Sharon Acker. Jednym z jego najbardziej znanych dzieł jest czołówka i muzyka do serialu telewizyjnego "Dynastia" (1981) i miniserialu "Północ-Południe" (1985). Skomponował niektóre z najbardziej rozpoznawalnych tematów do transmisji telewizyjnych, m.in. "Good Morning America", "Nightline", "ABC Sports". Tworzył także muzykę do licznych reklam telewizyjnych promujących produkty Honda, Pizza Hut, Sprite i Coca-Cola. 
W latach 1983-84 Bill Conti stworzył trwały zapis muzyczny, tworząc jednocześnie kompozycje do pięciu seriali telewizyjnych. Stworzył własną płytę, gdy w latach 1986-87 wzrósł do dziewięciu. Otrzymał trzy nagrody Emmy, do której był nominowany dziesięć razy. Był dyrygentem Juilliard Symphony Orchestra podczas maratonu na żywo z Lincoln Center for the Performing Arts – po raz pierwszy w telewizyjnej transmisji sportowej. W 1991 został także głównym dyrygentem orkiestry Nashville Symphony. W 1995 otrzymał nagrodę Golden Soundtrack od Amerykańskiego Stowarzyszenia Kompozytorów, Autorów i Wydawców (ASCAP) za całokształt wkładu do filmu i telewizji.

</doc>
<doc id="600710" url="https://pl.wikipedia.org/wiki?curid=600710" title="Natasha Hamilton">
Natasha Hamilton



</doc>
<doc id="600712" url="https://pl.wikipedia.org/wiki?curid=600712" title="Jenny Frost">
Jenny Frost

Jenny Frost, właśc. Jennifer Frost (ur. 22 lutego 1978 w Liverpoolu) – brytyjska piosenkarka, prezenterka telewizyjna, była wokalistka zespołów Atomic Kitten i – we wczesnym etapie kariery – Precious.

</doc>
<doc id="600713" url="https://pl.wikipedia.org/wiki?curid=600713" title="Heidi Range">
Heidi Range

Heidi India Range (ur. 23 maja 1983 w Liverpoolu) – brytyjska wokalistka w latach 1998–1999 występująca w grupie muzycznej Atomic Kitten, a od 2001 roku związana z grupą Sugababes. Zastąpiła tam oryginalną członkinię grupy Siobhan Donaghy. 

</doc>
<doc id="600714" url="https://pl.wikipedia.org/wiki?curid=600714" title="Pieńki Głupickie">
Pieńki Głupickie

Pieńki Głupickie – kolonia wsi Głupice w Polsce położona w województwie łódzkim, w powiecie bełchatowskim, w gminie Drużbice.
W latach 1975–1998 kolonia administracyjnie należała do województwa piotrkowskiego.

</doc>
<doc id="600715" url="https://pl.wikipedia.org/wiki?curid=600715" title="Kerry Katona">
Kerry Katona

Kerry Jayne Elizabeth Katona, po pierwszym mężu Kerry McFadden (ur. 6 września 1980 roku w Warrington w hrabstwie Cheshire) – brytyjska modelka i wokalistka znana z występów w grupie muzycznej Atomic Kitten. 
Katona jest dwukrotną rozwódką i ma pięcioro dzieci. Była żoną wokalisty irlandzkiej grupy Westlife – Briana McFaddena, z którym ma dwie córki: Molly oraz Lilly. W 2006 roku Kerry poznała swojego drugiego męża – Marka Crofta, za którego wyszła za mąż w marcu 2007 roku podczas skromnej ceremonii, w której wzięło udział 6 osób. Z drugiego związku piosenkarka ma córeczkę Heidi Elizabeth, która przyszła na świat jako wcześniak w wyniku cesarskiego cięcia, również w marcu 2007, i syna, Maxwella Marka, urodzonego w kwietniu 2008 r. Para rozwiodła się w 2011 r. 
Jej obecny, trzeci mąż nazywa się George Kay (są małżeństwem od września 2014 r.), ma z nim córkę Dylan. 
Kerry, podobnie jak Katie Price, prowadziła rubrykę w angielskim magazynie OK!, w którym komentowała wydarzenia ze świata show-biznesu.
Wczesne życie.
Katona urodziła się w Warrington, Cheshire. Jej dziadek ze strony matki jest Węgrem, uciekł z Budapesztu do Wielkiej Brytanii podczas II wojny światowej. W dzieciństwie została umieszczona pod opieką i wychowała cztery pary przybranych rodziców, a także uczęszczała do ośmiu różnych szkół. Katona skończyła szkołę w wieku szesnastu lat, aby stać się tancerką na kolanach, a następnie dołączyła do trupy tańca, która podróżowała po Europie.
Kariera.
W 1999 roku 18-letnia Katona zdobyła sławę jako członek Atomic Kitten, kobiecego popowego trio, stworzonego przez Andy'ego McCluskeya, frontmana kapeli Orchestral Manewry w ciemności. Inni członkowie zespołu to Natasha Hamilton i Lisa McClarn. Ich debiutancki singiel "Right Now" ukazał się pod koniec listopada 1999 roku i zajął 10 miejsce na brytyjskiej liście Singli Chart. Ich drugi singiel "See Ya" został zaprezentowany w marcu 2000 roku i osiągnął jeszcze większy sukces, awansując na 6 miejsce. 
Po tym sukcesie Atomic Kitten wyruszył w trasę po Azji i otrzymał swój pierwszy numer 1 na listach przebojów piosenką "Cradle". Album Right Now został wydany po raz pierwszy w Japonii 16 marca 2000 r., A następnie wydany w Wielkiej Brytanii 23 października 2000 r. Po dwóch kolejnych singlach "I Want Your Love" i "Follow Me", z nieco odmienioną, zmodyfikowaną listą utworów. W 2000 roku zespół nagrał także cover piosenki "The Locomotion" dla Thomasa i Magic Railroad.
«Album Right Now» zakończył się niepowodzeniem, po pierwszym wydaniu, osiągając jedynie 39. pozycję na brytyjskich listach przebojów. Początkowo nie planowano koncentrować się na rynku światowym, a grupa wytwórni Innocent Records nawet myślała o rozwiązaniu zespołu z powodu ograniczonego sukcesu. Jednak wytwórnia muzyczna została przekonana, aby pozwolić zespołowi wydać kolejny singiel z tego albumu. Ten singiel "Whole Again" stał się ich pierwszym hitem i przyjął pierwszą turę w Wielkiej Brytanii i pozostał na szczycie przez 4 kolejne tygodnie. Dzięki temu sukcesowi "Whole Again" ukazało się na całym świecie, a singiel osiągnął numer 1 w 18 innych krajach, w tym 6 tygodni w Niemczech i Nowej Zelandii. Kerry Katon początkowo brała udział w nagrywaniu singla oraz w materiałach wideo do piosenki, ale opuściła grupę kilka dni przed wydaniem singla, ponieważ była w ciąży. Piosenkarka Jenny Frost zastąpiła Carrie Katona jako część zespołu, a singiel został ponownie nagrany.
Po ślubie z Bryanem McFaddenem przyjęła jego nazwisko i zaczęła angażować się w projekty telewizyjne, występując w różnych programach rozrywkowych, takich jak Sexiest ..., Loose Women i elimiDATE. Wystąpiła w filmie Lily Savage Blankety Blank Lily Savage w 2001 roku. W lutym 2004 r. Zostałem zwycięzcą trzeciego sezonu, jestem gwiazdą ... Zabierz mnie stąd! W lipcu Katon i McFadden zostali sędziami w konkursie RT na pokazie talentów "You a Star", który został wyznaczony do wybrania przedstawiciela Konkursu Piosenki Eurowizji z Republiki Irlandii. Po rozwodzie z McFadden we wrześniu 2004 r. wróciła do nazwiska panieńskiego.
W lipcu 2005 Katona brała udział w pokazie "My Fair Kerry" w ITV, gdzie nauczyła się etykiety i łaski, aby zamienić się z dziewczyną w dziewczynę. Zagrała także w irlandzkim dramacie Showbands. 
W latach 2007-2009 Katona była bohaterką trzech reality show MTV: Carrie Katona: Crazy in Love, Carrie Katona Again, i Carrie Katona: W czym problem? Z 500 000 szczytów Kerry Katona: Crazy In Love, Audience w Carrie Katon: Co to za problem?, seria programów dotyczących choroby afektywnej dwubiegunowej Katona, spadła do 19 tysięcy, a MTV w sierpniu 2009 r., zamknęła projekt.
Pod koniec 2009 roku próbowała zostać członkiem programu Celebrity Big Brother 2010, ale odmówiono jej kierowania serialem, gdy nie zdała niezbędnych testów psychologicznych. 
Najnowszy pokaz Carrie Katon — Carrie Confession ukazał się 24 czerwca 2010 roku. Katona była członkiem “Dances on Ice 6” w parze z angielskim łyżwiażem figurowym Danielem Vistonem. Tańczyli w piątym tygodniu serialu, przegrywając z Jeffem Braszirem i Izabellą Gaether w walce o prawo do pozostania w serialu.
Była pierwszą osobą, która weszła do domu Big Brother w sezonie 2011 Celebrity Big Brother, razem z Amy Child, Tara Reid i innymi. 8 września 2011 r. Rozbiła w finale i zajęła drugie miejsce, ustępując miejsca Paddy Doherty.
W marcu 2012 roku Natasha Hamilton potwierdziła, że zespół ponownie spotkał się na letniej trasie koncertowej, w tym na występie w Diamond Jubilee. Hamilton stwierdziła również, że grupa jest w trakcie rozmów stworzenia reality show na powrót, po sukcesie zjednoczenie i reality show grupy Steps 2011. Hamilton powiedział też, że ma nadzieję, że Kerry Katona, który opuścił trio w 2001 roku, zanim osiągnęli sukces, dołączy(!) do nich na scenie spektaklu. Ponowny powrót został jednak odrzucony przez wszystkie trzy strony przez walkę między Katoną i Mrozem.
W czerwcu 2012 Katona wystąpiła w Gay Pride w Birmingham, śpiewając niektóre z jej przebojów z Atomic Kitten, w tym Whole Again and Right Now. To był pierwszy raz od 11 lat, kiedy Katona je wykonała.
Jednak w dniu 18 października ogłoszono, że oryginalny skład Atomic Kitten reaktywowany na pokazie ITV2 z innymi grupami swojej epoki, w tym b * witched, Pięć, Liberty X i 911. Natasha Hamilton napisała swojemu fanowi, że powodem, dla którego Frost nie była w to zaangażowana, był fakt że spodziewała się bliźniaków, ale mogła dołączyć do grupy, gdyby była tylko na to gotowa.
W listopadzie 2018 Katona potwierdziła swój udział w szóstym sezonie Celebs Go Dating, który został wydany na antenie w 2019 roku na E4. 
Inne projekty.
Wcześniej reprezentowała ją publicystka Max Clifford, z którą dzieliła się w październiku 2008 rokuу. Katona podpisał umowy z supermarketami w Islandii i Asda. 17 sierpnia 2009 r. Islandia podpisała z Katoną zobowiązanie w wysokości 290 000 £. Firma stwierdziła, że "niemożliwe" jest dalsze pokazywanie Katonę w swoich kampaniach reklamowych, po tym, jak jej zdjęcia pojawiły się w brukowcu News of the World i rzekomo pokazujące, jak bierze kokainę w łazience swojego domu. 
Katona wydała autobiografię "Carrie Katona: Too Much, Too Young"; poradnik samopomocy "Przetrwaj od najgorszego i szukaj lepszego: jak zmienić swoje życie na właściwą ścieżkę"; oraz trzy powieści: "Hard Love", "Żona piłkarza" i "Glamour Girl". Wszystkie jej książki zostały napisane przez literackich Murzynów. W 2008 r. Pisała cykliczną rubrykę dla magazynu OK !, a następnie ponownie do grudnia 2012 r. W dniu 11 maja 2016 r. Katona dołączyła do programu "Free Women", który został w 2004 roku.
W styczniu 2013 r. Katona podpisała umowę z CashLady, promującą pożyczki krótkoterminowe. Umowa została rozwiązana w lipcu 2013 r.
Katona jest oddziałem zaufania Shannon Bradshaw w Worthington, pomagającym dzieciom w stanach zagrażających życiu i ich rodzinom. 
W marcu 2016 r. Katona uruchomiła stronę Bingo With Kerry. W maju 2016 r. Strona otrzymała nagrodę Nowa Strona Roku w WhichBingo Awards i najlepszą stronę kasynową w konkursie New Casino Award w 2017 roku
Życie osobiste.
Rodzina.
Katon ma pięcioro dzieci z trzech małżeństw. Ma dwoje dzieci z byłym gwiazdorem Westlifem Bryanem McFaddenem. W dniu 5 stycznia 2002 roku para wzięła ślub w Kościele Niepokalanego Poczęcia w Rathen, hrabstwo Meath w Irlandii. Para spędziła miesiąc miodowy na Mauritiusie. McFadden złożył wniosek o rozwód z Katoną we wrześniu 2004 r. Rozwód trwał dwa lata, aż do zakończenia w grudniu 2006 roku.
14 lutego 2007 r. Katona wyszła za mąż za taksówkarza Marka Crofta podczas prywatnej ceremonii w Gretna Green. Sześć dni później, 20 lutego 2007 roku, parze urodziła się córką. Kolejne dziecko urodziła w 2008 roku. Rozstanie ogłoszono w 2009 roku, później pogodzili się, ale rozstali ponownie w 2011 roku. 
Problemy prawne.
15 lipca 2007 r. Katon, Croft i ich córka, Hyde, zostali zakładnikami w domu Wilmslow, Cheshire. Ogłosili, że trzech mężczyzn wtargnęło do ich domu, jeden z nich zagroził Katonie nożem, podczas gdy inni zmusili Croft'a, by pokazał im, gdzie przechowywane są cenne rzeczy. Nikt nie został ranny, ale mężczyźni uciekli niebieskim BMW i z innymi cennymi rzeczami o szacowanej wartości od 100 000 do 150 000 funtów(!). 19 lipca 2007 r. Policja znalazła nieuszkodzony samochód 10 mil (16 km) na Raweens Road w Manchesterze. W tym samym dniu Katona trafiła do szpitala z chorobą afektywną dwubiegunową. Jej publicysta, Max Clifford, stwierdził, że cierpiała na tę chorobę od jakiegoś czasu, ale uraz zaostrzył jej objawy.
W dniu 21 sierpnia 2008 roku ogłoszono upadłość finansową Kantony w londyńskim Sądzie Najwyższym po tym, jak nie zapłaciła ostatecznych 82.000 funtów z 417,000 funtów. Po utracie islandzkiej umowy, rubryki w magazynie i jej programu w MTV, Katona popadła w kolejne finansowe tarapaty. W grudniu 2009 r. otrzymała nakaz zwrotu nieruchomości własnego domu wartego 1,5 miliona funtów za nie spłacanie kredytu hipotecznego przez kilka miesięcy. 
2 lipca 2013 r. Katona złożyła wniosek o ogłoszenie upadłości w sądzie rejonowym w Wigan. 
Pisanie.
Katona wydała autobiografię „Kerry Katona: Zbyt wiele, zbyt młoda” 05 października 2006, spisaną przez Ghostwritera (pisarza na zlecenie) Fanny'ego Blake'a i Sue Katona, który zgodził się, że jej historia będzie również rejestrowana. 
W październiku 2007 roku atom wydał swoją pierwszą powieść. "Hard Love" (napisana z pomocą Ghostwritera) wydana przez Ebury Press. W 2008 roku ukazała się druga powieść "Żona piłkarza" oraz trzecia powieść "Glamour Girl".
Model.
Katona jest również znana jako fotomodelka. Po raz pierwszy pozowała do 17 roku życia. Katona również pozowała do męskiej edycji Zoo. Była także wzorem dla wielu innych popularnych publikacji pojawiających się w magazynach takich jak New!, Now Magazine i Gwiazda .

</doc>
<doc id="600716" url="https://pl.wikipedia.org/wiki?curid=600716" title="Garb Golińca">
Garb Golińca

Garb Golińca – masyw górski w południowo-zachodniej części Gór Bardzkich w Sudetach w południowo-zachodniej Polsce w województwie dolnośląskim.
Położenie.
Garb Golińca położony jest po południowo-zachodniej stronie Grzbietu Zachodniego głównego pasma Gór Bardzkich, pomiędzy Wojborzem a Święckiem i Bierkowicami. Po stronie wschodniej garb oddzielony jest od macierzystego masywu Obniżeniem Łącznej, od strony południowej graniczy z Kotliną Kłodzką, a od strony południowo-zachodniej z Obniżeniem Bożkowa.
Opis.
Garb Golińca jest wyraźnie wyodrębniającą się podjednostką Gór Bardzkich, stanowi dość znaczne wyniesienie ponad otaczający teren i pokryty jest lasami w znacznym stopniu przekształconymi przez człowieka. Stanowi małe pasmo wzgórz wznoszących się średnio na wysokość (501 m n.p.m.). Pasmo ciągnie się równolegle do Gór Bardzkich w kierunku południowo-wschodnim na długości ponad 6 km od potoku Czerwionek na północy do Kotliny Kłodzkiej na południu, maksymalna szerokość pasma wynosi ponad 4 km. Garb podzielony jest doliną na dwie części, część północno-zachodnią z górą Golińcem (524 m n.p.m.) i na małą część południowo-wschodnią z najwyższa górą Kopcem (468 m n.p.m.).
Rzeźba.
Cały obszar pasma jest górzysty przecięty w poprzek doliną na dwa segmenty z wyraźnie zaznaczonymi wzniesieniami, rzadko zaludniony o zalesionych szczytach. Większość obszaru zajmują łąki i pola uprawne.
Krajobraz.
Jest to krajobraz niskich gór, wyżyn i wysoczyzn. Szczyty są kopulaste z wyraźnym podkreśleniem zboczy. Większość obszaru zajmują pola uprawne i łąki. Krajobraz częściowo przeobrażony.
Budowa geologiczna.
Wzgórza powstały na oderwanym i wypiętrzonym fragmencie Masywu Czeskiego. Zajmują północno-wschodnią część metamorfiku kłodzkiego oraz południowe fragmenty struktury bardzkiej i północno-wschodnie fragmenty niecki śródsudeckiej (rowu Czerwieńczyc). Zbudowane są głównie ze staropaleozoicznych skał metamorficznych – diabazów i łupków zieleńcowych, fyllitów, łupków chlorytowych, fyllitów wapnistych, wapieni krystalicznych, skał magmowych – gabr i ryolitów (metamorfik kłodzki); z dewońskich i dolnokarbońskich, bardzob słabo zmetamorfizowanych skał osadowych – piaskowców, mułowców i łupków (struktura bardzka) oraz ze skał osadowych czerwonego spągowca – piaskowców, zlepieńców i iłowców (niecka śródsudecka).
Budowa i ciekawa struktura geologiczna sprawiły, że na obszarze Garbu Golińca eksploatowano liczne surowce mineralne. Po działalności kamieniołomów do dziś pozostało wiele nieczynnych wyrobisk.
Klimat.
Na opisywanym obszarze brakuje stacji meteorologicznych, co utrudnia szczegółowe określenie panujących tu warunków klimatycznych. Są one zbliżone do terenów sąsiednich. Najkorzystniejsze warunki klimatycznie są u podnóża oraz w piętrze do ok. 400-500 m n.p.m. Średnia temperatura roczna oscyluje tu w granicach 7 °C. Najcieplejszym miesiącem jest lipiec, najzimniejszym styczeń. Okres wegetacyjny ma zróżnicowaną długość w zależności od wysokości terenu i trwa od ok. 220 dni w dolinach do ok. 190 dni na północnych zboczach szczytowych.
Roślinność i zwierzęta.
Wyższe partie Garbu Golińca porasta częściowo las mieszany. Na terenie wzgórz występują skupiska roślinności górskiej objęte prawną ochroną na uwagą zasługują: oset górski – dziewięćsił bezłodygowy, wawrzynek wilczełyko, storczyki, goryczki, pierwiosnki, lilia złotogłów oraz kilka gatunków traw. Na siedliska kwaśnej górskiej buczyny wprowadzono monokultury świerka i daglezji. W północno-zachodniej części zachowały się w znacznie dobrym stanie zbiorowiska grądu wysokiego, a w części południowej fragmenty acydofilnej podgórskiej dąbrowy. Zbiorowiskom tym towarzyszą interesujące oszyjki i okrajki, w których występuje pokrzyk wilcza jagoda. W obrębie Garbu istnieje kilkanaście nieczynnych kamieniołomów, które obecnie zasiedla roślinność naskalna. W zacienionych łomach wykształciły się szczelinowe zbiorowiska paproci, nasłonecznione ściany zajmują silnie zdegradowane zbiorowiska murawowe, w których rosną: posłonek kutnerowaty pospolity, strzęplica nadobna, poziomka wysoka, przelot pospolity. Na żwirze pozostałym po obróbce materiału skalnego wykształciły się bardzo interesujące zbiorowiska muraw zasiedlających półki skalne. Świat zwierzęcy nie różni się specjalnie od innych części Sudetów. Z większych zwierząt można spotkać sarnę i dzika. W zróżnicowanym dla Sudetów, świecie ptaków na terenie wzgórz występuje: jarząbek, sowa włochata, pluszcz, krzyżodziób świerkowy, kilka gatunków jastrzębi. Z mniejszych ssaków można spotkać lisa, łasicę, wiewórkę, zająca.
Wody.
Garb Golińca należy do zlewiska Morza Bałtyckiego. Głównymi rzekami odwadniającymi są rzeki Łącznica, Czerwionek oraz ich dopływy zbierające wody ze zboczy. Odwadniające Garb potoki spływają dolinami do ujść.
Miejscowości.
Łączna, Ścinawica, Święcko, Bierkowice.
Turystyka.
Garb w przeszłości był znaną okolicą, dzisiaj jest zapomniany – nie prowadzi tu żaden szlak turystyczny.

</doc>
<doc id="600717" url="https://pl.wikipedia.org/wiki?curid=600717" title="Elżbieta Jarosik">
Elżbieta Jarosik

Elżbieta Jarosik (ur. 27 lutego 1948 w Olsztynie koło Częstochowy) – polska aktorka teatralna i telewizyjna.
Życiorys.
Jest absolwentką PWSFTviT w Łodzi (1972).
Zamężna, jest matką aktorki Anny Jarosik.

</doc>
<doc id="600719" url="https://pl.wikipedia.org/wiki?curid=600719" title="Apologia Melanchtona">
Apologia Melanchtona



</doc>
<doc id="600721" url="https://pl.wikipedia.org/wiki?curid=600721" title="Truckee">
Truckee

Truckee () – rzeka w północnej Kalifornii i północnej Nevadzie (USA) o długości 225 km (140 mil). Swój bieg rozpoczyna w górach Sierra Nevada, a kończy w jeziorze Pyramid (Great Basin).
Jej zasoby są ważnym źródłem nawadniania w dolinach wzdłuż jej biegu. W okolicach jeziora Tahoe jej wody są czyste i przejrzyste, ale w dalszym biegu w okolicach Reno stają się bardziej muliste.

</doc>
<doc id="600722" url="https://pl.wikipedia.org/wiki?curid=600722" title="Chojnów (stacja kolejowa)">
Chojnów (stacja kolejowa)

Chojnów – stacja kolejowa w Chojnowie.
Opis stacji.
Stacja jest zelektryfikowana i posiada semafory świetlne. Po remoncie szlaku E 30 stacja została wyposażona w czterostawną Samoczynną Blokadę Liniową (SBL ).
Szlaki kolejowe.
Stacja Chojnów znajduje się na skrzyżowaniu dwóch linii – europejskiego korytarza transportowego E 30 i linii nr 316 Złotoryja – Rokitki (obecnie nieczynnej). Mieszkańcy Chojnowa podejmują starania, by przywrócić ruch pasażerski na odcinku Chojnów – Rokitki – Żagań – Żary.
Układ torowy.
Na stacji znajdują się dwa tory szlakowe + trzy do mijanek oraz cztery tory stacyjne z wjazdem tylko od strony wschodniej (Legnicy). Zachodni wjazd na tory stacyjne został zlikwidowany podczas remontu szlaku kolejowego, gdzie postawiono koziołki oporowe. Zastosowano podkłady struno-betonowe.
Budynek dworca.
Główne wejście do stacji znajduje się na placu dworcowym, na którym znajduje się także dworzec PKS i postój taksówek. W budynku dworca znajdują się m.in. nieczynne kasy biletowe, otwarta poczekalnia, toalety, windy i podziemne przejście na perony.
Perony.
Przejściem podziemnym można dojść na dwa perony, zadaszone wiatami.
Historia.
Stację otwarto w 1845 roku. Od czasów budowy nosiła nazwę Haynau, aż do 1945 roku, kiedy to na jeden rok zmieniono na Gajewicko, a potem na Chojnów.
W listopadzie 2017 PKP podpisały z warszawskim przedsiębiorstwem SKB umowę na remont dworca. Zmodernizowany dworzec oddano do użytku w kwietniu 2019. Koszt inwestycji wyniósł 9,7 mln zł netto. Przebudowa została sfinansowana ze środków własnych PKP SA oraz z budżetu państwa.
W roku 2017 stacja obsługiwała 700–999 pasażerów dobowo.

</doc>
<doc id="600724" url="https://pl.wikipedia.org/wiki?curid=600724" title="Margarita (napój)">
Margarita (napój)

Margarita – koktajl alkoholowy na bazie tequili, likieru typu triple sec i soku z cytryny lub z limetki. 
Sposób przygotowania.
Składniki:
Schłodzony kieliszek koktajlowy (najlepiej w kształcie kapelusza) ozdobić crustą z soli i cząstką limonki. Tequilę, likier i sok z limonki wstrząsnąć w shakerze z lodem i przelać do zimnego kieliszka. 
Używając dodatkowych likierów, bądź świeżych składników można przyrządzać różne wersje smakowe tego klasycznego drinka.

</doc>
<doc id="600728" url="https://pl.wikipedia.org/wiki?curid=600728" title="Goliniec">
Goliniec

Goliniec (niem. "Hohberg", 524 m n.p.m.) – góra w południowo-zachodniej Polsce, w Sudetach Środkowych, w Górach Bardzkich, w masywie Garbu Golińca.
Położenie i opis.
Wzniesienie położone jest na północny zachód od wsi Łączna, w środkowej części pasma Garbu Golińca.
Goliniec to podłużne kopulaste wzniesienie, z niewyraźnie zaznaczonym szczytem i o wyraźnie podkreślonych zboczach – najwyższe wzniesienie w masywie Garbu Golińca.
Zbudowane jest ze skał metamorficznych wchodzących w skład metamorfiku kłodzkiego - łupków chlorytowych i chlorytowo-epidotowych z wkładkami wapieni krystalicznych (marmurów kalcytowych).
Góra częściowo pokryta lasem mieszanym, na zboczach łąki i pola uprawne.

</doc>
<doc id="600729" url="https://pl.wikipedia.org/wiki?curid=600729" title="Peter Eötvös">
Peter Eötvös

Péter Eötvös (['pe:tɛr ˈøtvøʃ], ur. 2 stycznia 1944 w Székelyudvarhely na Szeklerszczyźnie) – węgierski kompozytor, dyrygent i pedagog muzyczny. 
Życiorys.
Peter Eötvös studiował kompozycję w Budapeszcie i Kolonii, a następnie, po roku 1962, związał się zawodowo na kilka lat z filmem, komponując muzykę filmową. W latach 1968–1976 grał regularnie w ensemble Stockhausena. W 1979 zastąpił Pierre'a Bouleza na stanowisku dyrektora muzycznego i dyrygenta Ensemble InterContemporain, wirtuozowskiej orkiestry paryskiego IRCAM, z którą był związany do 1991 r.
Jest autorem adaptacji operowej słynnej sztuki Tony'ego Kushnera "Anioły w Ameryce".

</doc>
<doc id="600732" url="https://pl.wikipedia.org/wiki?curid=600732" title="Konfutacja Wyznania augsburskiego">
Konfutacja Wyznania augsburskiego

Konfutacja (Obalenie) Wyznania augsburskiego (Konfesji augsburskiej) – odpowiedź strony katolickiej na "Wyznanie augsburskie" z 1530 roku.
Traktat powstał z inicjatywy książąt i przywódców katolickich w Niemczech, na zamówienie cesarza. Na czele powołanej komisji teologicznej stał Johann Eck razem ze swymi współpracownikami Johannem Faberem, Konradem Wimpiną oraz Johanem Cochlaeusem. Polecono im by powstrzymali się od konfrontacyjnego tonu. Cesarz odrzucił kilka wersji roboczych dokumentu. Miał on początkowo 280 stron, ostatecznie zostawiono jedynie dwanaście.
Dokument zaakceptowano dnia 22 lipca 1530 roku jako "Responsio Confessionis Augustanae" – "Odpowiedź na Wyznanie augsburskie" i nazwano później "Confutatio pontificia", "Konfutacją pontyfikalną" (papieską – od tytułu papieskiego "pontifex, pontificus").
Konfutację dnia 3 sierpnia 1530 odczytano przed sejmem w Augsburgu, w tej samej sali, w której wcześniej odczytana była Konfesja.
Konfutacja, nawet przez samych katolików była na tyle uznana za złą, że po jej odczytaniu nie udostępniono pisemnej kopii. Po niemiecku ukazała się dopiero po prawie trzystu latach, w 1808 r.
W odpowiedzi na Konfutację Filip Melanchton napisał "Obronę Wyznania augsburskiego".

</doc>
<doc id="600740" url="https://pl.wikipedia.org/wiki?curid=600740" title="Odznaka „Zasłużony dla Ochrony Przeciwpożarowej”">
Odznaka „Zasłużony dla Ochrony Przeciwpożarowej”

Odznaka „Zasłużony dla Ochrony Przeciwpożarowej” – polskie odznaczenie resortowe, nadawane od 1997 przez ministra właściwego do spraw wewnętrznych, zastąpiła nadawaną do 1991 Odznakę „Za Zasługi dla Ochrony Przeciwpożarowej”.
Charakterystyka.
Odznaka „Zasłużony dla Ochrony Przeciwpożarowej” została ustanowiona rozporządzeniem Ministra Spraw Wewnętrznych i Administracji z dnia 16 października 1997 roku jako odznaczenie za ratowanie życia i ochronę mienia. Znowelizowane przepisy dotyczące jej nadawania zostały określone w rozporządzeniu Ministra Spraw Wewnętrznych i Administracji z dnia 13 listopada 2008 w sprawie nadawania odznaki „Zasłużony dla Ochrony Przeciwpożarowej”.
Odznaka posiada trzy stopnie:
Odznaka w każdym stopniu może być nadana tylko jeden raz.
Odznaka zgodnie z rozporządzeniem może być nadana w szczególności za:
Odznakę nadaje minister właściwy do spraw wewnętrznych, na wniosek Komendanta Głównego Państwowej Straży Pożarnej. Osoba wyróżniona otrzymuje Odznakę i legitymację potwierdzającą jego nadanie. Przy nadawaniu odznaki zachowuje się kolejność w stopniach. Rozporządzenie określa okres pomiędzy przyznaniem wyższych stopni odznaki. Wyjątek stanowi nadanie odznaki osobom, które wykazały ofiarność i odwagę w bezpośrednich działaniach ratowniczo-gaśniczych w czasie pożaru, klęski żywiołowej lub innego miejscowego zagrożenia.
Opis odznaki.
Odznaka jest zawieszona na wstędze o kolorach: po obu brzegach czerwień, w środku błękit rozjaśniający się do bieli ku brzegom czerwonym. Na jej awersie centralnym akcentem jest orzeł strażacki nałożony na krzyż z czerwoną emalią, wkomponowany w wieniec dębowy. Odznaka jest trzystopniowa w kolorze metalu: złota, srebra i brązu. We wszystkich stopniach orzeł strażacki jest srebrzony i nakładany na czerwoną emalię krzyży. Na rewersie znajduje się obrys krzyża na tle koła. W krzyżu widnieje poziomy napis: „ZA RATOWANIE ŻYCIA I OCHRONĘ MIENIA”. Wymiar odznaki wynosi 44 mm wzdłuż ramion krzyża.
Baretka jest w kolorach wstążki. Odznakę nosi się na lewej stronie piersi, po orderach, odznaczeniach państwowych i wojskowych.

</doc>
<doc id="600741" url="https://pl.wikipedia.org/wiki?curid=600741" title="Tupac Huallpa">
Tupac Huallpa

Tupac Huallpa (Topa Huallpa, Tupaq Wallpa, zm. jesienią 1533 roku w dolinie Jauja) – piętnasty król Inków (Sapa Inca) w 1533 roku, syn króla Huayny Capaca, brat Huascara i Atahualpy, ustanowiony królem Inków i koronowany przez Francisca Pizarra. 
Tupac Huallpa był władcą marionetką i narzędziem w rękach hiszpańskich konkwistadorów, chcących wykorzystać autorytet Sapa Inki w celu podporządkowania sobie państwa inkaskiego. Zmarł krótko po objęciu tronu na ospę.

</doc>
<doc id="600742" url="https://pl.wikipedia.org/wiki?curid=600742" title="Mayapán">
Mayapán

Mayapán (języki majańskie "Màayapáan") – ośrodek cywilizacji prekolumbijskiej położony w meksykańskim stanie Jukatan około 40 km na południowy wschód od miasta Merida i 100 km na zachód od Chichén Itzá. Mayapán był ośrodkiem politycznym Majów na półwyspie Jukatańskim w okresie od około 1220 do 1440 r. n.e.
W 1221 r. Majowie zbuntowali się przeciwko władcom z Chichén Itzá. Po zakończeniu wojny domowej przedstawiciele najważniejszych miast na Jukatanie spotkali się w celu ustanowienia z powrotem dla nich zwierzchniej władzy. Zdecydowano o wybudowaniu nowej stolicy w pobliżu miasta Techaquillo – miejsca narodzin generała, który pokonał Chichén Itzá. Wzniesiono mur obronny a nową osadę nazwano Mayapán (co oznaczało "Sztandar ludu Majów"). Wódz bogatej i starej rodziny "Cocom", która brała udział w powstaniu przeciwko Chichén został wybrany królem ale także przedstawiciele pozostałych najważniejszych rodów arystokratycznych otrzymali reprezentację we władzach. Taki układ sił przetrwał około 200 lat (według niektórych badaczy wywodzących swe twierdzenia z kronik Majów Mayapan istniało równolegle z Chichén Itzá i Uxmal i tworzyło razem z nimi przymierze, jednak wykopaliska archeologiczne wskazują, że ta koncepcja jest mniej prawdopodobna). W 1441 r. Ah Xupan ze szlacheckiej rodziny Xiu poczuł się urażony machinacjami politycznymi władców Cocom i zorganizował przeciwko nim przewrót. Większość członków rodziny Cocom została wymordowana, Mayapán spalony i ograbiony, następnie opuszczony przez jego mieszkańców. Od tego momentu jedność polityczna Jukatanu przestała istnieć a powstały walczące ze sobą państwa-miasta.
Obecnie Mayapán w ogóle nie przypomina miasta z okresu swojej świetności. Przyczyniły się do tego zajścia z okresu walk w XV w., kiedy to zerwano lub spalono wszystkie dachy najważniejszych budowli. Jednak samo Mayapán nigdy nie dorównało takim monumentalnym miejscom jak: Chichén Itzá czy Uxmal. W mieście znajduje się m.in. jedna centralna piramida będąca mniejszą wersją tzw. "Castillo" z Chichén Itzá oraz kilka mniejszych budowli służących mieszkańcom jako świątynie lub pałace. Poza tym Mayapán nie miało nigdy zbytnio rozwiniętej infrastruktury publicznej. Większość z czterokilometrowego obszaru znajdującego się poza murami była zabudowana budynkami mieszkalnymi w liczbie ok. 3,5 tys. Miasto mogło mieć od 11 do 15 tys. obywateli.
W latach pięćdziesiątych XX wieku w Mayapán prowadzono pięcioletnie badania archeologiczne, które były kontynuowane w 2001 r.

</doc>
<doc id="600746" url="https://pl.wikipedia.org/wiki?curid=600746" title="Gagarin (Rosja)">
Gagarin (Rosja)

Gagarin (, do 1968 Gżack, ros. Гжатск) – miasto w Rosji, w obwodzie smoleńskim, nad rzeką Gżat´, ok. 210 km na północny wschód od Smoleńska, siedziba administracyjna rejonu gagarińskiego. W 2010 roku liczyło ok. 32 tys. mieszkańców. Ośrodek przemysłu maszynowego, elektrotechnicznego i spożywczego. W mieście działają muzea, m.in.krajoznawcze i poświęcone Jurijowi Gagarinowi. Do zabytków zaliczają się sobór Zwiastowania (wzniesiony w latach 1897—1900) oraz cerkwie Ikony Matki Bożej „Wszystkich Strapionych Radość” (1753), Kazańskiej Ikony Matki Bożej (1734–37) i Wniebowstąpienia Pańskiego (1791).
Znajduje się tu stacja kolejowa Gagarin, położona na linii Moskwa – Mińsk – Brześć.
Historia.
W XVII wieku Gżatsk był wzmiankowany jako wieś. Z polecenia cara Piotra I w 1719 roku wybudowano w miejscowości przystań rzeczną na Gżati, z której dostarczano towary do Petersburga. Od połowy XVIII wieku Gżatsk był słobodą, a w 1776 roku otrzymał prawa miejskie i ustanowiony został siedzibą nowo utworzonego ujezdu gżatskiego. W 1968 roku miasto otrzymało nazwę Gagarin na cześć urodzonego w pobliskiej wsi Kłuszyno pierwszego radzieckiego kosmonauty, Jurija Gagarina.
Nauka i oświata.
W mieście znajduje się fila Nowego Uniwersytetu Rosyjskiego.

</doc>
<doc id="600750" url="https://pl.wikipedia.org/wiki?curid=600750" title="Richard Shelby">
Richard Shelby

Richard Craig „Dick” Shelby (ur. 6 maja 1934 w Birmingham w Alabamie) – amerykański polityk ze stanu Alabama, w latach 1987-2023 reprezentował ten stan w Senacie Stanów Zjednoczonych. Był przewodniczącym "Senate Committee on Banking, Housing &amp; Urban Affairs" (budownictwo i urbanizacja). 
Wybrany początkowo jako członek Partii Demokratycznej, w roku 1994, kiedy Partia Republikańska zdobyła większość w Kongresie, przystąpił do niej.
Shelby, aczkolwiek uchodzący od początków swojej kariery za konserwatystę, uchodzi mimo to za jednego z bardziej niezależnych republikanów w Senacie, czemu parokrotnie dawał wyraz.
Przed rozpoczęciem kariery politycznej.
Urodził się w Birmingham (Alabama). Kursy prawnicze na University of Alabama ukończył w 1957, zaś dyplom adwokacki uzyskał w 1963.
Po ukończeniu studiów prowadził m.in. własną praktykę w Tuscaloosa (1963-1978). Jest członkiem American Bar Association, Alabama Bar Association, Alabama Law Institute, oraz Phi Alpha Delta legal fraternity.
Jest żonaty z Annette Nevin, z którą ma dwóch synów: Richarda juniora i Claude’a Nevina. Claude i jego żona Lisa mają z kolei dwie córkę Anna Elizabeth Shelby oraz syna Williama Nevina Shelby'ego.
Senator Stanów Zjednoczonych.
W roku 1986 uzyskał nominację demokratów na senatora i pokonał w wyborach Jeremiaha Dentona, emerytowanego admirała i pierwszego republikanina wybranego do Senatu. Wybory wygrał niewielką większością. W 1992 wybrano go ponownie, tym razem dużą przewagą, choć kandydat demokratów na prezydenta Bill Clinton przegrał wybory w Alabamie. Zasiada więc w senacie od dnia 3 stycznia 1987. Spędził w Senacie 36 lat, w 2022 odszedł na polityczną emeryturę, a jego miejsce w izbie wyższej zajęła Katie Britt.
Zarówno DINO i RINO?
Co ciekawe Shelby był początkowo zaliczany do Demokratów tylko z nazwy (DINO), ze względu na swoje bardziej konserwatywne poglądy (popierał politykę prezydenta Ronalda Reagana, oraz sprzeciwiał się w większości polityce Clintona).
Po przejściu jednak do republikanów niektórzy, choć poglądy tej partii odpowiadają mu o wiele bardziej, niż u demokratów, niektórzy z kolei zaliczają go, z racji większej niezależności, do Republikanów tylko z nazwy (RINO), co wydaje się przesadą, aczkolwiek głosował m.in. jako jeden z zaledwie 10 republikańskich senatorów (innymi byli John Chafee z Rhode Island, Olympia Snowe z Maine, Susan Collins z Maine, Arlen Specter z Pensylwanii, Jim Jeffords z Vermont, Slade Gorton z Waszyngtonu, Fred Thompson z Tennessee, John Warner z Wirginii i Ted Stevens z Alaski) przeciwko jednemu z dwóch oskarżeń wobec prezydenta Clintona podczas jego procesu w Senacie w 1999. Ci senatorzy znaleźli się potem w ogniu krytyki partii, której bardzo zależało na usunięciu Clintona z urzędu, co się wówczas, m.in. dzięki ich postawie, nie udało.
Shelby głosował też, jeszcze jako demokrata, przeciwko kandydaturze Roberta Borka do Sądu Najwyższego, ale popierał Samuela Alito w 2006, który uchodzi za osobę o takich samych poglądach co Bork. Sprzeciwiał się też układzie o powołaniu NAFTY.
Poglądy polityczne.
Shelby opowiada się przeciwko prawu do przerywania ciąży, ograniczeniu prawa do posiadania broni oraz możliwości zawierania legalnych związków osób tej samej płci. Jest też zwolennikiem uczynienia z języka angielskiego jedynego oficjalnego języka w USA. Popiera też kontrowersyjny USA Patriot Act i interwencję w Iraku.
Rankingi grup zainteresowanych.
Różne grupy nacisku przyznały Shelby’emu ostatnio odpowiednią liczbę punktów w stosunku do ich stanowisk i jego głosowań:
Zdrowie.
Shelby wyleczył się skutecznie z raka prostaty.

</doc>
<doc id="600752" url="https://pl.wikipedia.org/wiki?curid=600752" title="Kopiec (góra)">
Kopiec (góra)

Kopiec (niem "Kegelberg") – wzgórze (468 m n.p.m.) w południowo-zachodniej Polsce, w Sudetach Środkowych, w Górach Bardzkich, w masywie Garbu Golińca.
Położenie i opis.
Kopiec położony jest na północ od wsi Bierkowice, w południowo-wschodniej części pasma Garbu Golińca.
Jest to kopulaste wzniesienie z wyraźnie zaznaczoną częścią szczytową. Od zasadniczego członu masywu oddziela go dolina górskiego potoku, wzdłuż którego prowadzi lokalna droga z Bierkowic, przez Łączną do Wojborza.
Zbudowane jest ze skał metamorficznych wchodzących w skład metamorfiku kłodzkiego: diabazów, mylonitów, z wkładkami wapieni krystalicznych (marmurów kalcytowych) i keratofirów. Na zboczach znajdują się liczne wyrobiska nieczynnych kamieniołomów.
Szczyt jest pokryty lasem mieszanym. Zbocze północno-wschodnie, od strony wsi Łączna zajmują łąki i pola uprawne.

</doc>
<doc id="600753" url="https://pl.wikipedia.org/wiki?curid=600753" title="Ruapehu">
Ruapehu

Ruapehu (Mt. Ruapehu) – czynny wulkan na Wyspie Północnej w Nowej Zelandii, wysokość 2 797 m n.p.m. Od 2 000 m n.p.m. leży stała pokrywa śnieżna. W kraterze znajduje się jezioro, które stale paruje. Stąd wzięła się nazwa wulkanu, w języku maoryski „Ruapehu” znaczy "Wybuchające Jezioro".
Wulkan ten należy do najbardziej aktywnych na Ziemi i jest największym wulkanem Nowej Zelandii. Jego pierwsza erupcja nastąpiła ok. 250 tys. lat temu. W kraterze znajduje się ciepłe jezioro, które wyparowuje po wybuchu, po czym spływająca z otaczających lodowców woda powoli wypełnia go ponownie. Tak było podczas wybuchu w 24 grudnia 1953, kiedy to wybuch wulkanu uwolnił tysiące ton wody, które wylały się z jeziora i po zboczu już w postaci lawiny błota, dotarły do pobliskiej rzeki Whangaehu, gdzie wezbrana woda zawaliła most kolejowy. Kilka minut po tym wydarzeniu do rzeki wpadł pociąg powodując największą w historii Nowej Zelandii katastrofę znaną jako katastrofa w Tangiwai, w której zginęło 151 osób. 
Kolejne erupcje miały miejsce w 1995 i 1996 roku, jednak nie spowodowały one zniszczeń, jedynie ośrodek narciarski był czasowo zamknięty. Na stoku wulkanu zainstalowano pierwszą Web kamerę znaną jako ‘VolcanoCam’.
W 1990 r. wulkan stał się miejscem kolejnej tragedii, kiedy to 6 żołnierzy z pobliskiej jednostki miało szkolenie z przetrwania. Na stoku góry zaskoczyło ich gwałtowne załamanie pogody. Próbując wrócić do jednostki wszyscy zginęli w zamieci. W tym samym czasie japoński turysta, którego zaskoczyła ta zamieć, wykopał w śniegu norę, w której przeżył kilka dni aż uspokoiła się pogoda, po czym o własnych siłach dotarł do ośrodka narciarskiego.
Wulkan Ruapehu leży wraz z dwoma innymi Tongariro i Ngauruhoe w obszarze Parku Narodowego Tongariro, który jest najstarszym parkiem narodowym W Nowej Zelandii, założonym w 1894 r.
Ruapuehu odgrywał rolę Samotnej Góry w ekranizacji Hobbita.
W czasach historycznych wulkan wybuchał w latach: 1861, 1895, 1903, 1945, 1969, 1971, 1975, 1988, 1995, 1996, 1997 i ostatnio w 2007.

</doc>
<doc id="600755" url="https://pl.wikipedia.org/wiki?curid=600755" title="Joseph Lieberman">
Joseph Lieberman



</doc>
<doc id="600758" url="https://pl.wikipedia.org/wiki?curid=600758" title="Dopachinon">
Dopachinon

Dopachinon – aminokwas posiadający w łańcuchu bocznym resztę benzochinonu. Jest związkiem pośrednim w biosyntezie melaniny (melanogeneza).
Powstaje w organizmie według schematu:
lub

</doc>
<doc id="600759" url="https://pl.wikipedia.org/wiki?curid=600759" title="Skorpenowate">
Skorpenowate

Skorpenowate (Scorpaenidae) – rodzina drapieżnych ryb skorpenokształtnych. Niektóre gatunki niebezpieczne dla człowieka (niebezpieczeństwo skaleczenia kolcami jadowymi).
Zasięg występowania.
Wszystkie oceany i większość mórz strefy tropikalnej i umiarkowanej. Rzadko w wodach słodkich i słonawych. Częste w rejonach raf koralowych. W Polsce nie występują. Niektóre gatunki spotykane w akwarystyce morskiej. Do najbardziej znanych należą: ognica pstra (nazywana również skrzydlicą ognistą), skorpena pospolita, karmazyny, sebdak oraz – uważana za najbardziej jadowitą z ryb – szkaradnica.
Systematyka.
Klasyfikacja biologiczna rodziny nie jest ustalona. Niektórzy systematycy wyróżniają trzy podrodziny:
Inni wyodręniają rodzinę Sebastidae (co nie zostało powszechnie zaakceptowane) oraz Synanceiidae – szkaradnicowate.
Klasyfikacja.
Rodzaje zaliczane do tej rodziny są zgrupowane w podrodzinach Caracanthinae, Pteroinae, Scorpaeninae:
"Brachypterois" – "Caracanthus" – "Dendrochirus" – "Ebosia" – "Hipposcorpaena" – "Hoplosebastes" – "Idiastion" – "Iracundus" – "Neomerinthe" – "Neoscorpaena" – "Parapterois" – "Parascorpaena" – "Phenacoscorpius" – "Pogonoscorpius" – "Pontinus" – "Pterois" – "Pteroidichthys" – "Rhinopias" – "Scorpaena" – "Scorpaenodes" – "Scorpaenopsis" – "Sebastapistes" – "Taenianotus" – "Ursinoscorpaenopsis"

</doc>
<doc id="600761" url="https://pl.wikipedia.org/wiki?curid=600761" title="Bettembourg">
Bettembourg

Bettembourg – gmina i miasteczko w południowym Luksemburgu, w dystrykcie Luksemburg, w kantonie Esch-sur-Alzette.
Miasto Bettembourg, które znajduje się we wschodniej części gminy, zamieszkuje 7437 osób. Inne miejscowości w gminie: Fennange, Huncherange oraz Noertzange.
Transport.
W mieście znajduje się stacja kolejowa leżąca na linii kolejowej nr 60.

</doc>
<doc id="600765" url="https://pl.wikipedia.org/wiki?curid=600765" title="Differdange">
Differdange

Differdange – gmina ze statusem miejskim w południowo-zachodnim Luksemburgu, w dystrykcie Luksemburg, w kantonie Esch-sur-Alzette. Graniczy z Belgią oraz Francją.
Miasto Differdange, które stanowi centrum gminy, zamieszkuje 5296 osób. Inne miejscowości w gminie: Lasauvage, Niederkorn oraz Oberkorn.

</doc>
<doc id="600766" url="https://pl.wikipedia.org/wiki?curid=600766" title="Astana Qazaqstan Team">
Astana Qazaqstan Team

Astana Qazaqstan Team () – kazachska (w 2007 szwajcarska, a w 2008 luksemburska) zawodowa grupa kolarska założona w 2007, występująca w dywizji UCI WorldTeams.
Sezony.
2007.
W 2007 roku Liberty Seguros wycofał się ze sponsorowania ekipy kolarskiej, która okazała się zamieszana w jedną z największych afer dopingowych w kolarstwie, tzw. "Operación Puerto". Licencję grupy oraz kolarzy przejęły kazachskie konsorcja, które zmieniły nazwę na „Astana”, na cześć stolicy Kazachstanu. Włodarze Astany chcieli stworzyć grupę, która będzie oparta na kazachskich kolarzach oraz na kilku gwiazdach światowego formatu.
Zadanie zebrania odpowiedniej ekipy powierzyli sławnemu wówczas kazachskiemu kolarzowi Aleksandrowi Winokurowowi, który miał być największą gwiazdą ekipy. Astana nie próżnowała i zatrudniła m.in. Andreasa Klödena i Paolo Savoldelliego. Obaj zawodnicy poszukiwali ekip, w których mogli startować, ze względu na wycofanie się sponsorów z finansowania grup zamieszanych w doping (T-Mobile i Discovery Channel). Razem z Winokurowem stanowili trzon Astany na sezon 2007, wspierali ich także tacy doświadczeni kolarze jak Matthias Kessler (zwycięzca etapu Tour de France) czy dwukrotny mistrz Szwajcarii Grégory Rast.
Resztę składu stanowili zawodnicy z Kazachstanu oraz krajów byłego ZSRR, wśród których najbardziej wyróżniali się Andriej Kaszeczkin czy Siergiej Iwanow. Astana w debiutanckim sezonie nie osiągnęła wielkich sukcesów. Zwyciężała tylko w wyścigach o niewielkiej renomie. Za największy sukces ekipy można uznać 3. miejsce Eddiego Mazzoleni w Giro d’Italia.
2008.
Ten rok miał być sprawdzianem dla Astany, która zamierzała wygrać większość kluczowych wyścigów. W wyniku zamieszania dopingowego ekipę opuściło kilku kolarzy, między innymi architekt drużyny Aleksandr Winokurow i Andriej Kaszeczkin. Z innych powodów odszedł Paolo Savoldelli. Ekipa została wzmocniona kilkoma kolarzami z grupy Discovery, takimi jak Levi Leipheimer, Alberto Contador czy Władimir Gusiew wraz z dyrektorem sportowym tej ekipy Johanem Bruyneelem.
Ekipa była w stanie odnieść sukcesy, jakie stawiali przed nimi właściciele. Media komentowały wzmocnienia Astany jako zbieraninę dopingowiczów lub kolarzy, którzy odeszli z drużyn zamieszanych w afery dopingowe.
W wyniku tego organizatorzy Tour de France nie zaprosili kolarzy tej ekipy do wzięcia udziału w Wielkiej Pętli. Astana mimo tego wystartowała w pozostałych wyścigach. Największymi sukcesami były zwycięstwa Contadora w Vuelta a España oraz Giro d’Italia.
2009.
Astana opromieniona sukcesami doprowadziła do zmian kadrowych. Do ekipy dołączył Haimar Zubeldia oraz wielokrotny zwycięzca Tour de France Lance Armstrong. Z tym ostatnim wiązano wielkie nadzieje, że będzie w stanie pomóc Astanie i odnieść swój kolejny (dla ekipy pierwszy) triumf we Francji.
Przyjście Armstronga spowodowało konflikt pomiędzy Contadorem a szefami ekipy, gdyż Hiszpan obawiał się, że straci pozycję kolarza numer 1 w grupie oraz że to Armstrong będzie liderem na przyszłą Wielką Pętlę. W wyniku przyjaznych wypowiedzi Amerykanina oraz jasnej opinii dyrektora sportowego, kto będzie liderem w wyścigach Alberto zadeklarował pozostanie w ekipie i walkę o najwyższe cele.
Astana zaczęła sezon przeciętnie, jednak ciągle jej kolarze byli stawiani wśród faworytów Giro, a także innych wielkich tourów. Kryzys światowy także zaczął dotykać sponsorów kolarskich, w tym także Astany, zaczęło brakować pieniędzy na gaże dla kolarzy. W trakcie 7 etapu Giro zawodnicy grupy Astana postanowili zaprotestować w związku z zaległymi pensjami, które nie są wypłacane przez sponsorów ekipy. Kolarze zakryli napis nazwy drużyny na swoich koszulkach. W proteście nie wziął udziału Kazach Andriej Ziejc. Międzynarodowa Unia Kolarska (UCI) wyznaczyła ostateczny termin na uregulowanie zadłużeń. Jeśli do 31 maja sytuacja by się nie zmieniła, UCI zmuszone byłoby zawiesić kazachską ekipę. (W Giro d’Italia najwyższe z drużyny 6. miejsce zajął Levi Leipheimer natomiast 12. miejsce Lance Armstrong (był to jego debiut na włoskim tourze))
Termin został wydłużony przez Unię o kilka dni, ekipa przedstawiła wystarczające zabezpieczenia aby móc wystartować w wyścigu dookoła Luksemburga. Na tym tourze 2 miejsce w klasyfikacji generalnej zajął Andreas Klöden.
Nadal nad Astaną wisiało widmo bankructwa, sponsorzy kazachscy deklarowały sprzedaż grupy. Kilka konsorcjów europejskich i amerykańskich przedstawiło oferty zakupu drużyny. Jednak nie było to konieczne ponieważ pieniądze wyłożył kazachstański rząd. Wypłacono kolarzom zaległe pensje i Astana mogła spokojnie wrócić do walki o zwycięstwo we Francji. Wynik na Wielkiej Pętli był znakomity – wygrana Contadora, zajęcie 3 miejsca przez Lance Armstronga oraz szóstego przez Andreasa Klödena. Do tego dorzucili jeszcze zwycięstwo w klasyfikacji drużynowej.
Po imprezie we Francji nastąpił rozłam w ekipie. Lance Armstrong, niezadowolony z tego, że nie był liderem ekipy, postanowił odejść i stworzyć własną grupę kolarską. Wraz z nim odeszli Klöden, Leipheimer, Zubeldia, Horner, Brajkovič, Popowycz, Paulinho, Vaitkus, Rast, Rubeira oraz Murawjow, tworząc podwaliny dla nowej ekipy kolarskiej RadioShack.
Takie masowe odejście, oprócz prywatnych ambicji Lance’a Armstronga, było spowodowane powrotem do ekipy Aleksandra Winokurowa, który od razu popadł w konflikt z Johanem Bruyneelem. Winokurow miał zostać jeżdżącym dyrektorem sportowym co nie spodobało się Belgowi, który zadeklarował odejście do ekipy Amerykanina. Kazachom udało się zatrzymać czwórkę Hiszpanów ze zwycięzcą Tour de France, a także wszystkich Kazachów.
W wyścigu dookoła Hiszpanii Astana zawiodła zajmując tylko 3. miejsce w klasyfikacji drużynowej, a żaden z ich zawodników nie znalazł się w pierwszej dziesiątce.
2010.
W ekipie po odejściu większości kluczowych kolarzy liderem pozostał nadal Alberto Contador. Natomiast do niego dołączył Aleksandr Winokurow, który miał także pełnić obowiązki dyrektora sportowego, a także mieć pod kontrolą transfery. Do pozostałych kolarzy ekipy działacze Astany ściągnęli zwycięzcę Tour de France Hiszpana Óscara Pereiro jeżdżącego poprzednio w Caisse d'Epargne. Do składu dołączeni zostali także solidni kolarze, tacy jak: David de la Fuente (poprzednio Saunier Duval), Enrico Gasparotto (Lampre) czy Josep Jufre (Saunier Duval).
2011.
Z zespołu odszedł Alberto Contador, a także m.in.: Navarro, Noval i de la Fuente. Zdecydowanym liderem został Aleksandr Winokurow, a do ekipy dołączyli m.in.: Roman Kreuziger, Fredrik Kessiakoff, Robert Kišerlovski i Rémy Di Grégorio.

</doc>
<doc id="600767" url="https://pl.wikipedia.org/wiki?curid=600767" title="Astana-Würth">
Astana-Würth



</doc>
<doc id="600768" url="https://pl.wikipedia.org/wiki?curid=600768" title="Astana-Würth Team">
Astana-Würth Team



</doc>
<doc id="600769" url="https://pl.wikipedia.org/wiki?curid=600769" title="Port lotniczy Atlanta – Hartsfield-Jackson">
Port lotniczy Atlanta – Hartsfield-Jackson

Port lotniczy Atlanta – Hartsfield-Jackson (ang. "Hartsfield-Jackson Atlanta International Airport" (IATA: ATL, ICAO: KATL) – największe na świecie międzynarodowe lotnisko położone w Atlancie, w stanie Georgia, USA, główny węzeł amerykańskich linii lotniczych Delta Air Lines). Swoją nazwę zawdzięcza dwóm byłym burmistrzom Atlanty, Williamowi Hartsfieldowi i Maynardowi Jacksonowi.
W 2005 obsłużył prawie 86 milionów pasażerów, będąc największym portem lotniczym świata pod względem ogólnej liczby pasażerów.
W 2006 roku lotnisko, obsługując 84,8 miliona pasażerów, utrzymało swój tytuł zarówno w liczbie pasażerów, jak i obsłużonych lotów (976 447). W porcie lotniczym Atlanta – Hartsfield-Jackson dominuje ruch krajowy, a pod względem ruchu międzynarodowego port plasuje się na 7. miejscu w USA. Pod względem ruchu towarowego port lotniczy Atlanta w 2005 zajmował 25. miejsce w świecie.
W 2015 roku zakończyła się przebudowa lotniska, które może teraz obsłużyć 121 milionów pasażerów w ciągu roku. W 2008 roku liczba obsłużonych pasażerów wyniosła 90 039 280 osób przy całkowitej liczbie 978 824 operacji lotniczych. Hartsfield-Jackson posiada więcej połączeń typu non-stop niż jakiekolwiek inne lotnisko (243 połączenia, w tym 72 międzynarodowe do 45 krajów).
W dniu 27 grudnia 2015 roku liczba obsłużonych pasażerów w ciągu jednego roku przekroczyła 100 milionów – tym samym lotnisko stało się pierwszym w historii portem lotniczym na świecie, który w ciągu 12 miesięcy obsłużył 100 milionów pasażerów.
W roku 2018 liczba obsłużonych pasażerów wyniosła 107,4 mln.
Port posiada pięć równoległych asfaltowych pasów startowych, w celu uniknięcia pomyłek oznaczonych różnymi kątami. Jest to jeden z kilku portów lotniczych na świecie, na którym mogą lądować 3 samoloty w tym samym czasie. Mierząca 398 stóp (121,3 metrów) wieża kontrolna jest najwyższym tego typu obiektem w USA.
Lotnisko zatrudnia łącznie około osób. Całkowita powierzchnia portu wynosi 1528 hektarów. Lotnisko obsługuje automatyczna kolej The Plane Train.
W lutym 2008 roku port lotniczy Hartsfield-Jackson został wyróżniony przez magazyn Forbes jako najlepsze lotnisko w USA pod względem dostępu do bezprzewodowej sieci internetowej.
Historia.
Początki Hartsfield-Jackson to pięcioletnia dzierżawa terenu o powierzchni 287 akrów (116 ha), po opuszczonym torze samochodowym. Umowa najmu została podpisana w dniu 16 kwietnia 1925 przez burmistrza Waltera Simsa, który postanowił przekształcić go w lotnisko. W ramach umowy nieruchomość została przemianowana na Candler Field, noszące imię poprzedniego właściciela, współtwórcy potęgi Coca-Coli i byłego burmistrza Atlanty Asy Candlera. Pierwszy lot do Candler Field miał miejsce w dniu 15 września 1926 roku, odbył go samolot pocztowy Florida Airways z Jacksonville na Florydzie. W maju 1928 roku, służbę w Atlancie rozpoczął Pitcairn Aviation, a następnie w czerwcu 1930 roku Delta Air Service. Później te dwie linie lotnicze, pod nazwą Eastern Air Lines i Delta Air Lines, wybrały Atlantę jako swoje węzły.
Lotnisko było od samego początku ruchliwe i do końca 1930 r. znalazło się na trzecim miejscu za Nowym Jorkiem i Chicago. Pierwsza wieża kontroli lotów na Candler Field została otwarta w marcu 1939 roku.
W październiku 1940 roku rząd USA oświadczył, że lotnisko wojskowe i United States Army Air Forces obsługują Atlanta Army Airfield wspólnie z Candler Field. Air Force wykorzystywały lotnisko przede wszystkim do obsługi tranzytowej różnych typów statków powietrznych. Podczas II wojny światowej port lotniczy podwoił swoją objętość i ustanowił rekord z 1700 startów i lądowań w ciągu jednego dnia. Atlanta Army Airfield zamknięto po zakończeniu wojny.
W 1946 roku lotnisko zostało przemianowane na Atlanta Municipal Airport i w 1948 roku ponad milion pasażerów obsłużono w hangarze, który zastępował terminal. W okresie powojennym zarówno Delta, jak i Eastern rozbudowywały swoją siatkę połączeń z Atlanty na całe Stany Zjednoczone. Southern Airways powstał również w Atlancie wkrótce po wojnie i utrzymuje sieć krótkich połączeń w obrębie południowo-wschodnim do 1979.
Dnia 1 czerwca 1956 lot Eastern do Montrealu, w Kanadzie był pierwszym międzynarodowym lotem z Atlanty. Pierwsze loty do Europy rozpoczęły się w 1964 r.; pierwszy rozkładowy bezpośredni lot do innego kraju miał miejsce w 1972 do miasta Meksyk. W 1957 Atlanta po raz pierwszy przyjęła samolot odrzutowy: prototyp Sud Aviation Caravelle, który przyleciał z Waszyngtonu. Atlanta była najbardziej ruchliwym portem lotniczym w kraju z ponad dwoma milionami pasażerów w ciągu roku i stała się najbardziej ruchliwych portem lotniczym na świecie.
W tym samym roku rozpoczęły się prace nad nowym terminalem. 3 maja 1961, kosztem 21 mln dolarów otwarto nowy terminal. Był on największym w kraju i był w stanie pomieścić ponad sześć milionów podróżnych rocznie, choć już w pierwszym roku działalności nowe lotnisko obsłużyło dziewięć i pół miliona osób. W 1967 roku miasto Atlanta i linie lotnicze rozpoczęły prace nad planem dalszego rozwoju lotniska.
Budowę obecnego terminala rozpoczęto w styczniu 1977 roku pod administracją burmistrza Maynarda Jacksona. Był to największy projekt budowlany na południu kraju, wart 500 milionów dolarów. Nazwany imieniem byłego burmistrza Atlanty Williama Berry Hartsfielda, który zrobił wiele, aby promować podróże lotnicze, William B. Hartsfield Atlanta International Airport otwarto w dniu 21 września 1980. Został zaprojektowany do obsłużenia 55 mln pasażerów rocznie i z powierzchnią 230 000 m². W grudniu 1984 ukończono czwarty pas startowy o długości 2700 m, a drugi pas startowy został przedłużony do 3624 m w następnym roku.
Chociaż Eastern były znacznie większą linią lotniczą niż Delta do deregulacji w 1978 roku, Delta była jedną z pierwszych linii które uczyniły Atlantę swoim węzłem. Eastern zawiesiło swoją działalność w 1989 z powodu problemów kadrowych i konkurencji na całym wschodnim wybrzeżu, pozostawiając Deltę jako jedyną wielką linię z węzłem w Atlancie. W czasach schyłku linii Eastern, American Airlines postanowiły założyć swój węzeł w Atlancie, ale uznały, że Delta posiadała tu zbyt silną pozycję i ostatecznie na swój węzeł wybrały Miami.
W 1992 powstało ValuJet jako niskokosztowa linia mająca konkurować z Delta w ATL, po upadku Eastern. Jego zasady bezpieczeństwa kwestionowano od początku jego istnienia, a linie lotnicze zostały tymczasowo uziemione po katastrofie z 1996. Linia rozpoczęła ponownie swoją działalność w 1997 roku jako AirTran Airways i jest obecnie drugą co do wielkości linią lotniczą w Atlancie. AirTran została przejęta przez Southwest Airlines w 2010 r. i Southwest zamierza zintegrować swoją działalność z AirTran w przyszłości.
W maju 2001 roku rozpoczęto budowę piątego pasa o długości 2700 m. Został ukończony kosztem 1,28 miliarda dolarów, otwarto go 27 maja 2006 i był pierwszym nowo wybudowanym pasem od 1984 roku. Z pięcioma pasami startowymi, Hartsfield-Jackson jest jednym z kilku lotnisk, na których mogą lądować jednocześnie trzy samoloty. Piąty pas zwiększył zdolność do lądowań i startów o 40%, ze średnio 184 lotów na godzinę do 237 lotów na godzinę.
Równolegle z budową piątego pasa startowego powstała nowa wieża kontrolna, umożliwiająca obserwację całej drogi startowej. Nowa wieża kontrolna jest najwyższą wieżą kontrolną lotniska w Stanach Zjednoczonych, o wysokości ponad 121 m. Starą wieżę kontrolną zburzono 5 sierpnia 2006
Rada miasta Atlanty w dniu 20 października 2003 r. przegłosowała zmianę nazwy z Hartsfield Atlanta International Airport na obecną Hartsfield-Jackson Atlanta International Airport, na cześć byłego burmistrza Maynarda Jacksona, pierwszego afroamerykańskiego burmistrza Atlanty, który zmarł 23 czerwca 2003 roku. Rada początkowo planowała zmianę nazwy lotniska dla upamiętnienia wyłącznie burmistrza Jacksona, ale protesty społeczne, w szczególności organizowane przez potomków burmistrza Hartsfielda skłoniły radę do kompromisu.

</doc>
<doc id="600771" url="https://pl.wikipedia.org/wiki?curid=600771" title="Mumakil">
Mumakil



</doc>
<doc id="600774" url="https://pl.wikipedia.org/wiki?curid=600774" title="Sayri Tupac">
Sayri Tupac

Sayri Tupac (zm. w 1561) – król Inków "(Sapa Inca)" od 1544 do 1560 roku, drugi władca królestwa Vilcabamby, syn króla Manco Inki. Przywódca walk przeciwko hiszpańskim zdobywcom Imperium Inków. W 1558 r. zrezygnował z walki, opuścił Vilcabambę i przeniósł do Cuzco.

</doc>
<doc id="600775" url="https://pl.wikipedia.org/wiki?curid=600775" title="Gromadnik">
Gromadnik

Gromadnik, kapelan ("Mallotus villosus") – gatunek ryby stynkokształtnej z rodziny stynkowatych (Osmeridae), jedyny przedstawiciel rodzaju "Mallotus".
Występowanie.
Arktyczne rejony północnego Atlantyku – w zachodniej części do Maine (USA), we wschodniej do wybrzeży południowej Norwegii.
Zwykle daleko od brzegów w przydennych warstwach wody (do 300 m głębokości), nocą blisko powierzchni wody. Ryba otwartej toni wodnej; wykonuje pionowe wędrówki dobowe. Prowadzi stadny tryb życia. Liczebność ławic jest różna w poszczególnych porach roku i zależy od rocznika ryb wchodzących w ich skład.
W starszej literaturze wyróżniano podgatunki:
Cechy morfologiczne.
Dorasta do 20 cm długości (podgatunek zasiedlający północny Pacyfik nieco większy). Ma nieznacznie bocznie spłaszczone ciało, wydłużone dość mocno i wąskie. Łuski delikatne, łatwo wypadają, co najmniej 150 wzdłuż linii nabocznej. Dorosłe samce posiadają "omszone", duże łuski na linii nabocznej. Otwór gębowy szeroki (żuchwa wysunięta do przodu), oczy duże w stosunku do wielkości głowy. Gatunek ma płetwę tłuszczową (tak jak łososiowate) usytuowaną między płetwą grzbietową a ogonową. Nasada płetw brzusznych znajduje się pod pierwszymi promieniami płetwy grzbietowej. Grzbiet niebieskawozielony do niebieskoczarnego, boki zdecydowanie jaśniejsze z niebieskim połyskiem, brzuch żółtawobiały; wszystkie płetwy jasnożółte bądź jasnobrązowe.
Odżywianie.
Zooplankton.
Rozród.
Trze się w wodzie o temperaturze 2–4 °C, przy czym sam akt składania i zapładniania ikry trwa tylko około 5 sekund. Tarło odbywa się na głębokości 5–100 m na piaszczystej ławicy. Samica składa 8000–12000 kleistych jaj o średnicy 0,6–1,2 mm. Samce giną po tarle, natomiast część samic podchodzi do tarła przez okres 2–3 lat. Rozwój zarodkowy trwa zwykle 4 tygodnie, a świeżo wylęgające się larwy mierzą 4–5 mm długości. Gromadniki dojrzewają płciowo w wieku 2–4 lat po osiągnięciu przez samce 15–20, a samice 13–17 cm długości.
Znaczenie w ekosystemie.
Gromadnik jest jednym z głównych gatunków ryb, którymi odżywia się dorosły dorsz atlantycki.

</doc>
<doc id="600778" url="https://pl.wikipedia.org/wiki?curid=600778" title="Mirów (powiat szydłowiecki)">
Mirów (powiat szydłowiecki)



</doc>
<doc id="600782" url="https://pl.wikipedia.org/wiki?curid=600782" title="Helena Hoffmann">
Helena Hoffmann



</doc>
<doc id="600783" url="https://pl.wikipedia.org/wiki?curid=600783" title="Miguel Hidalgo y Costilla">
Miguel Hidalgo y Costilla

Miguel Hidalgo(Cura Hidalgo) (ur. 8 maja 1753, zm. 30 lipca 1811) – meksykański ksiądz katolicki, za którego sprawą wybuchło narodowe powstanie o wyzwolenie Meksyku spod władzy Hiszpanii.
Don Miguel Hidalgo wywodził się z hiszpańskiej rodziny (tzw. Kreolów). Był proboszczem parafii Dolores, noszącej obecnie nazwę Dolores Hidalgo – małego miasteczka położonego w stanie Guanajuato. Jego ojcem był Cristóbal Hidalgo y Costilla a matką Ana Maria Gallaga. Hidalgo od wczesnych lat interesował się zakazaną francuską literaturą rewolucyjną i nie poddawał się wpływom otoczenia. Władał kilkoma językami indiańskimi i . W górniczo-rolniczym obszarze środkowego Meksyku Hidalgo i kilku innych wysoko postawionych Kreolów zaczęło układać plan rebelii przeciwko Hiszpanom, której główną siłą mieli być Metysi i Indianie – czyli stan chłopski.
Hidalgo ostrzeżony przez Doña Josefę Ortiz de Domínguez ("La Corregidora"), że ich spisek został wykryty i on sam zostanie wkrótce aresztowany, zdecydował się przyśpieszyć wybuch powstania. Wygłosił wówczas płomienną mowę przed zebranymi mieszkańcami Dolores, w której w religijnym języku zganił uzurpujących sobie prawo do rządzenia Hiszpanów wraz z ich władcą Ferdynandem VII (wydarzenie to zostało później nazwane "Grito de Dolores"). Stanął na czele pierwszego zbrojnego powstania o niepodległość Meksyku (1810). Zawołaniem bitewnym powstańców od tego momentu stała się odezwa „Niech żyje nasza Dziewica z Guadalupe i śmierć Hiszpanom!”. Po okresie krótszym niż rok Hidalgo był już pod bramami stolicy z siłami, które pozwalały na jej zajęcie. Z nieznanych powodów jego armia jednak zawróciła. Niektórzy historycy twierdzą, iż Hidalgo obawiał się niekontrolowanych zachowań tłumu, który wtargnąłby do miasta Meksyk. Poza tym brakowało mu posiłków w ludziach; trzeba by było na nie czekać długi czas. Od tego momentu gwiazda Miguela Hidalgo przygasła, a cały ruch niepodległościowy osłabł na sile. Niedługo potem został pojmany przez wojska królewskie i zmuszony do odcięcia się od dotychczasowych poglądów, a następnie stracony. Mimo tych niepowodzeń Hidalgo został uznany za męczennika walk z Hiszpanami oraz wielkiego wyzwoliciela Meksyku i ojca narodu. Przez biskupa z Michoacán został jednak wyklęty. Zdjęcie klątwy uzyskał przez kapitułę katedralną, przy użyciu swojego "wojska" .
Oprócz niego aresztowani zostali także inni przywódcy rewolucji, tacy jak: Ignacio Allende, José Mariano Jiménez i Juan Aldama. Wszyscy zostali skazani na karę śmierci, którą wykonano 26 czerwca 1811 roku w Chihuahua, z tym wyjątkiem że Hidalgo został rozstrzelany 30 lipca 1811 roku. Później krążyły opowieści jakoby w czasie wykonywania wyroku śmierci pluton egzekucyjny oddawał salwę kilkakrotnie ponieważ żołnierze nie chcieli go zranić. Potem odcięto głowy wszystkich zgładzonych i rozmieszczono je w czterech głównych punktach Alhóndiga de Granaditas w mieście Guanajuato (gdzie w 1810 roku dokonali masakry Hiszpanów), aby w ten sposób odstraszyć innych przeciwników Korony Hiszpańskiej.

</doc>
<doc id="600784" url="https://pl.wikipedia.org/wiki?curid=600784" title="Miguel Hidalgo">
Miguel Hidalgo



</doc>
<doc id="600786" url="https://pl.wikipedia.org/wiki?curid=600786" title="Pomnik Powstania Warszawskiego">
Pomnik Powstania Warszawskiego

Pomnik Powstania Warszawskiego – monumentalny pomnik ku czci bohaterów powstania warszawskiego zlokalizowany na wschodniej stronie placu Krasińskich w Warszawie.
Opis.
Akt erekcyjny pomnika wmurowano 31 lipca 1984, w przeddzień 40. rocznicy wybuchu powstania. Monument wzniesiono w oparciu o jeden z trzech projektów nadesłanych na konkurs ogłoszony w grudniu 1984 przez Zarząd Tymczasowy Komitetu Budowy Pomnika Bohaterów Powstania Warszawskiego 1944. 
Budowę pomnika poprzedziła zbiórka pieniędzy i surowców potrzebnych do jego wykonania. Pomnik tworzą postacie powstańców. Część z powstańców wchodzi do kanału (nawiązanie do ewakuacji Starówki), a część wybiega spod konstrukcji przypominającej walące się ściany i cegły spadające w wyniku wielkiego wybuchu. 
Monument został odsłonięty 1 sierpnia 1989 przez prezydenta Wojciecha Jaruzelskiego i poświęcony przez prymasa Józefa Glempa.
Pomnik był miejscem historycznych wydarzeń. Podczas uroczystości 50 rocznicy wybuchu powstania warszawskiego w 1994 prezydent Niemiec Roman Herzog jako pierwszy Niemiec w historii przeprosił Polaków za zbrodnie dokonane przez Niemców w czasie II wojny światowej. Herzog powiedział również, że: 
Tłem pomnika jest wybudowany w 1999 Gmach Sądu Najwyższego Rzeczypospolitej Polskiej.
Według zamysłu projektanta, profesora Wincentego Kućmy, pomnik stanowi jeden z elementów tryptyku, w skład którego wchodzą także: pomnik Obrońców Poczty Polskiej w Gdańsku (1979) oraz pomnik Poległym w Obronie Ojczyzny w Częstochowie (1985).
Pomnik jest krytykowany przez niektórych architektów za rzekomy brak walorów artystycznych oraz nawiązanie do konwencji socrealistycznych.

</doc>
<doc id="600789" url="https://pl.wikipedia.org/wiki?curid=600789" title="Frisange">
Frisange

Frisange − gmina i miasteczko w południowym Luksemburgu, w dystrykcie Luksemburg, w kantonie Esch-sur-Alzette.
W 2005 roku, miasto Frisange, które znajduje się w północnej części gminy, zamieszkiwało 1 302 osób. Inne miejscowości w gminie: Aspelt oraz Hellange.
Widoczne z wielu kilometrów dzięki wieży ciśnień, wybudowanej w najwyższym punkcie miasteczka. Niedaleko, po stronie francuskiej znajduje się elektrownia atomowa, która miała pierwotnie powstać w Luksemburgu, lecz protesty mieszkańców zablokowały tę inwestycję.

</doc>
<doc id="600792" url="https://pl.wikipedia.org/wiki?curid=600792" title="Grzybice skóry">
Grzybice skóry

Grzybice skóry, dermatofitozy – grupa wysoce zaraźliwych chorób zakaźnych zwierząt, w tym również człowieka wywoływana przez mikroskopijne grzyby (około 200 gat. z 250 000 opisanych). Wśród nich wyróżnia się dermatofity – ludzkie, odzwierzęce i rzadziej glebowe – powodujące dermatofitozę, drożdże będące przyczyną drożdżycy (głównie kandydoz wywołanych przez drożdże z rodzaju "Candida albicans") oraz (sporadycznie) grzyby pleśniowe (zwane potocznie pleśniami) skutkujące pleśnicami. Generalnie zakażenia grzybiczne dotyczą ok. 40% populacji świata, a ich najczęstszą lokalizacją jest skóra i jej przydatki.
Procesy chorobowe zaliczane dzisiaj do grzybic znane były od dawna. Pierwsze opisy grzybic u ludzi pojawiły się w V w. p.n.e., a termin tinea na określenie tej choroby skóry wprowadził przypuszczalnie V w. n.e. Cassius Felix. Podstawy współczesnej mikologii lekarskiej powstały w XIX w. z chwilą odkrycia przez Roberta Remaka i Łukasza Schoenleina woszczynowca – pierwszego grzyba uznanego za chorobotwórczy dla człowieka. Pod koniec XIX w. odkryto większość obecnie znanych dermatofitów. Nagromadzoną w ciągu przeszło pół wieku wiedzę mikologiczną opracował i uporządkował na przełomie XIX i XX w. Raymond Sabouraud, co stanowi podstawę obecnego stanu wiedzy o grzybicach skóry (i innych) w dermatologii.
Źródła zakażenia.
Do zakażenia się grzybicą może dojść przy kontakcie z chorym człowiekiem lub zwierzęciem, a także przez kontakt z przedmiotami, których używał chory (np. odzież, buty, ręcznik itp.). Dodatkowo wszelkie uszkodzenia skóry ułatwiają zakażenie. Poznano około 40 gatunków dermatofitów. Głównymi sprawcami grzybic u ludzi jest około 10 z nich. Są to: "Aspergillus" sp., "Candida albicans", "Epidermophyton floccosum", "Microascus brevicaulis" ("Scopulariopsis brevicaulis"), "Microsporum audouinii", "Microsporum canis", "Pityrosporum orbiculare", "Trichophyton mentagrophytes", "Trichophyton schoenleinii", "Trichophyton rubrum", "Trichophyton tonsurans", "Trichophyton verrucosum", "Trichophyton violaceum".
Rodzaje grzybic skórnych i ich objawy.
Łupież pstry.
Występuje u osób mających szczególnie potliwą skórę. Objawia się drobnymi plamami lekko różowymi, żółtobrunatnymi lub ciemnobrunatnymi, które mogą się zlewać. Pod wpływem nasłonecznienia plamy odbarwiają się. Leczenie polega na stosowaniu środków złuszczających i przeciwgrzybicznych (siarczek selenu, tiosiarczan sodu).
Grzybice skóry gładkiej.
Jedna z najpowszechniejszych odmian grzybicy. Występuje w każdym wieku. Pojawia się na skórze szyi, twarzy, dłoni (głównie na odsłoniętych częściach ciała). Objawia się okrągłą lub owalną plamą rumieniową z towarzyszącymi jej pęcherzykami, które zamieniają się w strupki. Ponadto zmianom skórnym towarzyszy świąd. W braku leczenia zmiany skórne powiększają się. Tego rodzaju choroba skóry charakteryzuje się szybkim przebiegiem i ustępowaniem bez pozostawiania blizn. Leczenie polega na stosowaniu okładów. Stosuje się także zieleń brylantową i 1–5% nalewkę jodową.
Grzybica stóp i dłoni.
Skóra jest zaczerwieniona, pojawiają się wykwity w postaci grudek i pęcherzyków ze strupkami występującymi na bocznych powierzchniach dłoni i palców rąk, na stopach umiejscawia się na ich spodniej stronie w części przyśrodkowej brzegów podeszwowych oraz w trzeciej i czwartej szparze międzypalcowej. W tej odmianie grzybicy dochodzi do złuszczania się naskórka, któremu towarzyszy uciążliwy świąd. Do zakażenia tą odmianą grzybicy dochodzi najczęściej w publicznych łaźniach, kąpieliskach oraz przy używaniu cudzego obuwia. Istnieje też odmiana potnicowa grzybicy stóp z pęcherzykami, które mają tendencję do zlewania się w ogniska wysiękowe. Pęcherze pękają, zasychają, a następnie złuszczają się, przekształcając się w rozległe, sączące się powierzchnie ze złuszczeniem na obwodzie. Zmiany następują na sklepieniu stóp, stopniowo mogą zajmować pozostałe jej części. Leczenie jest długotrwałe (leki antyseptyczne, przeciwwysiękowe i keratolityczne – głównie kwas borowy, kwas salicylowy i kwas octowy, kwas taninowy) i wymaga częstej zmiany skarpet (bawełnianych i przewiewnych) lub rajstop. Konieczna jest także zmiana obuwia. Należy także przestrzegać podstawowych zasad higieny aby nie doprowadzić do zakażenia innych osób (odkażanie miednic, wanien, brodzików, dywaników, częste pranie ręczników).
Grzybica obrębna pachwin.
Pojawia się w okolicach pachwinowych, fałdach międzypośladkowych oraz na górnych częściach ud. Objawia się czerwonobrunatnymi plamami o uniesionych brzegach w stosunku do reszty skóry. Ponadto występują pęcherzyki, grudki i świąd. Źródłem zakażenia może być przede wszystkim inny chory, ale też współistniejąca grzybica stóp. Natomiast czynnikami usposabiającymi jest wzmożona wilgotność, pocenie się i drażnienie mechaniczne okolic pachwin. Schorzenie częściej dotyka mężczyzn niż kobiety, sporadycznie dzieci.
Grzybice skóry owłosionej głowy.
Chorobę cechującą się wysoką zakaźnością wywołują głównie grzyby odzwierzęce. Najczęściej chorują dzieci, które zarażają się od bezdomnych zwierząt. Grzybice skóry owłosionej leczy się za pomocą doustnie przyjmowanych: ketokonazolu, i gryzeofulwiny o właściwościach przeciwgrzybicznych. Ponadto ręcznie usuwa się zmienione włosy.
Grzybica woszczynowa (strupień woszczynowy).
Zajmuje całą głowę (oprócz wąskiego pasa włosów). Charakterystycznym objawem są tzw. tarczki woszczynowe – szarożółte strupy wrośnięte w skórę o średnicy do 1 cm (przez tarczki przechodzą włosy). Ponadto dochodzi do zniekształceń włosów (matowość, szorstkość, włosy są kruche i łamliwe). Z ognisk chorobowych wydobywa się nieprzyjemny zapach. Choroba pozostawia po sobie rozległe blizny. Może towarzyszyć jej też łysienie.
Grzybica strzygąca.
Pojawia się u mężczyzn (na brodzie) i u dzieci (skóra owłosiona głowy). Objawia się występowaniem drobnych, ograniczonych i złuszczających się ognisk. Włosy w ogniskach zapalnych są ułamane na nierównej wysokości, a skóra głowy jest usłana czarnymi punkcikami (pieńki włosów tkwiące w skórze). Sprawia to wrażenie włosów przystrzyżonych (stąd choroba bierze swoją nazwę).
Grzybica drobnozarodnikowa.
Cechuje się bardzo dużą zakażalnością. Występuje głównie u dzieci i w dużych zbiorowiskach ludzkich. Objawami przypomina grzybice strzygącą (na skórze owłosionej), nigdy nie zajmuje paznokci, rzadko obejmuje skórę gładką.
Grzybica paznokci.
Najczęstsza z grzybic, dotykająca 40% populacji. Może towarzyszyć innym rodzajom grzybic. Zakażony paznokieć traci różowe zabarwienie, ulega pobruzdkowaniu i kruszy się. Naskórek wokół zmienionej chorobowo płytki rogowacieje. Zmiany zwykle zaczynają się od paznokci uciskanych przez obuwie, potem obejmują wszystkie palce dłoni i stóp. Stosuje się leczenie lekami przeciwgrzybicznymi (gryzeofulwina) lub zabieg chirurgiczny polegający na usunięciu paznokcia. Doustnie najczęściej podaje się terbinafinę (w zależności od zapotrzebowania – w okresie od 6 tygodni do 6 miesięcy) lub itrakonazol przez kilkanaście tygodni. Zaś grzybica paznokci leczona miejscowo wymaga nakładania na oczyszczoną płytkę maści, kremów i lakierów zawierających substancje zwalczające objawy.
Zapobieganie.
Podstawą jest higiena osobista, tj. dokładne wycieranie fałdów między palcami (a także pod pachami, biustem i w okolicach pachwin) po zajęciach na basenie. Zaleca się także noszenie klapek w tego typu miejscach (publiczne prysznice, sauny, hotele, kluby fitness), używanie własnego ręcznika oraz higienę ubrań. W przypadku grzybicy pachwin, pośrednie znaczenie ma także otyłość. Należy również wzmacniać odporność organizmu, wzbogacić dietę w składniki bogate w cynk, żelazo i witaminy z grupy B. Natomiast pacjentom po przebytej chorobie sugeruje się zmianę obuwia i odzieży bezpośrednio przylegającej do ciała – które były noszone podczas choroby – i zaopatrzenie się w nowe. W przypadku grzybicy stóp istotną rolę odgrywa posiadanie przewiewnego obuwia.

</doc>
<doc id="600794" url="https://pl.wikipedia.org/wiki?curid=600794" title="Skorpena pospolita">
Skorpena pospolita

Skorpena pospolita ("Scorpaena scrofa") – drapieżna ryba morska z rodziny skorpenowatych. Poławiana, hodowana w akwariach publicznych.
Występowanie: wschodni Ocean Atlantycki i Morze Śródziemne oraz Morze Czarne na głębokościach od 20 do 500 metrów.
Opis.
Ciało masywne, uzbrojone w kolce – promienie płetwowe połączone z gruczołami jadowymi u ich podstawy. Ukłucia bardzo bolesne dla człowieka.
Największa z wschodnioatlantyckich ryb skorpenowatych. Osiąga przeciętnie ok. 30 cm, maksymalnie do 50 cm długości. Jednak zdarzają się okazy dochodzące do 1 metra długości i żyjące nawet 100 lat.
Ukrywa się wśród skał, raf lub zagrzebuje w piaszczystym lub mulistym dnie. Żywi się drobnymi rybami, skorupiakami i mięczakami.
Skorpenę liczącą około 100 lat wyłowiła w marcu 2007 komercyjna łódź rybacka na Morzu Beringa. Ryba miała nieco ponad metr długości i ważyła 27 kg. Naukowcy ocenili jej wiek na 90–115 lat. Było to możliwe dzięki pobraniu elementów narządu zmysłu równowagi, tzw. otolitów. Mają one przypominające słoje drzew pierścienie, na podstawie których można w przybliżeniu określić wiek osobnika. Olbrzymia skorpena została przekazana do ośrodka naukowego w Seattle. Zdaniem specjalistów okaz wcale nie był rekordowy – naukowcom udało się już zaobserwować skorpenę o długości 1,2 metra.

</doc>
<doc id="600798" url="https://pl.wikipedia.org/wiki?curid=600798" title="Adrienne Frantz">
Adrienne Frantz

Adrienne Danielle Frantz Bailey (ur. 7 czerwca 1978 w Mount Clemens, w stanie Michigan) – amerykańska aktorka telewizyjna i piosenkarka.
Życiorys.
Jest córką psycholog Vicki Frantz i szefa kuchni Johna Frantza. Jako trzyletnie dziecko występowała w prywatnym recitalu tanecznym w Mount Clemens, w stanie Michigan. Miała dwanaście lat, gdy jej rodzice rozwiedli się. Po ukończeniu szkoły średniej w Medford, w stanie Nowy Jork, w wieku szesnastu lat przeniosła się do Nowego Jorku. Pojawiała się w reklamach i śpiewała w inscenizacji telewizyjnej "Bye, Bye Birdie". Zadebiutowała na scenie w roli Hermii w spektaklu szekspirowskim "Sen nocy letniej" ("A Midsummer Night's Dream") w New York Youth Theatre. W listopadzie 1996 podczas rozdania prestiżowych nagród The Los Angeles Awards została uznana za najlepszą wokalistkę.
Bez wahania zrezygnowała ze studiów teatralnych w nowojorskim Marymount College, gdy zabłysnęła na srebrnym ekranie jako uciekinierka Tiffany Thorne, która zakochuje się w Seanie Richardsie (Randy Spelling), co nie podoba się matce chłopca – Olivii (Lesley-Anne Down) w operze mydlanej NBC "Sunset Beach" (1997). Rola Ambrosii „Amber” Moore, niani dzieci Brooke (Katherine Kelly Lang), aspirującej piosenkarki, dziewczyny 16-letniego Ricka Forrestera (Jacob Young/Justin Torkildsen), czułej matki ich adoptowanego syna, która rezygnuje z kariery muzycznej i zostaje utalentowaną projektantką mody w operze mydlanej CBS "Moda na sukces" ("The Bold and the Beautiful", 1997–2005, 2010–2012) przyniosła jej sławę oraz nagrodę dla Młodego Artysty w 1999 i Daytime Emmy w 2001.
W 2006 wydała swoją debiutancką płytę "Nomaly". W sitcomie stacji Fox "Różowe lata siedemdziesiąte" ("That '70s Show", 2006) odtwarzała postać Kelly. W operze mydlanej CBS "Żar młodości" ("The Young and the Restless", 2006–2010) ponownie wcieliła się w postać Amber Moore.
W latach 1998–2005 spotykała się z Johnem „Johnnym” Rzeznikiem, wokalistą grupy Goo Goo Dolls. W styczniu 2010, zaręczyła się z aktorem, Scotty'm Bailey. Para wzięła ślub 11 listopada 2011.
Dyskografia.
Albumy
Single

</doc>
<doc id="600800" url="https://pl.wikipedia.org/wiki?curid=600800" title="Edgar Vincent D’Abernon">
Edgar Vincent D’Abernon

Edgar Vincent D’Abernon (ur. 19 sierpnia 1857, zm. 1 listopada 1941) – brytyjski polityk, dyplomata, pisarz.
Godności.
Kawaler Orderu św. Michała i św. Jerzego od 1887, podniesiony do godności barona w 1914 i wicehrabiego w 1926, baroneta w 1936.
Kariera.
Był doradcą finansowym rządu Egiptu w latach 1883–1889, gubernatorem Banku Osmańskiego w latach 1889–1897, członkiem Izby Gmin w latach 1899–1906, ambasadorem w Berlinie w latach 1920–1926.
Był członkiem Misji Międzysojuszniczej do Polski w 1920. Swoje doświadczenia z tego okresu zawarł w książce "The eighteenth decisive battle of the world: Warsaw, 1920" (wydanie polskie: "Osiemnasta decydująca bitwa w dziejach świata pod Warszawą 1920 r." ukazało się w 1932 r., a także jako publikacja drugiego obiegu nakładem Łódzkiego Zespołu Oświaty Niezależnej w 1988; wznowienie już oficjalnie w 1990 r.).
W Polsce jego nazwisko znane jest dzięki temu, że rozszerzył listę Edwarda Sheparda Creasy’ego 15 przełomowych bitew w historii świata, włączając wymienioną wyżej książką 3 kolejne bitwy, w tym Bitwę Warszawską.
Napisał także "Alcohol – Its Action on the Human Organism" ("Alkohol – jego wpływ na ludzki organizm") i "An Ambassador of Peace" ("Ambasador Pokoju").
Był członkiem Royal Society oraz kolekcjonerem sztuki (głównie malarstwa angielskiego). Za pracę pisarską i wydawniczą poza granicami kraju, związaną z dziełami Pierwszego Marszałka Polski Józefa Piłsudskiego 7 listopada 1936 został mu nadany Złoty Wawrzyn Akademicki.
Rodzina.
Poślubił Helen Venetia Duncombe w 1890. Nie mieli dzieci.

</doc>
<doc id="600801" url="https://pl.wikipedia.org/wiki?curid=600801" title="Warszawa Okęcie">
Warszawa Okęcie

Warszawa Okęcie – stacja kolejowa Polskich Kolei Państwowych położona na terenie warszawskiego Ursynowa, przy ul. Gorzkiewki, na linii Warszawa-Kraków. 
Opis.
W roku 2017 stacja obsługiwała 500–699 pasażerów na dobę.
Na terenie tej stacji odchodzi bocznica torów łącząca tory PKP ze Stacją Techniczno-Postojową Kabaty, która jest zapleczem technicznym warszawskiego metra, a także bocznica do Elektrociepłowni Siekierki.
Do stacji można dojechać autobusami Miejskich Zakładów Autobusowych.

</doc>
<doc id="600802" url="https://pl.wikipedia.org/wiki?curid=600802" title="Alexander Klaws">
Alexander Klaws

Alexander Klaws (ur. 3 września 1983 w Ahlen) – niemiecki piosenkarz i aktor.
Życiorys.
Urodził się w Ahlen w Nadrenii Północnej-Westfalii, a wychował w Sendenhorst. Jest synem Richarda i Hildegard Klawsów. Ma starszą siostrę, Melanie (ur. 1980). W dzieciństwie interesował się grą w piłkę nożną oraz śpiewaniem. Mając 10 lat, zadebiutował występem w telewizji, śpiewając utwór Haddaway „What Is Love” w programie "Mini Playback Show". Trzy lat później zaczął pobierać profesjonalne nauki śpiewu i gry na fortepianie.
Na początku kariery występował z amatorskimi zespołami. W 2002 udał się na przesłuchania do pierwszej edycji programu "Deutschland sucht den Superstar". W grudniu premierę miał singiel „We Have a Dream”, który nagrał z pozostałymi finalistami programu. Singiel znalazł się na albumie studyjny pt. "United", który nagrali uczestnicy programu i nad którym pracował Dieter Bohlen z Modern Talking. 8 marca 2003 Klaws zwyciężył w finale programu, zdobywszy największe poparcie telewidzów. W nagrodę podpisał kontrakt płytowy oraz wydał pierwszy, solowy album studyjny pt. "Take Your Chance", który promował singlem „Take Me Tonight”.
Jesienią 2003 wydał utwór „Free Like the Wind” na potrzeby ścieżki dźwiękowej do filmu "Held der Gladiatoren". Utworem zapowiadał kolejny album studyjny, którego premiera opóźniała się z powodu nieporozumień Klawsa z Bohlenem. Wydanie płyty poprzedziły jeszcze dwa single – „Behind the Sun” i „Sunshine After the Rain”. Album pt. "Here I Am" ostatecznie ukazał się latem 2004 i dotarł na szczyt listy najlepiej sprzedających się albumów w Niemczech. Ostatnim singlem promującym płytę był tytułowy „Here I Am”. Na przełomie 2003 i 2004 wystąpił w programie "World Idol", w którym wystąpili zwycięzcy lokalnych wersji programu "Pop Idol" z wybranych krajów. Zaśpiewał utwór Michaela Sembello „Maniac” i zajął dziewiąte miejsce.
Zimą 2005 wydał singiel „All (I Ever Want) Alles”, który nagrał w duecie z Sabriną Weckerlin. Utwór pochodził z musicalu "Trzej muszkieterowie", w którym występowała Wecklerlin. Z powodu umiarkowanego sukcesu piosenki Klaws zdecydował się na roczną przerwę w karierze, a w międzyczasie zaliczył aktorski debiut w jednym z seriali telewizji ARD, dla którego napisał dwie premierowe piosenki, jednak nigdy nie zostały wydane.
Po kilku miesiącach przerwy powrócił do studia, by nagrać materiał na nowy album. Pod koniec lutego 2006 wydał singiel „Not Like You”, a w marcu premierę miał album pt. "Attention!". Z końcem miesiąca rozstał się z firmą 19 Entertainment Ltd., a od 1 maja był reprezentowany przez wytwórnię GmbH. Również w 2006 ukończył naukę na Akademii Muzycznej im. Joopa van den Ende’a w Hamburgu, a w grudniu zadebiutował rolą Afred w berlińskim Theater des Westens odbyła się premiera musicalu "Taniec wampirów" w reżyserii Romana Polańskiego.
30 marca 2008 po raz ostatni wystąpił w "Tańcu wampirów". Kilka dni później, 4 kwietnia wydał album pt. "Was willst du noch?!", który promował singlami „Welt” i „Sie liebt dich”. Od 2008 do 2010 występował w roli Larsa Hauschke’a w telenoweli Sat.1 "Anna und die Liebe". Od maja 2010 do czerwca 2013 grał główną rolę w niemieckiej wersji musicalu "Tarzan", wystawianym w teatrze Neue Flora w Hamburgu.
23 września 2011 wydał album pt. "Für alle Zeiten". Latem 2013 występował w sztuce "Der Schuh des Manitu". W 2014 zagrał w spektaklu "Joseph and the Amazing Technicolor Dreamcoat". Wiosną 2014 zwyciężył w siódmej edycji programu "Let’s Dance", tańcząc z Isabel Edvardson. Od października 2014 do czerwca 2016 grał Jezusa w niemieckiej odsłonie musicalu "Jesus Christ Superstar", następnie zadebiutował w roli Tony’ego Manero w "Gorączce sobotniej nocy". W międzyczasie, 16 października 2015 wydał piąty album studyjny pt. "Auf die Bühne, fertig, los!". W listopadzie 2016 ponownie zaczął grać w musicalu "Tarzan". Podczas Wielkanocy 2020 wystąpił w roli Jezusa w telewizyjnym widowisku RTL "Pasja".
Życie prywatne.
Związany z Nadją Scheiwiller, którą poznał w 2010 podczas pracy nad musicalem "Tarzan".

</doc>
<doc id="600804" url="https://pl.wikipedia.org/wiki?curid=600804" title="Dom Pérignon">
Dom Pérignon

Dom Pierre Pérignon (data urodzenia różni się zależnie od źródła, najczęściej podaje się 1638, zm. 24 września 1715) – mnich zakonu benedyktynów, któremu często przypisuje się odkrycie szampana. Słynna marka szampana – Dom Pérignon jest nazwana na jego cześć.
Przypisuje się mu wypowiedź: „Chodźcie prędko, ja piję gwiazdy!”, którą miał wygłosić podczas pierwszej konsumpcji odkrytego przez siebie napoju. Jednakże cytat ten pojawił się po raz pierwszy dopiero na początku XIX w. w reklamach drukowanych przez producenta szampana Dom Pérignon. Wprawdzie dom Pierre rzeczywiście pracował nad udoskonaleniem jakości win z prowincji Szampania, lecz ani nie odkrył wina musującego, ani jako pierwszy nie wyprodukował szampana. Nowo odkryte dokumenty dowodzą, że pierwsze wina musujące były produkowane w Anglii kilkadziesiąt lat wcześniej, niż zaczęto to robić we Francji, a pomysłodawcą ich produkcji był Christopher Merret.
W czasach Dom Pierre'a Pérignona produkcja wina fermentującego w zamkniętej już butelce stanowiła ogromny problem dla winiarzy. Niekiedy spadki temperatury zatrzymywały proces przemiany cukru gronowego w alkohol. Jeśli wino zostało zabutelkowane w takim stanie, stawało się czymś w rodzaju bomby zegarowej. Działo się tak, ponieważ ponowny wzrost temperatury powodował wznowienie procesu fermentacji, podczas którego wydzielał się dwutlenek węgla, który mógł albo wypchnąć z butelki korek, albo rozsadzić ją od środka, co gorsza zapoczątkowując w składzie win reakcję łańcuchową. Znajdujące się w bezpośrednim sąsiedztwie butelki, też znajdujące się pod działaniem ciśnienia wewnętrznego, mogły również zostać rozerwane. W skrajnym przypadku możliwa była utrata całorocznej produkcji. Pérignon starał się znaleźć sposób na powstrzymanie ponownej fermentacji.
Zapoczątkował on kilka metod produkcji używanych do dzisiaj, na przykład mieszanie surowca pochodzącego z wielu winnic. Inną wprowadzoną przez niego innowacją było ulepszone zamknięcie butelki, zabezpieczone dodatkowo metalowym oplotem, oraz wprowadzenie butelek z grubego szkła.
Podczas mieszania winogron z różnych winnic Dom Pierre Pérignon miał zwyczaj kosztować ich „na ślepo”, by nie sugerować się wyglądem a jedynie smakiem. Opis takiego postępowania w niektórych źródłach spowodował powstanie znanego, lecz błędnego przekonania, jakoby Pérignon był niewidomy.

</doc>
<doc id="600806" url="https://pl.wikipedia.org/wiki?curid=600806" title="Kayl">
Kayl

Kayl − gmina i miasteczko w południowo-zachodnim Luksemburgu, w dystrykcie Luksemburg, w kantonie Esch-sur-Alzette.
Miasto Kayl, które stanowi centrum gminy, zamieszkuje 4 237 osób4396. Inne miejscowości w gminie: Tetange.

</doc>
<doc id="600807" url="https://pl.wikipedia.org/wiki?curid=600807" title="Alan Aleksander Milne">
Alan Aleksander Milne



</doc>
<doc id="600808" url="https://pl.wikipedia.org/wiki?curid=600808" title="Julian Gbur">
Julian Gbur

Julian Gbur (ur. 14 listopada 1942 w Brzeżawie – zm. 24 marca 2011 we Lwowie) – greckokatolicki biskup Lwowa i Stryja.
Życiorys.
W 1947 jego rodzina została wysiedlona w trakcie Akcji Wisła. Średnie wykształcenie uzyskał w Misyjnym Niższym Seminarium Księży Werbistów w Nysie. W latach 1964–1965 był zmuszony odbyć dwuletnią służbę wojskową. Potem studiował filozofię i teologię w Wyższym Misyjnym Seminarium Duchownym Księży Werbistów w Pieniężnie. 21 czerwca 1970 został wyświęcony przez kardynała Adama Kozłowieckiego.
W latach 1970–1973 był proboszczem greckokatolickiej parafii w Krakowie. 10 lipca 1973 został proboszczem parafii w Górowie Iławeckim i Ostrym Bardzie, jak również posługiwał w parafii w Pieniężnie (do 1983). W latach 1982-1991 był dziekanem dekanatu olsztyńskiego.
Od 7 lipca 1994 roku biskup pomocniczy Lwowa i biskup tytularny Barety, od 18 listopada 2000 do śmierci biskup greckokatolicki Stryja na Ukrainie.

</doc>
<doc id="600809" url="https://pl.wikipedia.org/wiki?curid=600809" title="Leudelange">
Leudelange

Leudelange − gmina i miasteczko w południowym Luksemburgu, w dystrykcie Luksemburg, w kantonie Esch-sur-Alzette.
W 2005 roku, miasto Leudelange, które stanowi centrum gminy, zamieszkiwało 1 851 osób.

</doc>
<doc id="600810" url="https://pl.wikipedia.org/wiki?curid=600810" title="Dom Perignon">
Dom Perignon



</doc>
<doc id="600811" url="https://pl.wikipedia.org/wiki?curid=600811" title="Amami Ōshima">
Amami Ōshima

 – największa wyspa z grupy Amami, które są częścią archipelagu Riukiu. Ma powierzchnię 712,41 km2. Zamieszkuje ją około 73 tysiące ludzi, większość w głównym mieście Amami.
Grupa wysp Amami, wraz z grupami: Tokara i Ōsumi, tworzy archipelag Satsunan. Wszystkie te grupy wysp należą administracyjnie do prefektury Kagoshima.

</doc>
<doc id="600812" url="https://pl.wikipedia.org/wiki?curid=600812" title="Roczna amplituda temperatury powietrza">
Roczna amplituda temperatury powietrza

Roczna amplituda temperatury powietrza – różnica między średnią temperaturą powietrza atmosferycznego miesiąca najcieplejszego i najchłodniejszego w roku, np. najniższa temperatura -10 stopni, a najwyższa 30 stopni daje 40 stopni Celsjusza różnicy.

</doc>
<doc id="600821" url="https://pl.wikipedia.org/wiki?curid=600821" title="Mondercange">
Mondercange

Mondercange − gmina i miasteczko w południowo-zachodnim Luksemburgu, w dystrykcie Luksemburg, w kantonie Esch-sur-Alzette.
W 2005 roku, miasto Mondercange, które znajduje się w zachodniej części gminy, zamieszkiwało 3 179 osób. Inne miejscowości w gminie: Bergem, Foetz oraz Pontpierre.

</doc>
<doc id="600822" url="https://pl.wikipedia.org/wiki?curid=600822" title="Melanocyty">
Melanocyty

Melanocyty (gr. "melas", "melanos" ‘czarny’ "kytos" ‘komórka’) – komórki pigmentowe wytwarzające w procesie melanogenezy melaninę. Występują w warstwie podstawnej naskórka, a także w błonie naczyniowej oka (naczyniówka, ciało rzęskowe, tęczówka), uchu wewnętrznym (ślimak) oraz oponach mózgowo-rdzeniowych (w oponie pajęczej oraz oponie miękkiej). Liczba melanocytów w naskórku różnych ras ludzi jest podobna, różnią się intensywnością syntezy melaniny.
Melanocyty posiadają liczne wypustki cytoplazmatyczne z pęcherzykami. W komórkach tych występują dwa rodzaje pęcherzyków:
Melanotropina i melatonina regulują aktywność melanocytów.
Melanocyty są wyposażone w mikrofilamenty aktynowe i w mikrotubule. Struktury te umożliwiają ruch melanosomów.
Komórkami macierzystymi dla melanocytów są melanoblasty, powstające z ektodermalnych komórek grzebieni nerwowych. Melanocyty występują też w naczyniach opon miękkich. Pełnią w organizmie funkcje ochronne, zabezpieczając narządy wewnętrzne przed nadmiernym nasłonecznieniem i promieniami UV.

</doc>
<doc id="600825" url="https://pl.wikipedia.org/wiki?curid=600825" title="Piłka nożna w Anglii (1924/1925)">
Piłka nożna w Anglii (1924/1925)

Sezon 1924/1925 był 50. w historii angielskiej piłki nożnej.

</doc>
<doc id="600828" url="https://pl.wikipedia.org/wiki?curid=600828" title="Front Północno-Zachodni (rosyjski)">
Front Północno-Zachodni (rosyjski)

Północno-Zachodni – front rosyjski w I wojnie światowej. Sformowany w lipcu 1914 z wojsk Wileńskiego Okręgu Wojskowego i Warszawskiego Okręgu Wojskowego. Naczelny dowódca gen. kawalerii Jakow Żyliński, szef sztabu gen. Władimir Alojzewicz Oranowski. 
Skład frontu na początku wojny:
Zadaniem frontu było rozbicie 8 Armii niemieckiej i zajęcie Prus Wschodnich poprzez obejście jezior mazurskich, w celu prowadzenia natarcia w głąb Niemiec.
Działania wojenne front prowadził w ramach operacji wschodniopruskiej 1914, 4 /17/ sierpnia 1914, uderzając siłami 1 Armii pod Stallupönen (obecnie Niestierow) i Gumbinnen (obecnie Gusiew) w skrzydło i tyły 8 Armii. Początkowo front uzyskał powodzenie, rozbijając siły 1 Korpusu Armijnego, a 7/20/ sierpnia na kierunku Gumbinnen – Gołdap siły główne 8 Armii. Wojska 8 armii rozpoczęły odwrót z Prus za Wisłę. 2 Armia w tym czasie nie podejmowała walki. Uderzyła dopiero 10/23/ w skrzydło i tyły 8 Armii. 10/23/ sierpnia naczelne dowództwo wojsk niemieckich zmieniło dowództwo 8 Armii (nowy dowódca gen. Paul von Hindenburg, szef sztabu gen. Erich Ludendorff), a 13/26/ zdjęło z frontu francuskiego dwa korpusy armijne i jedną dywizję kawalerii i przerzuciło do Prus (było to później przyczyną klęski w bitwie nad Marną. 
Wykorzystując brak współdziałania pomiędzy armiami rosyjskimi i błędy dowództwa rosyjskiego, Niemcy zadali cios 2 Armii rosyjskiej, a później 1 Armii, odrzucając je z Prus Wschodnich. W rezultacie walk 13-17/26-30/ sierpnia Niemcy odrzucili skrzydłowe korpusy rosyjskie, okrążyli i zlikwidowali centralne zgrupowanie 2 Armii (około 5 dywizji) na wschód od Neidenburga (obecnie Nidzica). 27 sierpnia /9/ września – 2/15/ września wojska niemieckie odrzuciły siły 2 Armii za Niemen. Klęska wojsk rosyjskich (straty około 245 tys. żołnierzy, w tym około 135 tys. dostało się do niewoli) była spowodowana nieudolnym dowodzeniem przez gen. Jakowa Żylińskiego i dowódcę 1 Armii. Gen. Żyliński dowodził frontem do 3 września 1914, po nim dowództwo przejął gen. piechoty Nikołaj Władymirowicz Ruzskij, który dowodził do 17 marca 1915, a po nim gen. piechoty Michaił Wasiliewicz Aleksiejew dowodził do 4 sierpnia 1915 do czasu rozwiązania frontu.
Front walczył do sierpnia 1915, po czym został rozformowany i na jego bazie sformowano dowództwo Frontu Zachodniego.
Naczelni dowódcy Frontu:
Skład Frontu:

</doc>
<doc id="600829" url="https://pl.wikipedia.org/wiki?curid=600829" title="Kingsford Dibela">
Kingsford Dibela

Kingsford Dibela (ur. 16 marca 1932, zm. 22 marca 2002) – gubernator generalny Papui-Nowej Gwinei w latach 1983-1989. Pochodził z plemienia Wedau.

</doc>
<doc id="600830" url="https://pl.wikipedia.org/wiki?curid=600830" title="Pétange">
Pétange

Pétange – gmina i miasteczko w południowo-zachodnim Luksemburgu, w dystrykcie Luksemburg, w kantonie Esch-sur-Alzette.
W 2005 roku, miasto Pétange, które znajduje się w północnej części gminy, zamieszkiwało 6909 osób. Inne miejscowości w gminie: Lamadelaine oraz Rodange.

</doc>
<doc id="600832" url="https://pl.wikipedia.org/wiki?curid=600832" title="Flaga Kabardo-Bałkarii">
Flaga Kabardo-Bałkarii



</doc>
<doc id="600834" url="https://pl.wikipedia.org/wiki?curid=600834" title="Promienie pozafiołkowe">
Promienie pozafiołkowe



</doc>
<doc id="600839" url="https://pl.wikipedia.org/wiki?curid=600839" title="Oph 162225-240515">
Oph 162225-240515

Oph 162225-240515 ("Oph1622") – para brązowych karłów tworzących układ podwójny, niezwiązany z żadną gwiazdą. Obiekty te krążą wokół wspólnego środka masy. Większy z nich Oph1622A został przez odkrywców pozytywnie zidentyfikowany jako brązowy karzeł o masie wynoszącej około 17,5 razy masy Jowisza, mniejszy Oph1622B ma według nich masę około 15,5 masy Jowisza. Późniejsze prace sugerują jednak, że obiekty te są masywniejsze (np. praca zespołu K. L. Luhmana podaje 57,6 i 19,9 ). Są one oddalone od siebie o około 240 j.a., co czyni ten układ wysoce niestabilnym. Bardzo mała gwiazda lub inny brązowy karzeł, poruszający się w pobliżu, może zakłócić wzajemny ruch tych ciał i rozbić ich unikatowy system.

</doc>
<doc id="600840" url="https://pl.wikipedia.org/wiki?curid=600840" title="Reckange-sur-Mess">
Reckange-sur-Mess

Reckange-sur-Mess − gmina i małe miasteczko w południowo-zachodnim Luksemburgu, w dystrykcie Luksemburg, w kantonie Esch-sur-Alzette.
W 2005 roku, miasto Reckange-sur-Mess, które znajduje się we wschodniej części gminy, zamieszkiwało 555 osób. Inne miejscowości w gminie: Ehlange-sur-Mess, Limpach, Roedgen oraz Wickrange.

</doc>
<doc id="600841" url="https://pl.wikipedia.org/wiki?curid=600841" title="Venustiano Carranza">
Venustiano Carranza

Venustiano Carranza Garza (ur. 29 grudnia 1859, zm. 21 maja 1920) – meksykański polityk, jeden z głównych przywódców rewolucji meksykańskiej, prezydent Meksyku w latach 1917–1920 (w okresie 1914–1917 tymczasowy prezydent kraju). W czasie jego rządów w 1917 r. powstała nowa konstytucja kraju.
Życiorys.
Carranza urodził się w Cuatro Ciénegas (stan Coahuila) w średniozamożnej rodzinie hodowców bydła. Jego ojciec Jesús Carranza był pułkownikiem w armii Benito Juáreza i zagorzałym zwolennikiem liberałów.
Carranza studiował w "Ateneo Fuente" (miasto Saltillo). Następnie od 1874 r. kształcił się w "Escuela Nacional Preparatoria" w mieście Meksyk.
Na początku swojej działalności politycznej Carranza był zwolennikiem Francisca I. Madery, którego popierał w walce przeciwko dyktatorowi Porfiriowi Díazowi. Kiedy Madero został prezydentem kraju mianował Carranzę sekretarzem wojny i marynarki. Po zamachu stanu Victoriana Huerty, w wyniku którego władzy został pozbawiony Madero Carranza, został jednym z przywódców opozycji wobec jego rządów. Oddziały Carranzy, które walczyły z Huertą były znane pod nazwą „Armii Konstytucyjnej” a to ze względu na popieranie przywrócenia liberalnej konstytucji z 1857 r.
Carranza przejął władzę nad krajem 1 maja 1915 r. Dzięki niemu wprowadzono niezawisłe sądownictwo, zdecentralizowano władzę, przeprowadzono częściowo reformę ziemską opartą na tzw. systemie "ejido".
We wrześniu 1916 r. Carranza zaczął nalegać na opracowanie nowej konstytucji i w tym celu zwołał specjalny Konwent Konstytucyjny. 1 marca 1917 r. został wybrany jako pierwszy prezydent w oparciu o postanowienia nowej ustawy zasadniczej.
W kraju jednak panowało ciągłe zamieszanie i chaos. Istniały liczne frakcje opozycyjne wobec rządów Carranzy, w ich skład wchodzili zarówno reakcyjni i konserwatywni bogaci posiadacze ziemscy jak i chłopskie siły Emiliano Zapaty i Francisco Villi. Dla tych pierwszych reformy były zbyt radykalne, a dla ostatnich zbyt umiarkowane. Carranza wyznaczył nagrodę za głowę Zapaty, który został w końcu zamordowany.
Wraz ze zbliżającym się końcem kadencji zaczął popierać na swojego następcę Ignacio Bonillasa, co spotkało się z niezadowoleniem jego głównych współpracowników: Álvara Obregóna, Plutarca Elíasa Callesa i Adolfa de la Huerty.
We trójkę zorganizowali oni pucz wojskowy. W końcu zmusili oni prezydenta do opuszczenia stolicy, a następnie zastawili na niego pułapkę na drodze do Veracruz, gdzie został zamordowany przez Rodolfo Herrerę 21 maja 1920 r.

</doc>
<doc id="600846" url="https://pl.wikipedia.org/wiki?curid=600846" title="Francisco Villa">
Francisco Villa



</doc>
<doc id="600848" url="https://pl.wikipedia.org/wiki?curid=600848" title="Aleksander Ptak">
Aleksander Ptak

Aleksander Ptak (ur. 4 listopada 1977 roku w Wałczu) – polski piłkarz, grający na pozycji bramkarza.
Przebieg kariery.
Ptak piłkarską karierę rozpoczynał w Orle Biały Wałcz, z którego w rundzie wiosennej sezonu 1995/96 przeszedł do GKS Bełchatów. W jego barwach 5 czerwca 1996 zadebiutował w ekstraklasie w spotkaniu z Hutnikiem Kraków. Od sezonu 1999/00 do 2004/05 był podstawowym zawodnikiem swojego klubu.
W lipcu 2005 Ptak przeszedł do Dyskobolii Grodzisk Wielkopolski. W sezonie 2005/06 wyraźnie ustępował miejsca w bramce Sebastianowi Przyrowskiemu, jednak w kolejnych rozgrywkach na boisku pojawiał się częściej – wystąpił w 14 meczach. W czerwcu 2007 jego kontrakt z Dyskobolią wygasł i przeniósł się do Zagłębia Lubin, gdzie wygrywał rywalizację o miejsce w pierwszej jedenastce z Michalem Václavíkiem. W sezonie 2008/09, w którym lubiński zespół grał w I lidze po tym, jak karnie został zdegradowany za udział w aferze korupcyjnej, Ptak wystąpił w 33 ligowych spotkaniach. Wiosną 2012 usłyszał – jak podaje blog Piłkarska Mafia – zarzut ustawiania meczów GKS Bełchatów.

</doc>
<doc id="600849" url="https://pl.wikipedia.org/wiki?curid=600849" title="Roeser">
Roeser

Roeser − gmina i małe miasteczko w południowym Luksemburgu, w dystrykcie Luksemburg, w kantonie Esch-sur-Alzette.
W 2005 roku, miasto Roeser, które znajduje się w północnej części gminy, zamieszkiwały 682 osoby. Inne miejscowości w gminie: Berchem, Bivange, Crauthem, Kockelscheuer, Livange oraz Peppange.

</doc>
<doc id="600850" url="https://pl.wikipedia.org/wiki?curid=600850" title="Francisco I. Madero">
Francisco I. Madero

Francisco I. Madero – miasto w Meksyku, w stanie Coahuila.

</doc>
<doc id="600853" url="https://pl.wikipedia.org/wiki?curid=600853" title="Rumelange">
Rumelange

Rumelange − gmina ze statusem miejskim w południowym Luksemburgu, w dystrykcie Luksemburg, w kantonie Esch-sur-Alzette. Graniczy z Francją.
W 2005 roku, miasto Rumelange, które znajduje się we wschodniej części gminy, zamieszkiwało 4 309 osób. Znajduje się tutaj sławne Muzeum Min oraz zabytkowy kościół św. Sebastiana.

</doc>
<doc id="600855" url="https://pl.wikipedia.org/wiki?curid=600855" title="Julian Stańczak">
Julian Stańczak

Julian Stańczak (ur. 5 listopada 1928 w Borownicy, zm. 25 marca 2017 w Seven Hills) – polski malarz zamieszkały na stałe w Stanach Zjednoczonych, jeden z pionierów op-artu.
W 1940 został, wraz z całą rodziną, aresztowany przez NKWD i wywieziony na Syberię. Wskutek ciężkiej pracy i choroby utracił władzę w prawej ręce. Uciekł z rodziną ze Związku Radzieckiego do Afryki i zamieszkał w obozie dla uchodźców z Polski. Młodość spędził w Ugandzie, gdzie pobierał pierwsze lekcje rysunku lewą ręką. Pierwszą wystawę swojej twórczości miał w Nairobi (w Kenii).
W 1949 wyemigrował z rodziną do Wielkiej Brytanii, gdzie rozpoczął studia na politechnice w Londynie a w 1950 przeniósł się do Stanów Zjednoczonych. Rozpoczął tam studia w Cleveland Art Institute w Cleveland, które ukończył w 1954. Następnie studiował na Uniwersytecie Yale, gdzie uzyskał tytuł Master of Art Sciences. W 1964 został profesorem malarstwa w Cleveland Art Institute.

</doc>
<doc id="600857" url="https://pl.wikipedia.org/wiki?curid=600857" title="Mariusz Pawlak">
Mariusz Pawlak

Mariusz Piotr Pawlak (ur. 19 stycznia 1972 w Gdańsku) – polski piłkarz, trener piłkarski, wychowanek Lechii Gdańsk.
Kariera zawodnicza.
Pawlak rozegrał w swojej karierze piłkarskiej 224 spotkania w Ekstraklasie, strzelił w nich 14 bramek. Jego debiut w I lidze nastąpił w dniu 29 lipca 1995 w meczu pomiędzy Lechią Gdańsk a Śląskiem, wygranym przez drużynę z Gdańska 2:1. W latach 1996-2002 grał w Polonii Warszawa, z którą odniósł największe sukcesy w historii klubu: Mistrzostwo Polski, Puchar Ligi i Superpuchar w roku 2000 oraz Puchar Polski w 2001 r. Z Konwiktorskiej przeszedł w 2002 do Dyskobolii Grodzisk Wlkp. W sezonie 2006/2007 reprezentował barwy Lechii Gdańsk, następnie wrócił do Polonii Warszawa, gdzie 3 stycznia 2008 został grającym asystentem trenera Dariusza Wdowczyka. W 2009 przeszedł do Olimpii Grudziądz, gdzie zakończył karierę zawodniczą..
Kariera trenerska.
20 czerwca 2011 Mariusz Pawlak został pierwszym trenerem II-ligowego Znicza Pruszków, z którym w sezonie 2011/12 wywalczył czwarte miejsce w lidze, 30 czerwca 2012 opuścił klub z Pruszkowa. 1 lipca 2012 roku został trenerem II-ligowej Chojniczanki Chojnice, z którą w sezonie 2012/13 wywalczył awans z drugiego miejsca do I ligi. W późniejszym czasie trenował Gryfa Wejherowo, GKS Bełchatów i Olimpię Grudziądz. 6 listopada 2019 został trenerem Wisły Puławy, z którą w sezonie 2020/21 awansował do II ligi.
Życie prywatne.
Jest żonaty i ma dwójkę dzieci: starszą córkę Paulinę (ur. 1995 rok) i syna Kamila.

</doc>
<doc id="600859" url="https://pl.wikipedia.org/wiki?curid=600859" title="Sanem">
Sanem

Sanem − gmina i miasteczko w południowo-zachodnim Luksemburgu, w dystrykcie Luksemburg, w kantonie Esch-sur-Alzette. Stolicą administracyjną jest Belvaux, największe miasto gminy.
W 2005 roku, miasto Sanem, które znajduje się w północnej części gminy, zamieszkiwało 2 397 osób. Inne miejscowości w gminie: Ehlerange oraz Soleuvre.

</doc>
<doc id="600861" url="https://pl.wikipedia.org/wiki?curid=600861" title="Piłka nożna w Anglii (1925/1926)">
Piłka nożna w Anglii (1925/1926)

Sezon 1925/1926 był 51. w historii angielskiej piłki nożnej.

</doc>
<doc id="600865" url="https://pl.wikipedia.org/wiki?curid=600865" title="Radek Mynář">
Radek Mynář

Radek Mynář (wym. ; ur. 22 listopada 1974 w Českiej Lípie) – czeski piłkarz grający na pozycji obrońcy.
Do Polski trafił latem 2003 roku z czeskiej Sparty Praga. Zasilił zespół Dyskobolii Grodzisk Wielkopolski. W jej barwach rozegrał 92 mecze w I lidze, strzelił trzy bramki. Jego debiut w I lidze nastąpił w dniu 8 sierpnia 2003 r. w meczu pomiędzy Dyskobolią a GKS Katowice, wygranym przez drużynę grodziszczan 4:0. Od sezonu 2008/09 reprezentuje barwy Polonii Warszawa. Nie przedłużył kontaktu wygasającego 30 czerwca 2012.

</doc>
<doc id="600866" url="https://pl.wikipedia.org/wiki?curid=600866" title="Melanotropina">
Melanotropina

Melanotropina (MSH, "hormon melanotropowy", "intermedyna") – hormon polipeptydowy wytwarzany przez komórki pośredniej części przysadki mózgowej, którego działanie skupia się na melanoforach, czyli komórkach barwnikowych zawierających pigment, zwany melaniną. Hormony kory nadnercza (kortyzol) i rdzenia nadnerczy (adrenalina, noradrenalina) silnie hamują wydzielania hormonu melanotropowego.
Działanie.
Rozróżnia się 3 formy melanotropiny: α, β i γ:
Wszystkie formy są pochodnymi proopiomelanokortyny, z której odpowiednie sekwencje aminokwasowe wycinane są w trakcie procesu potranslacyjnej proteolizy.
Aktywność biologiczna melanotropiny jest uwarunkowana obecnością odpowiedniego peptydu (zawierającego 7 reszt aminokwasowych.
Wydzielanie melanotropiny jest hamowane pod wpływem neurohormonu podwzgórza (MIF).
U człowieka MSH powstaje w wyniku rozcięcia molekuły POMC przez odpowiednie (brak danych jakie) enzymy. α-MSH ma adres 1-13, natomiast β-MSH – 84-101 (licząc od pierwszego aminokwasu POMC). Przypuszczalne działanie MSH – rozpraszanie melaniny, uczenie się, płciowe zachowanie, wzrastanie i aktywność komórek Sertolego w jądrze.

</doc>
<doc id="600867" url="https://pl.wikipedia.org/wiki?curid=600867" title="Hormon polipeptydowy">
Hormon polipeptydowy



</doc>
<doc id="600869" url="https://pl.wikipedia.org/wiki?curid=600869" title="Liga Antynazistowska">
Liga Antynazistowska

Liga Antynazistowska (ang. "Anti-Nazi League") – brytyjska organizacja utworzona w 1977 r. w odpowiedzi na działania skrajnie prawicowych ugrupowań w Wielkiej Brytanii. Szczyt aktywności Anti-Nazi League przypadł na lata 1977-1981.

</doc>
<doc id="600870" url="https://pl.wikipedia.org/wiki?curid=600870" title="Schifflange">
Schifflange

Schifflange − gmina i miasteczko w południowo-zachodnim Luksemburgu, w dystrykcie Luksemburg, w kantonie Esch-sur-Alzette.
W 2005 roku, miasto Schifflange, które znajduje się w zachodniej części gminy, zamieszkiwało 7 849 osób.

</doc>
<doc id="600871" url="https://pl.wikipedia.org/wiki?curid=600871" title="Morderstwo w Orient Expressie (film 1974)">
Morderstwo w Orient Expressie (film 1974)

Morderstwo w Orient Expressie – film w reżyserii Sidneya Lumeta zrealizowany na podstawie powieści Agathy Christie pod tym samym tytułem.
Treść.
Detektyw Herkules Poirot po pobycie w Stambule powraca do Londynu. Podróż odbywa w luksusowym pociągu Orient Express. W czasie podróży dochodzi do brutalnego morderstwa. Ofiarą jest mężczyzna, który wcześniej skarżył się detektywowi, że ktoś mu grozi i prosił o pomoc. Poirot rozpoczyna śledztwo. Hector McQueen (Anthony Perkins) przesłuchiwany przez Poirota opowiadał, że śni mu się matka. Podczas kolejnego przesłuchania Hildegarda czytała księżnej Dragomiroff wiersz A. Mickiewicza zaczynający się od słów "Znaszli ten kraj, gdzie cytryna dojrzewa, pomarańcz blask majowe złoci drzewa?"

</doc>
<doc id="600872" url="https://pl.wikipedia.org/wiki?curid=600872" title="Fennange">
Fennange

Fennange (luks. "Fënnéng") – wieś w południowym Luksemburgu, w gminie Bettembourg. Wieś zamieszkują 293 osoby.

</doc>
<doc id="600873" url="https://pl.wikipedia.org/wiki?curid=600873" title="Huncherange">
Huncherange

Huncherange (luks. "Hëncheréng") – wieś w południowym Luksemburgu, w gminie Bettembourg. Wieś zamieszkuje 615 osób.

</doc>
<doc id="600874" url="https://pl.wikipedia.org/wiki?curid=600874" title="Noertzange">
Noertzange

Noertzange (luks. "Näerzéng") – małe miasteczko w południowym Luksemburgu, w gminie Bettembourg. W 2005 roku miasteczko zamieszkiwało 961 osób.

</doc>
<doc id="600876" url="https://pl.wikipedia.org/wiki?curid=600876" title="Lasauvage">
Lasauvage

Lasauvage (luks. "Zowaasch") – małe miasteczko w południowo-zachodnim Luksemburgu, w gminie Differdange. W 2005 roku miasteczko zamieszkiwało 387 osób. Historycznie było to miasteczko francuskie.

</doc>
<doc id="600877" url="https://pl.wikipedia.org/wiki?curid=600877" title="Pismo małopieczęciowe">
Pismo małopieczęciowe

Pismo małopieczęciowe – rodzaj pisma chińskiego, ujednoliconego na potrzeby powstałego w 221 r. p.n.e. Cesarstwa Chińskiego. Używane było przez ponad dwa wieki do schyłku Zachodniej Dynastii Han (8 r. n.e.), kiedy zastąpiono je tzw. pismem kancelaryjnym (隶书, lìshū). Nazwa pisma małopieczęciowego wywodzi się od pieczęci urzędowych, które w cesarstwie były szeroko stosowaną formą autoryzacji i zabezpieczania korespondencji urzędowej.
Ujednolicenie pisma.
Pismo małopieczęciowe to pierwszy ogólnochiński standard pisma, opracowany przez Li Si, słynnego legistę i kanclerza na dworze Pierwszego Cesarza Dynastii Qin. Przed zjednoczeniem Chin każde z chińskich królestw miało odrębną tradycję pisma, a także odrębny standard miar, wag, a nawet rozstawu osi wozów (drogi budowano wówczas ze specjalnymi, znormalizowanymi koleinami (轨), w których niczym po szynach poruszały się koła wozów; norma ułatwiała pracę m.in. celnikom).
Po powstaniu cesarstwa ujednolicone pismo stało się elementem polityki unifikacyjnej, która miała zapobiec tendencjom odśrodkowym w Chinach. Wyrażała się ona w haśle „Jedno pismo w księgach, jeden rozstaw osi w wozach“ (书同文，车同轨). Wprowadzenie ujednoliconego pisma miało być także wyrazem potęgi i wyjątkowości Pierwszego Cesarza na tle dotychczasowych władców.
W chwili ujednolicenia chińskie pismo miało już za sobą przynajmniej 1,3 tys. lat ewolucji. W pisowni niektórych znaków istniały setki oboczności, co utrudniało wymianę informacji i sprawne zarządzanie państwem. Po reformie Li Si inne odmiany pisma używane w sześciu podbitych królestwach zostały wycofane i zakazane pod groźbą surowych sankcji. Reforma okazała się sukcesem i stała się jednym z najważniejszych czynników jednoczących Chiny przez następne tysiąclecia.
Zdaniem francuskiego sinologa Marcela Graneta do unifikacji pisma miał się także przyczynić Edykt o spaleniu ksiąg, wydany przez Qin Shi Huanga w 213 r. p.n.e. Inni sinologowie zauważają jednak, że spaleniu podlegała tylko część ksiąg, co stoi w sprzeczności z hipotezą Graneta.
Charakterystyka.
Tworząc pismo małopieczęciowe Li Si sporządził zestaw ok. 3 tys. znaków upraszczając tzw. pismo wielkopieczęciowe, używane wcześniej w państwie Qin. W wielu wypadkach niezrozumienie grafii upraszczanego znaku doprowadziło do powstania elementów, które nie mają podstaw w piśmie wielkopieczęciowym. Według teorii niektórych sinologów, jak m.in. Bernharda Karlgrena, Li Si wprowadził zupełnie nowe pismo.
Pismo małopieczęciowe jest uważane za mniej toporne niż wielkopieczęciowe, bo kreślono je przy użyciu pędzla pisarskiego, który według legendy wynalazł w III w. p.n.e. generał Meng Tian z państwa Qin. W rzeczywistości wynalazek ten jest zapewne dużo starszy.
Użytkownik współczesnego tzw. pisma tradycyjnego jest w stanie odczytać wiele znaków pisma małopieczęciowego.

</doc>
<doc id="600878" url="https://pl.wikipedia.org/wiki?curid=600878" title="Włade Łazarewski">
Włade Łazarewski

Włade Łazarewski, maced. Владе Лазаревски (ur. 9 czerwca 1983 w Kumanowie) – macedoński piłkarz z serbskim paszportem, grający na pozycji obrońcy, reprezentant Macedonii.
Kariera piłkarska.
Kariera klubowa.
Do polskiej ekstraklasy trafił latem 2005 roku, przechodząc z serbskiego Napredaku Krusevac do Dyskobolii Grodzisk Wielkopolski. Jego debiut ligowy nastąpił 27 lipca 2005 r. w zremisowanym 2:2 meczu Dyskobolii Grodzisk z Amicą Wronki. Wiosną 2008 roku został wypożyczony do ukraińskiego Metalista Charków. Po pół roku wrócił do Polski, ale już nie do Dyskobolii, lecz do Polonii Warszawa, która przejęła licencję zespołu Grodziska i zajęła jego miejsce w Ekstraklasie. Latem 2009 roku podpisał kontrakt z Karpatami Lwów.
Kariera reprezentacyjna.
Łazarewski w reprezentacji Macedonii zadebiutował w 2005 roku. Dotychczas wystąpił w niej w 31 meczach.

</doc>
<doc id="600879" url="https://pl.wikipedia.org/wiki?curid=600879" title="Niederkorn">
Niederkorn

Niederkorn (luks. "Nidderkuer") – małe miasteczko w południowo-zachodnim Luksemburgu, w gminie Differdange. W 2005 roku miasteczko zamieszkiwały 3 044 osoby.

</doc>
<doc id="600880" url="https://pl.wikipedia.org/wiki?curid=600880" title="Xiaozhuan">
Xiaozhuan



</doc>
<doc id="600881" url="https://pl.wikipedia.org/wiki?curid=600881" title="Kyo (muzyk)">
Kyo (muzyk)

 (ur. 16 lutego 1976 w Kioto) – japoński muzyk j-rockowy, wokalista, członek zespołu Dir En Grey oraz , autor tekstów.
Wcześniej należał do innych zespołów, chociażby Visun, Masquerade czy La:Sadie's.
Skomponował dla zespołu jedynie kilka piosenek (np. "The Domestic Fucker Family", "Hades", "[S]"), ale jest za to autorem wszystkich tekstów, w większości mrocznych, o negatywnym znaczeniu. Porusza różne tematy, często tabu, jak seksualne obsesje ("ZOMBOID"), znęcanie się ("Berry") ale także środki masowego przekazu ("Mr. NEWSMAN"). Kilka utworów wyraźnie dotyczy japońskich kwestii, takich jak nastawienie kraju do aborcji ("mazohyst of decadence", "OBSCURE") czy konformistyczne społeczeństwo ("Children").
Używane przez niego słownictwo obejmuje wyrazy zarówno wulgarne jak i wzniosłe. Kyo stosuje gry słowne, wykorzystuje także mnogość znaczeń kanji.
Jego występy na scenie są szczególne – Kyo wkłada w nie wiele energii i emocji, ale często uzupełnia je także elementami szokującymi, jak choćby przypominającym głębokie oparzenia makijażem na całym ciele, sztucznymi wymiocinami o różnym kolorze i konsystencji czy różnymi aktami samookaleczeń.
Podczas całej aktywności muzycznej Kyo był wiele razy hospitalizowany. W 2000 roku miał problemy ze słuchem (w wyniku których częściowo nie słyszy na lewe ucho), a w 2006 trafił do szpitala z zapaleniem strun głosowych.
Bibliografia.
Kyo wydał dwa tomy swojej poezji, które zostały opublikowane przez Media Factory. Do obu książek dołączono bonusy w postaci płyt CD zawierających tylko solowe utwory Kyo.

</doc>
<doc id="600882" url="https://pl.wikipedia.org/wiki?curid=600882" title="Hsiao-chuan">
Hsiao-chuan



</doc>
<doc id="600883" url="https://pl.wikipedia.org/wiki?curid=600883" title="Oberkorn">
Oberkorn

Oberkorn (luks. "Uewerkuer") – miasto w południowo-zachodnim Luksemburgu, w gminie Differdange. W 2005 roku miasteczko zamieszkiwały 4 493 osoby. W 1982 zespół Depeche Mode wydał instrumentalny utwór (B-side singla "The Meaning of Love") nazwany "Oberkorn (It's a Small Town)" ("Oberkorn, to jest małe miasteczko"), który bezpośrednio odnosi się do tego miasta, w którym Depeche Mode koncertowało 30 marca 1982 roku.

</doc>
<doc id="600884" url="https://pl.wikipedia.org/wiki?curid=600884" title="Budersberg">
Budersberg

Budersberg (luks. "Butschebuerg") – wieś w południowym Luksemburgu, w gminie Dudelange. W 2005 roku wieś zamieszkiwało 350 osób.

</doc>
<doc id="600887" url="https://pl.wikipedia.org/wiki?curid=600887" title="Aspelt">
Aspelt

Aspelt (luks. "Uespelt") – miasto w południowym Luksemburgu, w gminie Frisange. Miasto zamieszkuje 1013 osób. Leży na południowy wschód od stolicy kraju.

</doc>
<doc id="600888" url="https://pl.wikipedia.org/wiki?curid=600888" title="Hellange">
Hellange

Hellange (luks. "Helléng", niem. "Hellingen") – wieś w południowym Luksemburgu, w gminie Frisange. Wieś zamieszkuje 629 osób.

</doc>
<doc id="600889" url="https://pl.wikipedia.org/wiki?curid=600889" title="Tétange">
Tétange

 
Tétange (luks. "Téiteng") – małe miasteczko w południowo-zachodnim Luksemburgu, w gminie Kayl. W 2005 roku miasteczko zamieszkiwało 2 813 osób.

</doc>
<doc id="600892" url="https://pl.wikipedia.org/wiki?curid=600892" title="Bergem">
Bergem

Bergem (luks. "Biergem") – miasteczko w południowo-zachodnim Luksemburgu, w gminie Mondercange. Miasto zamieszkuje 1535 osób.

</doc>
<doc id="600893" url="https://pl.wikipedia.org/wiki?curid=600893" title="Foetz">
Foetz

Foetz (luks. "Féiz") – wieś w południowo-zachodnim Luksemburgu, w gminie Mondercange. Wieś zamieszkują 493 osoby.

</doc>
<doc id="600894" url="https://pl.wikipedia.org/wiki?curid=600894" title="Pontpierre (Luksemburg)">
Pontpierre (Luksemburg)

 
Pontpierre (luks. "Steebrécken") – małe miasteczko w południowo-zachodnim Luksemburgu, w gminie Mondercange. W 2005 roku miasteczko zamieszkiwało 971 osób.

</doc>
<doc id="600895" url="https://pl.wikipedia.org/wiki?curid=600895" title="Włodzimierz Chomicki">
Włodzimierz Chomicki

Włodzimierz Michał Chomicki (ur. 19 kwietnia 1878 we Lwowie, zm. 12 lipca 1953 w Chocianowie) – polski piłkarz, strzelec pierwszego oficjalnie protokołowanego gola na ziemiach polskich. 
Życiorys.
Syn lwowskiego urzędnika „kantorowego” Michała Januarego oraz Marii (z domu Urbanik). Kształcił się najpierw w jednej ze lwowskich szkół powszechnych (podstawowych), a od 1893 r. we lwowskim seminarium nauczycielskim.
Historyczna bramka padła 14 lipca 1894 r. (w godzinach popołudniowych) podczas "II Zlotu Sokolego" we Lwowie. Odbywały się wówczas liczne pokazy i zawody sportowe – w tym zaplanowane już 2 lata wcześniej pierwsze w dziejach Polski spotkanie piłkarskie ("match footballowy", jak wówczas pisano) – w których startowała młodzież sokola z Galicji. W owym pierwszym publicznym pokazie gry w piłkę nożną zmierzyły się reprezentacje Sokoła lwowskiego (białe koszulki i szare spodenki gimnastyczne) – z inż. Niedzielskim, jako szkoleniowcem – oraz krakowskiego (białe koszulki i czarne spodenki gimnastyczne). Pierwszego gola strzelił już w 6 minucie pojedynku zawodnik gospodarzy 16-letni Włodzimierz Chomicki – wówczas student drugiego roku lwowskiego seminarium nauczycielskiego. Tuż po tym wydarzeniu sędzia Zygmunt Wyrobek z Krakowa – z wyraźnego polecenia Antoniego Durskiego (ówczesnego szefa lwowskiego Sokoła i kierownika zlotu) - zagwizdał po raz ostatni. Fakt zdobycia bramki przez jedną ze stron uznano najwyraźniej za idealny moment do zakończenia meczu (toteż już chwilę później na tym samym boisku mogły rozpocząć się oczekiwane przez wszystkich – niezwykle wówczas prestiżowe – pokazy gimnastyczne, stanowiące główny punkt zlotu). Można zatem przypuszczać, iż owo pierwsze spotkanie piłkarskie i premierowego gola oglądała całkiem spora liczba widzów.
Owo doniosłe wydarzenie nie przyczyniło się w szczególny sposób do szybkiego rozwoju futbolu w Polsce. Pierwsze rodzime kluby piłkarskie powstały bowiem dopiero dekadę po nim (w 1903 r.). Faktem jest, iż przez całe lata skutecznie uniemożliwiali to zaborcy (zwłaszcza Rosjanie i Niemcy). Jednak z każdym następnym rokiem grono jego zwolenników i liczba czynnych zawodników systematycznie wzrastały, a "partye footballowe" zaczęto toczyć już nie tylko w Galicji.
19 maja 1999, decyzją ukraińskich działaczy piłkarskich, data ta została oficjalnie uznana za początek piłki ukraińskiej, bowiem spotkanie obydwu Sokołów odbyło się według nich na "ziemiach etnicznie ukraińskich". Polscy działacze nie uhonorowali dotąd w podobny sposób ani samej daty, ani strzelca bramki.
Chlubny wyjątek stanowi odlana w brązie pamiątkowa tablica umieszczona na chocianowskim cmentarzu komunalnym na grobie Włodzimierza Chomickiego przez działaczy tamtejszego klubu sportowego Stal Chocianów 19 kwietnia 1988 r. (w 110 rocznicę urodzin piłkarza). Umieszczono na niej informację o następującej treści: „14 lipca 1894 we Lwowie na stadionie Sokoła odbył się pierwszy oficjalny mecz piłki nożnej pomiędzy drużynami Krakowa i Lwowa. Pierwszą bramkę w tym meczu, a zarazem pierwszą w historii polskiej piłki nożnej zdobył Włodzimierz Chomicki”.
Sam Chomicki nigdy nie szukał rozgłosu. Po ukończeniu w 1898 r. seminarium nauczycielskiego studiował we Lwowie (do 1902 r.) oraz Wiedniu (w 1903). Następnie pracował, jako nauczyciel wychowania fizycznego w VI Gimnazjum we Lwowie. Wśród uczniów zyskał przydomek „Chłop” z uwagi na swoją fizjonomię. Z uwagi na stan zdrowia ominęła go służba wojskowa. W 1911 r. ożenił się, ale w 1930 r. został wdowcem. Ponowny ożenek zakończył się rychłą separacją. Nigdy nie doczekał się dzieci. Do końca jego dni towarzyszyła mu i opiekowała się nim przysposobiona w 1914 r. Maria Górecka. W 1938 r. przeszedł na emeryturę. W wydanej w 1939 r. jubileuszowej księdze lwowskiej Pogoni zawarto notkę o nim jako „zasłużonym, emerytowanym profesorze gimnazjalnym”. Czas II wojny światowej spędził w rodzinnym mieście. Na przełomie roku 1945 i 1946 wysiedlony ze Lwowa na Ziemie Odzyskane, osiadł w Chocianowie, w którym mieszkał aż do śmierci (w budynku przy ulicy Żymierskiego 18). W wielkiej biedzie, utrzymując się ze skromnej emerytury, wiódł spokojne życie wśród lokalnej społeczności. Odszedł zaledwie dwa dni przed 59 rocznicą wydarzenia, którego był głównym aktorem.

</doc>
<doc id="600896" url="https://pl.wikipedia.org/wiki?curid=600896" title="Lamadelaine">
Lamadelaine

Lamadelaine (luks. "Rolléng") – miasteczko w południowo-zachodnim Luksemburgu, w gminie Pétange. W 2005 roku miasteczko zamieszkiwało 2 335 osób.

</doc>
<doc id="600897" url="https://pl.wikipedia.org/wiki?curid=600897" title="Rodange">
Rodange

Rodange (luks. "Rodingen") – miasteczko w południowo-zachodnim Luksemburgu, w gminie Pétange. W 2005 roku miasteczko zamieszkiwało 4 505 osób.

</doc>
<doc id="600900" url="https://pl.wikipedia.org/wiki?curid=600900" title="Ehlange-sur-Mess">
Ehlange-sur-Mess

Ehlange-sur-Mess (luks. "Éiléng") – wieś w południowo-zachodnim Luksemburgu, w gminie Reckange-sur-Mess. Wieś zamieszkuje 429 osób.

</doc>
<doc id="600901" url="https://pl.wikipedia.org/wiki?curid=600901" title="Limpach">
Limpach

Limpach (luks. "Lampech") – małe miasteczko w południowo-zachodnim Luksemburgu, w gminie Reckange-sur-Mess. W 2005 roku miasteczko zamieszkiwały 244 osoby.

</doc>
<doc id="600902" url="https://pl.wikipedia.org/wiki?curid=600902" title="Roedgen">
Roedgen

Roedgen (luks. "Riedgen") – małe miasteczko w południowo-zachodnim Luksemburgu, w gminie Reckange-sur-Mess. W 2005 roku miasteczko zamieszkiwało 325 osób.

</doc>
<doc id="600903" url="https://pl.wikipedia.org/wiki?curid=600903" title="Wickrange">
Wickrange

Wickrange (luks. "Wickreng") – małe miasteczko w południowo-zachodnim Luksemburgu, w gminie Reckange-sur-Mess. W 2005 roku miasteczko zamieszkiwało 107 osób.

</doc>
<doc id="600907" url="https://pl.wikipedia.org/wiki?curid=600907" title="Flora kopalna">
Flora kopalna

Flora kopalna – zbiór gatunków roślin, rosnących w przeszłości na określonym obszarze, w pewnym okresie geologicznym, stwierdzonych na podstawie badań paleobotanicznych: szczątków roślin, skamieniałości (najczęściej odcisków i ośródek), zachowanych w utworach geologicznych.
Do najlepiej poznanych flor kopalnych w Polsce należy zespół roślin lądowych z późnokarbońskich bagnisk węglotwórczych z Górnego Śląska i Zagłębia Dąbrowskiego, okolic Wałbrzycha i Nowej Rudy oraz z rejonu Lubelszczyzny.

</doc>
<doc id="600909" url="https://pl.wikipedia.org/wiki?curid=600909" title="John Griggs Thompson">
John Griggs Thompson

John Griggs Thompson (ur. 13 października 1932 w Ottawa Country, Kansas) – amerykański matematyk, ceniony za pracę w dziedzinie teorii grup skończonych.
Życiorys.
W 1955 Thompson ukończył Yale University, a w 1959 na University of Chicago obronił doktorat pod tytułem "A Proof that a Finite Group with a Fixed-Point-Free Automorphism of Prime Order is Nilpotent". W swym doktoracie rozwiązał pewien problem matematyczny, który pozostawał otwarty przez ponad 60 lat. W owym czasie to osiągnięcie zostało dostrzeżone nawet przez "The New York Times".
John Thompson jest powszechnie rozpoznawalny z powodu udowodnienia w 1963 roku wraz z Walterem Feitem twierdzenia mówiącego, iż każda skończona grupa prosta, która nie jest cykliczna, ma parzysty rząd (tzw. twierdzenie Feita-Thompsona). Oryginalny dowód twierdzenia składał się z ponad ćwierć tysiąca stron. Naukowcy mieli problem z opublikowaniem swojego dowodu – z powodu jego długości kilka renomowanych czasopism naukowych odrzuciło artykuł. Opublikowali cały kilkusetstronicowy dowód w "Pacific Journal of Mathematics".
Uznaje się, że rewolucyjne twierdzenie Feita-Thompsona natchnęło matematyków z całego świata do stworzenia klasyfikacji skończonych grup prostych, której dowód zajął ponad 10 000 stron. 
Nagrody.
Thompson zdobył najwyższe wyróżnienia matematyczne:

</doc>
<doc id="600910" url="https://pl.wikipedia.org/wiki?curid=600910" title="Mera-Elwro">
Mera-Elwro



</doc>
<doc id="600911" url="https://pl.wikipedia.org/wiki?curid=600911" title="Data Terminating Equipment">
Data Terminating Equipment



</doc>
<doc id="600913" url="https://pl.wikipedia.org/wiki?curid=600913" title="Pułk Baszta">
Pułk Baszta



</doc>
<doc id="600914" url="https://pl.wikipedia.org/wiki?curid=600914" title="Marszałek Federacji Rosyjskiej">
Marszałek Federacji Rosyjskiej

Marszałek Federacji Rosyjskiej (ros. Маршал Российской Федерации) – najwyższa ranga wojskowa Sił Zbrojnych Federacji Rosyjskiej. Ponieważ siły zbrojne Rosji uchodzą w dużym stopniu za bezpośredniego sukcesora Armii Radzieckiej, przeto stopień ten uważany jest za następcę rangi marszałka Związku Radzieckiego.
Niższą rangą, a zatem najwyższą generalską, jest we wszystkich rodzajach broni generał armii (poza marynarką wojenną, gdzie jest nim admirał floty).
W armii rosyjskiej był dotąd tylko jeden marszałek, Igor Siergiejew (zm. 10 listopada 2006), były minister obrony, awansowany ze stopnia generała armii Sił Kosmicznych (odpowiedzialnego za operacje w przestrzeni kosmicznej i obronę antyrakietową, na prawach samodzielnego rodzaju sił zbrojnych).

</doc>
<doc id="600915" url="https://pl.wikipedia.org/wiki?curid=600915" title="Szkaradnica">
Szkaradnica

Szkaradnica, synanceja ("Synanceia verrucosa") – drapieżna ryba morska z rodziny skorpenowatych (często zaliczana do rodziny szkaradnicowatych "Synanceiidae"). Poławiana, hodowana w akwariach. Uważana za jedno z najbardziej jadowitych zwierząt morskich. Ukłucia mogą być śmiertelne dla człowieka. 
Zasięg występowania.
Ocean Indyjski, Ocean Spokojny i Morze Czerwone, głównie rafy koralowe, na głębokości ok. 30 metrów.
Charakterystyka.
Ciało masywne, uzbrojone w kolce połączone z gruczołami jadowymi. Kształtem i ubarwieniem przypomina skałę (stąd angielska nazwa "stonefish" - ryba kamień). Osiąga przeciętnie 30-35 cm, maksymalnie do 40 cm długości.
Ukrywa się wśród skał, raf lub zagrzebuje w piaszczystym lub mulistym dnie. Posiada duże zdolności upodabniania się do otoczenia (mimetyzm). Nieruchomo czatuje na przepływającą ofiarę, po czym gwałtownym ruchem wciąga ją do paszczy.
Żywi się rybami i skorupiakami.

</doc>
<doc id="600916" url="https://pl.wikipedia.org/wiki?curid=600916" title="Bracia Be">
Bracia Be

Bracia Be (w pierwszych publikacjach jako Równe Chłopaki, "ang. Beagle Boys") – komiksowe postaci fikcyjne, stworzone przez Carla Barksa. Po raz pierwszy wystąpili w komiksie „Zmartwienie dużego kalibru” (ang. „Terror of the Beagle Boys”).
Opis postaci.
Bracia Be to organizacja przestępcza, w której skład wchodzą kuzyni lub bracia. Najczęstszym celem ich ataków jest Skarbiec Sknerusa McKwacza. Są jednymi z najstarszych jego wrogów. Ich pierwsze spotkanie nastąpiło w 1880 roku. Don Rosa poświęcił temu drugi rozdział "Życia i czasów Sknerusa McKwacza" - "Władca Missisipi". W tej historii nastoletni Sknerus spotyka Dziadka Be i jego synów, którzy dotychczas mieszkali w małej szopie w Louisville w stanie Kentucky (USA). Na początku nie nosili masek, namówił ich do tego dopiero nieuczciwy właściciel kilku parowców, Porker Hogg, by ukryć ich twarze, kiedy pomagali mu przeszkodzić Angusowi i Sknerusowi McKwaczom w poszukiwaniach zatopionego parowca z sejfem pełnym złota na pokładzie. W dalszej części tego komiksu Sknerus po raz pierwszy w historii używa nazwy „Bracia Be.” Byli to prawdopodobnie dziadek i ojcowie pokolenia Braci Be, które aktualnie żyje w Kaczogrodzie. Tak więc, Bracia Be to grupa złożona z braci i kuzynów. Bracia Be nigdy nie mówią do siebie po imieniu, ale nazywają się numerami więziennymi.
Lista postaci.
Do Braci Be należą:
W przypadku sześciu pierwszych braci nie znamy ich imion ani pseudonimów, a jedynie numery więzienne, po których są identyfikowani.
Kacze opowieści.
Bracia Be, oprócz występowania w komiksach, występowali także w serialu „Kacze opowieści”. Jednak serialowi bracia różnią się zasadniczo od komiksowych: są różnej tuszy i wzrostu, podczas gdy komiksowi bracia są w większości przypadków identyczni. Oprócz tego w wersji serialowej posiadają imiona, a zamiast Dziadka Be ich głównym dowódcą jest niemal niewystępująca w komiksach Mama Be. W jednym odcinku pojawia się także żeński odpowiednik - Siostry Be.
W polskiej wersji kreskówki głosów rodzince Be użyczyli:
Pierwsza wersja dubbingowa:
Druga wersja dubbingowa:
Linki zewnętrzne.
Opis Braci Be (j. angielski)

</doc>
<doc id="600917" url="https://pl.wikipedia.org/wiki?curid=600917" title="Europejski Fundusz Morski, Rybacki i Akwakultury">
Europejski Fundusz Morski, Rybacki i Akwakultury

Europejski Fundusz Morski, Rybacki i Akwakultury (EFMRiA) (ang. "European Maritime, Fisheries and Aquaculture Fund", "EMFAF") jest jednym z pięciu europejskich funduszy strukturalnych i inwestycyjnych Unii Europejskiej, za którego pośrednictwem jest realizowana polityka strukturalna wspólnej polityki rybołówstwa Unii Europejskiej. 
Fundusz wspiera wspólną politykę rybołówstwa w celu zapewnienia eksploatacji żywych zasobów wodnych i wsparcie dla akwakultury w celu zapewnienia trwałości w sensie gospodarczym, środowiskowym i społecznym.
Historia.
Fundusze strukturalne przeznaczane były od 1975 roku również na potrzeby rybołówstwa, stanowiąc początkowo część Sekcji Orientacji Europejskiego Funduszu Orientacji i Gwarancji Rolnej mającą za zadanie wspierając restrukturyzacji rybołówstwa państw członkowskich Unii Europejskiej poprzez finansowane inicjatyw takich jak:
W 1993 roku powstał odrębny Finansowy Instrument Orientacji Rybołówstwa (FIOR), który działał pod tą nazwą do roku 2006, następnie w latach 2007-2013 jako "Europejski Fundusz Rybacki", w latach 2014-2020 jako "Europejski Fundusz Morski i Rybacki". Od 2021 roku działa pod obecną nazwą.

</doc>
<doc id="600923" url="https://pl.wikipedia.org/wiki?curid=600923" title="Siły Powietrzno-Kosmiczne Federacji Rosyjskiej">
Siły Powietrzno-Kosmiczne Federacji Rosyjskiej

Siły Powietrzno-Kosmiczne Sił Zbrojnych Federacji Rosyjskiej (, do 2011 pn. Wojska Kosmiczne ) – jeden z trzech podstawowych rodzajów Sił Zbrojnych Federacji Rosyjskiej (obok Wojsk Lądowych i Marynarki Wojennej).
Charakterystyka.
Zostały powołane 1 grudnia 2011 roku. W ich skład weszły struktury funkcjonujących wcześniej Wojsk Kosmicznych i Wojskowych Sił Powietrznych oraz Wojska Obrony Przeciwlotniczej i Wojska Obrony Przeciwrakietowej.
Ich głównymi zadaniami są:
Były minister obrony Igor Siergiejew, który był generałem armii Sił Kosmicznych, był jedyną osobą posiadającą rangę marszałka Federacji Rosyjskiej. Aktualnie (od 2017) dowódcą jest gen. armii Siergiej Surowikin.
Skład.
W skład Sił Powietrzno-Kosmicznewch wchodzą: brygada, 29 pułków i 46 eskadr lotnictwa różnego przeznaczenia oraz jednostki obrony przeciwlotniczej. Lotnictwo składa się z: 8 eskadr bombowych, 7 pułków i 3 eskadr myśliwskich, 3 pułków myśliwsko-szturmowych, 5 pułków i 3 eskadr szturmowych, pułku szturmowo-rozpoznawczego, eskadry walki radioelektronicznej, 2 pułków i eskadry rozpoznawczej, eskadry wczesnego ostrzegania, eskadry tankowania powietrznego, 11 pułków i eskadry lotnictwa transportowego, brygady i 10 eskadr śmigłowców uderzeniowych oraz 17 eskadr śmigłowców transportowych.
W 2018 siły powietrzno-kosmiczne liczyły 145000 żołnierzy. Posiadały na wyposażeniu: 1090 samolotów oraz 669 śmigłowców. W skład obrony przeciwlotniczej wchodzi 8 dowództw dywizji przeciwlotniczych i odporządkowane im 23 pułki rakiet przeciwlotniczych, które łącznie są wyposażone w 560 rakietowych zestawów przeciwlotniczych. Ponadto w wyposażeniu SPK znajduje się: 80 satelitów, 12 radarów, 270 przeciwlotniczych samobieżnych zestawów rakietowych, 100 przeciwbalistycznych zestawów rakietowych oraz radarowy system wykrywania rakiet balistycznych
Ze względu na specyfikę realizowanych zadań w ich składzie SPK funkcjonuje także wiele wyspecjalizowanych oddziałów, w tym przeznaczone do: walki elektronicznej, komunikacji, wsparcia inżynieryjno-technicznego i systemów automatyki oraz wsparcia logistycznego i ochrony wojsk. Pod względem naukowym są wspierane przez wyodrębnione instytucje edukacyjne i ośrodki badawcze.
Wojskowe Siły Powietrzne 
&lt;br&gt;Siły Powietrzne Federacji Rosyjskiej zostały utworzone w 1997 na bazie Sił Obrony Powietrznej i jednostek Sił Powietrznych. Pod względem organizacyjnym początkowo w ich skład wchodziła:
W 2003 liczyły 184600 żołnierzy. Na ich wyposażeniu znajdowało się 2150 samolotów bojowych, ponad 1700 samolotów szkolnych oraz 258 śmigłowców. Nowoczesne samoloty i śmigłowce stanowiły jedynie około 21% ogółu wyposażenia bojowego, a średni procent sprawności technicznej wynosił 61%. Około 80% statków powietrznych eksploatowano kosztem przedłużania resursów przydatności do użytku. W 2015 SP weszły w skład sił powietrzno-kosmicznych
Wojska Kosmiczne; 
 &lt;br&gt; Wojska Obrony Powietrznej i Przeciwrakietowej.

</doc>
<doc id="600924" url="https://pl.wikipedia.org/wiki?curid=600924" title="Ryan O’Neal">
Ryan O’Neal

Ryan O’Neal, właśc. Charles Samuel Eldridge Patrick Ryan O’Neal III (ur. 20 kwietnia 1941 w Los Angeles) – amerykański aktor i producent filmowy i telewizyjny. Nominowany do Oscara dla najlepszego aktora pierwszoplanowego i Złotego Globu jako najlepszy aktor dramatyczny za rolę Olivera Barretta IV w melodramacie "Love Story" (1970).
W 2021 otrzymał własną gwiazdę w Alei Gwiazd w Los Angeles znajdującą się przy 7057 Hollywood Boulevard.
Życiorys.
Wczesne lata.
Urodził się w Los Angeles w Kalifornii jako syn aktorki Patricii Ruth Olgi (z domu Callaghan; 1907–2003) i irlandzko-amerykańskiego hollywoodzkiego scenarzysty filmowego Charlesa Eldridge’a O’Neala (1904–1996). Jego babka ze strony matki była Żydówką pochodzenia niemieckiego i polskiego, dziadek ze strony matki był Irlandczykiem, a ojciec miał korzenie irlandzkie i angielskie.
Wychowywał się z bratem Kevinem. Po ukończeniu University High School, w latach 1956–57 był uznanym bokserem amatorem, który brał udział w turniejach Golden Gloves. Znalazł zatrudnienie jako kaskader i ratownik. W 1959 ukończył amerykańską wojskową szkołę średnią w Monachium. Jego ojciec pracował dla znanego Radia Wolna Europa i uczęszczał do Munich American High School.
Kariera.
Karierę aktorską rozpoczął od gościnnego udziału w serialach, m.in. "Opowieści wikingów" ("Tales of the Vikings", 1959), CBS "Powszechny elektryczny teatr" ("General Electric Theater", 1960) z Ronaldem Reaganem czy sitcomie NBC "Ojciec kawaler" ("Bachelor Father", 1961) z Johnem Forsythe oraz jednej z głównych ról jako Rodney Harrington w operze mydlanej ABC "Peyton Place" (1964-66).
Swoją pierwszą rolę kinową zagrał w dramacie "Nierówna ziemia" ("This Rugged Land", 1962) w reżyserii Arthura Hillera, który zaangażował go potem do przełomowej roli studenta prawa z Harvardu, syna starej arystokratycznej rodziny, zakochanego w umierającej na białaczkę córce włoskiego emigranta w głośnym melodramacie "Love Story" (1970). Za tę rolę był nominowany do nagrody Oscara i Złotego Globu. Sukces filmu sprawił, że nakręcono sequel "Historia Olivera" ("Oliver’s Story", 1978), który przeszedł jednak bez echa.
Krytycy chwalili jego nominowaną do Złotego Globu kreację oszusta opiekującego się dziewięcioletnią Addie (za rolę jego córka Tatum O’Neal odebrała Oscara za najlepszą drugoplanową rolę kobiecą) w filmie Petera Bogdanovicha "Papierowy księżyc" ("Paper Moon", 1973). Wcielił się potem w irlandzkiego młodzieńca bez perspektyw, wkradającego się w szeregi XVIII-wiecznej angielskiej arystokracji w melodramacie wojennym Stanleya Kubricka "Barry Lyndon" (1975). Znalazł się w obsadzie legendarnego dramatu wojennego Richarda Attenborough "O jeden most za daleko" ("A Bridge Too Far", 1977).
W latach 80. jego role kinowe w filmach: "Jak świetnie" ("So Fine", 1981), "Partnerzy" ("Partners", 1982) i "Gorączka hazardu" ("Fever Pitch", 1985), "Twardziele nie tańczą" ("Tough Guys Don't Dance", 1987), przyniosły mu w 1990 roku nominację do antynagrody Złotej Maliny dla najgorszego aktora dekady. Lepiej wiodło mu się na małym ekranie, gdzie zagrał m.in. u boku Farrah Fawcett w roli kochanka morderczyni swoich własnych dzieci we wstrząsającym dramacie ABC opartym na autentycznych wydarzeniach "Małe ofiary" ("Small Sacrifices", 1989) oraz sitcomie CBS "Dobre sporty" ("Good Sports", 1991).
W serialu "Gotowe na wszystko" ("Desperate Housewives", 2005) zagrał ojca Toma Scavo (w tej roli Doug Savant) i teścia Lynette Scavo, Rodneya.
Był na okładkach magazynów takich jak „TV Guide”, „Vanity Fair”, „People” i „Bravo”.
Życie prywatne.
3 kwietnia 1963 ożenił się z aktorką Joanną Cook Moore, z którą ma córkę Tatum (ur. 5 listopada 1963) i syna Griffina (ur. 28 października 1964). Jednak porzucił pierwszą żonę dla Juanity Brown i w lutym 1967 rozwiódł się. Spotykał się z Lauren Hutton, Ooną Chaplin, Barbarą Carrerą, brazylijską aktorką Florindą Bolkan, brytyjską producentką telewizyjną Sabriną Guinness, byłą modelką Pat Cleveland, Britt Ekland, Dianą Ross, projektantką mody Diane von Fürstenberg, Joan Collins, Melanie Griffith i Mią Farrow. W 1966 romansował z Barbarą Parkins.
28 lutego 1967 poślubił aktorkę Leigh Taylor-Young, poznaną na planie opery mydlanej ABC "Peyton Place". Po romansie z Laną Wood (1970), Barbrą Streisand (1972), z którą spotkał się na planie dwóch komedii: "No i co, doktorku?" ("What's Up, Doc?", 1972) i "Wielkie starcie" ("The Main Event", 1979), i Ursulą Andress (1973), 13 marca 1974 r. rozstał się ze swoją drugą żoną Leigh Taylor-Young, z którą ma syna Patricka (ur. 14 września 1967). Spotykał się z byłą żoną Micka Jaggera z The Rolling Stones – Biancą Jagger (1975-77), Anouk Aimée (1978), Anjelicą Huston (1978) i Leslie Stefanson (1997).
W latach 1979–1997 i 2001–2009 był w nieformalnym związku z Farrah Fawcett, z którą ma syna Redmonda (ur. 30 stycznia 1985). Razem z jej przyjaciółką Alaną Stewart był przy łóżku Farrah Fawcett w szpitalu Św. Jana w Santa Monica aż do jej śmierci (zm. 25 czerwca 2009 na raka odbytu), ich syn Redmond przebywał wówczas w więzieniu.
W 2006 wygrał walkę z białaczką. W 2012 u aktora zdiagnozowano raka prostaty, będącego w czwartym stadium.

</doc>
<doc id="600929" url="https://pl.wikipedia.org/wiki?curid=600929" title="Gammarelli">
Gammarelli

Gammarelli – zakład krawiecki znajdujący się w Rzymie przy via Santa Chiara 34, zajmujący się projektowaniem i szyciem szat dla duchownych, znany z wykonywania usług dla papieży. 
Zakład krawiecki i sklep należą od 1798 roku do rodziny Gammarelli. W księgach można odnaleźć wymiary wszystkich papieży z ostatnich 200 lat. Firma Gammarelli to najstarszy tego typu zakład na świecie. Przed konklawe Gammarelli przygotowują trzy zestawy szat papieskich w trzech rozmiarach, aby nowy papież miał je na pierwsze wystąpienie. 
12 lipca 2016 zmarł senior rodu, współwłaściciel i wieloletni kierownik firmy Annibale Gammarelli.

</doc>
<doc id="600931" url="https://pl.wikipedia.org/wiki?curid=600931" title="A Tribe Called Quest">
A Tribe Called Quest

A Tribe Called Quest – amerykańska grupa hip-hopowa z lat 90. Należeli do niej Q-Tip, Phife Dawg i DJ Ali Shaheed Muhammad.
Czwarty członek grupy, Jarobi White, rozstał się z nią krótko po wydaniu pierwszego albumu.
Historia.
Q-Tip i Phife wychowali się razem w Queens w Nowym Jorku i spotkali Muhammada w liceum. Nazwa grupy powstała w 1988 roku dzięki grupie The Jungle Brothers, której członkowie uczęszczali do tej samej uczelni. Wkrótce potem grupa zaczęła dawać koncerty i nagrywać utwory w lokalnej wytwórni płytowej.
Po świetnie przyjętym debiucie o tytule "People’s Instictive Travels And The Paths Of Rhythm" ukazała się druga płyta składu, The Low End Theory. Duży udział miał tam także i Phife Dawg, którego na pierwszym albumie było mało. Płyta ta jest dzisiaj ponadczasowym klasykiem, jednym z najważniejszych dokonań tzw. jazz-rapu.
A Tribe Called Quest stało na czele organizacji Native Tongues w której udzielali się także tacy artyści jak De La Soul, Common, Black Sheep, Mos Def i Talib Kweli, Jungle Brothers czy Queen Latifah. Cechą charakterystyczną NT było ciepłe, jazzowo-soulowe brzmienie podkładów i pozytywna w wymowie warstwa liryczna utworów.
Po "The Low End Theory" w 1993 roku ukazało się "Midnight Marauders", płyta dziś już klasyczna, gdzie gościnnie pojawili się Busta Rhymes, Large Professor i Trugoy. "MM" do dziś uważane jest za najlepszy album ATCQ. Rok 1996 to "Beats, rhymes &amp; life", z dużym udziałem przyrodniego brata Q-Tipa – Consequence’a. Udział w produkcji na tym tytule miał Jay Dee z Detroit. W 1998 ukazała się ostatnia jak dotąd płyta grupy, "The Love Movement". Od tamtej pory członkowie A Tribe Called Quest zajmują się karierą solową. Grupa zakończyła swoją karierę 28 czerwca 2018 roku, wraz z teledyskiem The Space Program.
Grupa ta uważana jest za jeden z najbardziej zasłużonych amerykańskich składów hip-hopowych.

</doc>
<doc id="600934" url="https://pl.wikipedia.org/wiki?curid=600934" title="Thomas Henry Huxley">
Thomas Henry Huxley

Thomas Henry Huxley (ur. 4 maja 1825 w Ealing w Middlesex, zm. 29 czerwca 1895 w Eastbourne w Susseksie) – angielski naukowiec: zoolog, paleontolog, fizjolog i filozof, a z wykształcenia lekarz; członek Royal Society, w latach 1883–1885 jego prezes, profesor Royal School of Mines i Royal College of Surgeons. Laureat Medalu Copleya.
Życiorys.
Był obrońcą i propagatorem darwinizmu, a także pionierem kierunku ewolucyjnego w naukach zoologicznych. Twierdził, że proces ewolucji dotyczy również człowieka ("Stanowisko człowieka w przyrodzie"). Adwersarz biskupa Oksfordu Samuela Wilberforce'a w słynnej debacie oksfordzkiej z 1860 roku pomiędzy ewolucjonistami a kreacjonistami. Przez złośliwych zwany "buldogiem Darwina".
Badał pochodzenie płazów i ptaków oraz czaszki kręgowców. Ustalił genealogię konia i wykazał pochodzenie ptaków od gadów kopalnych i pochodzenie płazów od ryb. Badał również przemianę pokoleń u jamochłonów oraz podobieństwo ich budowy do listków zarodkowych. W poglądach filozoficznych reprezentował agnostycyzm.

</doc>
<doc id="600935" url="https://pl.wikipedia.org/wiki?curid=600935" title="Data Communications Equipment">
Data Communications Equipment

Data Communications Equipment (DCE – urządzenie komunikacyjne transmisji danych) – urządzenie komunikacyjne zakończenia obwodu danych umożliwiające urządzeniom końcowym (DTE) dostęp do łączy telekomunikacyjnych. Urządzenia DCE pośredniczą w wymianie danych między DTE, dostosowując standard transmisji wykorzystywany przez DTE do warunków panujących w łączu komunikacyjnym. 
W zależności od dostawców, przyjęły się dwie popularne nazwy DCE: "urządzenie komunikacyjne" (według nazewnictwa EIA) oraz "urządzenie zakończenia obwodu danych" (według nazewnictwa ITU-T). 
DCE to urządzenia i połączenia sieci komunikacyjnej będące sieciową stroną interfejsu użytkownik-sieć. Zapewniają fizyczne połączenie z siecią, służą do przekazywania danych i dostarczania sygnału taktowania służącego do synchronizacji transmisji danych pomiędzy urządzeniami DCE i DTE. Typowymi urządzeniami DCE są modemy i karty interfejsów.
Do połączenia urządzeń DTE z siecią wykorzystywane są właśnie urządzenia typu DCE. DTE to zwykle terminal lub komputer. Ogólnie rzecz biorąc, DCE jest dostawcą usługi, natomiast DTE to podłączone urządzenie.

</doc>
<doc id="600936" url="https://pl.wikipedia.org/wiki?curid=600936" title="Thomas Huxley">
Thomas Huxley



</doc>
<doc id="600938" url="https://pl.wikipedia.org/wiki?curid=600938" title="Data Communications Equipmen">
Data Communications Equipmen



</doc>
<doc id="600939" url="https://pl.wikipedia.org/wiki?curid=600939" title="Dżet (faraon)">
Dżet (faraon)

Dżet (Wadż, Król Wąż) – czwarty władca starożytnego Egiptu z I dynastii. Syn Dżera i Herneit.
Lata panowania:
Jego imiona:
Maneton przypisuje mu 23 lub 42 lata rządów, rekonstrukcja Kamienia z Palermo pozwala mu przypisać 11 lat rządów. Żoną jego była królowa Meritneit, synem i następcą Den.
Wydaje się, że Dżet kontynuował politykę swoich poprzedników. Za jego czasów z niejasnych powodów zapanował głód (według Manetona). Miał również poprowadzić wyprawę o raczej pokojowym charakterze nad Morze Czerwone, prawdopodobnie w celu eksploatacji kopalń na Pustyni Wschodniej. Zachowana do dzisiaj w zbiorach muzeum w Luwrze stela z jego imieniem świadczy o wysokim poziomie rzemiosła za panowania tego władcy.
Pochowany w Umm al-Kaab w Abydos, razem z 335 innymi osobami.

</doc>
<doc id="600940" url="https://pl.wikipedia.org/wiki?curid=600940" title="Melanosom">
Melanosom

Melanosom (z gr. "melas, melanos" - czarny + "soma" - ciało), – organella melanocytów zawierające i produkujące melaninę. Melanosomy gromadzone są w cytoplazmie i przekazywane są do komórek warstwy kolczystej.
Melanosomy układają się w formie parasola nad jądrami komórek warstwy kolczystej, chroniąc zawarty w nich DNA przed uszkadzającym wpływem promieniowania ultrafioletowego. Przy wzmożonej ekspozycji na ultrafiolet melanocyty nasilają produkcję melaniny i wzrasta jej ilość w naskórku.
Wyróżnia się trzy typy melanosomów:

</doc>
<doc id="600941" url="https://pl.wikipedia.org/wiki?curid=600941" title="Zbigniew Czajkowski-Dębczyński">
Zbigniew Czajkowski-Dębczyński

Zbigniew Czajkowski-Dębczyński ps. "Deivir" (ur. 20 października 1926 w Warszawie, zm. 20 października 1999 w Londynie) – kapral Armii Krajowej, powstaniec warszawski, żołnierz III plutonu 3. kompanii batalionu Parasol, inżynier.
Życiorys.
Syn Włodzimierza i Sabiny Cecylii Różyckiej z domu Skopińskiej.
W czasie okupacji hitlerowskiej uczył się na tajnych kompletach w Gimnazjum im. Lelewela. Od 1942 działał w podziemnym harcerstwie (początkowo w Bojowych Szkołach – pluton „BS 500", później w Grupach Szturmowych Szarych Szeregów). Następnie, po reorganizacji w 1943, został żołnierzem batalionu Parasol. Uczestniczył w powstaniu warszawskim, pod pseudonimem „Deivir”. Od 1 sierpnia 1944 dowódca drużyny. Jego przełożonym był poeta Krzysztof Kamil Baczyński. 
Po powstaniu znalazł się w niemieckim obozie jenieckim w Sandbostel. W 1947 wyemigrował do Wielkiej Brytanii. Tam rozpoczął studia i pracę w branży elektronicznej i założył dobrze prosperującą firmę „Servotest”.
Pochowany w Warszawie na Powązkach Wojskowych (kwatera 18D-P02-2).

</doc>
<doc id="600942" url="https://pl.wikipedia.org/wiki?curid=600942" title="Europejska Konfederacja Piłki Siatkowej">
Europejska Konfederacja Piłki Siatkowej

Europejska Konfederacja Piłki Siatkowej (oficjalny skrót CEV, od fra. Confédération Européenne de Volleyball) – międzynarodowa organizacja sportowa z siedzibą w Luksemburgu, założona 21 października 1963, zrzeszająca wszystkie 55 europejskie krajowe związki piłki siatkowej, zajmująca się koordynowaniem rozwoju piłki siatkowej w Europie. Stanowisko jej prezydenta piastuje Serb Aleksandar Boričić.
CEV jest odpowiedzialna za organizowanie wszelkich oficjalnych międzynarodowych rozgrywek siatkarskich (siatkówki halowej) w Europie, zarówno żeńskich, jak i męskich, na szczeblu:
CEV odpowiada również za organizowanie wszelkich europejskich rozgrywek w siatkówce plażowej.
Strefy.
Niektóre z federacji piłki siatkowej 56. europejskich państw zostały podzielone na 4 strefy:

</doc>
<doc id="600944" url="https://pl.wikipedia.org/wiki?curid=600944" title="Torton">
Torton

Torton (ang. "Tortonian")
Nazwa piętra (wieku) pochodzi od włoskiego miasta Tortona.

</doc>
<doc id="600945" url="https://pl.wikipedia.org/wiki?curid=600945" title="Kolor szary">
Kolor szary



</doc>
<doc id="600946" url="https://pl.wikipedia.org/wiki?curid=600946" title="Berchem">
Berchem

Berchem (luks. "Bierchem") – małe miasteczko w południowym Luksemburgu, w gminie Roeser. Miasto zamieszkują 963 osoby.

</doc>
<doc id="600947" url="https://pl.wikipedia.org/wiki?curid=600947" title="Bivange">
Bivange

Bivange (luks. "Béiweng") – wieś w południowo Luksemburgu, w gminie Roeser. Wieś zamieszkuje 617 osób.

</doc>
<doc id="600950" url="https://pl.wikipedia.org/wiki?curid=600950" title="Crauthem">
Crauthem

Crauthem (luks. "Krautem") – miasto w południowo Luksemburgu, w gminie Roeser. Miasto zamieszkuje 1278 osób.

</doc>
<doc id="600951" url="https://pl.wikipedia.org/wiki?curid=600951" title="Kockelscheuer">
Kockelscheuer

Kockelscheuer (luks. "Kockelscheier") – wieś w południowym Luksemburgu, w gminie Roeser. Wieś zamieszkuje 270 osób.

</doc>
<doc id="600954" url="https://pl.wikipedia.org/wiki?curid=600954" title="Livange">
Livange

Livange (luks. "Léiweng") – małe miasteczko w południowo Luksemburgu, w gminie Roeser. W 2005 roku miasteczko zamieszkiwały 292 osoby.

</doc>
<doc id="600955" url="https://pl.wikipedia.org/wiki?curid=600955" title="Peppange">
Peppange

 
Peppange (luks. "Peppeng") – małe miasteczko w południowo Luksemburgu, w gminie Roeser. W 2005 roku miasteczko zamieszkiwało 570 osób.

</doc>
<doc id="600959" url="https://pl.wikipedia.org/wiki?curid=600959" title="Belvaux">
Belvaux

Belvaux (luks. "Bieles", niem. "Beles") – miasto w południowo-zachodnim Luksemburgu, ośrodek administracyjny gminy Sanem. Miasto zamieszkuje 5313 osób.

</doc>
<doc id="600960" url="https://pl.wikipedia.org/wiki?curid=600960" title="Ehlerange">
Ehlerange

Ehlerange (luks. "Éilereng") – miasto w południowo-zachodnim Luksemburgu, w gminie Sanem. Zamieszkuje je 756 osób.

</doc>
<doc id="600961" url="https://pl.wikipedia.org/wiki?curid=600961" title="Soleuvre">
Soleuvre

 
Soleuvre (luks. "Zolwer") – miasteczko w południowo-zachodnim Luksemburgu, w gminie Sanem. W 2005 roku miasteczko zamieszkiwały 4 802 osoby.

</doc>
<doc id="600968" url="https://pl.wikipedia.org/wiki?curid=600968" title="Szkaradnicowate">
Szkaradnicowate

 (Synanceiidae) - rodzina drapieżnych ryb skorpenokształtnych.
Występowanie: ciepłe i tropikalne wody Oceanu Indyjskiego i Spokojnego, także w Morzu Czerwonym. Rzadko w wodach słodkich i słonawych. Częste w rejonach raf koralowych. Niektóre gatunki spotykane w akwarystyce morskiej.
Polują na ryby i skorupiaki, czatując wśród skał lub zagrzebane w dnie. Potrafią się świetnie kamuflować (mimetyzm). 
Klasyfikacja.
Rodzaje zaliczane do tej rodziny są zgrupowane w podrodzinach Choridactylinae, Minoinae, Synanceiinae, :
"Choridactylus" – "Dampierosa" – "Erosa" – "Inimicus" – "Leptosynanceia" – "Minous" – "Pseudosynanceia" – "Synanceia" – "Trachicephalus"

</doc>
<doc id="600970" url="https://pl.wikipedia.org/wiki?curid=600970" title="Patrik Gedeon">
Patrik Gedeon

Patrik Gedeon (ur. 19 lipca 1975 w Chomutovie) – czeski piłkarz, pomocnik, w sezonie 2006/07 występujący w Wiśle Płock, a przedtem w zespołach FK Chomutov, Chmelu Blšany, Slavii Praga i FC Vaduz. Po Wiśle grał w FK SIAD Most i ponownie Chmelu Blšany. W latach 2008–2015 był piłkarzem Dukli Praga.

</doc>
<doc id="600975" url="https://pl.wikipedia.org/wiki?curid=600975" title="Szkaradnice">
Szkaradnice



</doc>
<doc id="600977" url="https://pl.wikipedia.org/wiki?curid=600977" title="Franciszek Łubieński (1875–1925)">
Franciszek Łubieński (1875–1925)

Franciszek Łubieński (ur. 1875 w Łodzi, zm. 5 stycznia 1925 w Warszawie) – polski malarz.
Kształcił się w krakowskiej Szkole Sztuk Pięknych w latach 1893–1896 i 1899-1900 u Józefa Unierzyskiego i Jacka Malczewskiego. Następnie studiował w Monachium w szkole Antona Ažbego.
Zamieszkał w Łodzi, gdzie został nauczycielem w Szkole Handlowej Kupiectwa Łódzkiego oraz w innych miejscowych gimnazjach.
Malował polskie typy ludowe, krajobrazy, portrety oraz kwiaty. Malował pastelami, akwarelami oraz farbami olejnymi. Około roku 1912 stworzył cykl „Z ziemi sieradzkiej”, przedstawiający stroje ludowe. Jego obrazy znajdują się m.in. w zbiorach Muzeum Narodowego w Warszawie.
W dwa miesiące po jego śmierci przyjaciele urządzili wystawę Jego prac w Miejskiej Galerii Sztuki w Łodzi. Pokazano na niej m.in. obrazy: „Typ polski”, „Łowiczanka”, „Nad Bugiem” i „Portret pani W.”.

</doc>
<doc id="600982" url="https://pl.wikipedia.org/wiki?curid=600982" title="Andri Sigþórsson">
Andri Sigþórsson

Andri Sigþórsson ("Andri Sigthórsson"; "Andri Sigţórsson"; ur. 25 marca 1977) – piłkarz, napastnik, były reprezentant Islandii.
Uznawany za talent islandzkiej piłki nożnej, jednak niespełniony. Zagrał w siedmiu spotkaniach i zdobył dwie bramki (w tym jedną w meczu z Polską, kiedy jego drużyna zremisowała w Reykjavíku 1-1).
W Molde FK grał z numerami: 23, 15. Jego kariera zakończyła się w roku 2004 po poważnej kontuzji kolana.
Kluby.
Sukcesy w karierze:
"Złote Buty" - w sezonie 1996 (KR) dla najlepszego strzelca (14 goli ligowych w 16 spotkaniach + 2 asysty).
W klubie FSV Zwickau grał tylko 5 meczów i nie strzelił żadnej bramki.
Jego młodszy brat Kolbeinn Sigþórsson jest także uznawany za talent. Grał w klubie HK, a obecnie gra w Ajax Amsterdam w drużynie U-19 i reprezentacji Islandii U-17.

</doc>
<doc id="600983" url="https://pl.wikipedia.org/wiki?curid=600983" title="Synanceiidae">
Synanceiidae



</doc>
<doc id="600984" url="https://pl.wikipedia.org/wiki?curid=600984" title="Bertrange (Luksemburg)">
Bertrange (Luksemburg)

Bertrange – gmina i miasteczko w południowo-zachodnim Luksemburgu, w dystrykcie Luksemburg, w kantonie Luksemburg. Miasto Bertrange, które znajduje się w północno-wschodniej części gminy, zamieszkuje 5615 osób.

</doc>
<doc id="600985" url="https://pl.wikipedia.org/wiki?curid=600985" title="Scorpaenidae">
Scorpaenidae



</doc>
<doc id="600987" url="https://pl.wikipedia.org/wiki?curid=600987" title="Fundacja Polskie Orły">
Fundacja Polskie Orły

Fundacja „Polskie Orły” – fundacja mająca na celu udzielanie pomocy lotnikom i rodzinom lotników, których zdrowie ucierpiało w służbie społeczeństwu. Zajmuje się również pozyskiwaniem, rekonstrukcją i ekspozycją historycznych statków powietrznych. Została założona w 1996 r.
Obecnie w swojej kolekcji zrekonstruowanych statków powietrznych Fundacja posiada: SB Lim 2 (MiG-15), CSS-13, Jak-18, a także, będący wciąż w czasie rekonstrukcji, wydobyty z dna jeziora Trzebuń i odrestaurowany samolot myśliwski z II wojny światowej Messerchmitt BF – 109G-6. Do 2005 r. Fundacja posiadała jeszcze jeden lotny samolot – PZL TS-8 Bies, który uległ wypadkowi.
Nadal oczekują na rekonstrukcję do stanu lotnego statki powietrzne będące w zasobach Fundacji, m.in. PZL SM-2, Mi-4, MIG – 21US.
Głównym źródłem pozyskiwania funduszy na cele statutowe fundacji jest organizowanie Międzynarodowego Pikniku Lotniczego „Góraszka”. 

</doc>
<doc id="600988" url="https://pl.wikipedia.org/wiki?curid=600988" title="Literatura antycznej Grecji">
Literatura antycznej Grecji



</doc>
<doc id="600991" url="https://pl.wikipedia.org/wiki?curid=600991" title="Maksymian (imię)">
Maksymian (imię)

Maksymian – imię męskie pochodzenia łacińskiego, derywowane od imienia Maksym. Wśród patronów – św. Maksymian, pierwszy arcybiskup Rawenny.
Maksymian imieniny obchodzi 22 lutego, 9 czerwca i 3 października.
Zobacz też: Maksymian

</doc>
<doc id="600992" url="https://pl.wikipedia.org/wiki?curid=600992" title="Contern">
Contern

Contern − gmina i miasteczko w południowo-wschodnim Luksemburgu, w dystrykcie Luksemburg, w kantonie Luksemburg.
W 2005 roku, miasto Contern, które znajduje się w południowo-zachodniej części gminy, zamieszkiwało 1 065 osób. Inne miejscowości w gminie: Medingen, Muhlbach, Moutfort oraz Oetrange.

</doc>
<doc id="600994" url="https://pl.wikipedia.org/wiki?curid=600994" title="Abdukcja (biologia)">
Abdukcja (biologia)

Abdukcja (odwodzenie) – ruch kończyny polegający na odchyleniu jej od osi ciała. .
Mięsień odpowiedzialny za ten ruch nazywany jest abduktorem. Przeciwieństwem abdukcji jest addukcja (przywodzenie).

</doc>
<doc id="600996" url="https://pl.wikipedia.org/wiki?curid=600996" title="Skała (ujednoznacznienie)">
Skała (ujednoznacznienie)



</doc>
<doc id="601001" url="https://pl.wikipedia.org/wiki?curid=601001" title="Hesperange">
Hesperange

Hesperange − gmina i miasteczko w południowym Luksemburgu, w dystrykcie Luksemburg, w kantonie Luksemburg.
W 2005 roku, miasto Hesperange, które stanowi centrum gminy, zamieszkiwało 1 900 osób. Inne miejscowości w gminie: Alzingen, Fentange, Howald oraz Itzig.

</doc>
<doc id="601002" url="https://pl.wikipedia.org/wiki?curid=601002" title="Cinerama">
Cinerama

Cinerama – sposób szerokoekranowego wyświetlania obrazu. Polega na użyciu trzech zsynchronizowanych projektorów, które wyświetlają obraz na ogromnym, zakrzywionym ekranie o szerokości kątowej 146°. Rejestracja obrazu dla tego systemu również wymaga synchronizacji, stosuje się trzy 35. milimetrowe kamery.
Historia.
Cinerama została wymyślona przez Freda Wallera i Meriana C. Coopera. Prekursorem tej techniki był niemy film Abel'a Gance'a "Napoleon" z 1927 roku. Końcowa sekwencja tego filmu była równocześnie wyświetlana na trzech ekranach przez trzy zsynchronizowane projektory. Do końcowej sekwencji, do środkowego obrazu doszedł lewy i prawy obraz nagrany przez zsynchronizowane kamery.
Cinerama była po raz pierwszy zaprezentowana 30 września 1952 roku na Broadway Theatre w Nowym Jorku. Wyświetlono wówczas film "This is Cinerama". O tym wydarzeniu na pierwszej stronie pisał nowojorski dziennik New York Times. W premierze uczestniczyli między innymi: gubernator Nowego Jorku Thomas Dewey, skrzypek Fritz Kreisler, James Farley, prezes NBC David Sarnoff, prezes CBS William S. Paley, broadwayowski kompozytor Richard Rodgers, hollywoodzki producent filmowy Louis B. Mayer. W następnym dniu krytyk filmowy Bosley Crowther w dzienniku New York Times zrecenzował tę premierę.
Rosnące koszty kręcenia filmów w szerokoekranowym formacie przy trzech kamerach spowodowały zaprzestanie kręcenia wysokobudżetowych produkcji Cineramą wkrótce po premierze westernu "Jak zdobywano Dziki Zachód" (1962). Okazało się bowiem możliwe wykorzystanie formatu Ultra Panavison 70 i rozmieszczenie filmu na zsynchronizowanych projektorach, co zastąpiło kręcenie filmu przy trzech kamerach.

</doc>
<doc id="601004" url="https://pl.wikipedia.org/wiki?curid=601004" title="Piątka z Cambridge">
Piątka z Cambridge



</doc>
<doc id="601006" url="https://pl.wikipedia.org/wiki?curid=601006" title="Goerlitz Bmnopux/Bmteeo">
Goerlitz Bmnopux/Bmteeo

Bmnopux/Bmteeo – seria wagonów kolejowych budowana w zakładach VEB Waggonbau Görlitz w latach 1974–1991. Zbudowano w 1976 roku partię 50 wagonów dla ČSD oraz na przełomie lat 1989/1990 partię 159 wagonów dla PKP. Wśród miłośników kolei znane jako „bohun”.
Konstrukcja.
Wagony piętrowe oznaczone w Polsce jako Bdhpumn (pierwotne oznaczenie), obecnie Bmnopux i w Czechach jako Bmto (pierwotne oznaczenie), obecnie Bmteeo zostały zaprojektowane jako klasyczne wagony na własnych wózkach, w przeciwieństwie do Bhp, które muszą być łączone w zespoły. Pudło wagonu opiera się na dwuosiowych wózkach typu Goerlitz VI, które są przystosowane do prędkości 160 km/h. Mimo tego wagony te są dopuszczone do poruszania się z prędkościami: 140 km/h w Niemczech, 120 km/h w Polsce oraz do 100 km/h w Czechach. Drzwi wejściowe umieszczone są bezpośrednio na dolnym piętrze, nie nad wózkami, jak było to w „Bipach”. Zatem jest to jeden z pierwszych na sieci PKP i ČD wagonów niskopodłogowych. Drzwi wejściowe w przeciwieństwie do zespołów Bhp nie wsuwają się w pudło, lecz są umieszczone na zewnątrz. Wagony Bmnopux są wyposażone w przewód zdalnego sterowania, który w Polsce nie był wykorzystywany, bowiem przewód ten służy do podłączenia wagonu sterowniczego do lokomotywy (push-pull), jednak wagony w takiej wersji posiadały tylko DR i obecnie Deutsche Bahn. Kabina sterownicza umieszczona została z tyłu wagonu na wysokości przejść międzywagonowych.
Oznakowanie.
Przewozy Regionalne – od 2009 roku.
W początkowym okresie eksploatacji wagony były błędnie oznaczane Bdhpun.
Malowanie w PKP, w Przewozach Regionalnych, od 2019 w Polregio.
Fabrycznie wagony przeznaczone dla PKP były malowane na kolor ciemnoniebieski z pomarańczowym paskiem. Drzwi były w kolorze niebieskim. Podczas kolejnych rewizji zmieniały się odcienie niebieskiego na jaśniejszy. Drzwi malowano nadal w kolorze niebieskim, a pasek przeszedł
z pomarańczowego w żółty. Pojawiły się po jakimś czasie również wagony, w których drzwi zamiast na niebiesko, zostały pomalowane w kolorze żółtego paska. Obecnie stosuje się bardzo jasny odcień niebieskiego i jaskrawy żółty pasek, w którym także maluje się drzwi. Na licznych wagonach widoczne są fragmenty pokryte farbą o innym odcieniu, jako efekt poprawek lakierniczych. Od 2011 roku podczas napraw zastosowano malowanie zamiast żółtego paska biały, drzwi pozostawiono nadal żółte. Obecnie niektóre wagony pomalowane są w kolorach bieli i dwóch odcieni niebieskiego (barwach InterREGIO), a także jako pomarańczowo-szaro-czerwone (barwy marki PolRegio).
Malowanie dla ČD.
Wagony przeznaczone dla Kolei Czeskich malowano w kolorze jasnoniebieskim, z dwoma ciemnoniebieskimi paskami. Drzwi malowane były na czerwono. Po modernizacjach zaczęto też stosować inne schematy malowania, czyli malowanie w 3 kolorach, szarym na dachu wagonu, niebieskim w środkowej części pudła i biało-kremowym w dolnej części pudła wagonu. Drzwi malowane są na kolor granatowy lub czerwony w zależności od modernizatora.
Eksploatacja w Polsce.
Wagony Bdhpumn trafiły między innymi do wagonowni Wrocław Gł., Poznań Gł., Katowice oraz stacji Hajnówka (w późniejszym okresie przeniesione do wagonowni Czeremcha), Racibórz. Początkowo obsługiwały one połączenia na liniach niezelektryfikowanych (podobnie jak „bipy”), z czasem przeniesiono je na trasy zelektryfikowane. Dosyć częsty był niegdyś widok składu złożonego z EU07, ok. czterech „bohunów” i często wagonu pierwszej klasy serii A. W niedawnych latach znajdowały się także w pociągach pospiesznych, jednak obecnie ze względu na przejęcie połączeń międzyregionalnych przez PKP IC mogą być z tych pociągów wykluczone. Obecnie stacjonują prawie wyłącznie w wagonowniach w: Krzyżu, Pile (głównie złomowane), Chojnicach, Lesznie i Olsztynie.
Eksploatacja w Czechach.
Wagony Bmto od początku funkcjonowania w strukturach ČSD, a po rozpadzie Czechosłowacji w ČD były przeznaczone przede wszystkim do obsługi tras: Praha – Čerčany, Kolín – Havlíčkův Brod, Rybník – Lipno nad Vltavou. Ich prędkość maksymalna wynosi 100 km/h, głównie z powodu niewielkich różnic konstrukcyjnych w stosunku do polskich wagonów, w tym:montażu systemu hamulca typu Dako. Stacjonują w wagonowniach: Havlíčkův Brod, Praha, Čerčany.
Modernizacje.
W Polsce.
W roku 2003 część wagonów Bdhpumn została zmodernizowana w ramach naprawy piątego poziomu utrzymania w zakładach PESA w Bydgoszczy. Podczas niej otrzymały nowe siedzenia, laminaty, kabiny WC, wklejane okna na pokładzie dolnym i blokadę otwierania drzwi wyjściowych. W kwietniu oraz maju 2009 roku około 20 wagonów przeszło w PESA Bydgoszcz naprawy czwartego poziomu utrzymania. Po naprawie rewizyjnej wagony otrzymały nowe oznaczenie serii Bmnopux i kursują obecnie na pociągach REGIO oraz interREGIO. Większość wagonów ma zamontowane 2 systemy hamulca: pneumatyczny typu Knorra oraz elektropneumatyczny.
W Czechach.
Od 2001 roku wagony są sukcesywnie modernizowane, głównie z powodu ich przestarzałej konstrukcji. Naprawie głównej połączonej z modernizacją ulega: sterowanie drzwiami i montuje się nowe toalety z układem zamkniętym WC. Zmodernizowane wagony zmieniają oznaczenie na Bmteeo lub Bdmteeo. Ogółem zmodernizowano 20 sztuk, z czego 4 sztuki oznaczono jako Bmteeo w Zakładach Naprawczych Taboru Kolejowego Nymburk, natomiast 16 sztuk oznaczono jako Bdmteeo w Zakładach Naprawczych Taboru Kolejowego České Velenice. W 2015 roku Koleje Czeskie zdecydowały o modernizacji kolejnej partii 12 wagonów Bmto, dotychczas wykorzystywanych w Kraju Południowoczeskim w ruchu lokalnym. Zastąpiły 5 sztuk EZT typu 451 i 452 w obsłudze pociągów w aglomeracji praskiej Wykonawcą modernizacji zostały zakłady Pars nova, z grupy Skoda Transportation. W latach 2020-2022 ogłoszono przetarg na modernizację 16 sztuk wagonów Bdmteeo. Wagony mają zyskać nowe okna na piętrach, nowe zagłówki z tapicerki półmiękkiej oraz remont zestawów kołowych w wózkach Goerlitz VI. W 2020 roku przywrócono do ruchu 2 wagony Bdmteeo po modernizacji, natomiast w 2021 roku przewidywana jest naprawa 9 sztuk i 5 sztuk w 2022 roku.

</doc>
<doc id="601007" url="https://pl.wikipedia.org/wiki?curid=601007" title="Li Si">
Li Si

Li Si (ur. ok. 280 p.n.e., zm. 208 p.n.e.) – chiński polityk, kanclerz w państwie Qin od 246 r. p.n.e. Po zjednoczeniu przez nie Chin w 221 r. p.n.e. kanclerz na dworze Qin Shi Huangdi, Pierwszego Cesarza Dynastii Qin, a po jego śmierci w 210 r. p.n.e. kanclerz na dworze drugiego cesarza, Qin Er Shi. W 208 p.n.e. zgładzony na skutek intrygi politycznej. Jako polityk Li Si był architektem militarnego sukcesu państwa Qin oraz unifikacji w Cesarstwie chińskim, przeprowadzonej przy użyciu despotycznych metod. Znany jest także jako filozof i kaligraf.
Wczesna kariera.
Li Si pochodził z państwa Chu, w którym pobierał nauki u Xunzi. Osiągnął tam również niski urząd. Podobnie jak inny filozof z tego kraju, Han Fei, Li Si był zwolennikiem legizmu. Do państwa Qin przeniósł się w 247 p.n.e., a rok później został kanclerzem na dworze młodego króla Zhenga.
Kanclerz cesarstwa i wróg konfucjanistów.
W administracji państwa Qin Li Si zaczął wprowadzać w życie założenia legizmu, tj. oparcie rządów na bezwzględnej realizacji edyktów władcy pod groźbą surowych sankcji. Lud miał się bać władcy, bo legizm zakładał, że natura ludzka jest chaotyczna i posłuszeństwo poddanych można wyegzekwować jedynie lękiem przed karą. Założenia te stały w sprzeczności z doktryną konfucjańską, która zakładała, że ludzi motywuje najlepiej pozytywny przykład z góry. Obie doktryny zgadzały się jednak, że państwo potrzebuje skutecznej administracji opartej na wydajnej biurokracji.
Li Si miał duży wpływ na władcę. W 237 p.n.e., po tym jak król Zheng wydał rozkaz wydalenia emigrantów z innych państw, Li Si napisał do niego rozprawę "Przeciw edyktowi o usunięciu emigrantów" (諫逐客書, Jian Zhuke Shu). W efekcie król wycofał edykt. 
Według "Zapisków historyka" Sima Qiana, Li Si był odpowiedzialny za śmierć Han Feia, któremu zazdrościł talentu. Jego dawny towarzysz przybył w 233 p.n.e. do państwa Qin jako poseł z królestwa Han, kiedy oba państwa toczyły wojnę. Li Si wpłynął na władcę, żeby uwięził Han Feia, a następnie zmusił go do samobójstwa przez użycie trucizny. Nie przeszkadzało mu to w korzystaniu z idei zawartych w księdze napisanej przez jego ofiarę ("Hanfeizi").
Dzięki surowym reformom Li Si państwo Qin urosło w siłę i w 221 p.n.e. podbiło całe Chiny. Król Zheng ogłosił się Pierwszym Cesarzem Dynastii Qin, a Li Si został cesarskim kanclerzem. Wprowadził szereg reform, które miały na celu unifikację kraju i umocnienie pozycji władcy, m.in. reformę administracyjną, ujednolicenie miar, wag, rozstawu osi wozów, waluty, a także pisma. Jako wytrawny kaligraf Li Si opracował dla cesarstwa ujednolicone pismo małopieczęciowe.
Z woli Li Si w cesarstwie Qin bezwzględnie tępiono opozycję polityczną. Jeden z protestów podniesionych przez konfucjańskich uczonych, zakończył się tym, że 460 z nich pogrzebano żywcem. W 213 p.n.e. Li Si własnoręcznie podpisał edykt o spaleniu ksiąg zawierających inną niż praktyczna wiedzę. Dotknęło to głównie piśmiennictwo konfucjańskie. Pierworodny syn cesarza, Fusu (扶蘇), który sprzeciwił się temu edyktowi, został zesłany do budowy Wielkiego Muru.
Upadek i dziedzictwo.
Po śmierci Qin Shi Huanga w 210 p.n.e., Li Si razem z eunuchem Zhao Gao ukryli fakt zgonu władcy, żeby zmusić Fusu do samobójstwa i osadzić na tronie jego młodszego brata Huhaia (胡亥), który w 209 p.n.e. rozpoczął panowanie jako Drugi Cesarz, Qin Er Shi. 
W zakulisowej walce o wpływy przewagę zyskał Zhao Gao, który zdołał obsadzić więcej stanowisk swoimi zwolennikami. W 208 p.n.e. Zhao Gao doprowadził do śmierci Li Si, którego publicznie przecięto na pół w stolicy cesarstwa, Xianyangu. Rok później Zhao Gao zgładził samego cesarza. Na skutek chaosu na dworze wybuchło powstanie i dynastia Qin upadła. Syn Fusu, Ziying, poddał się przywódcy chłopskiego powstania, Liu Bangowi, który w 202 r. założył nową dynastię Han.
Chociaż za Hanów nastąpił renesans konfucjanizmu, wykorzystywano też zdobycze unifikacji wprowadzonej przez Li Si. Cesarstwo chińskie wielokrotnie upadało lub było podzielone, ale idea jednych Chin utrwaliła się w świadomości mieszkańców chińskich ziem i zbiera owoce do dziś. 
Do drakońskich metod, jakimi w imieniu cesarza jednoczył kraj Li Si, odwoływał się Mao Zedong, który w 1958 roku powiedział: "Cesarz Qin zakopał żywcem 460 uczonych, a myśmy zakopali 46 tysięcy. Czyż nie powstrzymaliśmy kontrrewolucjonistów i nie zabiliśmy trochę intelektualistów? Debatowaliśmy z demokratami, którzy oskarżają nas, że jesteśmy drugim Qin Shi Huangiem. Oni się mylą. Jesteśmy stukrotne więksi niż Qin Shi Huang".

</doc>
<doc id="601008" url="https://pl.wikipedia.org/wiki?curid=601008" title="Thorongil">
Thorongil



</doc>
<doc id="601010" url="https://pl.wikipedia.org/wiki?curid=601010" title="Paschazy">
Paschazy

Paschazy, również Paschazjusz – zlatynizowane męskie imię (łac. "Paschasius" od wyrazu "pascha"), pochodzenia hebrajskiego od wyrazu Pesach ("pascha").
Hagiografia wymienia sześciu świętych o tym imieniu, m.in. Paschazjusza-Hibernusa (wspomnienie 22 marca) i Paschazego wspominanego 13 listopada w grupie męczenników afrykańskich.
Paschazy i Paschazjusz imieniny obchodzą:
Odpowiedniki w innych językach:
Znane osoby noszące to imię:
Zobacz też:

</doc>
<doc id="601011" url="https://pl.wikipedia.org/wiki?curid=601011" title="Zarząd gminy">
Zarząd gminy

Zarząd gminy – do 27 października 2002 r. organ wykonawczy w polskiej gminie, na czele którego stał wójt, burmistrz bądź prezydent miasta. 
Składał się z 3 do 7 osób, które rada gminy wybierała ze swojego grona w tajnym głosowaniu. Przewodniczący organizował pracę zarządu, reprezentował gminę na zewnątrz i kierował sprawami bieżącymi. W pracach zarządu uczestniczyli sekretarz i skarbnik, nie mając jednak prawa głosu.
Po wejściu w życie ustawy z dnia 20 czerwca 2002 r. o bezpośrednim wyborze wójta, burmistrza i prezydenta miasta zarząd gminy został zastąpiony przez, wybieranych w wyborach bezpośrednich, wójtów (burmistrzów lub prezydentów), którzy jako organ monokratyczny reprezentują gminę. 

</doc>
<doc id="601015" url="https://pl.wikipedia.org/wiki?curid=601015" title="Mallotus villosus">
Mallotus villosus



</doc>
<doc id="601017" url="https://pl.wikipedia.org/wiki?curid=601017" title="Niederanven">
Niederanven

Niederanven − gmina i miasteczko w centralnym Luksemburgu, w dystrykcie Luksemburg, w kantonie Luksemburg.
W 2005 roku, miasto Niederanven, które znajduje się w północno-wschodniej części gminy, zamieszkiwało 1,476 osób. Inne miejscowości w gminie: Ernster, Hostert, Oberanven, Rameldange, Senningen, Senningerberg oraz Waldhof. Znajduje się tutaj Międzynarodowy Port Lotniczy Luksemburg-Findel.
Miasta partnerskie.
 Altea, Hiszpania Bad Kötzting, Niemcy Bellagio, Włochy Bundoran, Irlandia Chojna, Polska Granville, Francja Holstebro, Dania Houffalize, Belgia Judenburg, Austria Karkkila, Finlandia Kőszeg, Węgry Marsaskala, Malta Meerssen, Holandia Sherborne, Wielka Brytania Oxelösund, Szwecja Preny, Litwa Preweza, Grecja Sesimbra, Portugalia Türi, Estonia Sigulda, Łotwa Sušice, Czechy Zwoleń, Słowacja

</doc>
<doc id="601018" url="https://pl.wikipedia.org/wiki?curid=601018" title="Hostert">
Hostert



</doc>
<doc id="601020" url="https://pl.wikipedia.org/wiki?curid=601020" title="Łącznica (potok)">
Łącznica (potok)

Łącznica – potok, lewy dopływ Jaśnicy o długości 4,63 km.
Łącznica płynie w Sudetach Środkowych w Górach Bardzkich w woj. dolnośląskim. Jest górskim potokiem wypływającym ze źródeł na wysokości około 390-405 m n.p.m. znajdujących się na zachód od wsi Wojbórz. W górnym biegu spływa łagodna doliną w kierunku południowym, dalej doliną w Obniżeniu Łącznej płynie w kierunku ujścia do Jaśnicy w Młynowie. Potok zbiera wody z północno-wschodniego zbocza Garbu Golińca i odwadnia Obniżenie Łącznej. Nad potokiem w górnym biegu na wzniesieniu stoi ruina obiektu fortyfikacyjnego „Czerwony szaniec” 

</doc>
<doc id="601021" url="https://pl.wikipedia.org/wiki?curid=601021" title="Itauguá">
Itauguá

Itauguá − miasto paragwajskie położone w departamencie Central.
Miasto założone zostało roku 1728, a znane jest ze specyficznej sztuki wytwarzania wyrobów koronkarskich, zwanej ñandutí (co w powszechnie używanym w Paragwaju języku Guarani oznacza sieć pajęczą). Według spisu ludności miasto liczyło w 1992 roku 13910 mieszkańców, a w 2002 już 47596 mieszkańców.
W mieście znajduje się muzeum San Rafael posiadające wiele cennych obiektów z okresu kolonialnego.

</doc>
<doc id="601022" url="https://pl.wikipedia.org/wiki?curid=601022" title="Itaugua">
Itaugua



</doc>
<doc id="601024" url="https://pl.wikipedia.org/wiki?curid=601024" title="François Joseph Lefebvre">
François Joseph Lefebvre

François Joseph Lefebvre (ur. 25 października 1755 w Rouffach, zm. 14 września 1820 w Paryżu) – francuski żołnierz, książę Gdańska i Marszałek Francji.
Życiorys.
Mając 18 lat zaciągnął się do pułku gwardii. Tam, po 15 latach służby, doszedł do stopnia sierżanta. Po wybuchu rewolucji i rozwiązaniu gwardii, razem z większością swojej kompanii wcielony został do nowo formowanego batalionu z misją uczenia żołnierzy manewrów bitewnych. W 1792 mianowany kapitanem w 13. batalionie lekkiej piechoty, w 1793 dowódcą tego batalionu, a na początku 1794 generałem brygady. Niedługo potem awansował na generała dywizji. 
Na polecenia generała Hoche'a odbił Vauban, walczył pod Apach, Sainte-Croix i Dinant. W bitwie pod Fleurus na czele przedniej straży armii Sambry i Mozy przyczynił się do zwycięstwa. W 1795 bił się m.in. pod Spiek i Wetzlar. W 1796 walczył pod dowództwem generała Klebera w armii Renu i Mozeli pod Altenkirchen, Frankfurtem i nad Lahną. W 1797 pod dowództwem generała Hoche walczył na prawym skrzydle. W wojnie 1799 Lefebvre dowodził przednią strażą armii Jourdana (armia dunajska). Razem z 8 tys. żołnierzy utrzymał obronne stanowisko pod Stockach przeciwko 36 tys. Austriaków, jednak raniony musiał wrócić do Francji. Potem brał udział w wypadkach 18 Brumaire'a - na czele 25 grenadierów wydobył z sali Rady Pięciuset prezesa posiedzenia, Lucjana Bonapartego. W nagrodę otrzymał dowództwo 14., 15. i 17. dywizji. Nie brał udziału w kampanii 1805, zamiast tego organizował pułki gwardii w różnych departamentach Francji. 
W wojnie 1806 Lefebvre walczył m.in. pod Jeną (gdzie dowodził piechotą gwardii). Potem wysłany został przez Cesarza do Gdańska, który miał zdobyć. Zaczął oblegać ją w marcu, mając do pomocy korpusy Lannesa i Oudinota, a mimo to twierdza kapitulowała dopiero w połowie maja. Za zdobycie Gdańska Napoleon nadał mu tytuł księcia Gdańska. W wojnie w Hiszpanii Lefebvre dowodził 4. korpusem, walczył pod Durango, Guenes, Espinosa, zdobył Bilbao, potem wrócił do Niemiec, gdzie objął dowództwo armii Bawarii. Na jej czele bił się pod Tann, Ebersbergiem, Eckmuhl i Wagram. 
W wyprawie rosyjskiej dowodził starą gwardią, w 1813 zaś dowodził lewym skrzydłem, gdzie bił się pod Montmirail, Arcis-sur-Aube i Champ-Aubert. Po upadku Napoleona oświadczył się za królem, jednak w czasie Stu Dni wrócił do Cesarza. 
Lefebvre według samego Napoleona "„umiał korzystać z nauk Turenne'a i marszałka saskiego, wzorem pierwszego był roztropny i umiarkowany, od drugiego zaś przejął czynność, zapał i przezorność”".
Życie prywatne.
1 marca 1783 roku poślubił Catherine Hübscher, byłą praczkę, która zasłynęła jako "Madame Sans-Gene". Mieli czternaścioro dzieci (12 synów, 2 córki): dwanaścioro zmarło w wieku niemowlęcym, dwaj pozostali synowie również nie przeżyli ojca. Marie Joseph Xavier, urodzony 10 marca 1785, został w roku 1812 mianowany generałem brygady, ale 15 grudnia tegoż roku zmarł w Wilnie; jego brat o imieniu Joseph, a nazywany w rodzinie "Coco", urodził się w roku 1802, a zmarł prawdopodobnie w 1817.

</doc>
<doc id="601029" url="https://pl.wikipedia.org/wiki?curid=601029" title="NFI">
NFI



</doc>
<doc id="601031" url="https://pl.wikipedia.org/wiki?curid=601031" title="Katastrofa kolejowa w Ursusie">
Katastrofa kolejowa w Ursusie

Katastrofa kolejowa w Ursusie – najechanie pociągu dalekobieżnego relacji Praha hl.n. – Warszawa Wschodnia na pociąg osobowy relacji Szklarska Poręba Górna – Warszawa Wschodnia na osiedlu Ursus w warszawskiej dzielnicy Ochota na linii kolejowej nr 1 o godzinie 6:20 w dniu 20 sierpnia 1990. W wyniku zderzenia zginęło 16 osób, a 64 zostały ranne, co czyni wypadek największą katastrofą kolejową w Polsce po 1989 roku pod względem liczby ofiar i rannych.
Opis zdarzenia.
Pociągi biorące udział w wypadku.
W wypadku brały udział dwa pociągi. Pierwszym z nich był osobowy nr 6113/4 relacji Szklarska Poręba Górna – Warszawa Wschodnia. Drugim pociągiem był interexpress "Silesia" nr 41008/7 relacji Praha hl.n. – Warszawa Wschodnia, prowadzony lokomotywą ET22-1053. Maszynistą pociągu był Tadeusz Mościcki.
Przebieg zdarzenia.
O poranku 20 sierpnia 1990 roku w Ursusie panowała gęsta mgła. Przed godziną 6:20 pod semaforem samoczynnej blokady liniowej o numerze 94 zlokalizowanym przy torze nr 2 linii kolejowej nr 1 nieopodal przystanku osobowego Warszawa Ursus zatrzymał się pociąg osobowy 6113/4 ze Szklarskiej Poręby Górnej do Warszawy Wschodniej, tego dnia jadący z opóźnieniem – rozkładowy przyjazd na stację Warszawa Zachodnia wyznaczony był na godz. 6:15. Na semaforze wyświetlony był sygnał S1 "Stój". Maszynista osobowego po odczekaniu 2 minut pod semaforem ruszył dalej, pomijając semafor 94 i sygnał "Stój". Taką sytuację dopuszczała "Instrukcja R1 o prowadzeniu ruchu pociągów", nazywając ją "jazdą na widoczność" z prędkością maksymalną 20 km/h, aby w razie zauważenia niebezpieczeństwa maszynista mógł natychmiast zatrzymać pociąg.
Za pociągiem 6113/4 jechał interexpress "Silesia" nr 41008/7 relacji Praha hl.n. – Warszawa Wschodnia. On również był opóźniony – według rozkładu, miał przyjechać na stację Warszawa Zachodnia o godz. 6:04. Na każdym mijanym semaforze samoczynnej blokady liniowej był wyświetlony sygnał S2 "Jazda z największą dozwoloną prędkością". Kilka sekund po minięciu semafora nr 94 maszynista zobaczył we mgle koniec pociągu 6113/4. Mościcki włączył hamowanie i ewakuował się do maszynowni"".
O godzinie 6:20 elektrowóz ET22-1053 z prędkością 97 km/h uderzył w ostatni wagon pociągu osobowego, powodując jego całkowite zniszczenie"". Spośród 80 pasażerów znajdujących się w wagonie, 16 zginęło, zaś 64 zostało rannych.
Śledztwo i proces.
Komisja PKP stwierdziła, że przyczyną katastrofy było pominięcie przez maszynistę interexpressu "Silesia" semafora nr 94, wskazującego sygnał S1 "Stój". Tadeusz Mościcki twierdził jednak, że wszystkie mijane przez prowadzoną przez niego "Silesię" wyświetlały sygnał S2 "Jazda z największą dozwoloną prędkością" – według komisji, wszystkie urządzenia sterowania ruchem kolejowym w okolicy miejsca katastrofy działały prawidłowo. Zdanie Mościckiego podzielał raport komisji powołanej przez Głównego Inspektora Pracy, który stwierdzał, że doszło do awarii samoczynnej blokady liniowej; raport podważyła Dyrekcja Generalna PKP, stwierdzając z kolei, że nie ma możliwości sprawdzenia jaki sygnał był wyświetlony na semaforze.
Proces w sprawie Mościckiego rozpoczął się w listopadzie 1991 roku. Zeznający w roli świadków inni maszyniści zaznaczali, że awarie samoczynnej blokady liniowej nie należały do rzadkości; wśród nich znalazł się maszynista pociągu ekspresowego "Tatry" z dnia katastrofy, który powiedział, że inny semafor samoczynnej blokady liniowej niedaleko miejsca wypadku wskazywał sygnał S1 "Stój" pomimo że odstęp bezpośrednio za nim nie był zajęty. Przesłuchano również mieszkańca jednej z podwarszawskich miejscowości, który sam zgłosił się jako świadek po zauważeniu, że sygnał na jednym z semaforów samoczynnej blokady liniowej umieszczonym między Pruszkowem a Ursusem co chwilę się zmienia.
Incydent z 9 kwietnia 1992.
9 kwietnia 1992 roku, na odcinku linii kolejowej nr 1 między Pruszkowem a Grodziskiem Mazowieckim doszło do incydentu. Maszynista jednego z pociągów zatrzymał się pod semaforem, który wskazywał sygnał S2 "Jazda z największą dozwoloną prędkością" pomimo tego, że na odstępie za tymże semaforem znajdował się pociąg. Wypadku identycznego z tym z Ursusa udało się uniknąć dzięki temu, że panowała dobra widoczność. Komisja kolejowa stwierdziła, iż przyczyną awarii było zwarcie skrośne.
Miesiąc po incydencie prokurator wystąpił o uniewinnienie Tadeusza Mościckiego. Zarówno on, jak i obrońca maszynisty stwierdzili, że incydent z 9 kwietnia 1992 roku potwierdza hipotezę, iż 20 sierpnia 1990 roku w Ursusie doszło do awarii sygnalizacji. Zdaniem obrońcy, wypadek z 1990 roku miał również wykazać chaos panujący w Polskich Kolejach Państwowych.
Wyrok został wydany przez Sąd Rejonowy w Warszawie 5 maja 1992 roku. Tadeusz Mościcki został uniewinniony. W uzasadnieniu wyroku wskazano, że sąd nie znalazł jednoznacznej przyczyny wypadku, zaś jedynym źródłem dowodów były zeznania maszynisty, ponieważ materiał dowodowy po katastrofie nie został dostatecznie zabezpieczony.
Upamiętnienie wypadku.
Pierwsze starania w kierunku upamiętnienia katastrofy podjęto w 2022 roku. Władze dzielnicy Ursus w 2023 roku odmówiły postawienia pomnika, tłumacząc, iż ofiary nie mieszkały w Ursusie, dzielnica nie ma na ten cel pieniędzy, zaś inicjatywa powinna wyjść od Polskich Kolei Państwowych, ponieważ to na ich terenie doszło do wypadku. PKP SA stwierdziła natomiast, że inicjatywa powinna wyjść od samorządu.
Obecnie jedyną formą upamiętnienia wypadku jest kartka A4 przyczepiona do płotu nieopodal miejsca katastrofy.

</doc>
<doc id="601033" url="https://pl.wikipedia.org/wiki?curid=601033" title="Sandweiler">
Sandweiler

Sandweiler − gmina i miasteczko w południowym Luksemburgu, w dystrykcie Luksemburg, w kantonie Luksemburg.
W 2005 roku, miasto Sandweiler, które znajduje się w południowo-zachodniej części gminy, zamieszkiwały 2 474 osoby. Inne miejscowości w gminie: Findel.

</doc>
<doc id="601035" url="https://pl.wikipedia.org/wiki?curid=601035" title="Massimo Ambrosini">
Massimo Ambrosini

Massimo Ambrosini (ur. 29 maja 1977 roku w Pesaro) – włoski piłkarz występujący na pozycji pomocnika.
Kariera klubowa.
Massimo Ambrosini zawodową karierę rozpoczynał w drużynie AC Cesena. Jej barwy reprezentował w sezonie 1994/1995, w którym pojawił się w 25 ligowych spotkaniach. Następnie podpisał kontrakt z A.C. Milan. W nowym klubie zadebiutował 30 sierpnia 1995 roku w wygranym 4:1 wyjazdowym pojedynku z Pescara Calcio. Sezon 1997/1998 Ambrosini spędził w innym włoskim zespole - Vicenza Calcio, dla której rozegrał 27 meczów. Po powrocie na San Siro zaczął grywać regularnie. Z Milanem Ambrosini dwa razy wygrywał Ligę Mistrzów oraz Superpuchary Europy. W kraju trzykrotnie zdobył mistrzostwo Włoch, a także zdobył puchar i superpuchar kraju. Massimo dla ekipy "Rossonerich" rozegrał już ponad 400 spotkań. Do końca sezonu 2008/2009 był wicekapitanem włoskiego zespołu. Po zakończeniu piłkarskiej kariery przez Paolo Maldiniego wychowanek Ceseny przejął po nim rolę kapitana Milanu.
W 2013 roku działacze klubu AC Milan postanowili, iż nie przedłużą wygasającego kontraktu z doświadczonym pomocnikiem. Przed sezonem 2013/2014 dołączył do klubu ACF Fiorentina na zasadzie wolnego transferu.
Kariera reprezentacyjna.
Ambrosini w reprezentacji Włoch zadebiutował 28 kwietnia 1999 roku w spotkaniu przeciwko Chorwacji. Wcześniej rozegrał siedem meczów dla reprezentacji Italii do lat osiemnastu i osiemnaście meczów dla reprezentacji U-21. Razem z dorosłą kadrą pojechał na Letnie Igrzyska Olimpijskie w 2000 roku, na których Squadra Azzura dotarła do ćwierćfinału. W tym samym roku wystąpił również na mistrzostwach Europy, na których zdobył srebrny medal. Z powodu kontuzji nie pojechał na Mistrzostwa Świata 2002, nie znalazł się także w kadrze Włochów na Euro 2004. 16 sierpnia 2006 Massimo został powołany do kadry przez Roberto Donadoniego po dwuletniej przerwie w występach reprezentacyjnych. Pod wodzą nowego szkoleniowca Włoch przejął w drużynie opaskę kapitańską i wywalczył sobie miejsce w podstawowej jedenastce. W 2008 roku Ambrosini wraz z reprezentacją dotarł do ćwierćfinału mistrzostw Europy.

</doc>
<doc id="601039" url="https://pl.wikipedia.org/wiki?curid=601039" title="Olifanty">
Olifanty



</doc>
<doc id="601040" url="https://pl.wikipedia.org/wiki?curid=601040" title="Jadwiga Łubieńska">
Jadwiga Łubieńska

Jadwiga Łubieńska z Hausnerów (ur. 10 października 1852, zm. 27 kwietnia 1930 w Sikorzu) – polska rzeźbiarka.
Zarys biografii.
Córka Ottona Hausnera i Aleksandry Kownackiej, siostra Witolda. 12 lipca 1871 wyszła za mąż za hrabiego Zdzisława Łubieńskiego, z którym miała córkę – Julię. Studiowała rzeźbiarstwo we Florencji u Cassioliego, w jej sztuce widać tendencje do włoskiego weryzmu. Działała we Florencji, a potem w Warszawie w Klubie Zachęta oraz Poznaniu w Towarzystwie Naukowym. Tworzyła na ogół w marmurze, głównie rzeźby portretowe (np. popiersie hrabiego Ireneusza Załuskiego w Warszawie) i religijne. Jest autorką pracy pt. "Teresina" (1879), którą ofiarowała Towarzystwu Zachęty. Swoje rzeźby wystawiała także we Lwowie, Wiedniu, Turynie i Florencji.
Zajmowała się także pisarstwem. Opublikowała w języku francuskim "Visions d'Italie" oraz już po polsku – pamiętnik "Podlaskie „Hospody Pomyłuj” 1872-1905 – Kronika 33 lat prześladowania unitów przez naocznego świadka" (wyd. Kraków 1908) i "Z bożej łaski". Wraz z Feliksem Józefowiczem napisała wspomnienia z odbytej we wrześniu 1907 podróży do Egiptu, zatytułowane "Z krainy faraonów".

</doc>
<doc id="601042" url="https://pl.wikipedia.org/wiki?curid=601042" title="Olifant">
Olifant



</doc>
<doc id="601044" url="https://pl.wikipedia.org/wiki?curid=601044" title="Schuttrange">
Schuttrange

Schuttrange − gmina i małe miasteczko w południowym Luksemburgu, w dystrykcie Luksemburg, w kantonie Luksemburg.
W 2005 roku, miasto Schuttrange, które stanowi centrum gminy, zamieszkiwało 825 osób. Inne miejscowości w gminie: Munsbach, Neuhäusgen, Schrassig oraz Übersyren.

</doc>
<doc id="601045" url="https://pl.wikipedia.org/wiki?curid=601045" title="PMP">
PMP



</doc>
<doc id="601046" url="https://pl.wikipedia.org/wiki?curid=601046" title="Steinsel">
Steinsel

Steinsel − gmina i miasteczko w centralnym Luksemburgu, w dystrykcie Luksemburg, w kantonie Luksemburg.
W 2005 roku, miasto Steinsel, które znajduje się w zachodniej części gminy, zamieszkiwały 1 844 osoby. Inne miejscowości w gminie: Heisdorf oraz Mullendorf.

</doc>
<doc id="601048" url="https://pl.wikipedia.org/wiki?curid=601048" title="Antonio Conte">
Antonio Conte

Antonio Conte (ur. 31 lipca 1969 w Lecce) – włoski piłkarz i trener piłkarski. Obecnie trener Tottenhamu Hotspur.
Kariera piłkarska.
Kariera klubowa.
US Lecce.
Wychowanek miejscowego klubu US Lecce. 6 kwietnia 1986 zadebiutował w Serie A na pozycji pomocnika w meczu przeciwko Pisa Calcio (1:1), mając wtedy 16 lat, 8 miesięcy i 13 dni. Swoją pierwszą bramkę w Serie A strzelił 11 listopada 1989 roku w meczu Napoli-Lecce (3:2).
Juventus F.C..
Latem 1991 został kupiony za 7 milionów lirów do Juventusu, a 17 listopada 1991 debiutował w koszulce Juve w meczu derbowym z Torino FC. Z Juventusem odnosił wiele sukcesów, między innymi pięć razy zdobył mistrzostwo Włoch, w 1993 roku wygrał Puchar UEFA, a w 1996 Ligę Mistrzów. W 1996 roku, po odejściu Gianluki Viallego i Fabrizia Ravanellego, został kapitanem drużyny. W sezonie 2001/02 przez coraz rzadsze wychodzenie w podstawowym składzie Juventusu stracił opaskę kapitana na rzecz Alessandra Del Piero. 4 kwietnia 2004 r. rozegrał ostatni mecz w Serie A na San Siro przeciwko Interowi (3:2) i w tym samym roku zakończył karierę zawodniczą.
Kariera reprezentacyjna.
27 maja 1994 debiutował w reprezentacji Włoch w meczu towarzyskim przeciwko Finlandii (2:0). Występował w meczach ćwierćfinałowym i półfinałowym MŚ 1994, ale nie zagrał w finale z Brazylią (0:0, k.2:3). Kontuzja wyeliminowała go z Euro 1996. 27 marca 1999 strzelił pierwszego gola w meczu eliminacyjnym do mistrzostw Europy przeciwko Danii (2:1). Brał udział w Euro 2000, gdzie 24 czerwca zagrał swój ostatni mecz w koszulce Squadra Azzurra w ćwierćfinale przeciwko Rumunii (2:0).
Kariera trenerska.
W latach 2005–2006 był drugim trenerem Sieny, w latach 2006–2007 był szkoleniowcem AC Arezzo, a w 2007 rozpoczął pracę z AS Bari. W 2009 wygrał z nią rozgrywki Serie B i awansował do pierwszej ligi. Po zakończeniu rozgrywek odszedł jednak z zespołu z powodu braku porozumienia z kierownictwem Bari w sprawie planów transferowych. 21 września 2009 Conte został szkoleniowcem Atalanty BC zastępując Angelo Gregucciego. Pracował tam do stycznia 2010 roku, po czym złożył rezygnację. 23 maja 2010 Conte został trenerem Sieny. Rok później objął stanowisko szkoleniowca drużyny, w której występował jako piłkarz – Juventusu. 6 maja 2012, na jedną kolejkę przed zakończeniem sezonu, zdobył w roli szkoleniowca Juve tytuł Mistrza Włoch, wygrywając z Cagliari 2:0. 15 lipca 2014 Conte zrezygnował z funkcji trenera Juventusu, z powodu polityki transferowej.
14 sierpnia 2014 roku został nowym szkoleniowcem reprezentacji Włoch. Po zakończeniu Euro 2016 Antonio Conte objął funkcję szkoleniowca Chelsea. Kontrakt miał być ważny przez 3 lata.
13 lipca 2018 został zwolniony z posady trenera Chelsea.
31 maja 2019 otrzymał nominację na stanowisko nowego szkoleniowca Interu Mediolan, na którym zastąpił Luciano Spalettiego. W sezonie 2020/2021 z drużyną Interu Mediolan zdobył Mistrzostwo Włoch
27 maja 2021 po zdobyciu mistrzostwa Włoch z Interem Mediolan zdecydował o rezygnacji z funkcji trenera Interu. 
2 listopada 2021 został trenerem Tottenhamu Hotspur. Podpisał kontrakt ważny do 30 czerwca 2023 roku. 
26 marca 2023 rozstał się z Tottenhamem. Umowę rozwiązano za porozumieniem stron. Przyczyną rozstania była wypowiedź włoskiego szkoleniowca, w której jawnie skrytykował on władze klubu z Londynu.
Statystyki kariery.
Trener.
"Aktualne na 18 marca 2023."

</doc>
<doc id="601049" url="https://pl.wikipedia.org/wiki?curid=601049" title="Główny Urząd Rasy i Osadnictwa SS">
Główny Urząd Rasy i Osadnictwa SS

Główny Urząd Rasy i Osadnictwa SS (niem. "Rasse- und Siedlungshauptamt, RuSHA") – jeden z trzech najstarszych głównych urzędów SS. Funkcjonował pod nazwą RuSHA od 30 stycznia 1935 r., choć jego początki sięgają 1931 roku. Miał za zadanie realizację koncepcji Heinricha Himmlera dotyczących "„hodowli rasy germańskiej”" i zdobywania dla niej "„przestrzeni życiowej”" ("Lebensraum"). Przedmiotem działalności były kwestie czystości rasowej wśród esesmanów, kandydatów do SS oraz członków ich rodzin, ich pochodzenia (rodowodu, genealogii), sprawy małżeństwa i rodziny oraz osadnictwo niemieckie na podbitych terenach.
Zadania urzędu.
Do zadań urzędu należało przeprowadzanie badań rasowych oraz ocena wartości rasowej ludności populacji podbitych terytoriów w związku z niemiecką polityką germanizacyjną realizowaną na terenach okupowanych przez III Rzeszę. Badania te związane były z pozwoleniem na małżeństwo i obejmowały zdrowie fizyczne i psychiczne kandydatek na żony i ich rodzin oraz cechy rasowe, aby upewnić się co do „nordyckości” kandydatek. Były to zasady eugeniki, której hołdował Himmler. Zarówno esesmani, jak i ich przyszłe żony, musieli dostarczyć dane genealogiczne dla udokumentowania czystości swego pochodzenia aż do piątego pokolenia wstecz. W praktyce bywało, że badano drzewo genealogiczne jeszcze dokładniej. W 1943 roku trzem braciom, członkom SS, którzy starali się o pozwolenie na zawarcie małżeństwa, dowiedziono, iż mają wśród przodków Żyda urodzonego w 1663 roku. Wobec zmienionych realiów wojennych, zgodzono się warunkowo na zawarcie przez nich małżeństw, z zastrzeżeniem, że ich dzieci nie będą mogły zostać przyjęte do SS.

</doc>
<doc id="601052" url="https://pl.wikipedia.org/wiki?curid=601052" title="Strassen (Luksemburg)">
Strassen (Luksemburg)

Strassen − gmina i miasteczko w centralnym Luksemburgu, w dystrykcie Luksemburg, w kantonie Luksemburg.
W 2005 roku, miasto Strassen, które znajduje się w południowej części gminy, zamieszkiwało 5 901 osób.

</doc>
<doc id="601055" url="https://pl.wikipedia.org/wiki?curid=601055" title="Walferdange">
Walferdange

Walferdange − gmina i małe miasteczko w centralnym Luksemburgu, w dystrykcie Luksemburg, w kantonie Luksemburg.
W 2005 roku, miasto Walferdange, które stanowi centrum gminy, zamieszkiwało 728 osób. Inne miejscowości w gminie: Helmsange oraz Bereldange.

</doc>
<doc id="601057" url="https://pl.wikipedia.org/wiki?curid=601057" title="Screwdriver">
Screwdriver

Screwdriver (z ang.: śrubokręt) – popularny w Polsce koktajl alkoholowy, bazujący na niedrogich składnikach. Jego składnikami są wódka z sokiem pomarańczowym i lodem. Można dodać likier pomarańczowy, aby kolor był intensywniejszy i skórkę pomarańczową dla ozdoby.
Istnieje odmiana tego koktajlu o nazwie „Elektryczny Screwdriver”, zawierająca również likier malinowy.

</doc>
<doc id="601059" url="https://pl.wikipedia.org/wiki?curid=601059" title="Weiler-la-Tour">
Weiler-la-Tour

Weiler-la-Tour − gmina i małe miasteczko w południowym Luksemburgu, w dystrykcie Luksemburg, w kantonie Luksemburg. Stolicą administracyjną gminy jest Hassel.
W 2005 roku, miasto Weiler-la-Tour, które znajduje się w południowej części gminy, zamieszkiwało 477 osób. Inne miejscowości w gminie: Syren.

</doc>
<doc id="601062" url="https://pl.wikipedia.org/wiki?curid=601062" title="Język kambata">
Język kambata



</doc>
<doc id="601066" url="https://pl.wikipedia.org/wiki?curid=601066" title="Górny Śląsk (prowincja)">
Górny Śląsk (prowincja)

Prowincja Górny Śląsk (niem. "Provinz Oberschlesien") – prowincja niemiecka utworzona w październiku 1919 roku przez władze Niemiec na terenach Górnego Śląska, które były wówczas pod władaniem Niemiec. Istniała w latach 1919–1938 i 1941–1945.
Historia.
1919–1938.
Prowincja Górny Śląsk ze stolicą w Opolu powstała mocą ustawy z 14 października 1919 roku poprzez podniesienie ówczesnej rejencji opolskiej (która wraz z wrocławską i legnicką stanowiła prowincję Śląsk) do rangi oddzielnej, nowej prowincji. Prowincja została utworzona z interesu politycznego, przed plebiscytem ustanowionym na mocy traktatu wersalskiego, mającym zadecydować o przynależności państwowej tego terytorium. Stąd większość kompetencji nowej prowincji pozostała tymczasowo w gestii Zarządu Prowincjonalnego Dolny Śląsk we Wrocławiu, będącego bezpośrednią kontynuacją identycznego organu prowincji Śląsk. W wyniku plebiscytu i powstań śląskich dokonano podziału, przy państwie niemieckim pozostało od czerwca 1922 roku 91% pierwotnego obszaru tej prowincji. Po podziale Górnego Śląska 3 września 1922 roku w referendum ludowym w rejencji opolskiej odrzucono koncepcję utworzenia odrębnego górnośląskiego kraju związkowego w granicach tzw. Republiki Weimarskiej, przy bezwzględnej i zdecydowanej agitacji przeciw tej koncepcji „za” oddano tylko 9% głosów. Prowincja pozostała częścią kraju związkowego Prusy. Podział Górnego Śląska w 1922 roku spowodował utratę na rzecz Polski wschodnich powiatów lub ich części, które wraz powiatami bielskim i cieszyńskim utworzyły autonomiczne województwo śląskie.
Od 1 czerwca 1926 roku do likwidacji w 1938 r. prowincja Górny Śląsk posiadała własny herb, zaprojektowany przez znanego niemieckiego heraldyka i grafika Otto Huppa. Herb (pole błękitne) symbolizował oderwanie części Górnego Śląska (uszczerbiony złoty orzeł bez ogona i szponów) oraz główne gałęzie gospodarki prowincji: rolnictwo (złote ostrze kosy) i górnictwo (złote pyrlik i żelazko).
W 1938 roku prowincja górnośląska została zlikwidowana, a jej teren włączono do odtworzonej prowincji Śląsk.
1941–1945.
Po zajęciu polskiej części Górnego Śląska przez Niemców we wrześniu 1939 roku, władzę ustawodawczą i wykonawczą na tym terenie wykonywał od 4 września do 26 października 1939 roku Chef der Zivilverwaltung – Grenzschutz-Abschnitts-Kommando. W dniu 26 października 1939 roku utworzono Rejencję Katowicka, która od 1 kwietnia 1940 roku została powiększona o powiaty miejskie Bytom, Gliwice i Zabrze oraz powiaty ziemskie bytomski i gliwicki z niemieckiej części Górnego Śląska.
W dniu 18 stycznia 1941 roku reaktywowano prowincję Górny Śląsk ("Provinz Oberschlesien"), a 1 lutego 1941 roku utworzono nowy okręg NSDAP Górny Śląsk ("Gau Oberschlesien"), którymi kierował Fritz Bracht, dzierżąc w jednym ręku władzę polityczną, z ramienia NSDAP (Gauleiter) i państwową (Oberpräsident). Prowincja Górny Śląsk ze stolicą w Katowicach dzieliła się na dwie rejencje: katowicką (11 powiatów ziemskich i 6 miejskich) i opolską (14 powiatów ziemskich i 3 miejskie). Obejmowała 9 nowych powiatów w porównaniu do okresu sprzed podziału Górnego Śląska w 1922 roku (będziński, bielski, blachowniański, chrzanowski, cieszyński, olkuski, Sosnowiec, zawierciański i żywiecki).
Oddzielny Związek Prowincjonalny Górny Śląsk w Katowicach ("Provinzialverband") powstał dopiero 1 kwietnia 1942 roku. Do tego czasu samorząd na Górnym Śląsku sprawował Zarząd Prowincjonalny Dolny Śląsk we Wrocławiu ("Provinzverwaltung"). Na czele Zarządu Prowincjonalnego stał Nadprezydent ("Oberpräsident") "Oberpräsident der Provinz Oberschlesien", który miał władzę administracji samorządowej i państwowej oraz jednocześnie był władzą polityczną – partyjną prowincji, Kierownikiem (NSDAP) Gau (okręgu) ("Gauleiter (der NSDAP) von Oberschlesien"). Zastępcą nadprezydenta w sprawach samorządowych był starosta krajowy ("Landeshauptmann"), nazywany w polskim nazewnictwie również dyrektorem krajowym. Organem doradczym nadprezydenta była Rada Prowincjonalna ("Provinzialrat"), w której skład oprócz nadprezydenta wchodzili z urzędu mieszkający w prowincji radcy stanu, prezesi rejencji, starosta krajowy oraz osoby wytypowane spośród powiatowych kierowników ("Kreisleiter") NSDAP. (Okręg) Gau Górny Śląsk ("Gau Oberschlesien"), Zarząd Prowincjonalny Górny Śląsk ("Provinzverwaltung Oberschlesien"), Związek Prowincjonalny Górny Śląsk ("Provinzialverband Oberschlesien") i Rada Prowincjonalna Górny Śląsk ("Provinzialrat Oberschlesien"), pełniły funkcje do 1945 r., do zawojowania terytorium prowincji Górny Śląsk przez Armię Czerwoną.
Po przegraniu przez Rzeszę Wielkoniemiecką II wojny światowej zrealizowano postanowienia tzw. Wielkiej Trójki m.in. o przekazaniu tego regionu Polsce.
Pełniący funkcje Oberpräsident der Provinz Oberschlesien i Gauleiter der NSDAP von Oberschlesien.
 *) tylko jako Oberpräsident
Podział administracyjny.
Prowincja Górny Śląsk była w okresie II wojny światowej podzielona w sposób następujący:Powiaty miejskie – (Stadtkreise) (9)
Powiaty ziemskie (Landkreise) (25)

</doc>
<doc id="601069" url="https://pl.wikipedia.org/wiki?curid=601069" title="Kalka techniczna">
Kalka techniczna

Kalka techniczna (kalka kreślarska, kalka szkicowa) – rodzaj przezroczystego papieru o gramaturze 40-100 g/m², który jest używany głównie do sporządzania na nim rysunków technicznych ołówkiem lub tuszem.
Kalka techniczna cechuje się:
Kalka techniczna absorbuje wilgoć z powietrza atmosferycznego, w wyniku czego ulega marszczeniu. Powinna być opakowana w papier wodoodporny.

</doc>
<doc id="601070" url="https://pl.wikipedia.org/wiki?curid=601070" title="Godło Islamskiej Republiki Afganistanu">
Godło Islamskiej Republiki Afganistanu

Godło Islamskiej Republiki Afganistanu – godło państwowe Afganistanu w latach 2006-2021.
Przedstawiało ono stylizowany meczet z dwoma minaretami, a w nim kilka najważniejszych, pod względem religijnym, elementów architektonicznych z jego wnętrza: mihrab – niszę wskazującą kierunek, w którym znajduje się Mekka (al-kibla) oraz minbar (podwyższenie, rodzaj kazalnicy) i dakkę (podium obok minbaru, z którego czyta się Koran) a także prowadzące do nich schodki. Po obu stronach meczetu powiewają flagi.
Wybór meczetu na główny element godła z jednej strony podkreślać miał znaczenie islamu w życiu kraju, z drugiej nawiązywał do historycznych godeł tego kraju z lat 1901–1919 i późniejszych (m.in. 1930–1973)
Pod meczetem umieszczona była data roczna 1298, zapisana oryginalnymi cyframi arabskimi (١٢٩٨), która to data w kalendarzu irańskim odpowiada odpowiada dacie 1919 w kalendarzu gregoriańskim. Rok ten jest początkiem suwerennego państwa Afganistan.
Wizerunek meczetu otoczony był przez dwa wieńce ze stylizowanych kłosów zboża, symbolizujących rolnictwo i jedność kraju, przepasanych białą wstęgą.
W górnej części godła, pomiędzy oboma końcami wieńca, znajdował się arabski napis z tekstem islamskiego wyznania wiary – szahady: "La ilaha illa Llahu, wa Muhammadun rosulu Llahi" (Nie ma boga prócz Boga (Allaha), a Mahomet jest posłańcem (prorokiem) Boga), pod nim stylizowane promienie słońca, a poniżej – kolejny napis: "Allah akbar" (Bóg jest wielki). U dołu godła, na opasającej wieńce kłosów białej szarfie, znajdowała się nazwa państwa zapisana pismem arabskim – افغانستان ("Afganistan").
Wersja godła państwowego Islamskiej Republik Afganistanu obowiązująca od 4 stycznia 2004 r. Zastąpiła poprzednio obowiązujące godło, różniące się drobnymi szczegółami – dodano promienie słońca oraz zastąpiono datę roczną 1348 rokiem 1298. Poprzednia data – 1348 odpowiadała dacie koronacji Nadir Szacha tj. rokowi 1929 w kalendarzu gregoriańskim; zapis ten jednak był poczyniony według rachuby lat kalendarza muzułmańskiego, zaś nowa data – 1298 odpowiada gregoriańskiemu rokowi 1919, zaś rachuba lat czyniona jest według kalendarza irańskiego.
Godło Islamskiej Republiki Afganistanu (podobnie jak znaczna większość poprzednich symboli tego państwa), było umieszczone na fladze państwowej Afganistanu.
Wraz z przejęciem władzy przez Talibów w Afganistanie i jednoczesnym ogłoszeniem przez nich Islamskiego Emiratu Afganistanu te godło przestało być obowiązujące.

</doc>
<doc id="601071" url="https://pl.wikipedia.org/wiki?curid=601071" title="Język libido">
Język libido

Języki libido, także: mareko (a. mareqo), marako (a. maraqo) – język ze wschodniej gałęzi rodziny języków kuszyckiej, używany przez około 68 tys. osób w Etiopii. Blisko spokrewniony z językiem hadija.
Typowy szyk zdania to SOV.

</doc>
<doc id="601072" url="https://pl.wikipedia.org/wiki?curid=601072" title="Pistacyt">
Pistacyt

Pistacyt (epidot żelazowy) – minerał z grupy krzemianów, odmiana epidotu zasobna w żelazo. 
Nazwa pochodzi od gr. "pistakia" = orzech pistacjowy i nawiązuje do charakterystycznej barwy, przypominającej orzeszki pistacjowe.
Właściwości.
Pistacyt tworzy podobne kryształy i skupienia jak klinozoisyt – kryształy pryzmatyczne, agregaty pręcikowe i włókniste. Różni się od niego żółto-, oliwkowo- lub ciemnozieloną barwą oraz pleochroizmem, który staje się coraz wyraźniejszy ze wzrostem zawartości Fe2O3. Nie rozpuszcza się w kwasach, topi się w płomieniu dmuchawy. 
Występowanie.
Minerał skał metamorficznych i utworów przeobrażonych pod wpływem czynników hydrotermalnych niższych temperatur. Występuje w łupkach diabazowych i chlorytowych. Spotykany w szczelinach skał bogatych w żelazo i magnez. Powstaje w wyniku wietrzenia plagioklazu. 
Miejsca występowania: Włochy – Piemont, Austria, Brazylia, USA, Norwegia, Szwajcaria, Francja. 
W Polsce bywa spotykany na Dolnym Śląsku (w okolicach Szklarskiej Poręby, Strzegomia, Żółkiweki). Spotykany jest w skałach metamorficznych Rudaw Janowickich, Gór Kaczawskich i w Masywie Śnieżnika.

</doc>
<doc id="601074" url="https://pl.wikipedia.org/wiki?curid=601074" title="Medingen (Luksemburg)">
Medingen (Luksemburg)

Medingen (luks. "Méideng") – małe miasteczko w południowo-wschodnim Luksemburgu, w gminie Contern. W 2005 roku miasteczko zamieszkiwało 100 osób.

</doc>
<doc id="601075" url="https://pl.wikipedia.org/wiki?curid=601075" title="Muhlbach">
Muhlbach

 
Muhlbach (luks. "Milbech ") – małe miasteczko w południowo-wschodnim Luksemburgu, w gminie Contern. W 2005 roku miasteczko zamieszkiwało 100 osób.

</doc>
<doc id="601076" url="https://pl.wikipedia.org/wiki?curid=601076" title="Moutfort">
Moutfort

 
Moutfort (luks. "Mutfert") – miasteczko w południowo-wschodnim Luksemburgu, w gminie Contern. W 2005 roku miasteczko zamieszkiwało 1 148 osób.

</doc>
<doc id="601077" url="https://pl.wikipedia.org/wiki?curid=601077" title="Oetrange">
Oetrange

Oetrange (luks. "Éiter") – małe miasteczko w południowo-wschodnim Luksemburgu, w gminie Contern. W 2005 roku miasteczko zamieszkiwało 769 osób.

</doc>
<doc id="601079" url="https://pl.wikipedia.org/wiki?curid=601079" title="Prawo pierwszej nocy">
Prawo pierwszej nocy

Prawo pierwszej nocy (łac. "ius primae noctis") – prawo mężczyzny o wysokiej randze społecznej, rodzinnej lub religijnej do zdeflorowania świeżo poślubionej żony każdego z wprost mu podległych czy zależnych mężczyzn.
Recepcja.
Zwyczaj ten opisany został m.in. przez Herodota jako obyczaj ludów Afryki. Prawo to formalnie do niedawna obowiązywało na wyspie Sark, choć od dawna było już niestosowane. W kontekście europejskim wielu historyków uważa prawo pierwszej nocy za legendę miejską
Feudalizm.
Najczęściej to prawo pana feudalnego do spędzenia pierwszej nocy ze świeżo poślubioną żoną każdego ze swych poddanych i zdeflorowania jej.
W Europie funkcjonował w okresie średniowiecza jedynie w niektórych regionach Francji i Włoch i to przez krótki czas. Niemal wszystkie informacje na ten temat pochodzą ze źródeł mówiących o wykupywanych przez wasali zobowiązaniach, celem uniknięcia wyegzekwowania tego prawa. Było ono jednym z uprawnień pana feudalnego w stosunku do poddanych, stanowiących jego źródło dochodu związane z nadzwyczajnymi wydarzeniami. Podobnie jak prawo do wyboru narzeczonej dla swego wasala, stanowiło rodzaj podatku. W niektórych rejonach, gdzie to prawo stosowano, zostało ono zastąpione „transakcją”, polegającą na tym, że pan feudalny w zamian za zgodę na spędzenie nocy poślubnej z żoną poddanego pozwalał mu na upolowanie jednego lub kilku jeleni ze swego lasu. Zwyczaj ten szybko wyszedł z użycia, ponieważ mężowie zgadzający się na taką „transakcję” nie cieszyli się szacunkiem w swoim otoczeniu (jedyny ślad to nazywanie zdradzanego męża „rogaczem”).
Judaizm.
Dziewictwo panny młodej było w judaizmie szczególną wartością. Było na tyle ważne, że Miszna stwierdza, że śluby zawierano w środy, by – w razie, gdyby okazało się w czasie nocy poślubnej, że panna młoda nie była dziewicą – pan młody mógł złożyć pozew do sądu zwanego "bet din", który zasiadał regularnie w czwartki (Ketubot 1,1). Przyjął się jednak zwyczaj zawierania ślubu we wtorek, by zapobiec wyegzekwowaniu przez miejscowego władcę "prawa pierwszej nocy".
Hinduizm.
Max Weber podaje, że niekiedy praktykowano ten zwyczaj we wspólnocie gokulastha gosainów, potomków Gokul Natha z linii sukcesji Wallabhy. Świadczą o tym dokumenty z procesu sądowego, który odbył się w 1862 w Bombaju. Gosainowie dokonywali takiego "świętego zespolenia" w obecności członków gminy religijnej z nowo poślubionymi członkiniami wspólnoty.

</doc>
<doc id="601082" url="https://pl.wikipedia.org/wiki?curid=601082" title="Alzingen">
Alzingen

Alzingen (luks. "Alzeng") – miasteczko w południowym Luksemburgu, w gminie Hesperange. W 2005 roku miasteczko zamieszkiwały 1 353 osoby.

</doc>
<doc id="601083" url="https://pl.wikipedia.org/wiki?curid=601083" title="Żywiec (stacja kolejowa)">
Żywiec (stacja kolejowa)

Żywiec – stacja kolejowa w Żywcu, w województwie śląskim, w Polsce, posiadająca według klasyfikacji PKP kategorię dworca aglomeracyjnego.
Dworzec położony jest w dzielnicy Zabłocie, przy ul. Dworcowej. Na placu przed dworcem znajduje się parking i postój taksówek, a na pobliskim przystanku zatrzymują się autobusy osiemnastu linii komunikacji miejskiej. Połączony jest kładką nadziemną z Aleją Armii Krajowej oraz przejściem podziemnym z dworcem autobusowym. W budynku dworca działa placówka pocztowa (filia Urzędu Pocztowego Żywiec 1).
W roku 2021 stacja obsługiwała 1500–2000 pasażerów na dobę.
Historia.
Dworzec kolejowy w Żywcu planowano początkowo wybudować na terenie zwanym "Łąg", gdzie współcześnie położona jest zajezdnia Miejskiego Zakładu Komunikacyjnego. Władze miasta nie wyraziły jednak na to zgody, obawiając się zagrożenia pożarem, z uwagi na zlokalizowane w pobliżu drewniane stodoły mieszkańców Rudzy. W związku z tym stanowiskiem, dworzec kolejowy został wybudowany w Zabłociu, w odległości około dwóch kilometrów od żywieckiego Rynku. Pierwszy budynek dworcowy powstał w 1878, co związane było z uruchomieniem połączenia Bielsko-Żywiec (otwarcie jednotorowej linii o długości 20,8 km nastąpiło 18 sierpnia 1878). Ulokowanie dworca w Zabłociu spowodowało rozkwit tej miejscowości, rozwój handlu, rzemiosła i przemysłu, szczególnie w pobliżu ulicy Kolejowej, łączącej dworzec z Żywcem i licznie zamieszkałej przez mniejszość żydowską. W celu ułatwienia dojazdu ze stacji do miasta, planowano powstanie linii tramwajowej.
W 1884 otwarta została Galicyjska Kolej Transwersalna na odcinku łączącym żywiecką stację z Suchą Beskidzką oraz Zwardoniem, co umożliwiło dojazd do Krakowa oraz Wiednia. Żywiec stał się jednym z głównych dworców kolejowych na tej linii, stanowiąc stację węzłową wyposażoną w wieżę ciśnień, parowozownię oraz infrastrukturę do uzupełniania wody w lokomotywach.
Budynek dworca stanowił długi, jednopiętrowy obiekt, charakteryzujący się typową architekturą powstających wówczas na terenie Austro-Węgier dworców kolejowych. W podobnym stylu powstał położony prostopadle do niego budynek mieszczący współcześnie przychodnię kolejową. Dworzec został w późniejszym okresie przebudowany przez Roberta Fussgangera, kiedy to nadano mu styl podhalański. Został on wyposażony w nowe, wysokie dachy z naczółkami i drewnianymi szczotkami. Otwarto wówczas także nową halę odpraw pasażerów, w której umieszczono obszerne łukowe okna i przykryto ją drewnianym stropem. Wokół okien na zewnętrznej ścianie hali dworca znajdowały się wielkie donice, w których nasadzone zostały krzewy i kwiaty. Nad głównym wejściem umieszczono wykonane z kamienia rzeźby sokołów z rozpiętymi lekko skrzydłami. Od strony torów budynek posiadał zadaszenie, które utrzymywały żeliwne kolumny. Wokół każdej z nich na wysokości powyżej 2 metrów znajdowały się kosze z rosnącą tam szałwią. Zasadzona została również winorośl.
Podczas okupacji niemieckiej w trakcie II wojny światowej figury sokołów zostały wyposażone w blaszane swastyki na łańcuszkach, które zwisały z ich dziobów.
Budynek dworca został zniszczony przez wycofujące się wojska niemieckie w 1945. Następnie został on odbudowany zgodnie z wcześniejszym wyglądem z projektu Fussgangera i otwarty ponownie 3 czerwca 1949, jednak pozbawiono go zadaszenia peronu. Została również rozebrana lokomotywownia i warsztaty.
Linia kolejowa do Bielska-Białej została zelektryfikowana w 1970, do Zwardonia w 1986, a kierunku Suchej Beskidzkiej (niezelektryfikowany wcześniej odcinek Żywiec-Lachowice) – w 1989.
W 1975 wybudowana została kładka dla pieszych łącząca plac dworcowy z peronami oraz ulicą Armii Krajowej, a w 1980 otwarto przejście podziemne pomiędzy placem przed dworcem kolejowym a dworcem PKS.
Do 1995 w budynku dworca działalność prowadziła restauracja "Dworcowa", do której prowadziły wejścia od strony peronów oraz placu.
W 2010 roku na linii do Suchej Beskidzkiej kursowanie pociągów osobowych zostało zawieszone, a ruch prowadzono zastępczą komunikacją autobusową. Jedynym kursującym pociągiem od maja 2011 r. był sezonowy interREGIO "Giewont" relacji Częstochowa-Zakopane. Od wejścia w życie nowego rozkładu jazdy w dniu 11 grudnia 2011 r. komunikacja zastępcza została zlikwidowana. Z dniem 9 stycznia 2015 r. wznowiono pilotażowo kursowanie pociągów regio relacji Sucha Beskidzka-Żywiec. W późniejszym czasie ruch na linii rozpoczęły prowadzić również pociągi Kolei Śląskich.
W 2016 budynek dworca został wyremontowany, odnowiona została elewacja, okna oraz dach. Odświeżone zostały także perony i zamontowano nowy system informacji pasażerskiej.

</doc>
<doc id="601084" url="https://pl.wikipedia.org/wiki?curid=601084" title="Fentange">
Fentange

Fentange (luks. "Fenteng") – miasto w południowym Luksemburgu, w gminie Hesperange. Miasto zamieszkują 1302 osoby.

</doc>
<doc id="601085" url="https://pl.wikipedia.org/wiki?curid=601085" title="Howald">
Howald

Howald (luks. "Houwald") – miasteczko w południowym Luksemburgu, w gminie Hesperange. W 2005 roku miasteczko zamieszkiwało 4 060 osób.

</doc>
<doc id="601086" url="https://pl.wikipedia.org/wiki?curid=601086" title="Itzig">
Itzig

Itzig (luks. "Izeg") – miasto w południowym Luksemburgu, w gminie Hesperange. Miasto zamieszkuje 1836 osób.

</doc>
<doc id="601088" url="https://pl.wikipedia.org/wiki?curid=601088" title="Johaniszkiele">
Johaniszkiele

Johaniszkiele (lit. "Joniškėlis") − miasto na Litwie, położone w okręgu poniewieskim, 17 km od Poswolu w rejonie pozwołskim.
Miasto lokował w 1736 r. król Polski August III Sas.
Historia.
Gniazdo rodowe Karpiów. Majątek należał do nich od XVII w. do II wojny światowej. Zgromadzili tu bogate archiwum i kolekcję pamiątek rodzinnych − zbiory uległy rozproszeniu w czasie I wojny
światowej. W 1894 r. w majątku Karpiów pracował jako ekonom Gabrielius Landsbergis-Żemkalnis późniejszy litewski dramaturg i dziad Vytautasa Landsbergisa.
Zespół rezydencji Karpiów (18 budynków) należy do największych i najlepiej zachowanych na Litwie. zbudowano w 1763 r. Po II wojnie światowej była w nim szkoła średnia - teraz własność prywatna. Zabudowania otacza park o pow. 34 ha z oranżerią. Park łączy się z rzeką Mażupą (Mażupe). A do rezydencji prowadzi piękna Aleja Lipowa.

</doc>
<doc id="601090" url="https://pl.wikipedia.org/wiki?curid=601090" title="Ernster">
Ernster

Ernster (luks. "Iernster") – wieś w centralnym Luksemburgu, w gminie Niederanven. Wieś zamieszkuje 350 osób.

</doc>
<doc id="601091" url="https://pl.wikipedia.org/wiki?curid=601091" title="Hostert (gmina Niederanven)">
Hostert (gmina Niederanven)

Hostert (luks. "Hueschtert") – wieś w centralnym Luksemburgu, w gminie Niederanven. Wieś zamieszkuje 364 osób.

</doc>
<doc id="601092" url="https://pl.wikipedia.org/wiki?curid=601092" title="Oberanven">
Oberanven

Oberanven (luks. "Ueweraanwen") – małe miasteczko w centralnym Luksemburgu, w gminie Niederanven. W 2005 roku miasteczko zamieszkiwało 627 osób.

</doc>
<doc id="601093" url="https://pl.wikipedia.org/wiki?curid=601093" title="Rameldange">
Rameldange

Rameldange (luks. "Rammeldang") – małe miasteczko w centralnym Luksemburgu, w gminie Niederanven. W 2005 roku miasteczko zamieszkiwało 671 osób.

</doc>
<doc id="601094" url="https://pl.wikipedia.org/wiki?curid=601094" title="Senningen">
Senningen

 
Senningen (luks. "Senneng") – małe miasteczko w centralnym Luksemburgu, w gminie Niederanven. W 2005 roku miasteczko zamieszkiwało 370 osób.

</doc>
<doc id="601095" url="https://pl.wikipedia.org/wiki?curid=601095" title="Senningerberg">
Senningerberg

 
Senningerberg (luks. "Sennengerbierg") – miasteczko w centralnym Luksemburgu, w gminie Niederanven. W 2005 roku miasteczko zamieszkiwało 1 536 osób.

</doc>
<doc id="601097" url="https://pl.wikipedia.org/wiki?curid=601097" title="Połonina Borżawska">
Połonina Borżawska

Połonina Borżawska (522,22; niekiedy także „Borżawa”; ) – pasmo górskie na ukraińskim Zakarpaciu. Należy do Beskidów Połonińskich w łańcuchu Zewnętrznych Karpat Wschodnich.
Pasmo Borżawy ma ok. 25 km długości, rozciąga się między doliną Wiczy (dopływu Latoricy) na północnym zachodzie a doliną Riki na południowym wschodzie. Na zachodzie Połonina Borżawska graniczy z Połoniną Równą, na wschodzie – z Połoniną Czerwoną. Na północy oddziela ją od Bieszczadów i Gorganów obniżenie przełęczy Podobec (785 m n.p.m.), wykorzystywane przez Wiczę, Rypinkę (dopływ Riki) i Rikę. Na południu środkowy odcinek doliny Borżawy i dolina Dusynki (dopływu Wiczy) oddzielają Połoninę Borżawską od pasm Bużory i Tupego.
Połonina Borżawska dzieli się na trzy grzbiety:
Grzbiety zbiegają się na szczycie Wielki Wierch (1598 m n.p.m.) w północnej części pasma.
Pasmo Połoniny Borżawskiej w swoich wyższych partiach ma charakter wysokogórski – szczyty są stożkowe, pokryte specyficzną dla Wschodnich Karpat formacją połoniny. Grzbiety są szerokie, doliny – głęboko wcięte. Poniżej linii 1200 m n.p.m. zbocza są pokryte lasami, głównie bukowymi, które jednak są w ostatnich dziesięcioleciach masowo wyrąbywane. Na połoninach prowadzi się wypas owiec. Połonina Borżawska nie jest objęta żadną formą urzędowej ochrony przyrody. Przez pasmo przebiega gazociąg. Na Stohach do 1995 działała stacja radarowa. Na Płaju działają stacja meteorologiczna i przekaźnik radiowo-telewizyjny. Coraz intensywniejszą w ostatnich latach turystykę górską ułatwia sieć pasterskich dróg i ścieżek. Głównymi punktami wypadowymi w Połoninę Borżawską są miasteczka Wołowec i Miżhirja, leżące na jej obrzeżach.
Połonina Borżawska bywa niekiedy zaliczana do Bieszczadów – staje się wtedy ich najwyższym pasmem.

</doc>
<doc id="601098" url="https://pl.wikipedia.org/wiki?curid=601098" title="Waldhof (Luksemburg)">
Waldhof (Luksemburg)

Waldhof (luks. "Waldhaff") – wieś (ang. "hamlet") w centralnym Luksemburgu, w gminie Niederanven. W 2005 roku, wieś zamieszkiwało 10 osób.

</doc>
<doc id="601101" url="https://pl.wikipedia.org/wiki?curid=601101" title="Titu Cusi Yupanqui">
Titu Cusi Yupanqui

Titu Cusi Yupanqui, Don Diego de Castro Titu Cusi Yupanqui (1529 - 1571) – król Inków (Sapa Inca) i trzeci władca królestwa Vilcabamba od 1558 do 1571 roku, syn króla Manco Inki, brat Sayri Tupaca, przywódca walk przeciwko hiszpańskim zdobywcom Imperium Inków.
W końcowej części swego panowania podjął pertraktacje z wicekrólem Peru, hrabią Oropesa, Francisco de Toledo, podczas których zdecydował się opuścić swoje górskie siedziby i przyjąć królewską rentę. Uczynił swego przyrodniego brata, Tupaca Amaru kapłanem i kustoszem ciała króla Manco Inki w Vilcabambie. Około 1568 roku został ochrzczony w obrządku Kościoła katolickiego (stąd też pochodzi jego chrześcijańskie nazwisko).
Titu Cusi zmarł w 1571 roku prawdopodobnie otruty przez swojego bliskiego towarzysza Diega Ortiza .

</doc>
<doc id="601102" url="https://pl.wikipedia.org/wiki?curid=601102" title="Findel">
Findel

Findel – wieś w południowym Luksemburgu, w gminie Sandweiler. Wieś zamieszkuje 105 osób.

</doc>
<doc id="601103" url="https://pl.wikipedia.org/wiki?curid=601103" title="Munsbach">
Munsbach

 
Munsbach (luks. "Minsbech") – małe miasteczko w południowym Luksemburgu, w gminie Schuttrange. W 2005 roku miasteczko zamieszkiwało 566 osób.

</doc>
<doc id="601104" url="https://pl.wikipedia.org/wiki?curid=601104" title="Neuhäusgen">
Neuhäusgen

 
Neuhäusgen (luks. "Neihaischen") – małe miasteczko w południowym Luksemburgu, w gminie Schuttrange. W 2005 roku zamieszkiwało je 235 osób.

</doc>
<doc id="601105" url="https://pl.wikipedia.org/wiki?curid=601105" title="Schrassig">
Schrassig

 
Schrassig (luks. "Schraasseg") – miasteczko w południowym Luksemburgu, w gminie Schuttrange. W 2005 roku miasteczko zamieszkiwało 1 027 osób.

</doc>
<doc id="601106" url="https://pl.wikipedia.org/wiki?curid=601106" title="Übersyren">
Übersyren

Übersyren (luks. "Iwwersiren") – wieś w południowym Luksemburgu, w gminie Schuttrange. Wieś zamieszkuje 616 osób.

</doc>
<doc id="601107" url="https://pl.wikipedia.org/wiki?curid=601107" title="Jezno">
Jezno

Jezno (lit. "Jieznas") – miasto na Litwie, położone w okręgu kowieńskim, 16 km od Pren w rejonie preńskim.
Historia.
Miejscowe dobra do 1508 roku były królewszczyzną. Otrzymał je kniaź Matwiej Mikitynicz-Hołowczyński – powiernik królowej Heleny, żony Aleksandra Jagiellończyka. W 1633 roku Jezno kupili Pacowie, którzy tu urządzili swoją główną rezydencję. Wspaniały pałac zbudował Antoni Michał Pac według projektu Glaubitza. Pałac miał mieć tyle okien ile dni w roku, pokoi – ile tygodni, sal – ile miesięcy. Po konfiskacie majątku Paców w 1835 roku został rozszabrowany i w 1837 spłonął, do czasów współczesnych zachowała się jedynie część jednego ze skrzydeł, w którym po II wojnie mieściła się szkoła z internatem. Zachował się park nad brzegiem jeziora Jezno o powierzchni 3 ha.
Kościół katolicki, barokowy, przebudowany w 1634 roku z XVI-wiecznego zboru kalwińskiego przez Krzysztofa Paca i rozbudowany przez Antoniego Paca w latach 1768–1772. We wnętrzu bogata polichromia i rokokowe wyposażenie. W podziemiach krypta z grobami Paców.

</doc>
<doc id="601108" url="https://pl.wikipedia.org/wiki?curid=601108" title="Heisdorf (Luksemburg)">
Heisdorf (Luksemburg)

Heisdorf (luks. "Heeschdrëf") – miasto w centralnym Luksemburgu, w gminie Steinsel. Miasto zamieszkuje 1586 osób.

</doc>
<doc id="601111" url="https://pl.wikipedia.org/wiki?curid=601111" title="Mullendorf">
Mullendorf

 
Mullendorf (luks. "Mëllerëf") – miasteczko w centralnym Luksemburgu, w gminie Steinsel. W 2005 roku miasteczko zamieszkiwało 1 005 osób.

</doc>
<doc id="601117" url="https://pl.wikipedia.org/wiki?curid=601117" title="Godło Bangladeszu">
Godło Bangladeszu

Godło Bangladeszu zostało przyjęte w 1972 r., wkrótce po uzyskaniu przez ten kraj niepodległości. 
Przedstawia ono okrągłą białą tarczę ze złotym obramowaniem, na której umieszczony jest stylizowany złoty wizerunek lilii wodnej, będącej narodową rośliną Bangladeszu. Nad lilią znajduje się złoty liść juty, a po obu jego bokach - cztery pięcioramienne złote gwiazdy. Symbolizują one 4 główne zasady polityki państwa: nacjonalizm, demokrację, islamski socjalizm oraz wierność islamowi, przy zachowaniu świeckiego charakteru państwa. Lilia unosi się na falach, symbolizujących główne rzeki Bangladeszu - Ganges i Brahmaputrę. Od dołu i z boków fale te otoczone są przez dwa kłosy ryżu - rośliny będącej podstawą gospodarki żywnościowej kraju.

</doc>
<doc id="601118" url="https://pl.wikipedia.org/wiki?curid=601118" title="Samuel Le Bihan">
Samuel Le Bihan

Samuel Le Bihan (ur. 5 stycznia 1965 w Avranches) – francuski aktor, reżyser, scenarzysta i producent filmowy, teatralny i telewizyjny.
Życiorys.
Jego rodzice żyli ze skromnych środków finansowych. Dorastał na przedmieściach Paryża. Jako dziecko marzył, że zostanie artystą, mechanikiem lub konstruktorem. Ostatecznie po namowie przyjaciół podjął naukę w CNSAD (Conservatoire National Superieur d'Art Dramatique) – Francuskim Państwowym Konserwatorium Sztuki Dramatycznej w Paryżu. Porzucił jednak szkołę i rozpoczął karierę boksera w Nowym Jorku, gdzie uczęszczał na kursy aktorskie w Actor's Studio.
Na srebrnym ekranie zaczynał od roli Xaviera w filmie "Letni spacer" ("Promenades d'été", 1991). Został dostrzeżony w charakterystycznej roli fotografa w Krzysztofa Kieślowskiego "Trzy kolory: Czerwony" ("Trois couleurs: Rouge", 1994). Za rolę Norberta w "Kapitan Conan" ("Capitaine Conan", 1996) zdobył nominację do nagrody Cezara. Jest laureatem nagrody im. Jeana Gabina za kreację Antoine'a w melodramacie komediowym "Salon piękności" ("Venus Beaute Institute", 1999). Sławę we Francji i Europie zawdzięcza roli wysłannika króla, żołnierza, podróżnika i uczonego Grégoire'a de Fronsac'a w filmie sensacyjnym "Braterstwo wilków" ("Le Pacte des loups", 2001) i jako zakochany żonaty lekarz kardiolog, który niedługo będzie ojcem w thrillerze romantycznym "Kocha... Nie kocha!" ("À la folie", 2002).
W latach 1995-1997 sprawdził się także jako aktor sceniczny na deskach jednego z najbardziej prestiżowych teatrów na świecie - La Comédie-Française. Za rolę Stanleya Kowalskiego w spektaklu Tennessee'go Williamsa "Tramwaj zwany pożądaniem" odebrał Nagrodę im. Moliera dla najlepszego aktora.
Zasiadał w jury Złotej Kamery na 75. MFF w Cannes (2022).
Życie prywatne.
W 2002 roku wziął ślub z modelką Danielą Beye. Jest ojcem Jules'a.

</doc>
<doc id="601119" url="https://pl.wikipedia.org/wiki?curid=601119" title="Grabowiec (powiat siemiatycki)">
Grabowiec (powiat siemiatycki)

Grabowiec – kolonia w Polsce położona w województwie podlaskim, w powiecie siemiatyckim, w gminie Mielnik.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Parafia Przemienienia Pańskiego w Mielniku.

</doc>
<doc id="601120" url="https://pl.wikipedia.org/wiki?curid=601120" title="Daugi">
Daugi

Daugi () – miasto na Litwie, w okręgu olickim, w rejonie olickim, siedziba administracyjna gminy Daugi. W 2011 roku liczyło 1170 mieszkańców.

</doc>
<doc id="601122" url="https://pl.wikipedia.org/wiki?curid=601122" title="Helmsange">
Helmsange

Helmsange (luks. "Helsem") – miasto w centralnym Luksemburgu, w gminie Walferdange. Miasto zamieszkuje 2193 osób.

</doc>
<doc id="601123" url="https://pl.wikipedia.org/wiki?curid=601123" title="Bereldange">
Bereldange

Bereldange (luks. "Bäreldeng") – miasteczko w centralnym Luksemburgu, w gminie Walferdange. Miasto zamieszkuje 3627 osób.

</doc>
<doc id="601125" url="https://pl.wikipedia.org/wiki?curid=601125" title="Koterka">
Koterka

Koterka – kolonia w Polsce położona w województwie podlaskim, w powiecie siemiatyckim, w gminie Mielnik.
Miejscowość leży w odległości 2,5 km od granicy z Białorusią i jest punktem końcowym drogi wojewódzkiej nr 640 prowadzącej z Siemiatycz.
W latach 1975–1998 miejscowość położona była w województwie białostockim.
Prawosławni mieszkańcy wsi należą do parafii Ikony Matki Bożej „Wszystkich Strapionych Radość” w Tokarach, a wierni kościoła rzymskokatolickiego do parafii Podwyższenia Krzyża Świętego w Tokarach.
W lesie w pobliżu Koterki znajduje się prawosławna drewniana cerkiew parafialna (wzniesiona w latach 1909–1912) oraz otoczone kultem źródełko.

</doc>
<doc id="601126" url="https://pl.wikipedia.org/wiki?curid=601126" title="Hassel">
Hassel

Hassel (luks. "Haassel") – wieś w południowym Luksemburgu, ośrodek administracyjny gminy Weiler-la-Tour. Wieś zamieszkuje 436 osób.

</doc>
<doc id="601127" url="https://pl.wikipedia.org/wiki?curid=601127" title="Syren">
Syren

 
Syren (luks. "Siren") – małe miasteczko w południowym Luksemburgu, w gminie Weiler-la-Tour. W 2005 roku miasteczko zamieszkiwało 416 osób.

</doc>
<doc id="601129" url="https://pl.wikipedia.org/wiki?curid=601129" title="Poręby (województwo podlaskie)">
Poręby (województwo podlaskie)

Poręby – kolonia w Polsce położona w województwie podlaskim, w powiecie siemiatyckim, w gminie Mielnik.
W latach 1975–1998 miejscowość położona była w województwie białostockim.

</doc>
<doc id="601131" url="https://pl.wikipedia.org/wiki?curid=601131" title="Boris Schatz">
Boris Schatz

Boris Schatz (ur. 1867 w Woroniach na Żmudzi, zm. 1932 w Denver) – żydowski malarz i rzeźbiarz, fundator Szkoły Sztuk Pięknych i Rzemiosł Besaleela w Jerozolimie. Tematyką jego prac, w większości inspirowanych Biblią, było narodowe odrodzenie Żydów.
Ojciec Schatza, będący nauczycielem w żydowskiej szkole religijnej, wysłał go na studia w jesziwie w Wilnie. Boris szybko jednak porzucił szkołę i, po zerwaniu wszelkich więzi z rodziną, podjął studia artystyczne, obejmujące malarstwo i rzeźbę, w Wilnie i Warszawie. W 1889 przeprowadził się do Paryża, gdzie opiekował się nim znany artysta Mark Antokolski.
W 1895 Schatz przyjął zaproszenie księcia Ferdynanda do objęcia funkcji nadwornego rzeźbiarza oraz założyciela Królewskiej Akademii Sztuki. W 1900 otrzymał złoty medal za statuę "Biust starej kobiety".
W 1905 poznał Teodora Herzla i pod jego wpływem stał się zagorzałym syjonistą. Na Kongresie Syjonistycznym w 1905 przedstawił pomysł utworzenia żydowskiej szkoły artystyczno-rzemieślniczej. Następnego roku ufundował taką szkołę w Jerozolimie, nazwaną później na cześć Besaleela, wzmiankowanego w Biblii artysty i rzemieślnika (projektanta Arki Przymierza i innych przedmiotów służących kultowi).
W kolejnych latach Schwatz organizował wystawy prac swoich studentów w Europie (m.in. we Lwowie) i Stanach Zjednoczonych. Były to pierwsze wystawy sztuki żydowskiej pochodzącej z terenu Palestyny. 
Schatz zmarł podczas podróży zagranicznej w poszukiwaniu sponsorów dla Szkoły Sztuk Pięknych i Rzemiosł Besaleela. Jego ciało zostało przewiezione do Jerozolimy i pochowane na Górze Oliwnej.

</doc>
<doc id="601133" url="https://pl.wikipedia.org/wiki?curid=601133" title="Homoty">
Homoty

Homoty – wieś w Polsce położona w województwie podlaskim, w powiecie siemiatyckim, w gminie Mielnik.
W latach 1921 – 1934 wieś należała do gminy Radziwiłłówka.
W latach 1975–1998 miejscowość położona była w województwie białostockim.
Przez miejscowość przebiega droga wojewódzka nr 658.
Według Powszechnego Spisu Ludności z 1921 roku wieś zamieszkiwało 42 osoby, wśród których 12 było wyznania rzymskokatolickiego, 28 prawosławnego a 5 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 9 budynków mieszkalnych.
Wierni kościoła rzymskokatolickiego należą do parafii św. Apostołów Piotra i Pawła w Siemiatyczach Stacji.

</doc>
<doc id="601134" url="https://pl.wikipedia.org/wiki?curid=601134" title="Wierzbołów">
Wierzbołów

Wierzbołów (lit. "Virbalis", pierwotnie "Nowa Wola") – miasto na Litwie, położone w okręgu mariampolskim, 12 km od Wyłkowyszek.
Miasto królewskie lokowane w 1536 roku, położone było w Księstwie Żmudzkim. Miejsce obrad sejmików ziemskich powiatu starodubowskiego, przeniesionych tu ze Staroduba na czas okupacji rosyjskiej w 1659 roku.
Historia.
Położona w pobliżu granicy z Prusami miejscowość początkowo nazywane było Nowawola. Król Zygmunt III Waza w dniu 15 czerwca 1593 roku jej prawo magdeburskie i herb wyobrażający anioła z mieczem i wagami. W 1554 roku królowa Bona Sforza ufundowała w Wierzbołowie drewniany kościół, którego proboszczem został ks. Mikołaj z Oszmiany. Kościół został rozebrany w 1855 roku wraz z murowaną wieżą i budynkami probostwa. Oprócz tego w mieście istniał też kościół zakonu dominikanów z klasztorem.
W dniu 23 sierpnia 1655 roku w Wierzbołowie zbuntowane oddziały radziwiłłowskie zawiązały w obronie króla Jana Kazimierza konfederację wojsk litewskich, wymierzoną przeciwko Szwedom i Januszowi Radziwiłłowi.
Miasto królewskie w 1782 roku.
W latach 1807-1815 w składzie Księstwa Warszawskiego. Następnie po kongresie wiedeńskim część Królestwa Polskiego, w zaborze rosyjskim. Stanowiło część Suwalszczyzny jako przynależne do guberni suwalskiej. Za Królestwa Polskiego siedziba wiejskiej gminy Kibarty (w której skład nie wchodził).
W 1860 r. wieku w pobliżu miasta przeprowadzono linię kolejową łączącą Królewiec i Kolej Warszawsko-Petersburską, w związku z czym w odległości ok. 4 km od miasta we wsi Kibarty zbudowany reprezentacyjny graniczny dworzec kolejowy „Wierzbołów” z komorą celną, zburzony w 1945 r.
W czasie I wojny światowej w lutym 1915 roku zajęty przez wojska niemieckie. W 1918 roku po zajęciu przez wojska litewskie zmieniono nazwę miejscowości na "Virbalis". W latach 1941-1944 pod okupacją niemiecką. Do 1991 roku w ZSRR, a następnie w Republice Litewskiej.
Zabytki.
Nieistniejące:

</doc>
<doc id="601135" url="https://pl.wikipedia.org/wiki?curid=601135" title="Pokrywy (botanika)">
Pokrywy (botanika)

Pokrywy (łac. "bracteae involucri", ang. "involucral bracts") – rodzaj podsadek, czyli listków wyrastających u podstawy kwiatostanu. Pokrywy wyrastają u nasady baldacha złożonego w rodzinie selerowatych (baldaszkowatych). Występowanie pokryw, ich morfologia i wielkość ma znaczenie przy oznaczaniu niektórych gatunków tych roślin. 

</doc>
<doc id="601136" url="https://pl.wikipedia.org/wiki?curid=601136" title="Threshold (zespół muzyczny)">
Threshold (zespół muzyczny)

Threshold – sześcioosobowa grupa z południowej Anglii, wykonująca muzykę z nurtu metalu progresywnego.
Wczesne lata grupy zaowocowały czterema ciepło przyjętymi albumami z etykietą niezależnej wytwórni GEP. 
Po paru zmianach i wielu trasach koncertowych w Europie z takimi zespołami jak Dream Theater, Threshold podpisali kontrakt z wytwórnią Inside Out Music w 2000 r. Albumy "Hypotgetical" i "Critical Mass" zostały wydane w 2001 i 2002 r., ciesząc się sukcesem bycia na listach przebojów w Europie i wzmacniając silną reputację zarówno wśród fanów, jak i wydawnictw muzycznych. Na początku 2004 r. zostało wydane DVD z utworami na żywo, gdy Threshold powrócili do studia, aby wydać ostatni, najbardziej utytułowany album studyjny "Subsurface". 
"Subsurface" został uplasowany na 15 miejscu w plebiscycie „ Album miesiąca” w dziewięciu krajach, stając się jednocześnie jednym z najważniejszych rockowych albumów roku. 
W 2006 r. Threshold podpisali kontrakt z wytwórnią Nuclear Blast records.

</doc>
<doc id="601138" url="https://pl.wikipedia.org/wiki?curid=601138" title="Końskie Góry">
Końskie Góry

Końskie Góry – wieś w Polsce położona w województwie podlaskim, w powiecie siemiatyckim, w gminie Mielnik.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii Parafia Przemienienia Pańskiego w Mielniku.

</doc>
<doc id="601139" url="https://pl.wikipedia.org/wiki?curid=601139" title="Nepotian">
Nepotian



</doc>
<doc id="601140" url="https://pl.wikipedia.org/wiki?curid=601140" title="Oksiutycze">
Oksiutycze

Oksiutycze – wieś w Polsce położona w województwie podlaskim, w powiecie siemiatyckim, w gminie Mielnik.
Według Pierwszego Powszechnego Spisu Ludności, przeprowadzonego w 1921 roku, wieś Oksiutycze liczyła 18 domostw i zamieszkiwana była przez 76 osób (34 kobiety i 42 mężczyzn). Większość mieszkańców miejscowości, w liczbie 70 osób, zadeklarowała wyznanie prawosławne, zaś pozostałe 6 osób zgłosiło wyznanie mojżeszowe. Podział religijny mieszkańców Oksiutycz nakrywał się na ich strukturę narodowo-etniczną, gdyż 70 osób podało białoruską przynależność narodową, a pozostałych 6 osób zadeklarowało żydowską tożsamość narodową. W okresie międzywojennym miejscowość znajdowała się w gminie Radziwiłłówka, powiatu bielskiego.
W latach 1975–1998 miejscowość położona była w województwie białostockim.
Wierni kościoła rzymskokatolickiego należą do parafii św. Apostołów Piotra i Pawła w Siemiatyczach Stacji.

</doc>
<doc id="601141" url="https://pl.wikipedia.org/wiki?curid=601141" title="Herb Bahrajnu">
Herb Bahrajnu

Herb Bahrajnu został opracowany w 1932 przez sir Charlesa Belgrave'a - brytyjskiego doradcę ówczesnych emirów Bahrajnu. 
Przedstawia tarczę dzieloną pięcioma klinami w pas. Pola srebrne (w głowicy) i czerwone (u podstawy). Tarcza otoczona jest stylizowanymi, czerwono-srebrnymi gałązkami wawrzynu (lauru). Do 1971, roku uzyskania niezależności od monarchii brytyjskiej herb zawierał jeszcze wizerunek korony tzw. wschodniej, jako symbolu władzy królewskiej.

</doc>
<doc id="601144" url="https://pl.wikipedia.org/wiki?curid=601144" title="Zbrzyca (rzeka)">
Zbrzyca (rzeka)

Zbrzyca () – rzeka w północnej Polsce, lewy dopływ Brdy. 
Przebieg.
Płynie przez Równinę Charzykowską w województwie pomorskim, przez tereny leśne Zaborskiego Parku Krajobrazowego. Długość rzeki wynosi według różnych źródeł od 46,2 km przez 46,8 km , powierzchnia zlewni rzeki wynosi przez 448,3 km² do około 450,4 km². Wypływa z jeziora Duży Zbełk w okolicach miejscowości Dziemiany. Płynie przez jeziora: Wielkie Sarnowicze, Dywańskie, Somińskie, Kruszyńskie, Parzyńskie, Milachowo, Laska, Księże, Długie, Parszczenica i Śluza. Uchodzi do jeziora Witoczno, w którym łączy się z Brdą. Średni roczny przepływ przy ujściu wynosi 4,74 m³/s.
Jest to rzeka w zasadzie nizinna, a jedynie jej środkowy bieg (od młyna Parzyn do jeziora Milachowo) ma miejscami charakter górski i jest zaliczana do krainy ryb łososiowatych. Prawie na całej swojej długości przepływa przez tereny leśne. Nurt Zbrzycy jest szybki, a dno pokryte piaskiem lub żwirem, z zalegającymi głazami i drzewami.
W rzece występują szczupaki (w partiach przyjeziornych), okonie, klenie, miętusy oraz pstrągi, choć te ostatnie są rzadkie z uwagi na kłusownictwo i małą ilość zarybień. Nad rzeką znajdują się stanice wodne.
Dopływy.
Główne dopływy:
Miejscowości.
Ważniejsze miejscowości położone nad Zbrzycą:

</doc>
<doc id="601148" url="https://pl.wikipedia.org/wiki?curid=601148" title="Wobolniki">
Wobolniki

Wobolniki (lit. "Vabalninkas") - miasto na Litwie, położone w okręgu poniewieskim, 26 km od Birży w rejonie birżańskim.

</doc>
<doc id="601150" url="https://pl.wikipedia.org/wiki?curid=601150" title="Piast Chęciny">
Piast Chęciny



</doc>
<doc id="601152" url="https://pl.wikipedia.org/wiki?curid=601152" title="Żako">
Żako

Żako, papuga popielata, papuga szara ("Psittacus erithacus") – gatunek średniej wielkości ptaka z rodziny papugowatych (Psittacidae). Klasyfikacja taksonomiczna jest sporna, zależnie od ujęcia, żako uznaje się za jeden gatunek z trzema podgatunkami lub za dwa odrębne gatunki. Zamieszkują środkową Afrykę oraz Wyspy Świętego Tomasza i Książęcą. Zagrożone wyginięciem.
Taksonomia.
Po raz pierwszy gatunek opisał Karol Linneusz w 1758 na podstawie holotypu z Ghany. Klasyfikacja jest sporna. W klasyfikacji ptaków przyjętej przez BirdLife International "P. e. timneh" jest podnoszony do rangi odrębnego gatunku "Psittacus timneh"; w 2014 roku także Międzynarodowy Kongres Ornitologiczny (IOC) zdecydował o podniesieniu "P. e. timneh" do rangi odrębnego gatunku, wyróżnia dwa podgatunki: nominatywny oraz "P. t. princeps". Autorzy "Handbook of the Birds of the World" uznają "P. e. erithacus" i "P. e. princeps" za jeden gatunek, za to "P. e. timneh" za odrębny – "P. timneh". Badania genetyczne wskazują obecność dwóch niezależnych od siebie lądowych linii rozwojowych, które rozdzieliły się do 2,4 mln lat temu, a populacja wyspowa – z Wyspy Książęcej – również składa się z przedstawicieli dwóch linii rozwojowych, które ewoluowały w allopatryczności. Linia z Wyspy Książęcej o największej liczbie współczesnych przedstawicieli ewoluowała w osobności przez około 1,4 mln lat. Jej reprezentanci bliżej spokrewnieni są z przedstawicielami "P. e. timneh" niż z "P. e. erithacus". Druga z linii rozwojowych na Wyspie Książęcej składa się z ptaków podgatunku nominatywnego, które niedawno skolonizowały wyspę.
Morfologia.
Upierzenie ogółem szarawe. Sterówki jaskrawoczerwone lub kasztanowe (u "P. e. timneh"). Ponadto u ptaków z podgatunku "P. e. timneh" górna połowa górnej szczęki jest szaroróżowa, a nie czarniawa. Długość ciała ok. 28–39 cm; masa ciała 402–490 g.
Podgatunki i zasięg występowania.
Występowanie zależnie od podgatunku (kolejność taksonów według IOC):
Zdziczałe ptaki podgatunku nominatywnego występują w wielu afrykańskich miastach.
Ekologia i zachowanie.
Przeważnie żako zamieszkują gęste lasy. Spotykane są również na skrajach lasów, w przecinkach, lasach galeriowych, namorzynach, obszarach upraw i ogrodach, nie ma jednak pewności, czy są to samodzielnie się podtrzymujące populacje. Żako odnotowywano do 2200 m n.p.m. Zaobserwowano związek między występowaniem żako i palm "Elaeis". Pożywieniem tych papug są nasiona i owoce. Żerują w grupach liczących do 30 osobników. Przynajmniej w zachodniej części Afryki w porze suchej podejmują sezonowe wędrówki z najsuchszych części swojego zasięgu.
Są jednymi z najbardziej inteligentnych ptaków, w niektórych aspektach zdolności intelektualne dorównują kilkuletnim dzieciom. Papuga szara nie zdała testu lustra.
Lęgi.
Gniazdo ulokowane jest w szczelinie drzewa, od 10 do 30 m nad ziemią. Przeważnie gniazdują samotnie, niekiedy tworzą luźne kolonie. Samica składa 2–5 jaj i sama je wysiaduje przez 21–30 dni. Młode opuszczają gniazdo po około 80 dniach życia. W niewoli żako dożywają około 45 lat. Według danych z 1998 dzikie żako odchowywały wówczas średnio 0,4 pisklęcia na gniazdo.
Status i zagrożenia.
Według IUCN żako ma status zagrożonej wyginięciem (EN, "Endangered"). Status zaktualizowano w grudniu 2016, uprzednio w 2012 i 2013 otrzymała rangę gatunku narażonego (VU, "Vulnerable"). Zagrożeniem dla gatunku jest odłów żako celem sprzedania ich jako zwierzęta domowe. IUCN od 2012 uznaje żako mniejszą ("P. e. timneh") za osobny gatunek i podobnie jak w przypadku żako – w 2012 nadała jej status VU, a od 2016 zalicza ją do kategorii EN.
Żako to jedne z popularniejszych zwierząt domowych w Europie, USA i na Bliskim Wschodzie, co zawdzięczają swojej zdolności do naśladowania ludzkiej mowy i innych dźwięków. Popyt na dzikie ptaki zwiększył się (dane z 2006 roku) także w Chinach. Od 1982 do 2001 próbowano sprzedać ponad 1,3 miliona złapanych w naturze żako. Szacunkowo śmiertelność ptaków od złapania do momentu sprzedaży wynosi od 30 do 66%. Inne zagrożenia dla gatunku to utrata środowiska, odłów na sprzedaż wewnątrz krajów i polowanie na żako celem pozyskania mięsa lub części ciała oraz piór używanych jako dekoracja lub w magicznych rytuałach. W 2016 najwięcej legalnie sprzedanych żako pochodziło z centralnej Afryki.
Gatunek od 2017 jest wymieniany w Załączniku I konwencji CITES, wcześniej był umieszczany w mniej rygorystycznych załącznikach II i III.

</doc>
<doc id="601153" url="https://pl.wikipedia.org/wiki?curid=601153" title="Biuro (brytyjski serial telewizyjny)">
Biuro (brytyjski serial telewizyjny)

Biuro (ang. "The Office") – brytyjski sitcom napisany i wyreżyserowany przez Rickiego Gervaisa i Stephena Merchanta. Serial został zrealizowany w konwencji filmu mockumentalnego i przedstawia wydarzenia w biurze spółki zajmującej się handlem papierem. 
W Polsce serial emitowany był na antenie BBC Entertainment, wszystkie jego odcinki ukazały się także na DVD nakładem firmy "Best Film".
Wersje zagraniczne.
"Biuro" spotkało się z pozytywnym przyjęciem na wielu rynkach zagranicznych, zwłaszcza w USA, gdzie było pokazywane na antenie BBC America. Z tego względu dość szybko BBC Worldwide zaczęło rozmowy w sprawie sprzedaży praw do realizacji lokalnych wersji serialu. Jako pierwsza powstała wersja francuska, "Le Bureau", emitowana na antenie francuskiego Canal+, gdzie oryginalne brytyjskie scenariusze poddano jedynie niewielkim zmianom. Znacznie luźniej pierwowzór potraktowali autorzy wersji niemieckiej ("Stromberg", ProSieben) i amerykańskiej ("The Office", NBC), gdzie skopiowano modele postaci i niektóre wątki fabularne, jednak zasadnicza część scenariusza pisana była od początku. 
Kolejną z nakręconych dotąd wersji zagranicznych jest "Le Job", zrealizowana w języku francuskim w Kanadzie. Co ciekawe, w tej wersji główny bohater nazywa się David Gervais, co jest skrzyżowaniem jego imienia z wersji brytyjskiej z nazwiskiem grającego go w oryginale aktora (który sam ma kanadyjskie korzenie). 
Ostatnia dotychczasowa adaptacja powstała w Chile pod tytułem "La Ofis".
W 2021 roku powstała wersja polska The Office PL.

</doc>
<doc id="601154" url="https://pl.wikipedia.org/wiki?curid=601154" title="Fischbach (kanton Mersch)">
Fischbach (kanton Mersch)

Fischbach − gmina i małe miasteczko w centralnym Luksemburgu, w dystrykcie Luksemburg, w kantonie Mersch.
W 2005 roku, miasto Fischbach, które stanowi centrum gminy, zamieszkiwało 178 osób. Inne miejscowości w gminie: Angelsberg oraz Schoos. Znajduje się tutaj Zamek Fischbach, prywatna rezydencja Rodziny Książęcej.

</doc>
<doc id="601157" url="https://pl.wikipedia.org/wiki?curid=601157" title="Nowa Wieś (powiat będziński)">
Nowa Wieś (powiat będziński)

Nowa Wieś – wieś w Polsce położona w województwie śląskim, w powiecie będzińskim, w gminie Mierzęcice.
W okresie 1837-1918 Nowa Wieś znajduje się w granicach Guberni Piotrkowskiej a po I wojnie, trafia do powiatu będzińskiego i dąbrowskiego. W 1927 Nowa Wieś trafia do powiatu Zawierciańskiego. W latach 1975–1998 miejscowość należała administracyjnie do województwa katowickiego. Po reaktywowaniu w Polsce powiatów, w tym powiatu będzińskiego po 1 stycznia 1999 r. Nowa Wieś powtórnie trafia do powiatu będzińskiego, gdzie pozostaje nadal. 
Od 25 maja 1985 r. utworzona została Parafia św. Antoniego z Padwy, a pierwszym proboszczem został ks. Jan Lubieniecki. Wcześniej Nowa Wieś należała do parafii Sączów. 
W Nowej Wsi funkcjonuje OSP Nowa Wieś, od 1917 r. 

</doc>
<doc id="601158" url="https://pl.wikipedia.org/wiki?curid=601158" title="Vabalninkas">
Vabalninkas



</doc>
<doc id="601160" url="https://pl.wikipedia.org/wiki?curid=601160" title="Virbalis">
Virbalis



</doc>
<doc id="601161" url="https://pl.wikipedia.org/wiki?curid=601161" title="Obeliai">
Obeliai



</doc>
<doc id="601162" url="https://pl.wikipedia.org/wiki?curid=601162" title="Daugai">
Daugai



</doc>
<doc id="601163" url="https://pl.wikipedia.org/wiki?curid=601163" title="…And Then There Were Three…">
…And Then There Were Three…

…And Then There Were Three… – album studyjny zespołu Genesis wydany w 1978 roku.
Tytuł albumu ("…i zostało ich trzech") nawiązywał to sytuacji w zespole, w którym po odejściu gitarzysty Steve'a Hacketta pozostała już tylko trójka muzyków. Płytę cechował wielki zwrot w stronę soft rocka. Choć utwory takie jak "Burning Rope", "Deep In The Motherlode" czy "The Lady Lies" w pewnym stopniu przypominały materiał zawarty na dwóch poprzednich, jeszcze progresywnych albumach grupy, większość piosenek pozbawiona była charakterystycznych dla wczesnego Genesis rozbudowanych segmentów instrumentalnych, nagłych zwrotów tempa i fantazyjnego charakteru tekstów. Z tego powodu grupa straciła część bardziej tradycyjnie nastawionych fanów rocka progresywnego, zyskała jednak nową publiczność, głównie za sprawą singla "Follow You, Follow Me", który dotarł do 7. pozycji na brytyjskiej liście przebojów, stając się pierwszym wielkim hitem zespołu i otwierając nowy, komercyjny rozdział jego kariery.

</doc>
<doc id="601165" url="https://pl.wikipedia.org/wiki?curid=601165" title="Jieznas">
Jieznas



</doc>
<doc id="601166" url="https://pl.wikipedia.org/wiki?curid=601166" title="Aelius">
Aelius



</doc>
<doc id="601167" url="https://pl.wikipedia.org/wiki?curid=601167" title="Joniškėlis">
Joniškėlis



</doc>
<doc id="601168" url="https://pl.wikipedia.org/wiki?curid=601168" title="Bissen">
Bissen

Bissen − gmina i miasteczko w centralnym Luksemburgu, w dystrykcie Luksemburg, w kantonie Mersch.
Miasto Bissen, które znajduje się we wschodniej części gminy, zamieszkuje 2547 osób. Znajduje się tutaj fabryka stali firmy Arcelor, drugiej pod względem wielkości firmy produkującej stal na świecie.

</doc>
<doc id="601171" url="https://pl.wikipedia.org/wiki?curid=601171" title="Pokrywki">
Pokrywki

Pokrywki (łac. "bracteolae involucelli", ang. "bracteoles") – rodzaj listków występujący u podstawy kwiatostanu – baldaszka u niektórych gatunków roślin w rodzinie selerowatych (dawniej zwanych baldaszkowatymi). Występowanie pokryw, ich morfologia i wielkość ma znaczenie przy oznaczaniu niektórych gatunków tych roślin. Pokrywki to odmiany przysadek.
Zobacz też.
Pokrywy

</doc>
<doc id="601172" url="https://pl.wikipedia.org/wiki?curid=601172" title="Pomacanthus">
Pomacanthus

Pomacanthus – rodzaj morskich ryb okoniokształtnych z rodziny pomakantowatych.
Klasyfikacja.
Gatunki zaliczane do tego rodzaju :

</doc>
<doc id="601173" url="https://pl.wikipedia.org/wiki?curid=601173" title="Ramygala">
Ramygala



</doc>
<doc id="601174" url="https://pl.wikipedia.org/wiki?curid=601174" title="Veisiejai">
Veisiejai



</doc>
<doc id="601175" url="https://pl.wikipedia.org/wiki?curid=601175" title="Linkuva">
Linkuva



</doc>
<doc id="601176" url="https://pl.wikipedia.org/wiki?curid=601176" title="Salantai">
Salantai



</doc>
<doc id="601178" url="https://pl.wikipedia.org/wiki?curid=601178" title="Simnas">
Simnas



</doc>
<doc id="601179" url="https://pl.wikipedia.org/wiki?curid=601179" title="Bożidar Widoeski">
Bożidar Widoeski

Bożidar Widoeski (; ur. 1920 w Zweczanie, gmina Makedonski Brod, zm. 16 maja 1998) – macedoński językoznawca, slawista, profesor. 
Życiorys.
Od 1961 profesor uniwersytetu w Skopje. Od 1969 członek Macedońskiej Akademii Nauk i Sztuk. Od 1994 członek PAU. Zasłużony dla polsko-macedońskich kontaktów kulturowych. Tworzył prace z fonologii, słowotwórstwa, dialektologii, onomastyki, m.in.: "Porečkiot govor" (1950), "Makedonskite dijalekti vo svetlinata na lingvisticěskata geografija" (1962), "Studia lingvistica polono-jugoslavica" (1982), "Polski-macedoński. Gramatyka konfrontatywna" (1984, wspólnie z Zuzanną Topolińską), "Słownik polsko-macedoński i macedoński-polski" (1990), wspólnie z Topolińską i Włodzimierzem Pianką. B. Widoeski ponadto otrzymał tytuł doktora honoris causa Uniwersytetu Śląskiego w Katowicach. Był także twórcą drugiej macedońskiej encyklopedii "Enciklopedija na selata vo Republika Makedonija".

</doc>
<doc id="601181" url="https://pl.wikipedia.org/wiki?curid=601181" title="Kudirkos Naumiestis">
Kudirkos Naumiestis



</doc>
<doc id="601182" url="https://pl.wikipedia.org/wiki?curid=601182" title="Gelgaudiškis">
Gelgaudiškis



</doc>
<doc id="601183" url="https://pl.wikipedia.org/wiki?curid=601183" title="Ežerėlis">
Ežerėlis



</doc>
<doc id="601184" url="https://pl.wikipedia.org/wiki?curid=601184" title="Skaudvilė">
Skaudvilė



</doc>
<doc id="601185" url="https://pl.wikipedia.org/wiki?curid=601185" title="Viekšniai">
Viekšniai



</doc>
<doc id="601186" url="https://pl.wikipedia.org/wiki?curid=601186" title="Žagarė">
Žagarė



</doc>
<doc id="601188" url="https://pl.wikipedia.org/wiki?curid=601188" title="Front Zachodni (1941)">
Front Zachodni (1941)

Front Zachodni (ros."Западный фронт") – wyższy związek operacyjny Armii Czerwonej z okresu II wojny światowej.
Historia.
Utworzony prawdopodobnie 17 czerwca 1941 na bazie dowództwa i jednostek wojskowych Zachodniego Specjalnego Okręgu Wojskowego.
W czasie agresji III Rzeszy na ZSRR jednostki Frontu Zachodniego w składzie: 2 KS, 21 KS, 44 KS, 47 KS, 4 KPD, 17 KZmech i 20 KZmech, rozwinięte były na linii: Augustów, Ostrołęka, Brześć, Włodawa. Atakowane były przez niemiecką Grupę Armii „Środek” i część Grupy Armii „Północ”. W pierwszych dniach wojny większość wojsk Frontu została okrążona pod Białymstokiem i Mińskiem (bitwa białostocko-mińska). Całkowicie rozbite zostało 24 dywizje. Na wschód wycofało się tylko 20 dywizji, które poniosły straty od 30% do 90% stanów wyjściowych. Wojska frontu do 10 lipca 1941 zostały odrzucone 600 km od granicy. Według danych niemieckiej Grupy Armii Środek do niewoli trafiło 338,5 tys. żołnierzy oraz zostało zniszczone lub zdobyte 3188 czołgów i 1 830 dział. Szacunkowe dane rosyjskie mówią o 80–100 tys. zabitych i rannych oraz 400–450 tys. „rozproszonych”. 
Klęska Frontu Zachodniego spowodowała, że dowódca lotnictwa gen. mjr Iwan Kopiec 23 czerwca popełnił samobójstwo a 30 czerwca 1941 roku pozbawiono dowództwa wielu oficerów Frontu Zachodniego i surowo ukarano, wśród których byli: dowódca gen. Dmitrij Pawłow (rozstrzelany 22.07.1941), szef sztabu gen. mjr Władimir Klimowskich (rozstrzelany), szef artylerii gen. por. Nikołaj Klicz (rozstrzelany), szef łączności gen. mjr Andriej Grigoriew (rozstrzelany), dowódca 4 Armii gen. Aleksander Korobkow (rozstrzelany), dowódca 14 Korpusu Zmechanizowanego gen. mjr Stiepan Oborin (rozstrzelany), zastępca dowódcy lotnictwa gen. mjr Andriej Tajurskin (rozstrzelany 23.02.1942), członek Rady Wojennej gen. por. Aleksander Fominych (zdegradowany do stopnia pułkownika, stopień generała porucznika odzyskał dopiero w 1958 roku).
Represji uniknęli dwaj najbardziej nieudolni generałowie z dowództwa Frontu: gen. por. Iwan Bołdin i gen. mjr Konstantin Gołubiew, którzy wydostali się z okrążenia, kiedy fala represji już opadła.
30 czerwca 1941 wojska Frontu broniły się na linii Połock – Borisow – Bobrujsk – Mozyr. Linię frontu utrzymywały resztki jednostek, które wydostały się z kotła białostockiego oraz mińskiego wsparte słuchaczami Bobrujskiej Szkoły Traktorowo-Samochodowej, Wileńskiej Szkoły Piechoty, Lepelskiej Szkoły Moździerzowej i Borysowskiej Szkoły Pancernej oraz Flotylla Pińska. Do walki została skierowana również ostatnia rezerwa Frontu, 4 Korpus Powietrznodesantowy. W skład Frontu zostały również włączone koncentrujące się na wschodniej Białorusi (rejon Witebska, Mohylewa i Smoleńska) Armie II rzutu strategicznego: 19 Armia, 20 Armia, 21 Armia i 22 Armia.
Na początku lipca w składzie Frontu były: 13 Armia, 16 Armia, 19 Armia, 20 Armia, 21 Armia i 22 Armia. 24 lipca ze składu Frontu wydzielono nowy Front Centralny. Front ponownie rozbity (okrążone 16, 19 i 20 Armia) w bitwie pod Smoleńskiem, zmuszony został do odwrotu na wschód od Smoleńska.
Na początku października 1941 w trakcie niemieckiej operacji „Tajfun” połowa wojsk Frontu uległa likwidacji w rejonie Wiaźmy (16 Armia, 19 Armia i 20 Armia), a druga połowa (22 Armia, 29 Armia i 30 Armia) została odrzucona na północny wschód i od 19 października 1941 została przejęta przez nowo powstały Front Kaliniński. W okresie 30 września – 13 listopada wraz z Frontem Odwodowym, Północno-Zachodnim i Briańskim toczył walki obronne na dalekich przedpolach Moskwy. Od końca października do grudnia 1941 w skład Frontu weszły całkowicie nowe armie z rezerwy Naczelnego Dowództwa. 10 października w skład Frontu włączono Front Odwodowy, a prawe skrzydło Frontu przeszło do Frontu Kalinińskiego.
Od 9 grudnia 1941 wraz z Frontem Kalinińskim i Południowo-Zachodnim wykonał udaną kontrofensywę pod Moskwą (skład Frontu: 1 Armia Uderzeniowa, 5 Armia, 10 Armia, 16 Armia, 20 Armia, 33 Armia, 43 Armia, 49 Armia i 50 Armia). Od stycznia do kwietnia 1942 prowadził nieskuteczne działania zaczepne w celu rozbicia Grupy Armii „Środek”.
W latach 1942–1943 Front Zachodni uczestniczył w szeregu źle przygotowanych i dowodzonych operacji w rejonie Rżewa, które w zamiarze Stawki miały doprowadzić do rozbicia Grupy Armii „Środek”, operacje te to: operacja rżewsko-wiaziemska (1942), operacja w kierunku Briańska (lipiec 1942), operacja w kierunku Syczewkia (lipiec–sierpień 1942), operacja Mars (25 listopad – 23 grudzień 1942). W trakcie operacji Front Zachodni stracił wielką liczbę żołnierzy nie uzyskując powodzenia o operacja rżewsko-wiaziemska w marcu 1943 wykonana wraz z Frontem Kalinińskim przeciw niemieckiej 9 Armii.
Lewe skrzydło Frontu w lipcu–sierpniu wzięło udział wraz z Frontem Briańskim i Centralnym w operacji orłowskiej stanowiącą ostatnią fazę bitwy na Łuku Kurskim. W czasie bitwy dowództwo frontu tworzyli następujący oficerowie: dowódca Wasilij Sokołowski, szef sztabu A. Pokrowski, członkowie rady wojennej Nikołaj Bułganin i I. Chochłow oraz szef zarządu politycznego W. Makarow.
Między sierpniem a październikiem 1943 wykonał z powodzeniem kilka uderzeń w ramach operacji smoleńskiej mającej za cel odzyskania Smoleńska, który odbił z rąk niemieckich w końcu września. Próby opanowania Witebska i Orszy nie powiodły się, a Front przeszedł do defensywy. Po koniec października 1943 prowadził walki obronne na linii: Newel, Witebsk, Gorki. Trwał w niej do 24 kwietnia 1944, kiedy został zreorganizowany i przemianowany na 3 Front Białoruski. W tym czasie składał się z: 5, 31, 33, 39 i 49 Armii oraz 1 Armii Lotniczej.
Jednostki polskie w składzie Frontu.
W październiku 1943 roku w skład 33 Armii Frontu Zachodniego walczącego na Białorusi weszła 1 Dywizja Piechoty im. Tadeusza Kościuszki. W dniach 12–13 października dywizja walczyła pod Lenino atakując wojska niemieckie na kierunku Trygubowa Połzuchy. Poniosła ciężkie straty wynoszące 23,7% stanu osobowego. W bitwie polegli m.in.: szer. Aniela Krzywoń, kpt Władysław Wysocki, por. Mieczysław Kalinowski i por. Roman Paziński.
Struktura organizacyjna.
W czerwcu 1941 w skład Frontu wchodziły:
Razem: 44 dywizje (w tym 12 pancerne i 6 zmotoryzowane, 2 kawalerii) oraz 3 brygady powietrznodesantowe.
Łącznie: 625 tys. żołnierzy i 2 300 marynarzy Flotylli Pińskiej.
W 1943 roku w skład Frontu Zachodniego wchodziła 1 Dywizja Piechoty im. Tadeusza Kościuszki ludowego Wojska Polskiego, jako jednostka 33 Armii.

</doc>
<doc id="601189" url="https://pl.wikipedia.org/wiki?curid=601189" title="Vilkija">
Vilkija



</doc>
<doc id="601190" url="https://pl.wikipedia.org/wiki?curid=601190" title="Boevange-sur-Attert">
Boevange-sur-Attert

Boevange-sur-Attert − gmina i miasteczko w centralnym Luksemburgu, w dystrykcie Luksemburg, w kantonie Mersch, nad rzeką Attert.
W 2005 roku, miasto Boevange-sur-Attert, które znajduje się w północnej części gminy, zamieszkiwały 554 osoby. Inne miejscowości w gminie: Brouch, Buschdorf oraz Grevenknapp.

</doc>
<doc id="601192" url="https://pl.wikipedia.org/wiki?curid=601192" title="Henryk Józef Łubieński">
Henryk Józef Łubieński

Henryk Józef Łubieński hrabia herbu Pomian (ur. w 1893, zm. w 1949) – polski powieściopisarz i dziennikarz.
Syn Józefa Henryka Piusa, wnuk Pawła, prawnuk Piotra.
Był autorem powieści lotniczej "Zwycięzca" (1927) i powieści "Rycerze śmierci" (1928), której akcja toczy się w czasie powstania styczniowego.

</doc>
<doc id="601193" url="https://pl.wikipedia.org/wiki?curid=601193" title="Pagėgiai">
Pagėgiai



</doc>
<doc id="601194" url="https://pl.wikipedia.org/wiki?curid=601194" title="Rūdiškės">
Rūdiškės



</doc>
<doc id="601195" url="https://pl.wikipedia.org/wiki?curid=601195" title="Tytuvėnai">
Tytuvėnai



</doc>
<doc id="601196" url="https://pl.wikipedia.org/wiki?curid=601196" title="Pokrywa">
Pokrywa



</doc>
<doc id="601197" url="https://pl.wikipedia.org/wiki?curid=601197" title="Akmenė">
Akmenė



</doc>
<doc id="601198" url="https://pl.wikipedia.org/wiki?curid=601198" title="Pokrywka">
Pokrywka



</doc>
<doc id="601199" url="https://pl.wikipedia.org/wiki?curid=601199" title="Šeduva">
Šeduva



</doc>
<doc id="601202" url="https://pl.wikipedia.org/wiki?curid=601202" title="Ariogala">
Ariogala



</doc>
<doc id="601203" url="https://pl.wikipedia.org/wiki?curid=601203" title="Eišiškės">
Eišiškės



</doc>
<doc id="601204" url="https://pl.wikipedia.org/wiki?curid=601204" title="Žiežmariai">
Žiežmariai



</doc>
<doc id="601205" url="https://pl.wikipedia.org/wiki?curid=601205" title="Rietavas">
Rietavas



</doc>
<doc id="601206" url="https://pl.wikipedia.org/wiki?curid=601206" title="Kalvarija">
Kalvarija



</doc>
<doc id="601207" url="https://pl.wikipedia.org/wiki?curid=601207" title="Lazdijai">
Lazdijai



</doc>
<doc id="601208" url="https://pl.wikipedia.org/wiki?curid=601208" title="Vievis">
Vievis



</doc>
<doc id="601210" url="https://pl.wikipedia.org/wiki?curid=601210" title="Švenčionys">
Švenčionys



</doc>
<doc id="601211" url="https://pl.wikipedia.org/wiki?curid=601211" title="Trakai">
Trakai



</doc>
<doc id="601213" url="https://pl.wikipedia.org/wiki?curid=601213" title="Nemenčinė">
Nemenčinė



</doc>
<doc id="601214" url="https://pl.wikipedia.org/wiki?curid=601214" title="Pakruojis">
Pakruojis



</doc>
<doc id="601215" url="https://pl.wikipedia.org/wiki?curid=601215" title="Šilalė">
Šilalė



</doc>
<doc id="601217" url="https://pl.wikipedia.org/wiki?curid=601217" title="Pabradė">
Pabradė



</doc>
<doc id="601218" url="https://pl.wikipedia.org/wiki?curid=601218" title="Colmar-Berg">
Colmar-Berg

Colmar-Berg − gmina i miasteczko w centralnym Luksemburgu, w dystrykcie Luksemburg, w kantonie Mersch.
W 2005 roku, miasto Colmar-Berg, które znajduje się we wschodniej części gminy, zamieszkiwało 1711 osób. Tutaj znajduje się rezydencja wielkiego księcia Luksemburga, Zamek Berg.

</doc>
<doc id="601219" url="https://pl.wikipedia.org/wiki?curid=601219" title="Kybartai">
Kybartai



</doc>
<doc id="601222" url="https://pl.wikipedia.org/wiki?curid=601222" title="Biuro (ujednoznacznienie)">
Biuro (ujednoznacznienie)



</doc>
<doc id="601223" url="https://pl.wikipedia.org/wiki?curid=601223" title="Šalčininkai">
Šalčininkai



</doc>
<doc id="601224" url="https://pl.wikipedia.org/wiki?curid=601224" title="Šakiai">
Šakiai



</doc>
<doc id="601225" url="https://pl.wikipedia.org/wiki?curid=601225" title="Švenčionėliai">
Švenčionėliai



</doc>
<doc id="601226" url="https://pl.wikipedia.org/wiki?curid=601226" title="Molėtai">
Molėtai



</doc>
<doc id="601227" url="https://pl.wikipedia.org/wiki?curid=601227" title="Temperatura Neela">
Temperatura Neela



</doc>
<doc id="601228" url="https://pl.wikipedia.org/wiki?curid=601228" title="Jerzy Banaszak">
Jerzy Banaszak

Jerzy Kazimierz Banaszak (ur. 16 kwietnia 1956 w Ślesinie) – polski piłkarz, grający na pozycji pomocnika, trener.
Kariera piłkarska.
W I lidze w barwach poznańskiego Lecha: dwa mecze jesienią 1976 r.; w barwach Legii: cztery sezony, 45 meczów i 6 bramek).
Kariera trenerska.
Od 4 stycznia 2015 trenował klub Warta Rumin (A klasa, OZPN Konin). W przeszłości szkolił takie zespoły jak:

</doc>
<doc id="601229" url="https://pl.wikipedia.org/wiki?curid=601229" title="Širvintos">
Širvintos



</doc>
<doc id="601230" url="https://pl.wikipedia.org/wiki?curid=601230" title="Skuodas">
Skuodas



</doc>
<doc id="601231" url="https://pl.wikipedia.org/wiki?curid=601231" title="Zarasai">
Zarasai



</doc>
<doc id="601234" url="https://pl.wikipedia.org/wiki?curid=601234" title="Kaišiadorys">
Kaišiadorys



</doc>
<doc id="601237" url="https://pl.wikipedia.org/wiki?curid=601237" title="Prienai">
Prienai



</doc>
<doc id="601238" url="https://pl.wikipedia.org/wiki?curid=601238" title="Grigiškės">
Grigiškės



</doc>
<doc id="601239" url="https://pl.wikipedia.org/wiki?curid=601239" title="Naujoji Akmenė">
Naujoji Akmenė



</doc>
<doc id="601240" url="https://pl.wikipedia.org/wiki?curid=601240" title="Raseiniai">
Raseiniai



</doc>
<doc id="601242" url="https://pl.wikipedia.org/wiki?curid=601242" title="Garliava">
Garliava



</doc>
<doc id="601243" url="https://pl.wikipedia.org/wiki?curid=601243" title="Jurbarkas">
Jurbarkas



</doc>
<doc id="601245" url="https://pl.wikipedia.org/wiki?curid=601245" title="Elektrėnai">
Elektrėnai



</doc>
<doc id="601246" url="https://pl.wikipedia.org/wiki?curid=601246" title="Kuršėnai">
Kuršėnai



</doc>
<doc id="601247" url="https://pl.wikipedia.org/wiki?curid=601247" title="Heffingen">
Heffingen

Heffingen − gmina i małe miasteczko w centralnym Luksemburgu, w dystrykcie Luksemburg, w kantonie Mersch.
W 2005 roku, miasto Heffingen, które stanowi centrum gminy, zamieszkiwało 598 osób. Inne miejscowości w gminie: Reuland.

</doc>
<doc id="601248" url="https://pl.wikipedia.org/wiki?curid=601248" title="Biržai">
Biržai



</doc>
<doc id="601249" url="https://pl.wikipedia.org/wiki?curid=601249" title="Rokiškis">
Rokiškis



</doc>
<doc id="601250" url="https://pl.wikipedia.org/wiki?curid=601250" title="Radviliškis">
Radviliškis



</doc>
<doc id="601251" url="https://pl.wikipedia.org/wiki?curid=601251" title="Kretinga">
Kretinga



</doc>
<doc id="601252" url="https://pl.wikipedia.org/wiki?curid=601252" title="Šilutė">
Šilutė



</doc>
<doc id="601254" url="https://pl.wikipedia.org/wiki?curid=601254" title="Ukmergė">
Ukmergė



</doc>
<doc id="601255" url="https://pl.wikipedia.org/wiki?curid=601255" title="Tauragė">
Tauragė



</doc>
<doc id="601257" url="https://pl.wikipedia.org/wiki?curid=601257" title="Bundesliga niemiecka w piłce nożnej (1970/1971)">
Bundesliga niemiecka w piłce nożnej (1970/1971)

Bundesliga 1970/1971 był to 8. sezon niemieckiej pierwszej klasy rozgrywkowej w piłce nożnej. Sezon rozpoczął się 15 sierpnia 1970 roku, a zakończył się 5 czerwca 1971. Brało w niej udział 18 zespołów, które grały ze sobą systemem „każdy z każdym”. Tytuł mistrzowski obroniła Borussia Mönchengladbach, dla której był to drugi tytuł mistrzowski w historii klubu. Tytuł króla strzelców zdobył Lothar Kobluhn, który strzelił 24 bramki.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 17. i 18. drużyna tabeli spadły do 2. Bundesligi.
Wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="601258" url="https://pl.wikipedia.org/wiki?curid=601258" title="Jonava">
Jonava



</doc>
<doc id="601260" url="https://pl.wikipedia.org/wiki?curid=601260" title="Mažeikiai">
Mažeikiai



</doc>
<doc id="601261" url="https://pl.wikipedia.org/wiki?curid=601261" title="Larochette">
Larochette

Larochette (niem. "Fels") − gmina i miasteczko w centralnym Luksemburgu, w dystrykcie Luksemburg, w kantonie Mersch, nad rzeką Biała Ernz (luks. "Wäiss Iernz", franc. "Ernz blanche", niem. "Weiße Ernz"). W mieście znajdują się ruiny zamku.
W 2007 roku, miasto Larochette, które znajduje się w północno-wschodniej części gminy, zamieszkiwało 1 979 osób, przy czym Luksemburczycy stanowią tu mniejszość, bo jest ich ok. 36%. Największą grupę stanowią Portugalczycy. Inne miejscowości w gminie: Ernzen.

</doc>
<doc id="601263" url="https://pl.wikipedia.org/wiki?curid=601263" title="Marijampolė">
Marijampolė



</doc>
<doc id="601264" url="https://pl.wikipedia.org/wiki?curid=601264" title="Šiauliai">
Šiauliai



</doc>
<doc id="601266" url="https://pl.wikipedia.org/wiki?curid=601266" title="Subačius">
Subačius



</doc>
<doc id="601267" url="https://pl.wikipedia.org/wiki?curid=601267" title="Lintgen">
Lintgen

Lintgen − gmina i małe miasteczko w centralnym Luksemburgu, w dystrykcie Luksemburg, w kantonie Mersch, nad rzeką Alzette.
W 2005 roku, miasto Lintgen, które znajduje się w zachodniej części gminy, zamieszkiwało 1 686 osób. Inne miejscowości w gminie: Gosseldange.

</doc>
<doc id="601268" url="https://pl.wikipedia.org/wiki?curid=601268" title="Erya">
Erya

Erya () – starożytne chińskie dzieło leksykograficzne określane jako słownik, leksykon, lub prototypowa encyklopedia, obejmująca także nauki przyrodnicze, skompilowana za czasów dynastii Han lub nieco wcześniejszych. Tytuł można oddać jako "Przybliżanie właściwego [znaczenia]".
Tradycyjnie, od III w. n.e. autorstwo przypisywano księciu Zhou (bratu założyciela dynastii Zhou), co jest niemożliwe, ponieważ dzieło zawiera wiele cytowań z czasów późnego okresu Zhou. Bernhard Karlgren datuje księgę na III w. p.n.e.; takie datowanie potwierdzone jest (badaniami tekstowymi) dla pierwszej części księgi. Prawdopodobnie wczesne wersje powstały na przełomie dynastii Zhou i dynastii Qin, a ostateczna kompilacja - za czasów wczesnej dynastii Han. Ze względu na obecność lokalnych i nacechowanych ideologicznie terminów można wnioskować, że pierwotny autor był konfucjańskim uczonym ze środkowych Chin, prawdopodobnie z państwa Qi lub Lu. Jest prawdopodobne, że celowo zataił swe imię, by w burzliwych czasach uniknąć prześladowań, których kulminacją było palenie ksiąg i grzebanie uczonych. Najstarsza znana wzmianka o tym słowniku pochodzi "Księgi Hanów". Współczesne wydania bazują na drukowanych wersjach z czasów dynastii Song i dynastii Yuan.
Już za czasów dynastii Han dzieło należało do podstawowego kanonu ksiąg studiowanych w państwowych akademiach konfucjańskich. Zaliczano je podówczas nie do ksiąg leksykograficznych, lecz opisujących nabożność synowską. Współcześnie, aczkolwiek księga należy do Trzynastoksięgu konfucjańskiego, ze względu na swój archaiczny charakter jest rzadko czytane (jest to niemal niemożliwe bez komentarzy) i ma wartość głównie ze względu na zawarte w niej wyjaśnienia dla innych tekstów.
"Erya" jako słownik koncentruje się na semantycznym objaśnieniu znaczeń znaków i wyrażeń; nie zajmuje się wymową, odmianami dialektycznymi itp. Zapoczątkował w ten sposób jedną z czterech rodzin chińskich słowników i leksykonów: słowniki znaków (pozostałe to słowniki dialektów, egzegetyczne i tzw. wyrazów funkcyjnych).
"Erya" zawiera 2091 haseł i opisuje znaczenia 4300 znaków, w tym 623 najczęściej używanych. Hasła uszeregowane są w 19 rozdziałach, tematycznie według ówczesnej wiedzy (czyli np. ofiary składane Niebiosom przez króla opisane są w dziale o astronomii), a wyboru dokonano z pomocą częstotliwości ich użycia. Definicje ilustrowane są cytatami z ksiąg starożytnych.
Każdy z rozdziałów zaczyna się od słowa 釋 "shi" – objaśniać. Pierwsze trzy rozdziały mają charakter bardziej słownikowy, odnoszą się głównie do pojęć abstrakcyjnych (być może skompilowano je z komentarzy objaśniających użycie znaków w "Księdze Pieśni" i "Księdze Dokumentów"), pozostałe – bardziej encyklopedyczny, systematyzując obszerną wiedzę o świecie. W szczególności wszystkie hasła w pierwszych trzech rozdziałach pochodzą z "Księgi Pieśni".

</doc>
<doc id="601270" url="https://pl.wikipedia.org/wiki?curid=601270" title="Zasięg całkowity">
Zasięg całkowity

Zasięg całkowity - jest to procent grupy celowej, który w czasie trwania kampanii reklamowej zetknął się z komunikatem reklamowym przynajmniej jednokrotnie. Zasięg całkowity kampanii reklamowej zwany jest też zasięgiem "1+". Jest to jedna z najważniejszych miar statystycznych kampanii reklamowej. Z uwagi na różne metodologie badań konsumpcji mediów w polskich badaniach marketingowych podawane są zasięgi całkowite kampanii reklamowych osobno dla każdego medium (TV, prasy, radia, itd.).

</doc>
<doc id="601272" url="https://pl.wikipedia.org/wiki?curid=601272" title="Mate Lacić">
Mate Lacić

Mate Lacić (ur. 12 września 1980 w Splicie) – chorwacki piłkarz występujący na pozycji obrońcy.
Kariera.
Karierę piłkarską Lacić rozpoczął w zespole NK Mosor. W 1999 roku zaczął grać w NK Split. Następnie występował w amatorskim zespole TSV 1860 Monachium, gdzie w pierwszym sezonie rozegrał 19 spotkań i strzelił dwa gole. W sezonie 2002/03 reprezentował barwy NK Rijeka, zaś później NK Široki Brijeg (z zespołem tym został mistrzem Bośni i Hercegowiny), NK Posušje oraz Maccabi Netanja.
Na rundę wiosenną sezonu 2005/06 Lacić dołączył do Dyskobolii Grodzisk Wielkopolski. W klubie tym zadebiutował 4 marca 2006 roku w przegranym meczu ligowym z Wisłą Kraków. Do końca rozgrywek rozegrał jeszcze 11 spotkań w Ekstraklasie. W sezonie 2006/07 wystąpił w 26 meczach w lidze i zdobył jedną bramkę (w zremisowanym 1:1 spotkaniu z Odrą Wodzisław). Poza tym, wraz z Dyskobolią wywalczył Puchar Polski oraz Puchar Ekstraklasy. W czerwcu 2007 roku Chorwatowi wygasł kontrakt z Dyskobolią, przez co opuścił klub.
W lutym 2008 roku Lacić podpisał półtoraroczną umowę z Zagłębiem Lubin. Zadebiutował w drużynie 23 lutego w wygranym pojedynku ligowym z GKS-em Bełchatów. Do końca sezonu rozegrał jeszcze osiem spotkań. Zagłębie, ze względu na udział w aferze korupcyjnej spadło z najwyższej klasy rozgrywkowej. W sezonie 2008/09 Chorwat wystąpił w 18 meczach I ligi&lt;ref name="08/09"&gt;&lt;/ref&gt;.
26 lutego 2009 roku Lacić przeszedł do GKS-u Bełchatów. Po rozegraniu jednego spotkania w Młodej Ekstraklasie, 14 marca zadebiutował przeciwko Wiśle Kraków (0:0). W całym sezonie rozegrał 11 ligowych meczów i zdobył jednego gola. W maju przedłużył z klubem swój kontrakt o kolejne dwa sezony, rozwiązując go na początku 2013 roku. 11 lutego tego roku związał się z Cracovią.

</doc>
<doc id="601273" url="https://pl.wikipedia.org/wiki?curid=601273" title="Bundesliga niemiecka w piłce nożnej (1971/1972)">
Bundesliga niemiecka w piłce nożnej (1971/1972)

Bundesliga 1971/1972 był to 9. sezon niemieckiej pierwszej klasy rozgrywkowej w piłce nożnej. Sezon rozpoczął się 14 sierpnia 1971 roku, a zakończył się 28 czerwca 1972. Brało w niej udział 18 zespołów, które grały ze sobą systemem „każdy z każdym”. Tytułu mistrzowskiego nie obroniła Borussia Mönchengladbach. Nowym mistrzem Niemiec został Bayern Monachium, dla którego był to drugi tytuł mistrzowski w historii klubu. Tytuł króla strzelców zdobył Gerd Müller, który strzelił 40 bramek.
Zasady rozgrywek.
W rozgrywkach brało udział 18 drużyn, walczących o tytuł mistrza Niemiec w piłce nożnej. Każda z drużyn rozegrała po 2 mecze ze wszystkimi przeciwnikami (razem 34 spotkania). 17. i 18. drużyna tabeli spadły do 2. Bundesligi.
Wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="601274" url="https://pl.wikipedia.org/wiki?curid=601274" title="Michał Łubieński">
Michał Łubieński

Michał Tomasz Łubieński hrabia herbu Pomian (ur. 3 kwietnia 1896 w Kijowie, zm. 7 czerwca 1967 w Londynie) – polski dyplomata, prawnik.
Życiorys.
Prawnuk Henryka, wnuk Tomasza Wenthwortha (1821–1901), syn Michała Pawła hr. Łubieńskiego h. Pomian (1855–1912) i Władysławy z Wierzbickich (1865–1912), bratanek m.in. Rogera i Bernarda. Ożenił się 29 stycznia 1924 z Heleną hr. z Krasickich h. Rogala (1901–1992), z którą miał syna Tomasza Andrzeja (1924–2008).
Ukończył studia na wydziale prawa Uniwersytetu Moskiewskiego. W 1920 służył w Wojsku Polskim w stopniu porucznika artylerii. Następnie działał w służbie dyplomatycznej w Charkowie (w latach 1921–1922), następnie w Sofii (w latach 1924–1926) i Rydze (w latach 1926–1929). Od kwietnia 1935 dyrektor gabinetu ministra spraw zagranicznych Józefa Becka.
W czasie II wojny światowej w stopniu kapitana był tłumaczem w PSP w Wielkiej Brytanii.
Zmarł 7 czerwca 1967 w Londynie. Pochowany na Lower Richmond Rd - North Sheen Cemetery (Fulham North).

</doc>
<doc id="601275" url="https://pl.wikipedia.org/wiki?curid=601275" title="Lorentzweiler">
Lorentzweiler

Lorentzweiler − gmina i małe miasteczko w centralnym Luksemburgu, w dystrykcie Luksemburg, w kantonie Mersch, nad rzeką Alzette.
W 2005 roku, miasto Lorentzweiler, które stanowi centrum gminy, zamieszkiwały 743 osoby. Inne miejscowości w gminie: Blaschette, Bofferdange, Helmdange oraz Hunsdorf.

</doc>
<doc id="601276" url="https://pl.wikipedia.org/wiki?curid=601276" title="Subocz">
Subocz

Subocz () − miasto na Litwie, położone w okręgu poniewieskim, 14 km od Kupiszek.
Znajduje tu się stacja kolejowa Subocz, położona na linii Radziwiliszki – Rakiszki.

</doc>
<doc id="601278" url="https://pl.wikipedia.org/wiki?curid=601278" title="Medal Honorowy „Belisario Domínguez”">
Medal Honorowy „Belisario Domínguez”

Medal Honorowy „Belisario Domínguez” Senatu Republiki (hiszp. "Medalla de Honor „Belisario Domínguez” del Senado de la República") – meksykańskie najwyższe odznaczenie państwowe noszące imię meksykańskiego bohatera narodowego Belisario Domíngueza.
Zostało ustanowione w 1953 na mocy dekretu prezydenta Adolfo Ruiz Cortinesa. Od 1954 medalem zawiaduje Senat Meksyku, przyznając je corocznie wybitnym Meksykanom, którzy w ciągu swojego życia znacząco przyczynili się „do dobrobytu narodu i ludzkości”. Medal może być również nadawany instytucjom meksykańskim. Kandydatów do odznaczenia proponują uniwersytety, media i organizacje pozarządowe.
Medal Honorowy Belisario Domíngueza jest odznaczeniem jednoklasowym, zawieszonym na jedwabnej wstążce w barwach flagi meksykańskiej. Awers zawiera godło Meksyku i inskrypcję: „Estados Unidos Mexicanos • H. Cámara de Senadores 1952–1958”, rewers – popiersie Domíngueza z napisem: „Ennobleció la Patria • 7 de octubre de 1913”.

</doc>
<doc id="601279" url="https://pl.wikipedia.org/wiki?curid=601279" title="Sixto Peralta">
Sixto Peralta

Sixto Raimundo Peralta Salso (ur. 16 kwietnia 1979 w Comodoro Rivadavia) – argentyński piłkarz grający na pozycji pomocnika.

</doc>
<doc id="601280" url="https://pl.wikipedia.org/wiki?curid=601280" title="Mersch">
Mersch

Mersch − gmina i miasteczko w centralnym Luksemburgu, w dystrykcie Luksemburg, stolica administracyjna kantonu Mersch.
W 2005 roku, miasto Mersch, które stanowi centrum gminy, zamieszkiwało 3345 osób. Inne miejscowości w gminie: Beringen, Berschbach, Moesdorf, Pettingen, Reckange, Rollingen oraz Schoenfels.

</doc>
<doc id="601281" url="https://pl.wikipedia.org/wiki?curid=601281" title="Świadomość marki">
Świadomość marki

Świadomość marki – miernik znajomości marki. Zazwyczaj badania świadomości marki przeprowadza się metodą CATI, czyli drogą wywiadów telefonicznych. Można też przeprowadzać metodą PAPI czyli papierowymi wywiadami kwestionariuszowymi, lub poprzez CAWI - czyli wywiady internetowe.
Najważniejsze wskaźniki świadomości marki to:
Badaniom podlegają także:
Z uwagi na mnogość marek na rynku badania przeprowadzane są dla poszczególnych kategorii lub podkategorii rynkowych.
Zmiany wyżej wymienionych świadomości często są celami kampanii reklamowej.

</doc>
<doc id="601282" url="https://pl.wikipedia.org/wiki?curid=601282" title="Bundesliga niemiecka w piłce nożnej (1963/1964)">
Bundesliga niemiecka w piłce nożnej (1963/1964)

W rozgrywkach niemieckiej pierwszej ligi w pierwszym sezonie 1963/1964 udział wzięło 16 drużyn. Tytuł Mistrza Niemiec w piłce nożnej wywalczył 1. FC Köln. Inauguracja rozgrywek miała miejsce 24 sierpnia 1963. Pierwszą bramkę sezonu strzelił w 1 min. Friedhelm Konietzka w meczu Borussia Dortmund - Werder Brema.
Wyniki meczów.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="601290" url="https://pl.wikipedia.org/wiki?curid=601290" title="Nommern">
Nommern

Nommern − gmina i małe miasteczko w centralnym Luksemburgu, w dystrykcie Luksemburg, w kantonie Mersch.
W 2005 roku, miasto Nommern, znajdujące się we wschodniej części gminy, zamieszkiwały 262 osoby. Inne miejscowości w gminie: Cruchten oraz Schrondweiler.

</doc>
<doc id="601293" url="https://pl.wikipedia.org/wiki?curid=601293" title="Bundesliga niemiecka w piłce nożnej (2005/2006)">
Bundesliga niemiecka w piłce nożnej (2005/2006)



</doc>
<doc id="601295" url="https://pl.wikipedia.org/wiki?curid=601295" title="Heksachloromelamina">
Heksachloromelamina

Heksachloromelamina – organiczny związek chemiczny z grupy chloroamin, chlorowa pochodna triamidu kwasu izocyjanurowego. Jest krystalicznym ciałem stałym topniejącym w temperaturze 149 °C, nierozpuszczalnym w wodzie, ale dobrze rozpuszczalnym w 1,2-dichloroetanie. Wykazuje silne właściwości utleniające i chlorujące. Była etatowym odkażalnikiem wojsk Układu Warszawskiego.

</doc>
<doc id="601296" url="https://pl.wikipedia.org/wiki?curid=601296" title="Tuntange">
Tuntange

Tuntange − gmina i miasteczko w centralnym Luksemburgu, w dystrykcie Luksemburg, w kantonie Mersch.
W 2005 roku, miasto Tuntange, które znajduje się w zachodniej części gminy, zamieszkiwało 1000 osób. Inne miejscowości w gminie: Hollenfels oraz Marienthal.

</doc>
<doc id="601297" url="https://pl.wikipedia.org/wiki?curid=601297" title="Borżawa (rzeka)">
Borżawa (rzeka)

Borżawa (, ) – rzeka na ukraińskim Zakarpaciu, w dorzeczu Cisy. Długość – 106 km, powierzchnia zlewni – 1 360 km². 
Źródła Borżawy znajdują się na południowych stokach szczytu Stohy w paśmie Połoniny Borżawy. W górnym odcinku rzeka przecina to pasmo, płynąc na południowy wschód V-kształtną doliną o szerokości 40-900 m. Kolejny odcinek Borżawy wyznacza granicę między Połoniną Borżawą a pasmem Bużory. W okolicy wsi Dołhe Borżawa skręca na południowy zachód. Na tym odcinku jej dolina znacznie się poszerza i rozdziela pasma Bużory i Tupego. Dalej rzeka wypływa na Nizinę Zakarpacką, gdzie nabiera charakteru nizinnego. Przepływa kilka kilometrów na południe od miasteczka Irszawa, po czym przyjmuje swój największy dopływ o tej samej nazwie. Uchodzi do Cisy koło wsi Wary, niedaleko miasta Berehowo.
Od rzeki swą nazwę wzięła Borżawśka kolej wąskotorowa.

</doc>
<doc id="601298" url="https://pl.wikipedia.org/wiki?curid=601298" title="Brouch">
Brouch

Brouch (luks. "Bruch") – miasto w centralnym Luksemburgu, w gminie Boevange-sur-Attert. Miasto zamieszkuje 676 osób.

</doc>
<doc id="601299" url="https://pl.wikipedia.org/wiki?curid=601299" title="Buschdorf">
Buschdorf

Buschdorf (luks. "Bëschdref") – wieś w centralnym Luksemburgu, w gminie Boevange-sur-Attert. Wieś zamieszkuje 387 osób.

</doc>
<doc id="601300" url="https://pl.wikipedia.org/wiki?curid=601300" title="Open Tibia Server">
Open Tibia Server



</doc>
<doc id="601301" url="https://pl.wikipedia.org/wiki?curid=601301" title="Grevenknapp">
Grevenknapp

Grevenknapp (luks. "Gréiweknapp") – wieś w centralnym Luksemburgu, w gminie Boevange-sur-Attert. W 2005 roku wieś zamieszkiwało 179 osób.

</doc>
<doc id="601302" url="https://pl.wikipedia.org/wiki?curid=601302" title="Angelsberg">
Angelsberg

Angelsberg (luks. "Angelsbierg") – małe miasteczko w centralnym Luksemburgu, w gminie Fischbach. W 2005 roku miasteczko zamieszkiwały 283 osoby.

</doc>
<doc id="601303" url="https://pl.wikipedia.org/wiki?curid=601303" title="Schoos">
Schoos

 
Schoos (luks. "Schous") – małe miasteczko w centralnym Luksemburgu, w gminie Fischbach. W 2005 roku miasteczko zamieszkiwało 158 osób.

</doc>
<doc id="601304" url="https://pl.wikipedia.org/wiki?curid=601304" title="Piotr Piechniak">
Piotr Piechniak

Piotr Piechniak (ur. 9 marca 1977 w Stalowej Woli) – polski piłkarz i trener grający na pozycji prawego pomocnika.
Jest znany głównie z występów w Dyskobolii Grodzisk Wielkopolski, w barwach której wywalczył dwa Puchary Polski oraz dwa Puchary Ekstraklasy. W sezonie 2009/2010 był zawodnikiem Odry Wodzisław Śląski. W maju rozwiązał kontrakt z klubem. Od czerwca 2010 w sezonie 2010/11 był zawodnikiem GKS Katowice.
Od połowy lipca do grudnia 2011 był piłkarzem Resovii. Od stycznia 2012 grał w IV-ligowej drużynie Kantoru Turbia. W czerwcu 2012 został grającym trenerem występującej w stalowowolskiej klasie okręgowej Olimpii Pysznica. Od września 2013 roku reprezentował barwy TG Sokół Sokołów Małopolski. Od 13 kwietnia 2015 do 14 marca 2016 był trenerem Stali Kraśnik.
Kariera reprezentacyjna.
Wykaz meczów reprezentacji Polski:

</doc>
<doc id="601305" url="https://pl.wikipedia.org/wiki?curid=601305" title="ADSL2">
ADSL2

ADSL2 to rodzina standardów ADSL ("Asymmetric Digital Subscriber Line"), która została zaprojektowana by zwiększyć zasięg i przepływność linii ADSL, zwłaszcza przez osiągnięcie większej wydajności na długich liniach. Zostało to uzyskane dzięki:
Standard ADSL2 zatwierdzono przez ITU ("International Telecommunication Union") i został oznaczony jako G.992.3 (ADSL2) i G.992.4 ("ADSL2 Lite"). Poza ulepszeniami w przepływności i wydajności danych, technologia ADSL2 posiada takie cechy jak możliwość diagnozowania pracy połączenia, dynamiczne sterowanie przepływnością połączenia czy też energooszczędny tryb pracy – standby.
Różnice między ADSL2 a ADSL oraz możliwości.
Technologia DSL wykorzystuje istniejącą już miedzianą instalację telefoniczną do świadczenia usług szybszego transferu danych niż połączenie dial-up. Mimo iż standard jest szeroko rozpowszechniony posiada on jednak kilka wad. Na długich liniach abonenckich niemożliwe jest dostarczanie jednakowych osiągów, w związku z tym użytkownik, który znajduje się bliżej koncentratora ADSL ma z niego więcej korzyści niż inny użytkownik znajdujący się dużo dalej od niego. By rozwiązać ten problem i zwiększyć przepływność bitów oraz zasięg ("READSL2") a także by usunąć inne wady takie jak diagnostyka pętli abonenckiej czy OAM, zdefiniowano nową wersję standardu zwanego ADSL2.
Ramkowanie.
Jedną z dużych zmian w ADSL2 w porównaniu z ADSL jest ramkowanie, gdzie współczynnik segmentacji S, który równy jest ilości słów DMT na słowo kodowe Reed-Solomona, jest teraz bardziej elastyczny i możemy zawsze zastosować optymalną długość wektora Reed-Solomona 255 bajtów. Granice wektora Reed-Solomona i symbolu DMT nie muszą się zgadzać w ADSL2. Według standardu ADSL, wskaźnik S miał tylko dwie możliwe wartości, S równe 1, czyli brak segmentacji i S równe 1/2 co oznacza, że mamy dwa wektory Reed-Solomona w jednym słowie DMT.
W ADSL2 i ADSL2+ (G.992.5) wskaźnik S waha się od S równego 1/3 dla ADSL2+ i aż do S równego 64. Tak więc wektor Reed-Solomona może być rozpięty na kilka symboli DMT, a granice symbolu i wektora nie muszą się zgadzać. Narzut w ramkowaniu w ADSL2 wynosi od 4 Kb/s do 64 Kb/s, a w ADSL wynosi 32 Kb/s i jest stały.
W związku z tym przepływności danych w ADSL2 w kierunku downstream i upstream skalują się od 1,5 Mb/s do 15 Mb/s z obsługiwanym downstream 8 Mb/s i upstream 800 Kb/s. Architektura dopuszcza maksymalny, górny limit przepływności w kierunku downstream, czyli 15 Mb/s jest to fizyczne ograniczenie, jeśli wszystkie podnośne zostaną użyte w kierunku downstream – 255 podnośnych/symbol * 15 bitów/podnośną * 4000 symboli/s = 15.3 Mb/s.
Modulacja.
ADSL2 dostarcza lepszą modulację i wydajność w kodowaniu poprzez obowiązkowe zastosowanie kodowania Trellis, co było opcjonalne w ADSL oraz 1-bitową konstelację QAM dla podnośnych o niskim stosunku sygnału do szumu – SNR (Signal-to-Noise Ratio), co daje większą przepływność na długich liniach. W ADSL, gdy SNR był niski, dana podnośna nie była używana natomiast, ADSL2 na takiej podnośnej przenosi 1 bit danych, co daje dla podnośnej zysk 4 Kb/s (4000 symboli/s * 1 bit/podnośną). W przykładzie, gdy mamy niski SNR na 10 podnośnych: 4Kb/s * 10 podnośnych = 40Kb/s.
Diagnostyka.
ADSL2 umożliwia diagnostykę, czyli monitorowanie jakości połączenia w czasie rzeczywistym poprzez badanie poziomów sygnałów i szumów po obu stronach, co pozwala szybko ocenić możliwości techniczne oraz jego stan. Dostawcy usług sieciowych mogą używać informacji zbieranych za pomocą narzędzi diagnostycznych do monitorowania jakości połączeń ADSL2 jednocześnie wcześniej reagując na awarie. Narzędzia umożliwiają również ocenić, czy użytkownicy wykorzystują w pełni przepływności oferowane przez połączenia.
Inne funkcje.
ADSL2 oferuje również energooszczędne tryby pracy, czyli nowe opcje zarządzające trybami pracy, które pozwalają zmniejszyć pobór mocy przez urządzenia, gwarantując przy tym, że połączenie jest w każdej chwili w gotowości do pracy.
Standard "'ADSL2" umożliwia również sterowanie kanałami. Wykorzystuje przy tym mechanizmy technologii CVoDSL ("Channelized Voice over DSL"). Pozwala to w sposób „niewidoczny” przesyłać głos przez połączenia DSL w trybie TDM ("Time Division Multiplexing"), czyli multipleksowanie z podziałem czasu. CVoDSL przesyła głos w ramach warstwy fizycznej, dzięki czemu jednocześnie są świadczone usługi telefoniczne (POTS – "Plain Old Telephone Service") oraz szybki dostęp do Internetu.
ADSL2 wykazuje się lepszą zgodnością, dzięki usprawnieniu inicjowania modemów. Połączenia pracują efektywniej, jest to szczególnie ważne w wypadku podłączania do systemu transceiverów produkowanych przez różnych dostawców układów scalonych.
"Tryb szybkiego uruchamiania połączenia" sprawia, iż czas potrzebny na zainicjowanie pracy połączenia skrócono z 10 do mniej niż 3 sekund.
"All-digital" ("wszystko cyfrowo") jest to dodatkowy tryb, który pozwala transmitować dane w ramach tej części połączenia, które jest używane przez linię telefoniczną POTS. Pozwala on zwiększyć przepływność połączenia w kierunku abonenta do centrali o dodatkowe 256 kb/s.
Standard ADSL2 obsługuje również usługi pakietowe, czyli można transportować usługi świadczone przez sieci pakietowe takie jak Ethernet.

</doc>
<doc id="601306" url="https://pl.wikipedia.org/wiki?curid=601306" title="Anedżib">
Anedżib

Anedżib (lub Adżib) – władca starożytnego Egiptu z I dynastii.
Lata panowania:
Był synem poprzedniego władcy Dena i królowej Merneit, jego bratem był prawdopodobnie Semerchet.
Wstąpił zapewne na tron w wieku już zaawansowanym, gdyż wkrótce po objęciu władzy obchodził święto sed. Jego panowanie nie trwało długo, zapewne 10 do 12 lat. W tym czasie Anedżib zajmował się organizacją kraju, zakładając miasta i przeprowadzając co dwa lata spis ludności. Najstarszy staroegipski znany spis ludności pochodzi z czasów jego panowania. Prawdopodobnie był pierwszym władcą, który miał swoją siedzibę w Memfis. Pierwszy też wprowadził tytuł królewski „nebui”, czyli Dwaj Władcy, utożsamiający faraona z opiekunami Górnego i Dolnego Egiptu Horusem i Setem.
Pochowany został w Umm el-Qaab w Abydos w skromnym grobowcu, najmniejszym wśród grobowców królów z I dynastii, a imię jego zostało w wielu miejscach zatarte. Fakty te mogą świadczyć o niechęci jego następcy i domniemanego brata Semercheta do zmarłego władcy.

</doc>
<doc id="601307" url="https://pl.wikipedia.org/wiki?curid=601307" title="Cyfry arabskie (w krajach arabskich)">
Cyfry arabskie (w krajach arabskich)

Jakkolwiek mianem "cyfr arabskich" określa się obecnie używany powszechnie niemal na całym świecie zestaw symboli stosowanych do oznaczenia poszczególnych wartości liczbowych, to w rzeczywistości używane w większości krajów arabskich (i muzułmańskich) cyfry arabskie nie przypominają swych europejskich odpowiedników. Różnica ta wynika stąd, iż wygląd zapożyczonych w średniowieczu przez kulturę europejską symboli ewoluował w innym kierunku, niż wygląd tych samych znaków w kulturze islamu, przy czym cyfry w krajach arabskich bliższe są swoim indyjskim pierwowzorom.
Obecnie istnieją dwie wersje cyfr arabskich, różniące się wyglądem kilku cyfr:
Bardziej znana jest wersja pierwsza, jakkolwiek liczba użytkowników obu systemów liczbowych jest zbliżona (po ok. 200–300 mln).
Używane niekiedy nazwy: "cyfry indyjsko-arabskie" czy "cyfry wschodnio-indyjsko-arabskie" nie odnoszą się do stosowania tych cyfr na terenie Indii (choć są używane przez kilkadziesiąt milionów muzułmanów w płn.-zach. części kraju), ale podkreślają, że chodzi o inny zestaw cyfr, niż te, które nazywane są potocznie arabskimi. Przymiotnik "indyjskie" podkreśla różnicę w stosunku do "europejskich" cyfr arabskich, wskazuje też na podobieństwo wyglądu tych cyfr do oryginalnych indyjskich znaków liczbowych.
Zwykle w krajach używających „oryginalnych” cyfr arabskich stosowane są – czasem pomocniczo, a czasem równolegle – "europejskie" cyfry arabskie. W niektórych krajach arabskich (np. Tunezja) istnieje zjawisko wypierania cyfr arabskich w wersji "arabskiej" przez cyfry "europejskie".
Poniższe zestawienie prezentuje cyfry arabskie: u góry europejskie, poniżej indyjsko-arabskie, niżej zaś w wersji wschodnio-indyjsko-arabskiej.
Stosowanie numeracji.
W językach arabskich cyfry w przeciwieństwie do pisma (czytanego od prawej do lewej) zapisuje się od lewej do prawej (identycznie jak w liczbach rzymskich i arabskich). To oznacza, iż liczba 1234 nie będzie wyglądać tak:
lecz tak:

</doc>
<doc id="601309" url="https://pl.wikipedia.org/wiki?curid=601309" title="Wyszcza liha (1999/2000)">
Wyszcza liha (1999/2000)

Wyszcza liha w piłce nożnej 1999/2000 – IX edycja najwyższych w hierarchii rozgrywek ligowych ukraińskiej klubowej piłki nożnej. Sezon rozpoczął się 12 lipca 1999, a zakończył się 20 czerwca 2000.
Drużyny.
Zespoły występujące w Wyszczej Lidze 1999/2000
Uwagi
Medaliści.
"(liczba meczów i goli w nawiasach)"
Uwaga: Piłkarze oznaczone "kursywą" występowali również na innych pozycjach.

</doc>
<doc id="601310" url="https://pl.wikipedia.org/wiki?curid=601310" title="Reuland">
Reuland

Reuland (luks. "Reiland") – małe miasteczko w centralnym Luksemburgu, w gminie Heffingen. W 2005 roku miasteczko zamieszkiwało 188 osób.

</doc>
<doc id="601311" url="https://pl.wikipedia.org/wiki?curid=601311" title="Nowa Wieś (powiat przemyski)">
Nowa Wieś (powiat przemyski)

Nowa Wieś – wieś w Polsce położona w województwie podkarpackim, w powiecie przemyskim, w gminie Bircza. Leży na Pogórzu Przemyskim.
W latach 1975–1998 miejscowość administracyjnie należała do województwa przemyskiego.
Przez miejscowość przepływa niewielka rzeka Stupnica, dopływ Sanu.
Części wsi.
Wieś powstała najprawdopodobniej w połowie XV wieku. Od początku istnienia, aż do 1939 roku wchodziła w skład dóbr bireckich.
W 2 poł. XVIII dziedzicem Nowej Wsi był Ignacy Adam Lewicki. W połowie XIX wieku właścicielem posiadłości tabularnej w Nowej Wsi był Adam Kowalski.

</doc>
<doc id="601313" url="https://pl.wikipedia.org/wiki?curid=601313" title="Ernzen (Luksemburg)">
Ernzen (Luksemburg)

Ernzen (luks. "Iernzen") – wieś w centralnym Luksemburgu, w gminie Larochette. Wieś zamieszkuje 390 osób.

</doc>
<doc id="601314" url="https://pl.wikipedia.org/wiki?curid=601314" title="Konstanty Ireneusz Łubieński">
Konstanty Ireneusz Łubieński

Konstanty Ireneusz Łubieński herbu Pomian (ur. 19 lutego 1825 w Warszawie, zm. 16 czerwca 1869 w Niżnym Nowogrodzie) – hrabia, duchowny rzymskokatolicki, biskup diecezjalny sejneński w latach 1863–1869.
Życiorys.
Urodził się 19 lutego 1825 w Warszawie. Syn Henryka i Ireny z Potockich, brat Edwarda i Juliana, bratanek Tadeusza, biskupa pomocniczego kujawsko-kaliskiego. Studia odbył w Kielcach i w Warszawie. 2 czerwca 1849 przyjął święcenia diakonatu, a 15 lipca 1849 prezbiteratu.
Pełnił posługę kapłańską w parafii Świętego Krzyża w Warszawie, w Wiskitkach i w parafii św. Katarzyny w Petersburgu. W 1860 został proboszczem w Rewlu. Okazywał ugodową postawę wobec rządu rosyjskiego, nie popierał powstańczego ruchu narodowego.
16 marca 1863 papież Pius IX prekonizował go biskupem diecezjalnym diecezji sejneńskiej. Z powodu wykazywania krytycznej postawy wobec powstania styczniowego miał trudności z uzyskaniem święceń biskupich, które otrzymał dopiero 20 grudnia 1863 w katedrze Świętej Trójcy w Janowie Podlaskim. Konsekrował go Piotr Paweł Szymański, biskup diecezjalny podlaski, w asyście Józefa Twarowskiego, biskupa pomocniczego podlaskiego, i Henryka Ludwika Platera, biskupa pomocniczego warszawskiego. Zawczasu, 3 października 1863, odbył ingres do katedry Nawiedzenia Najświętszej Maryi Panny w Sejnach. Przyczynił się do renowacji kościoła katedralnego i budowy pałacu biskupiego.
Za wyrażenie sprzeciwu wobec wysłania delegata do rządowego Kolegium Rzymskokatolickiego w Petersburgu został 31 maja 1869 deportowany w głąb Rosji. Zmarł w drodze 16 czerwca 1869 w Niżnym Nowogrodzie. Jego niespodziewana śmierć wzbudziła podejrzenia, że został otruty.

</doc>
<doc id="601316" url="https://pl.wikipedia.org/wiki?curid=601316" title="Gosseldange">
Gosseldange

Gosseldange (luks. "Gousseldeng") – wieś w centralnym Luksemburgu, w gminie Lintgen. Wieś zamieszkuje 458 osób.

</doc>
<doc id="601317" url="https://pl.wikipedia.org/wiki?curid=601317" title="Blaschette">
Blaschette

Blaschette (luks. "Blaaschent") – wieś w centralnym Luksemburgu, w gminie Lorentzweiler. Wieś zamieszkuje 465 osób.

</doc>
<doc id="601318" url="https://pl.wikipedia.org/wiki?curid=601318" title="Biała Waka">
Biała Waka

Biała Waka (lit. "Baltoji Vokė") – miasto na Litwie, położone nad rzeką Waką, po południowej stronie Gór Ponarskich, 30 km od Solecznik i 11 km od Wilna. Administracyjnie należy do rejonu solecznickiego w okręgu wileńskim.
W czasie II wojny światowej, podczas okupacji hitlerowskiej, znajdował się tutaj obóz pracy, gdzie wydobywano torf. Przywożono tu Żydów z wileńskiego getta.
Biała Waka, nazywana początkowo Nowe Żegaryno ("Naujoji Žagarinė"), powstała w 1950 roku, koło wsi Żegaryno, kiedy w okolicy podjęto eksploatację olbrzymich złóż torfu, obecnie jego wydobycie znacznie zmalało.
W Białej Wace, większość narodowościową (62%) stanowią Polacy, 19% białowaczan zadeklarowało przynależność do narodowości litewskiej, 12% rosyjskiej, 3% białoruskiej.
Powierzchnia miasta to 3,64 km².
W mieście działają dwie szkoły średnie (polska im. Elizy Orzeszkowej i litewska "Šilo"), dom kultury, muzeum. Muzeum ma w swoich zbiorach ponad 1000 eksponatów z XIX i XX wieku.
Na północ od miasteczka leży płytkie jezioro Popis o powierzchni 210 ha. Występuje tu aż 274 gatunków roślin, kilka gatunków wpisanych jest do litewskiej Czerwonej Księgi (m.in. grzybień biały i kłosówka miękka). Na Jeziorze Popis i stawach białowackich występuje ponad 200 gatunków ptaków, w tym 17 gatunków ptaków drapieżnych.
Jezioro Popis połączone jest kanałem z Mereczanką.

</doc>
<doc id="601319" url="https://pl.wikipedia.org/wiki?curid=601319" title="Bofferdange">
Bofferdange

Bofferdange (luks. "Bouferdeng") – miasto w centralnym Luksemburgu, w gminie Lorentzweiler. Miasto zamieszkują 802 osoby.

</doc>
<doc id="601320" url="https://pl.wikipedia.org/wiki?curid=601320" title="Helmdange">
Helmdange

Helmdange (luks. "Hielem") – wieś w centralnym Luksemburgu, w gminie Lorentzweiler. Wieś zamieszkuje 638 osób.

</doc>
<doc id="601321" url="https://pl.wikipedia.org/wiki?curid=601321" title="Hunsdorf">
Hunsdorf

Hunsdorf (luks. "Hënsdref") – wieś w centralnym Luksemburgu, w gminie Lorentzweiler. Wieś zamieszkuje 413 osób.

</doc>
<doc id="601322" url="https://pl.wikipedia.org/wiki?curid=601322" title="Beringen (Luksemburg)">
Beringen (Luksemburg)

Beringen (luks. "Biereng") – miasto w centralnym Luksemburgu, w gminie Mersch. 

</doc>
<doc id="601323" url="https://pl.wikipedia.org/wiki?curid=601323" title="Wyszcza liha (2000/2001)">
Wyszcza liha (2000/2001)

Wyszcza liha w piłce nożnej 2000/2001 – X edycja najwyższych w hierarchii rozgrywek ligowych ukraińskiej klubowej piłki nożnej. Sezon rozpoczął się 12 lipca 2000, a zakończył się 19 czerwca 2001.
Drużyny.
Zespoły występujące w Wyszczej Lidze 2000/2001
Uwagi
Końcowa tabela.
Legenda:
Medaliści.
"(liczba meczów i goli w nawiasach)"
Uwaga: Piłkarze oznaczone "kursywą" występowali również na innych pozycjach.

</doc>
<doc id="601324" url="https://pl.wikipedia.org/wiki?curid=601324" title="Moesdorf">
Moesdorf

 
Moesdorf (luks. "Miesdref") – małe miasteczko w centralnym Luksemburgu, w gminie Mersch. W 2005 roku miasteczko zamieszkiwało 335 osób.

</doc>
<doc id="601325" url="https://pl.wikipedia.org/wiki?curid=601325" title="Berschbach">
Berschbach

Berschbach (luks. "Bierschbech") – małe miasteczko w centralnym Luksemburgu, w gminie Mersch. W 2005 roku miasteczko zamieszkiwało 150 osób.

</doc>
<doc id="601326" url="https://pl.wikipedia.org/wiki?curid=601326" title="Zaraza ziemniaczana">
Zaraza ziemniaczana



</doc>
<doc id="601328" url="https://pl.wikipedia.org/wiki?curid=601328" title="Pettingen">
Pettingen

 
Pettingen (luks. "Pëtten") – małe miasteczko w centralnym Luksemburgu, w gminie Mersch. W 2005 roku miasteczko zamieszkiwało 197 osób.

</doc>
<doc id="601329" url="https://pl.wikipedia.org/wiki?curid=601329" title="X Korpus SS">
X Korpus SS

X Korpus SS – (niem. "Generalkommando X. SS-Armeekorps or Gruppe Krappe") niemiecka jednostka wojskowa utworzona pod koniec 1944 lub w styczniu 1945 roku w oparciu o jednostki Policyjnego Sztabu Przeciwpartyzanckiego ("Stab der Bandenkampfverbände der Polizei"). Korpus został rozbity w marcu 1945 roku na Pomorzu.
Przynależność organizacyjna korpusu:
Skład:
Dowódcy:

</doc>
<doc id="601330" url="https://pl.wikipedia.org/wiki?curid=601330" title="Reckange">
Reckange

Reckange (luks. "Recken") – miasto w centralnym Luksemburgu, w gminie Mersch. W 2005 roku liczyło 587 mieszkańców.

</doc>
<doc id="601331" url="https://pl.wikipedia.org/wiki?curid=601331" title="Rollingen">
Rollingen

Rollingen (luks. "Rolleng") – miasteczko w centralnym Luksemburgu, w gminie Mersch. W 2005 roku miasteczko zamieszkiwało 1 200 osób.

</doc>
<doc id="601332" url="https://pl.wikipedia.org/wiki?curid=601332" title="Schoenfels">
Schoenfels

 
Schoenfels (luks. "Schëndels") – małe miasteczko w centralnym Luksemburgu, w gminie Mersch. W 2005 roku miasteczko zamieszkiwało 208 osób.

</doc>
<doc id="601335" url="https://pl.wikipedia.org/wiki?curid=601335" title="Rezerwat przyrody Jaworzyna">
Rezerwat przyrody Jaworzyna

Jaworzyna – leśny rezerwat przyrody na terenie dzielnicy Wapienica w Bielsku-Białej w województwie śląskim. Utworzony rozporządzeniem Wojewody Śląskiego z dnia 25 sierpnia 2003 r. (Dziennik Urz. Woj. Śląskiego Nr 85, poz. 2281), zajmuje powierzchnię 40,03 ha.
Rezerwat zlokalizowany jest na stromych, północno-wschodnich zboczach Wysokiego, opadających ku Dolinie Wapienicy, w północno-wschodniej części Beskidu Śląskiego. Jest położony na terenie Parku Krajobrazowego Beskidu Śląskiego. Obszar rezerwatu jest w zarządzie Nadleśnictwa Bielsko.
Przedmiotem ochrony na jego terenie są górskie zespoły leśne:

</doc>
<doc id="601336" url="https://pl.wikipedia.org/wiki?curid=601336" title="Cruchten">
Cruchten

Cruchten (luks. "Kruuchten") – wieś w centralnym Luksemburgu, w gminie Nommern. Wieś zamieszkują 404 osoby.

</doc>
<doc id="601337" url="https://pl.wikipedia.org/wiki?curid=601337" title="Schrondweiler">
Schrondweiler

 
Schrondweiler – małe miasteczko w centralnym Luksemburgu, w gminie Nommern. W 2005 roku miasteczko zamieszkiwały 273 osoby.

</doc>
<doc id="601339" url="https://pl.wikipedia.org/wiki?curid=601339" title="Hollenfels">
Hollenfels

Hollenfels (luks. "Huelmes") – wieś w centralnym Luksemburgu, w gminie Tuntange. Wieś zamieszkuje 247 osób.

</doc>
<doc id="601343" url="https://pl.wikipedia.org/wiki?curid=601343" title="Marienthal (Luksemburg)">
Marienthal (Luksemburg)

 
Marienthal (luks. "Mariendall") – małe miasteczko w centralnym Luksemburgu, w gminie Tuntange. W 2005 roku miasteczko zamieszkiwało 105 osób.

</doc>
<doc id="601344" url="https://pl.wikipedia.org/wiki?curid=601344" title="Dukszty (okręg uciański)">
Dukszty (okręg uciański)

Dukszty () – miasto na Litwie, położone w okręgu uciańskim, 27 km od Ignalina w rejonie ignalińskim, na północnej Wileńszczyźnie.
Historia.
Osada powstała w drugiej połowie XIX wieku, w związku z budową Kolei Warszawsko-Petersburskiej. Podobnie jak miejscowa stacja kolejowa, wzięła ona nazwę od położonego nieco na północ majątku Dukszty, który odtąd zaczęto dla odróżnienia nazywać Starymi Duksztami.
W dwudziestoleciu międzywojennym miasteczko leżało w Polsce, w województwie nowogródzkim (od 1926 w województwie wileńskim), w powiecie brasławskim (od 1926 w powiecie święciańskim). Miejscowość stanowiła siedzibę wiejskiej gminy Dukszty.
Według Powszechnego Spisu Ludności z 1921 roku miasteczko zamieszkiwało 1.076 osób, 503 były wyznania rzymskokatolickiego, 20 prawosławnego, 1 ewangelickiego, 130 staroobrzędowego, 416 mojżeszowego a 6 mahometańskiego. Jednocześnie 980 mieszkańców zadeklarowało polską przynależność narodową, 1 białoruską, 7 żydowską a 88 litewską. Były tu 142 budynki mieszkalne. Miejscowość należała do parafii rzymskokatolickiej w Duksztach i prawosławnej w Dryświatach. Podlegała pod Sąd Grodzki w Święcianach i Okręgowy w Wilnie; mieścił się tu urząd pocztowy który obsługiwał teren gminy.
W 1938 miasteczko i folwark zamieszkiwało 1.689 osób w 264 budynkach.
Po II wojnie światowej i utracie miasta przez Polskę, do 1 listopada 1946 z rejonu duksztańskiego w obecne granice Polski wysiedlono ok. 5,5 tys. Polaków, natomiast ok. 8,1 tys. zarejestrowanych do przesiedlenia Polaków pozostało w rejonie. Według danych litewskich w 2011 Polacy stanowili 11,37% mieszkańców miasta.

</doc>
<doc id="601345" url="https://pl.wikipedia.org/wiki?curid=601345" title="Icyk Fefer">
Icyk Fefer

Icyk Fefer (ur. 23 września 1900, Szpoła (ob. Ukraina), zm. 12 sierpnia 1952, Moskwa) – poeta żydowski tworzący w języku jidysz.
W 1942 Stalin wysłał Fefera wraz z Michoelsem jako przedstawicieli Żydowskiego Komitetu Antyfaszystowskiego na siedmiomiesięczną delegację do Anglii, Kanady, Meksyku i USA. Byli z entuzjazmem przyjmowani we wszystkich tych krajach – spotkali się z Albertem Einsteinem, wystąpili w Nowym Jorku przed 47 tysiącami Amerykanów. W efekcie ich wizyty zachodni Żydzi przekazali Związkowi Radzieckiemu środki na zakup 1000 samolotów, 500 czołgów, żywności i odzieży.
Po wojnie w 1948 Stalin wykorzystał jego podróż po krajach kapitalistycznych jako element nagonki na swoich najbliższych współpracowników. Kazał go oskarżyć, że w czasie tego pobytu przesiąkł burżuazyjną demokracją i imperializmem, w wyniku czego podjął współpracę z amerykańskimi tajnymi służbami. Icyk Fefer został zamordowany 12 sierpnia 1952 w podziemiach moskiewskiego więzienia na Łubiance.

</doc>
<doc id="601347" url="https://pl.wikipedia.org/wiki?curid=601347" title="OpenTibia">
OpenTibia



</doc>
<doc id="601348" url="https://pl.wikipedia.org/wiki?curid=601348" title="Krajna (gmina Bircza)">
Krajna (gmina Bircza)



</doc>
<doc id="601349" url="https://pl.wikipedia.org/wiki?curid=601349" title="Ivan Sokolov">
Ivan Sokolov

Ivan Sokolov (ur. 13 czerwca 1968 w Jajcach) – bośniacki szachista, reprezentant Holandii od 1993, arcymistrz od 1987 roku.
Kariera szachowa.
Pierwsze międzynarodowe sukcesy zaczął odnosić w roku 1987, zwyciężając w turniejach w Portorożu, Belgradzie i Sztokholmie (turniej "Rilton Cup", edycja 1987/88, wspólnie z Michaiłem Gurewiczem). W tym samym roku otrzymał tytuł arcymistrza. W kolejnych latach odniósł szereg sukcesów, zwyciężając bądź dzieląc I miejsca w następujących turniejach:
Trzykrotnie wystąpił w mistrzostwach świata FIDE, rozgrywanych systemem pucharowym, nie notując jednak sukcesów:
Wielokrotnie reprezentował Jugosławię, Bośnię i Hercegowinę oraz Holandię w turniejach drużynowych, m.in.:
Najwyższy ranking w dotychczasowej karierze osiągnął 1 stycznia 2004 r., z wynikiem 2706 punktów zajmował wówczas 16. miejsce na światowej liście FIDE, jednocześnie zajmując 1. miejsce wśród holenderskich szachistów.

</doc>
<doc id="601353" url="https://pl.wikipedia.org/wiki?curid=601353" title="Ponedele">
Ponedele

Ponedele (też "Pondel", lit. "Pandėlys") – miasto na Litwie, położone w okręgu poniewieskim, 26 km od Rakiszek w rejonie rakiszańskim.
Historia.
W XVII w. miejscowość należała do Rajeckich, później Chreptowiczów, od których kupili je w roku 1767 Kościałkowscy będąc właścicielami do I wojny światowej.
Tu urodził się Marian Zyndram-Kościałkowski - premier RP w latach 1935-36.

</doc>
<doc id="601355" url="https://pl.wikipedia.org/wiki?curid=601355" title="Święto Konstytucji 3 Maja">
Święto Konstytucji 3 Maja



</doc>
<doc id="601360" url="https://pl.wikipedia.org/wiki?curid=601360" title="Wredne dziewczyny">
Wredne dziewczyny

Wredne dziewczyny (ang. "Mean Girls") – film komediowy na podstawie książki Rosalind Wiseman "Queen Bees and Wannabes: Helping Your Daughter Survive Cliques, Gossip, Boyfriends and Other Realities of Adolescence".
Fabuła.
Wychowana w afrykańskiej dżungli przez rodziców antropologów 15-letnia Cady Heron (Lindsay Lohan) zdaje sobie sprawę, że w świecie natury przeżyje najsilniejszy. Ale prawo dżungli nabiera dla niej zupełnie nowego znaczenia, gdy zaczyna uczęszczać do zwykłego liceum w niewielkiej miejscowości pod Chicago. W panujące w szkole reguły gry wprowadzają naiwną Cady Janis Ian (Lizzy Caplan) i Damian. Dziewczyna trafia pomiędzy dwie grupy - w jednej najważniejsze jest bycie dobrym uczniem, w drugiej - bycie lubianym. „Dzika” cywilizacja staje na jej drodze w postaci niepisanych reguł i w osobie wyrachowanej Reginy George (Rachel McAdams). Podobna do lalki Barbie panienka, wie, co robić, aby zdobyć popularność - wraz z przyjaciółkami, Gretchen Wieners (Lacey Chabert) i Karen Smith (Amanda Seyfried) rządzi całą szkołą. To one dyktują, co jest cool, a co nie, jak trzeba się ubierać i jak zachowywać. Nieoczekiwanie Cady staje „Królowej” na drodze; nie tylko dlatego, że jest piękna i inteligentna. Także dlatego, że jest zakochana w Aaronie Samuelsie (Jonathan Bennett), byłym chłopaku Reginy. Tego Regina nie może darować - postanawia więc wziąć Cady pod swoje skrzydła. Kiedy Cady odkryje podstęp, odnajdzie w sobie „mroczną” stronę, o istnieniu której wcześniej nie wiedziała.
Odbiór krytyczny.
Film został pozytywnie oceniony przez krytyków; serwis Rotten Tomatoes na podstawie opinii ze 175 recenzji przyznał mu wynik 83%.

</doc>
<doc id="601361" url="https://pl.wikipedia.org/wiki?curid=601361" title="ADSL-2">
ADSL-2



</doc>
<doc id="601366" url="https://pl.wikipedia.org/wiki?curid=601366" title="Nowokubańsk">
Nowokubańsk

Nowokubańsk (ros. Новокубанск) – miasto w Rosji, w Kraju Krasnodarskim, nad rzeką Kubań. Liczy 34 600 mieszkańców (2005). Nowokubańsk został założony w 1867 r. przez rosyjskich żołnierzy-weteranów wojny kaukaskiej. W latach 1942–1943 znajdował się pod okupacją hitlerowską. Po II wojnie światowej szybki rozwój, prawa miejskie od 1966 r. Przemysł spożywczy, w tym winiarski.

</doc>
<doc id="601367" url="https://pl.wikipedia.org/wiki?curid=601367" title="Antylopa wapiti">
Antylopa wapiti



</doc>
<doc id="601368" url="https://pl.wikipedia.org/wiki?curid=601368" title="Góra Świętego Jana (Wzgórza Świętojańskie)">
Góra Świętego Jana (Wzgórza Świętojańskie)

Góra Świętego Jana – wzgórze morenowe o wysokości 214 metrów nad poziomem morza położone w paśmie Wzgórz Świętojańskich niedaleko wsi Królowy Most i Kołodno w województwie podlaskim, gmina Gródek. Stanowi ona czwarte najwyższe wzniesienie województwa podlaskiego oraz trzecie najwyższe dawnego województwa białostockiego, jednocześnie najwyższy punkt Wzgórz Świętojańskich.
Góra jest jedną z atrakcji pieszego szlaku turystycznego Szlak Wzgórz Świętojańskich. Na szczycie góry znajduje się głaz z pamiątkową tablicą i krzyż na starej sośnie upamiętniające kaźń powstańców styczniowych, walczących na tych terenach.

</doc>
<doc id="601369" url="https://pl.wikipedia.org/wiki?curid=601369" title="Być albo mieć">
Być albo mieć

Być albo mieć – album zespołu Dżem wydany w 2000 roku. Jest to ostatni album Dżemu wydany Jackiem Dewódzkim w roli wokalisty.

</doc>
<doc id="601370" url="https://pl.wikipedia.org/wiki?curid=601370" title="Sextasy">
Sextasy

Sextasy – to popularnie nazywana mieszanina dwóch substancji: MDMA – 3,4-metylendioksymetamfetaminy (wchodzącej w skład "Extasy") i cytrynianu sildenafilu (wchodzącego w skład "Viagry").
Sextasy może być zażywane doustnie jako dwie oddzielne tabletki: "Viagra" i "extasy", lub też oba specyfiki mogą być zmielone, pokruszone i podane w jednej kapsułce lub wdychane przez nos, celem aplikowania przez błony śluzowe. Mieszanka taka staje się coraz bardziej popularna, a stosowanie jej sięga daty wypuszczenia na rynek "Viagry" w 1998.
Głównym celem jej stosowania jest znoszenie skutków ubocznych jednego specyfiku przez drugi.
Historia.
"Ecstasy", jeden ze składników sextasy, zdobył dużą popularność w środku lat 90., lecz jego użycie zaczęło zmniejszać się pod koniec dekady. Mimo wszystko był to (i wciąż jest) najbardziej popularny środek psychoaktywny związany głównie z wielkimi imprezami, dyskotekami itp.
Z kolei "Viagra", produkt firmy "Pfizer" wprowadzony do obrotu w 1998, był to pierwszy w pełni skuteczny specyfik leczący dysfunkcje wzwodu. Lek jest przeznaczony dla mężczyzn wystarczająco zdrowych by odbyć stosunek płciowy, ale cierpiących na kłopoty ze wzwodem.
Sextasy stawało się coraz bardziej popularne, zaczynając od lat dwutysięcznych, co także spowodowało powrót "extasy". "Extasy" było najbardziej popularne w Europie i Australii i tam też rosła popularność sextasy. Wkrótce specyfik ten zyskał uznanie w USA i Kanadzie. Szczególnie w tej ostatniej, gdzie łatwo dostać leki bez recepty, zaowocowało to boomem.
Cele stosowania.
Sextasy stało się popularne, ponieważ stosowanie tej mieszanki niweluje negatywny wpływ MDMA ("extasy") na organizm mężczyzn. "Extasy", podobnie jak wiele innych narkotyków i alkohol ma ujemny wpływ na erekcję. Viagra pomaga zwalczyć te skutki. "Extasy" dodatkowo powiększa wrażenia zmysłowe i może sprawiać, że seks jest przyjemniejszy i żywszy. Działając jak amfetamina dodaje dodatkowo energii i znosi zmęczenie. "Extasy" początkowo było pomyślane jako substancja nie czyniąca szkód w organizmie, a sextasy jako idealne połączenie dla dotychczasowych użytkowników "extasy", znoszące jego negatywne efekty.
Ryzyko.
Stosowanie sextasy niesie ze sobą możliwe zagrożenia, takie same jak przy stosowaniu "extasy" (także te wynikające z często obecnych w tabletkach "extasy" domieszek). Dodatkowy udział "Viagry" – inhibitora PDE5, czy innego leku pobudzającego erekcję, znacznie zwiększa ryzyko wystąpienia gwałtownych reakcji w układzie naczyniowo-sercowym, jak atak serca. Jako że inhibitory PDE5 działają rozkurczowo, ich efektem ubocznym (a co za tym idzie sextasy) są częste bóle głowy. W kombinacji może także wystąpić efekt priapizmu, czyli często bolesnego, długotrwałego wzwodu prącia, który może spowodować jego nieodwracalne uszkodzenia. Dodatkowo mogą wystąpić skutki uboczne znane dla "Viagry".
Biorąc pod uwagę sytuacje kiedy zażywa się sextasy, oraz to, że "extasy" może powodować błędną ocenę rzeczywistości oraz dezorientację, stosowanie sextasy może prowadzić do zbliżeń płciowych o podwyższonym ryzyku, co sprzyja przenoszeniu chorób wenerycznych.

</doc>
<doc id="601378" url="https://pl.wikipedia.org/wiki?curid=601378" title="Fligeladiutant">
Fligeladiutant



</doc>
<doc id="601379" url="https://pl.wikipedia.org/wiki?curid=601379" title="Alfred Vail">
Alfred Vail

Alfred Lewis Vail (ur. 25 września 1807 w Morristown, New Jersey, zm. 18 stycznia 1859) – amerykański konstruktor maszyn i wynalazca.
Vail okazał się bardzo pomocny w pracach prowadzonych przez Samuela Morse’a, przyczyniając się do rozwoju telegrafu i wprowadzenia go do powszechnego użytku. Vail i Morse byli pierwszymi operatorami próbnej linii telegraficznej pomiędzy Waszyngtonem a Baltimore. Vail później zbudował i zarządzał kilkoma łączami telegraficznymi w latach 1845-1848. Wniósł także kilka udoskonaleń do wynalazku Morse’a (w szczególności: klucz wysyłający, rejestry nagrywające i magnesy przekaźnikowe). Vail rozstał się z biznesem telegraficznym, ponieważ poczuł się urażony niedocenianiem jego wkładu przez operatorów linii telegraficznych Morse’a. Podczas swojej ostatniej pracy w Washington and New Orleans Telegraph Company otrzymywał jedynie 900 $ rocznie. Następnie przeprowadził się do Morristown, gdzie poświęcił się badaniom genealogicznym (utrzymywał się z opłat licencyjnych, jako że posiadał 1/8 praw do patentu Morse’a).
Vailowi przypisuje się także opracowanie alfabetu Morse’a, przy czym on sam nigdy nie twierdził, iż jest on jego dziełem.

</doc>
<doc id="601382" url="https://pl.wikipedia.org/wiki?curid=601382" title="Guz (medycyna)">
Guz (medycyna)

Guz (z – 1. „obrzmienie”, 2. „guz”, 3. „wzgórek, wzniesienie”) – ogólnie każde nietypowe uwypuklenie, opór przy palpacji, odgraniczone ognisko w badaniu obrazowym, itp. o nieznanym (tzn. niezdiagnozowanym) pochodzeniu. 
W dokumentacji lekarskiej i w medycynie klinicznej słowo „guz” jest używane na ogół w czterech przypadkach: 
Ponadto wyrazu „guz” (łac. "tuber") i „guzowatość” (łac. "tuberositas", naprzemiennie z "protuberantia") używa się:
     5.  jako części nazw takich prawidłowych struktur anatomicznych, które uwypuklają się wyraźnie nad powierzchnię narządu.
(1) W znaczeniu pierwszym guzami w szczególności mogą być: 
(2) W znaczeniu drugim używane są np. takie określenia grupowe jak: wewnątrzczaszkowe „guzy nadnamiotowe” i „guzy podnamiotowe” (dla określenia różnic klinicznych w objawach i postępowaniu klinicznych w guzach mózgu zlokalizowanych nad i pod namiotem móżdżku), „guz kąta mostkowo-móżdżkowego” (łac. "tumor anguli pontocerebrallis", najczęściej osłoniak), „guzy hormonalnie czynne” (tj. wytwarzające w nadmiarze hormony), guzy kościotwórcze (dla nowotworów wytwarzających osteoid), itp. 
(3) W obecnych klasyfikacjach nowotworów wyraz "„tumor”" jako część nazwy szczegółowej nowotworu jest coraz rzadziej stosowany i raczej jest utrzymywany ze względów historycznych, np. guz mieszany ślinianki czyli gruczolak wielopostaciowy (łac. "tumor mixtus" albo "adenoma polymorphum"), guz liściasty sutka, czyli włókniakogruczolak obfitokomórkowy sutka (łac. "tumor phyllodes" albo "fibroadenoma cellulare vel proliferans mammae"), guz kościogubny (łac. "tumor gigantocellularis, osteoclastoma"), guz Krukenberga (przerzut raka przewodu pokarmowego do jajnika), guz Wilmsa czyli nerczak płodowy albo niedojrzały (łac. ang. "nephroblastoma"), nowotwory podścieliskowe przewodu pokarmowego (łac. "tumores stromales gastrointestinales", ang.: "gastrointestinal stromal tumors – GIST"), itp.
(4) W znaczeniu czwartym mianem guza (łac. "nodus, tumor") określa się zmiany skórne uwypuklające się znacznie nad powierzchnię skóry, sięgające do głębokości skóry właściwej, o średnicy powyżej 2 cm. Są to zwykle nowotwory (np. włókniak skóry, włókniak miękki skóry, nerwiakowłókniak itp.), zmiany zapalne (rumień guzowaty) lub torbiele (kaszak, torbiel naskórkowa). 
Termin „guz” występował w najdawniejszych dziełach medycznych i stopniowo zakres stosowania tego słowa ulegał zawężeniu. W najdawniejszych czasach „obrzmienie” uznawano za jeden z kardynalnych objawów zapalenia a termin "„tumor”" często był synonimem dla łac. słowa "inflammatio" (zapalenie). Bardziej szczegółowe rozróżnienie rodzajów guzów przedstawił rzymski lekarz Galen (131–201) w swojej rozprawie "De tumoribus praeter naturam" wyróżniając ponad dziesięć typów różnych guzów, zarówno nowotworowych, jak i zapalnych, które nazwał rozmaitymi terminami greckimi. Uściślenia terminu "tumor" oraz rozróżnienia pomiędzy guzami nowotworowymi i innymi (ropniami, guzami zapalnymi i innymi) dokonał w 1809 r. ang. chirurg John Abernethy (1780–1848).
Obecnie w piśmiennictwie patomorfologicznym używane są m.in. następujące pojęcia:
Wymienione grupy guzów często nakładają się znaczeniowo na siebie. Ich wyodrębnienie i grupowanie pojęciowe wynika z odrębności biologicznych, specyfiki leczenia, sposobów diagnostyki, różnic histogenetycznych oraz z wielu innych powodów.

</doc>
<doc id="601384" url="https://pl.wikipedia.org/wiki?curid=601384" title="Milburga">
Milburga

Milburga – imię żeńskie pochodzenia germańskiego, złożone z elementów "milde" - "łagodna, delikatna" i "burg" - "forteca, twierdza". Patronką tego imienia jest św. Milburga z Wenlock, siostra św. Mildredy z Thanet, królewna i ksieni.
Milburga imieniny obchodzi 23 lutego.

</doc>
<doc id="601387" url="https://pl.wikipedia.org/wiki?curid=601387" title="Dusiaty">
Dusiaty

Dusiaty (lit. "Dusetos") - miasto na Litwie, położone w okręgu uciańskim, 30 km od Jeziorosów w rejonie jezioroskim.

</doc>
<doc id="601388" url="https://pl.wikipedia.org/wiki?curid=601388" title="Brebenieskuł">
Brebenieskuł



</doc>
<doc id="601390" url="https://pl.wikipedia.org/wiki?curid=601390" title="GKŻ Gdańsk">
GKŻ Gdańsk



</doc>
<doc id="601395" url="https://pl.wikipedia.org/wiki?curid=601395" title="Telmatochromis bifrenatus">
Telmatochromis bifrenatus



</doc>
<doc id="601396" url="https://pl.wikipedia.org/wiki?curid=601396" title="Zdzisław Rychter">
Zdzisław Rychter

Zdzisław (Bene) Rychter (ur. 7 września 1953 w Poznaniu) – polski aktor, kaskader i literat.
Życiorys.
Uchodzi za najczęściej obsadzanego w filmach aktora-naturszczyka: od 1976 do 2002 zagrał w blisko 150 filmach. Był przyjacielem Jana Himilsbacha oraz świadkiem jego śmierci. Założył Stowarzyszenie Niekonwencjonalnych Postaci Filmowych „Gęba” imienia Jana Himilsbacha. Statyści stowarzyszenia wystąpili m.in. w filmie "Mniejsze zło".

</doc>
<doc id="601397" url="https://pl.wikipedia.org/wiki?curid=601397" title="Kolegiata w Tumie">
Kolegiata w Tumie

Archikolegiata NMP i św. Aleksego w Tumie (archikolegiata łęczycka) – kościół wzniesiony w XII wieku, znajdujący się w pobliżu dawnej lokalizacji wczesnośredniowiecznego grodu. Należy do najlepszych przykładów architektury romańskiej w Polsce i ma status pomnika historii.
Opactwo.
Według starszych badań z fundacji Bolesława Chrobrego i z udziałem świętego Wojciecha powstało tu pierwsze w Polsce (założone prawdopodobnie w 997) opactwo benedyktynów pod wezwaniem Najświętszej Marii Panny i św. Aleksego. W świetle nowszych studiów założenie to najwcześniej wiązać możemy z II poł. XI w. i być może z szerszą akcją misyjną związaną z odnową monarchii piastowskiej za czasów Kazimierza Odnowiciela. Zgromadzenie zakonne przypuszczalnie zostało przeniesione, a budowla została rozebrana w związku z realizacją nowego kościoła w latach 40 XII w.
Budowa romańskiej kolegiaty.
Nie jest znana dokładna data rozpoczęcia budowy świątyni w stylu romańskim. Być może nastąpiło to w roku 1149 z inicjatywy metropolity gnieźnieńskiego Janika. Żywe w średniowieczu na ziemi łęczyckiej legendy i podania dotyczące diabła Boruty związane są także z budową kolegiaty; jedno z nich mówi, że widoczne na krawędziach ścian wieży wgłębienia to ślady pazurów Boruty, który nie chciał pozwolić na postawienie kościoła i próbował przewrócić jego wieże. Konsekracja kościoła, być może jeszcze w pełni nieukończonego, odbyła się 21 maja 1161; wziął w niej udział m.in. następca zmarłego około 1148 arcybiskupa Jakuba, arcybiskup Janik, a także wszyscy polscy biskupi i książęta. Kościół jako patronów otrzymał – tak jak znajdujące się tu wcześniej benedyktyńskie opactwo – Najświętszą Marię Pannę i św. Aleksego.
Od tego czasu w kolegiacie tumskiej odbyło się 21 synodów prowincjonalnych, nazywanych synodami łęczyckimi. Pierwszy z nich zwołano w 1181, ostatni odbył się w 1547.
Romańska budowla, zbudowana z granitu, piaskowca i kamienia polnego, prócz oczywistej funkcji religijnej, mogła służyć za schronienie dla okolicznej ludności (funkcja refugialna). Wskazuje na to między innymi częściowa inkastelacja świątyni. W 1241 oparła się najazdowi Tatarów, ale w Zielone Świątki 1293 (albo 1294) Litwini pod wodzą Witenesa zdołali ją zdobyć; część ludności, która się schroniła w kościele powiedli ze sobą w niewolę, a pozostałych zabili lub wraz z kolegiatą spalili (w tym czasie spłonął też gród łęczycki), czego ślady widoczne są do dziś na południowy zachód od kolegiaty).
Kilkanaście lat później, w 1306 Łęczycę najechali Krzyżacy, którzy wrócili tu raz jeszcze w 1331. Przez kilka dziesięcioleci kolegiata pozostawała zrujnowana.
Podczas późniejszych prac nad jej odbudową zacierano częściowo jej dotychczasowy romański charakter. 
Przebudowa gotycka.
W XIV wieku pod arkadą empory w zachodniej absydzie postawiono ścianę tworząc za nią kapitularz. Zmieniono pierwotne filary i arkady poziomu empor oraz międzynawowe, gdzie wschodnie otwory zamurowano - przez co wydłużono prezbiterium. Wygrodzone przęsło południowej nawy zaadaptowano na zakrystię. Zapewne w tym czasie przemurowano cegłą ścianę okienną nawy głównej oraz inne fragmenty uszkodzonych murów, a także sklepienia naw bocznych, zmienione na krzyżowo-żebrowe. Między innymi po pożarze w 1473, przy okazji zakończonej w 1487 kolejnej odbudowy, pojawiły się zachowane do dziś, gotyckie ostrołukowe arkady i filary międzynawowe z cegły oraz sklepienie krzyżowo-żebrowe w nawach bocznych. 
W 1569 wybudowano przed wejściem głównym renesansową kruchtę – przedsionek osłaniający romański portal, w tym też czasie powstały we wnętrzu tynki z freskami.
W 1705 Łęczycę najechali Szwedzi, niszcząc przy tym także kolegiatę.
Przebudowa klasycystyczna.
W latach 1765–1785 z inicjatywy prymasa Łubieńskiego i na koszt biskupa Kajetana Sołtyka kościół został przebudowany w stylu klasycystycznym. Prace wykonano pod kierunkiem architekta Efraima Szregera przebudowując wieże, główną nawę, zachodnią fasadę, szczyty, a także okna i wnętrze. Obniżono o 2 metry zewnętrzne mury naw bocznych w partii empor, aby je odciążyć. Zamurowano arkady empor oraz obmurowano filary międzynawowe. Wieże otrzymały klasycystyczne hełmy. W czasie przebudowy kolegiaty powstał stojący obok niej niewielki drewniany kościół św. Mikołaja.
W 1818 lub 1819 car rosyjski Aleksander I Romanow zarządził kasatę łęczyckiej kapituły i kolegiata straciła swoją rangę. Od tego momentu aż do 1915 pozostawała kościołem parafialnym.
II wojna światowa.
Podczas bitwy nad Bzurą we wrześniu 1939 w północnej wieży archikolegiaty ukrył się niemiecki obserwator kierujący ogniem artylerii niemieckiej. Artyleria polska ostrzelała kościół skutecznie likwidując ten punkt obserwacyjny, ale wieża uległa zniszczeniu a w kościele wybuchł pożar. Po przejściowym zajęciu okolic Łęczycy przez Wojsko Polskie archikolegiata co spowodowało dalsze zniszczenia murów i stropów oraz kolejny pożar. Z kolegiaty pozostały już tylko mury bez dachu. Resztki wyposażenia przysypał gruz i odłamki z dachówek dachu, który wpadł do wnętrza.
Odbudowa.
W roku 1947 rozpoczęto odbudowę kościoła, którą na polecenie Jana Zachwatowicza kierował Jan Witkiewicz Koszczyc, chociaż był plan by budowlę, ze względu na znaczne zniszczenia, uznać za nienadającą się do odbudowy i rozebrać. 20 lipca tego roku ordynariusz łódzki odprawił we wstępnie oczyszczonych z gruzu murach świątyni pierwszą po wojnie mszę. Postanowiono ją odbudować jako znaczący przykład architektury romańskiej. Przez następne kilkanaście lat trwały prace budowlane. 
Istotą koncepcji odbudowy było przywrócenie w maksymalnej możliwości kościołowi pierwotnego stylu, czyli stylu romańskiego, chociaż w nawach bocznych zachowano elementy gotyku. Strop nad nawą główną wykonany jest z betonu. Rozwiązanie to stabilizuje ściany zapobiegając ewentualnemu zawaleniu się sędziwych murów. Nową więźbę dachową wykonano z żelbetowych więzarów, które pokryte miały zostać dachówką rzymską, ale ze względu na spękanie obciążonych już murów, zdecydowano o pokryciu dachy gontem a potem blachą miedzianą (w tym przypadku jest to całkowicie ahistoryczne pokrycie). W 1952 przystąpiono do prac wewnątrz kościoła usuwając barokowe tynki i dekoracje, wraz z ołtarzem głównym i epitafiami, zawieszonymi na filarach międzynawowych. Dzięki temu podczas prac w zachodniej absydzie na konsze sklepienia pod emporą, odnaleziono dobrze zachowaną XII wieczną romańską polichromię z Chrystusem Pantokratorem. W czasie remontu kościoła odkryto w 1954 r. fundamenty znajdującej się pod nim budowli opactwa benedyktynów.
W 800-lecie pierwszej konsekracji kościoła, które przypadło w 1961, poświęcono trzy jego ołtarze i przywrócono go do funkcjonowania. Na remont wnętrz nie wystarczyło jednak już pieniędzy i kościół pozostawał przez następne lata nie w pełni wykończony.
Czasy współczesne.
25 marca 1992 bullą Totus Tuus Poloniae populus parafia w Tumie włączona została do diecezji łowickiej, kościół podniesiono do rangi archikolegiaty, a w 1993 erygowana została ponownie kapituła łęczycka. W tym czasie także rozpoczął się kolejny etap odbudowy kościoła, który niedawno się skończył.
W 1999 sprowadzono z Gniezna do Tumu relikwię św. Wojciecha. Na pamiątkę tego wydarzenia ufundowano ołtarz w nawie głównej (projekt A. Koss, rok 2000) a w ogrodzie otaczającym sąsiadujący z kolegiata kościółek św. Mikołaja zasadzono poświęcony świętemu Wojciechowi dąb. 
W latach 1995–2008 przeprowadzone zostały ponownie kompleksowe prace konserwatorskie (dr Zenon Duda AGH Kraków – odwodnienie-konstrukcja, prof. Andrzej Koss ASP-Warszawa – konserwacja bryły archikolegiaty i wystroju rzeźbiarskiego, prof. Maria Roznerska i córka Ewa – konserwacja malowideł ściennych).
22 maja 2011 roku obchodzono uroczystości związane z 850-leciem konsekracji archikolegiaty. Po uroczystej mszy świętej celebrowanej przez kardynała Józefa Glempa dokonano uroczystego odsłonięcia kamienia pamiątkowego związanego z tą rocznicą. Odsłonięcia kamienia dokonali Prezydent Rzeczypospolitej Polskiej Bronisław Komorowski oraz Nuncjusz Apostolski w Polsce arcybiskup Celestino Migliore.
W kolegiacie znajduje się brązowy odlew krucyfiksu wykonanego w 1943 przez Józefa Gosławskiego (projekt krzyża procesyjnego – A.Koss).
Odniesienia w kulturze.
Zbigniew Nienacki, jak pisze w posłowiu do powieści "Pan Samochodzik i święty relikwiarz" (pierwotny tytuł "Uroczysko"), opis fikcyjnej występującej w fabule książki „kolegiaty w Opornej” oparł na archikolegiacie w Tumie.
Pierwszym przewodnikiem pod archikolegiacie publikacja z 1930 r. autorstwa miejscowego proboszcza księdza Emila Gielca pt. "Archikolegjata Łęczycka w narodowo-królewskiej wsi Tumie". Poza opisem kolegiaty tumskiej autor przekazał garść informacji o pobliskim wczesnośredniowiecznym grodzie.

</doc>
<doc id="601399" url="https://pl.wikipedia.org/wiki?curid=601399" title="Użwenty">
Użwenty

Użwenty (lit. "Užventis") – miasto na Litwie, położone w okręgu szawelskim, 25 km od Kielm w rejonie kielmskim. Były stolicą jednego z traktów Księstwa Żmudzkiego.
W roku 1609 król Zygmunt III Waza ufundował drewniany kościół. W 1703 wystawiono ponownie drewniany kościół św. Marii Magdaleny na tym samym miejscu. Jest to jeden z najstarszych i największych zachowanych drewnianych kościołów na Litwie z cennym barokowym wyposażeniem wnętrza. Prawa miejskie nadał miejscowości w 1746 król August III Sas.

</doc>
<doc id="601400" url="https://pl.wikipedia.org/wiki?curid=601400" title="Wybroczyna">
Wybroczyna



</doc>
<doc id="601403" url="https://pl.wikipedia.org/wiki?curid=601403" title="Kowarsk">
Kowarsk

Kowarsk (lit. "Kavarskas") – miasto na Litwie, położone w okręgu uciańskim, 15 km od Onikszt w rejonie onikszteckim.

</doc>
<doc id="601404" url="https://pl.wikipedia.org/wiki?curid=601404" title="Montan (imię)">
Montan (imię)

Montan – imię męskie pochodzenia łacińskiego, genetycznie cognomen oznaczające "pochodzący z gór". Istnieje siedmiu patronów tego imienia w Kościele katolickim. 
Montan imieniny obchodzi:

</doc>
<doc id="601405" url="https://pl.wikipedia.org/wiki?curid=601405" title="Ngauruhoe">
Ngauruhoe

Ngauruhoe (Mt Ngauruhoe) – czynny wulkan (technicznie rzecz ujmując, najmłodszy stożek erupcyjny wulkanu Tongariro) w Nowej Zelandii, na Wyspie Północnej.
Wysokość 2 291 m n.p.m. Od roku 1839 zanotowano 60 wybuchów, ostatnia znacząca aktywność w roku 1975. Wulkan stanowi część Parku Narodowego Tongariro. Stożek leży między dwoma innymi, pobliskimi wulkanami: Tongariro na północy i Ruapehu na południu. Na wulkanie można zaobserwować fumarole. Stożek jest udostępniony dla ruchu turystycznego, szlak na niego prowadzący jest odnogą szlaku Tongariro Crossing.
Wulkan ten został sfilmowany podczas kręcenia filmu Władcy Pierścieni, gdzie przedstawiał tolkienowską Orodruinę (Góra Przeznaczenia).
Zobacz też: Australazja

</doc>
<doc id="601407" url="https://pl.wikipedia.org/wiki?curid=601407" title="Marian Donat">
Marian Donat

Marian Donat (ur. 28 sierpnia 1960 w Szczecinku, zm. 2 stycznia 2018) – polski judoka wagi muszej związany z klubem sportowym Czarni Bytom.
Członek polskiej reprezentacji na Letnie Igrzyska Olimpijskie 1980 w Moskwie – (bez medalu).
Zajął 5. miejsce w mistrzostwach Europy w Wiedniu w 1980.
Szwagier dwukrotnego złotego medalisty olimpijskiego, Waldemara Legienia.
Pochowany w Bytomiu na cmentarzu przy ulicy Kraszewskiego.

</doc>
<doc id="601408" url="https://pl.wikipedia.org/wiki?curid=601408" title="Nathalie Tineo">
Nathalie Tineo

Nathalie Tineo, ur. 25 stycznia 1982 w Hamburgu (Niemcy) – niemiecka wokalistka.
Kariera Nathalie Tineo zaczęła się w 2003 r., kiedy to dostała się do finału programu telewizyjnego "Deutsche Stimme 2003". Nie wygrała, ale zdołała nawiązać kontakt ze znaną w branży muzycznej menedżerką Veroniką Jarzombek.W 2005 Jarzombek rozstała się ze swoją największą dotychczasową gwiazdą Yvonne Catterfeld i załatwiła Nathalie kontrakt z wytwórnią płytową Sony BMG. Realizacją piosenek zajął się były producent Yvonne, znany z zespołu Modern Talking Dieter Bohlen. Pierwszy singiel zatytułowany "Ich liebe dich" ("Kocham cię") ukazał się 17 marca 2006. Wydany jako potencjalny przebój nie do końca spełnił pokładane w nim nadzieje zajmując na niemieckiej liście najlepiej sprzedających się singli miejsce w czwartej dziesiątce. Wytwórnia opóźniła więc premierę albumu i poprzedziła go jeszcze jednym singlem – "Sei so wie du bist" ("Bądź taka jaka jesteś"). Jako że ten singiel również nie osiągnął spodziewanej popularności, Sony BMG ograniczyło do minimum promocję albumu "Licht und Schatten" ("Światło i cień"). Album mimo pozytywnych reakcji ze strony nielicznej grupy fanów, przeszedł niemal niezauważony przez szerszą publiczność.W lutym 2007 Nathalie Tineo rozpoczyna występy w rewii "Rhythmus Berlin".

</doc>
<doc id="601409" url="https://pl.wikipedia.org/wiki?curid=601409" title="Smolniki (Litwa)">
Smolniki (Litwa)

Smolniki (lit. "Smalininkai") – miasto na Litwie, położone w okręgu tauroskim, 12 km od Jurborku w rejonie jurborskim, w obrębie historycznej Małej Litwy.
W mieście znajdują się kościół rzymskokatolicki i kościół ewangelicki.
Najstarsza wzmianka o miejscowości pochodzi z XV wieku.

</doc>
<doc id="601415" url="https://pl.wikipedia.org/wiki?curid=601415" title="Skażenie w Goiânii">
Skażenie w Goiânii

Skażenie w Goiânii – zdarzenie radiacyjne stopnia piątego w siedmiostopniowej międzynarodowej skali INES. Skażenie radioaktywne w centralnej Brazylii spowodowało śmierć 4 osób, a 22 osoby zostały napromieniowane w stopniu narażającym życie i zdrowie.
13 września 1987 stare źródło promieniowania zostało wyniesione ze zlikwidowanego szpitala w Goiânii, stolicy centralnego stanu Brazylii Goiâs. Materiał ten przechodził z rąk do rąk, powodując poważne skażenie radioaktywne i w rezultacie napromieniowania śmierć kilku osób.
Przypadek ten uważany jest powszechnie za najpoważniejszy wypadek jądrowy powiązany z nieprawidłowym przechowywaniem materiału promieniotwórczego w historii wykorzystywania energii atomowej.
Szczegóły wypadku.
Źródło promieniowania.
Źródłem była mała tuleja, zawierająca silnie promieniotwórczy chlorek cezu (sól promieniotwórczego izotopu cezu-137), umieszczona w ochronnym pojemniku zrobionym z ołowiu i stali, zawierającym okienko z irydu. Wewnętrzna część tulei może obracać się umożliwiając ustawienie źródła promieniowania na wprost otworu lub naprzeciw niego.
Międzynarodowa Agencja Energii Atomowej (MAEA) określiła tuleję o średnicy 51 mm i długości 48 mm jako „pojemnik o międzynarodowym standardzie”. W 1971 roku tuleja zawierała cez o aktywności 74 TBq (74 Bq, czas połowicznego rozpadu cezu-137 to ok. 30 lat). Moc dawki w odległości 1 m od źródła promieniowania wynosiła 4,56 Gy/h (456 rad/h). Radioźródło było wykonane w Stanach Zjednoczonych w Oak Ridge National Laboratory i było używane jako źródło promieniowania w radioterapii w szpitalu w Goiânii.
Międzynarodowa Agencja Energii Atomowej określiła dawki na:
W momencie wyniesienia ze szpitala źródło miało aktywność 50,9 TBq (1375 Ci), cez-137 o aktywności 44 TBq (1200 Ci, 87%) zdołano odzyskać w procesie oczyszczania. 7 TBq przedostało się do środowiska, co po 23 latach (2010) odpowiadało aktywności ok. 4 TBq.
Dla porównania, detektory dymu wyposażone są w radioźródło 241Am o aktywnościach 18,5 kBq (0,5 μCi) lub 29,6 kBq (0,8 μCi) – czyli setki milionów razy mniejsze niż obecna aktywność cezu-137, która przedostała się do środowiska w wyniku wypadku.
Opis zdarzenia.
W roku 1984 klinika radioterapii w szpitalu w Goiânii została zlikwidowana, lecz pojemnik zawierający cez-137 pozostał wewnątrz budynku. Latami przez zamknięty budynek przewinęło się wielu bezdomnych i włamywaczy. Dopiero w roku 1987 dwie osoby – Roberto dos Santos i Wagner Mota dokonali rozebrania urządzeń wewnątrz szpitala, a samo radioźródło wywieźli w taczce poza obręb budynku. Podczas częściowego demontażu oporządzenia ulegli oni napromieniowaniu ze skradzionego radioźródła (promieniowanie gamma), doznając poważnych oparzeń ciała. Obydwaj zaczęli wymiotować już tego samego dnia – 13 września. 15 września Wagner Mota skorzystał z pomocy lekarskiej, poradzono mu, by pozostał w domu. W późniejszym terminie jednemu z nich amputowano ramię.
Dos Santos i Mota próbowali otworzyć ochronny pojemnik, jednak bez rezultatu. Uszkodzili oni jednak irydowe okienko, przez które można było dostrzec chlorek cezu emitujący głęboko niebieskie promieniowanie. Emitowane światło było wynikiem promieniowania radioźródła, jednak mechanizm jego powstawania nie był znany podczas sporządzania raportu przez MAEA. Podobne świecenie zaobserwowano w laboratoriach Oak Ridge podczas usuwania kapsuły ochronnej zawierającej sól cezu-137 w 1988. Uważa się obecnie, że była to fluorescencja lub promieniowanie Czerenkowa w wyniku absorpcji wilgoci przez radioaktywny chlorek cezu. MAEA zaleciła dalsze badania nad naturą światła podczas sporządzania raportu.
Uszkodzony zbiornik został sprzedany na złomowisku, którego właściciel, Devairo Alveso Ferreira (otrzymana całkowita dawka 7,0 Gy), zaobserwował w nocy niebieską poświatę wydobywającą się z pojemnika i postanowił zrobić dla żony pierścionek z niebieskiego materiału. Sprzedaż radioźródła Ferreirze spowodowała napromieniowanie wielu ludzi:
25 września Ferreira sprzedał zbiornik na inne złomowisko.
Żona właściciela złomowiska, Maria Gabriela Ferreira (dawka 5,7 Gy) była pierwszą zarejestrowaną osobą chorującą w tym samym czasie. Po pojawieniu się objawów podejrzewała, że przyczyną złego samopoczucia jest wypity napój, lecz analiza soku nie wykazała nic podejrzanego. Jej matka, która się nią opiekowała, otrzymała dawkę 4,3 Gy.
Mimo że Devair Alves Ferreira otrzymał większą dawkę (7,0 Gy), przeżył, podczas gdy jego żona po otrzymaniu dawki 5,7 Gy zmarła. Najbardziej prawdopodobnym wyjaśnieniem jest to, że jej mąż otrzymywał dawki w sposób przerywany, podczas gdy jego żona przebywała w domu przez większą część czasu i podlegała ciągłemu napromieniowywaniu. W rezultacie jej samonaprawcze mechanizmy komórkowe miały mniej czasu, aby odbudować wewnętrzne uszkodzenia, które powstały w wyniku promieniowania.
Identyfikacja.
28 września Maria Ferreira nabrała podejrzeń, że przyczyną złego samopoczucia jest zakupiony wcześniej złom. Zapakowała ona resztki zniszczonej kapsuły do plastikowej torby i zawiozła autobusem do szpitala, aby lekarze stwierdzili, czy są one niebezpieczne. Ponieważ złom znajdował się w plastikowej torbie i nie uległ rozproszeniu, stopień skażenia w szpitalu był niski. W raporcie MAEA stwierdzono, że do tego momentu aż 90% źródła promieniowania zostało rozproszone.
Późniejsza rekonstrukcja 15-minutowego przewozu źródła promieniowania autobusem wykazała, że nikt z pasażerów nie został narażony na napromieniowanie powodujące istotne szkody dla zdrowia. Dawka przyjęta przez osoby znajdujące się najbliżej źródła wynosiła poniżej 0,3 Gy (na nogi). Pasażerowie oddaleni powyżej 1,4 m otrzymali dawki mniejsze niż 40 mGy. Otrzymane dawki są powyżej dopuszczalnych limitów dawek działających na organy ludzkie, jednak nie powodują one poważniejszych zagrożeń dla zdrowia.
29 września rano, używając pożyczonego z "Nuclebras" (rządowej agencji zajmującej się obrotem paliwa jądrowego oraz poszukiwaniami rud uranu) licznika scyntylacyjnego jeden z pracowników szpitala dokonał wykrycia źródła promieniowania. W ten sposób potwierdzono, że Maria Gabriela Ferreira zapadła na chorobę popromienną.
Wieczorem 29 września rozpoczęto akcję identyfikacji i oczyszczania skażonych terenów.
Maria Gabriela Ferreira zmarła miesiąc później (23 października) wskutek napromieniowania. Prawdopodobnie dzięki jej działaniom, zmierzającym do rozpoznania niebezpieczeństwa w niewinnie wyglądającym przedmiocie, wiele osób uniknęło napromieniowania zagrażającego zdrowiu i życiu.
Zidentyfikowano 46 osób, które pochłonęły wysokie dawki promieniowania, hospitalizowano 19, z czego 4 zmarły. 6 osób przeżyło wysokie dawki promieniowania (3–7 Gy) wskutek otrzymania całkowitej dawki porcjami, nie zaś w ciągłym wymiarze czasu.
Na skażenie radioaktywne było narażonych ponad 100 tys. osób. U 244 z nich wykryto znaczący poziom skażenia na ciele bądź wewnątrz organizmu. Z tej grupy 129 osób poddano wewnętrznej dekontaminacji. Większość z nich pochłonęła małe dawki (poniżej 50 mGy, ryzyko rozwoju nowotworu poniżej 1:400).
Sumarycznie około tysiąca osób otrzymało dawki większe niż w całoroczna dawka promieniowania naturalnego. 97% z nich otrzymało dawki 10–200 mGy (ryzyko rozwoju nowotworu odpowiednio 1:2000 i 1:100).
Następstwa.
Z powodu wystąpienia skażenia i wypadków śmiertelnych, trzech lekarzy zarządzających majątkiem likwidowanego szpitala i odpowiedzialnych za pozostawienie materiału stwarzającego zagrożenie życia bez nadzoru w opuszczonym budynku szpitala poniosło odpowiedzialność karną.
Z wielu miejsc usunięto warstwę ziemi, kilka budynków zostało zburzonych. Wszelkie obiekty z domów były wynoszone i osobno badane pod kątem skażenia. Obiekty nieskażone były pakowane do plastikowych worków, obiekty skażone były przeznaczane do dekontaminacji lub były traktowane jako odpady. W przemyśle różnica między obiektem przeznaczonym do oczyszczania a odpadem jest uzależniona tylko od względów ekonomicznych. Międzynarodowa Agencja Energii Atomowej zreorganizowała ten podział w celu zmniejszenia efektu psychologicznego. Większą część prywatnego dobytku ludności, mającego wartość osobistą (biżuteria, fotografie) przeznaczano do oczyszczania.
Po usunięciu wszelkiego dobytku z domów, używano odkurzaczy dla usunięcia wszelkich pyłów z powierzchni, przed testami powierzchni i instalacji (np. kanalizacyjnych) pod kątem promieniotwórczości. Farby były zdzierane, podłogi traktowane mieszaninami kwasów i błękitu pruskiego. Dachy domów były odkurzane i przepłukiwane wodą, w dwóch przypadkach dach wymieniono. Ścieki z oczyszczania usunięto z miasta i składowano w odległym miejscu.
Do oczyszczania ziemi, obiektów glinianych i cementowych, a także dachów, używano ałunu potasowego rozpuszczonego w kwasie solnym.
Powierzchnie nawoskowane i smarne oczyszczano rozpuszczalnikami organicznymi zawierającymi ałun potasowy rozpuszczony w kwasie solnym; mieszaninę wodorotlenku sodu i ałunu używano do czyszczenia podłóg syntetycznych i maszyn.
Wiele osób było poddanych dekontaminacji poprzez podawany wewnętrznie błękit pruski. Mocz przepuszczany był przez wymieniacze jonowe w celu wychwycenia jonów cezu.
Porównanie z podobnymi przypadkami.
137Cs a 60Co.
Operacja dekontaminacji (oczyszczania) była niezwykle trudna, ponieważ źródło promieniowania było otwarte, a materiał radioaktywny rozpuszczalny w wodzie. Podobny przypadek w Meksyku, tyle że z udziałem kobaltu-60 był całkowicie inny w procesie oczyszczania. Kobalt-60 wykorzystywany jest w postaci stopu z niklem w celu poprawy właściwości mechanicznych. Jeśli stop ten ulegnie rozproszeniu, fragmenty nie rozpuszczają się w wodzie i nie nabierają w ten sposób dużej mobilności. Radioaktywny kobalt (podobnie jak radioaktywny iryd) mogą jednak zostać potraktowane jako złom i zanieczyścić stal wyprodukowaną z jego użyciem. W USA wyburzano budynki, ponieważ do ich konstrukcji stosowano stal z podwyższoną ilością kobaltu-60. W Meksyku odnotowano przypadki, w którym stal zanieczyszczoną metalami radioaktywnymi użyto do produkcji nóg stołowych.
W 1994 roku w Tammiku (Estonia) miał miejsce podobny przypadek. Trzech mężczyzn włamało się do magazynu odpadów radioaktywnych w celu kradzieży złomu. Wynieśli stamtąd blok metalu zawierający 137Cs. W wyniku napromieniowania przez zabrany materiał (dawka powyżej 10 Gy) jeden z nich zmarł.
Przypadek w Tammiku był prosty w dekontaminacji, ponieważ materiał radioaktywny był w formie jednorodnego kawałka metalu.
Skażenie w Goiânii w literaturze.
Na kanwie wypadku zostało luźno oparte opowiadanie Dariusza Żukowskiego pt. "Blask" ze zbioru "Miłość morderców" (2009).

</doc>
<doc id="601416" url="https://pl.wikipedia.org/wiki?curid=601416" title="Archikolegiata łęczycka">
Archikolegiata łęczycka



</doc>
<doc id="601417" url="https://pl.wikipedia.org/wiki?curid=601417" title="Cyzelowanie">
Cyzelowanie

Cyzelowanie – rodzaj artystycznej obróbki plastycznej metalowych rzeźb i wyrobów rzemiosła artystycznego, wykutych, odlanych, tłoczonych lub wyoblanych. 
Metoda ta ma zastosowanie do:
Do wykończenia powierzchni oprócz punc cyzelerskich używane są różnego rodzaju pilniki, dłuta, skrobaki, młotki, tarcze polerskie.
W XIX w. wyodrębnił się we Francji dział rzemiosła, zwany cyzelatorstwem, skupiający rzemieślników-cyzelerów, trudniących się wyłącznie cyzelowaniem.
W niektórych przypadkach słowo cyzelowanie odnosi się do modyfikowania raz ustalonej konfiguracji, zgodnie z bardziej doprecyzowanymi wymaganiami, dopracowywanie z pedantyczną drobiazgowością.
Słowo "cyzelowanie" pochodzi od francuskiego "ciseau" (przecinak, dłuto) lub "ciseler" (rzeźbić). Została zaadaptowana do języka polskiego prawdopodobnie poprzez niemieckie "ziselieren". Nazwa zawodu to cyzelatorstwo albo cyzelerstwo, a jego przedstawiciel to cyzeler.
Znanym mistrzem cyzelerem był m.in. włoski złotnik i rzeźbiarz renesansowy Benvenuto Cellini.

</doc>
<doc id="601419" url="https://pl.wikipedia.org/wiki?curid=601419" title="Traszkuny">
Traszkuny

Traszkuny (lit. "Troškūnai") – miasto na Litwie, położone w okręgu uciańskim, 18 km od Onikszt w rejonie oniksztańskim. Traszkuny były rodową siedzibą Montwiłłów.

</doc>
<doc id="601420" url="https://pl.wikipedia.org/wiki?curid=601420" title="Archikolegiata">
Archikolegiata



</doc>
<doc id="601422" url="https://pl.wikipedia.org/wiki?curid=601422" title="Sapa Inca">
Sapa Inca



</doc>
<doc id="601423" url="https://pl.wikipedia.org/wiki?curid=601423" title="Lista gmin w Luksemburgu">
Lista gmin w Luksemburgu

To jest lista gmin w Luksemburgu. Gminy są według hierarchii najmniejszą jednostką administracyjną w Luksemburgu, po kantonach i dystryktach.

</doc>
<doc id="601429" url="https://pl.wikipedia.org/wiki?curid=601429" title="Robotnicze Towarzystwo Przyjaciół Dzieci">
Robotnicze Towarzystwo Przyjaciół Dzieci

Robotnicze Towarzystwo Przyjaciół Dzieci (RTPD) – socjalistyczna organizacja opieki nad dziećmi działająca od 1926 do 1949.
Historia.
Zostało zawiązane w 1919 pod nazwą „Robotniczy Wydział Wychowania Dziecka i Opieki nad Nim”, jako stowarzyszenie przy PPS na prawach wydziału, działające na terenie dawnego Królestwa Polskiego mające na celu organizowanie opieki nad dziećmi, sierotami po działaczach robotniczych i innymi dziećmi ze środowisk robotniczych. Obejmowało tworzenie placówek opiekuńczo-wychowawczych, przedszkoli, szkół, kolonii letnich, dożywiania, opieki lekarskiej. W tym czasie na terenie Małopolski działało socjalistyczne „Towarzystwo Przyjaciół Dzieci” w Krakowie, „Towarzystwo Opieki nad Dzieckiem w Białej i „Gniazda Dziecięce” we Lwowie. Z inicjatywy Robotniczego Wydziału 31 października 1926 doszło do połączenia pokrewnych stowarzyszeń i nadania zreorganizowanej instytucji nazwy „Robotnicze Towarzystwo Przyjaciół Dzieci” (RTPD). W 1928 RTPD przystąpiło do Międzynarodowej Organizacji Socjalistycznego Wychowania Dziecka. W latach 1937-1938 działalność RTPD obejmowała ponad 20 tys. dzieci
RTPD dysponowało Ośrodkiem (Dom Dziecka im. Heleny Dłuskiej) w Helenowie (w 1922 przekazanym przez Kazimierza Dłuskiego i jego żonę Bronisławę Skłodowską-Dłuską, siostrę Marii Skłodowskiej-Curie). Ośrodek przeznaczony był dla dzieci z zakładów i ognisk prowadzonych przez RTPD. Od 1930 w ośrodku powstała biblioteka prowadzona przez Teresę Perlową (wdowę po Feliksie Perlu).
Nową formą opieki otwartej było prowadzenie przez RTPD ognisk i klubów niedzielnych. M.in. w Warszawie w latach 1923-1928 było siedem ognisk dla dzieci w wieku szkolnym i cztery kluby w sumie obejmujące opieką około 500 dzieci. Warto podkreślić, że ogniska stanowiły pierwsze próby opieki środowiskowej w miejscu zamieszkania. W latach 1926-1928 RTPD organizowało kolonie i półkolonie wakacyjne, uwzględniając przede wszystkim potrzeby dzieci z rodzin niewydolnych finansowo, zaniedbanych, opuszczonych. Objęto wówczas opieką wyjazdową 1.765 dzieci. Kolonie organizowano w Helenowie, Broku, Pułtusku, Wieluniu. W tym samym czasie w punktach półkolonijnych pod stałą opieką wychowawców, otrzymując posiłek, przebywało 1747 dzieci. Od 1929 r.
RTPD posiadała teatr kukiełkowy, który od 1930 roku działa jako teatr „Baj”. RTPD w okresie 1927 – 1939 wydawało pismo „Przyjaciel Dziecka” jako dodatek do „Robotnika”.
Przewodniczącym Wydziału, a następnie RTPD od 1919 do 1939 był Tomasz Arciszewski. Sekretarzem generalnym był Wacław Tułodziecki, zaś w skład Zarządu Głównego wchodzili m.in. Iza Zielińska, Wanda Pożaryska, Aleksander Landy, Władysława Weychert-Szymanowska, Dorota Kłuszyńska.
W 1944 odtworzono działanie RTPD. Kierowali nim kolejno Stanisław Żemis (1944-1948), a następnie Eustachy Kuroczko (1948 – 1949). W 1949 nastąpiło połączenie Robotniczego Towarzystwa Przyjaciół Dzieci z Chłopskim Towarzystwem Przyjaciół Dzieci w Towarzystwo Przyjaciół Dzieci. RTPD zostało rozwiązane rozporządzeniem Rady Ministrów z dnia 21 czerwca 1949 r. w sprawie uznania „Towarzystwa Przyjaciół Dzieci” za stowarzyszenie wyższej użyteczności i rozwiązania stowarzyszenia „Robotnicze Towarzystwo Przyjaciół Dzieci" () z dniem 12 lipca 1949.
Niektóre placówki stworzone przez RTPD:

</doc>
<doc id="601430" url="https://pl.wikipedia.org/wiki?curid=601430" title="Symbat Lyputian">
Symbat Lyputian

Symbat Lyputian (ur. 14 lutego 1958 w Erywaniu) – ormiański szachista i trener szachowy ("FIDE Senior Trainer" od 2004), arcymistrz od 1984 roku.
Kariera szachowa.
Pierwszym poważnym sukcesem Lyputiana był awans do finału mistrzostw Związku Radzieckiego w roku 1980 w Wilnie. Dwa lata później otrzymał tytuł mistrza międzynarodowego, zaś w roku 1984 – arcymistrza. W swojej karierze osiągnął wiele sukcesów, z których najważniejszym jest złoty medal olimpijski zdobyty w Turynie w roku 2006. Oprócz tego triumfował w turniejach rozegranych m.in. w Berlinie (1982), Atenach (1983), Irkucku (1983 i 1986), Sarajewie (1985, turniej "Bosna"), Hastings (1987), Dortmundzie (1988), Erywaniu (1988, 1996 i 2000), Altensteigu (1989), Rimavskiej Sobocie (1991), Nowym Jorku (1998) oraz w Wijk aan Zee (1999, "turniej B").
Trzykrotnie wystąpił na mistrzostwach świata FIDE, rozgrywanych systemem pucharowym:
W latach 1992–2006 ośmiokrotnie startował na szachowych olimpiadach, zdobywając 6 medali: złoty w roku 2006, 2 srebrne (w latach 1992 i 1998 – oba za wyniki indywidualne) oraz 3 brązowe (w latach 1992, 2002 i 2004). Ogółem rozegrał 86 olimpijskich partii, zdobywając 57 punktów. Jest również pięciokrotnym medalistą drużynowych mistrzostw świata: złotym (1997, za wynik indywidualny) oraz czterokrotnie brązowym (wraz z drużyną w latach 1997, 2001 i 2005 oraz indywidualnym w roku 2001).
Najwyższy ranking w karierze osiągnął 1 stycznia 2005 r., z wynikiem 2640 punktów zajmował wówczas 57. miejsce na światowej liście FIDE.

</doc>
<doc id="601431" url="https://pl.wikipedia.org/wiki?curid=601431" title="Nigdy więcej">
Nigdy więcej



</doc>
<doc id="601432" url="https://pl.wikipedia.org/wiki?curid=601432" title="Warszawa Dawidy">
Warszawa Dawidy

Warszawa Dawidy – przystanek osobowy Polskich Kolei Państwowych znajdujący się w warszawskiej dzielnicy Ursynów, na osiedlu Jeziorki, przy ul. Baletowej, na tzw. linii radomskiej.
Ruch pociągów.
Z przystanku można dojechać elektrycznymi pociągami podmiejskimi m.in. do śródmieścia stolicy, Otwocka, Radomia i Góry Kalwarii.
Przystanek posiada dwa perony z dwiema krawędziami. Na peronach znajdują się wiaty przystankowe z ławkami, tablice informacyjne oraz tablice z nazwą przystanku.
W roku 2017 przystanek obsługiwał 500–699 pasażerów na dobę.
W latach 2015–2017 przystanek został przebudowany.

</doc>
<doc id="601434" url="https://pl.wikipedia.org/wiki?curid=601434" title="Poniemuń (rejon pojeski)">
Poniemuń (rejon pojeski)

Poniemuń (lit. "Panemunė", niem. "Brückenkopf") – miasto na Litwie, położone w okręgu tauroskim, 8 km od Pojeg w rejonie pojeskim. Jest to obecnie najmniejsze miasto litewskie, na początku 2012 roku liczyło tylko 296 mieszkańców.
Znajduje się około 80 km na zachód od innej miejscowości o tej samej nazwie z zamkiem Giełgudów.
Prawa miejskie 12 grudnia 1836.

</doc>
<doc id="601437" url="https://pl.wikipedia.org/wiki?curid=601437" title="Warszawa Jeziorki">
Warszawa Jeziorki

Warszawa Jeziorki – przystanek osobowy Polskich Kolei Państwowych położony na terenie warszawskiego Ursynowa, osiedla Jeziorki, u zbiegu ulic Karczunkowskiej i Gogolińskiej, na tzw. linii radomskiej.
W roku 2018 przystanek obsługiwał 1000–1500 pasażerów na dobę.
Opis.
Z przystanku PKP Warszawa Jeziorki można bezpośrednio dojechać elektrycznymi pociągami podmiejskimi m.in. do śródmieścia stolicy, Otwocka, Zalesia Górnego, Warki i Radomia.
Przystanek posiada dwa perony, każdy z jedną krawędzią. Na peronach znajdują się dwie wiaty przystankowe z ławkami.
Przystanek Jeziorki jest ostatnim położonym na tej linii w granicach miasta Warszawy. Jest przystankiem granicznym pierwszej strefy biletowej w zakresie obowiązywania wspólnego biletu ZTM/KM/WKD.
Do przystanku Warszawa Jeziorki można dojechać autobusami stołecznego Zarządu Transportu Miejskiego (zespół przystankowy PKP Jeziorki).
W 2022 przy przystanku oddano do użytku parking „Parkuj i Jedź“.

</doc>
<doc id="601438" url="https://pl.wikipedia.org/wiki?curid=601438" title="Baltoji Vokė">
Baltoji Vokė



</doc>
<doc id="601439" url="https://pl.wikipedia.org/wiki?curid=601439" title="Dūkštas">
Dūkštas



</doc>
<doc id="601440" url="https://pl.wikipedia.org/wiki?curid=601440" title="Pandėlys">
Pandėlys



</doc>
<doc id="601441" url="https://pl.wikipedia.org/wiki?curid=601441" title="Dusetos">
Dusetos



</doc>
<doc id="601442" url="https://pl.wikipedia.org/wiki?curid=601442" title="Užventis">
Užventis



</doc>
<doc id="601443" url="https://pl.wikipedia.org/wiki?curid=601443" title="Orzeł Międzyrzecz (piłka nożna)">
Orzeł Międzyrzecz (piłka nożna)

Orzeł Międzyrzecz — polski klub piłkarski mężczyzn (jednosekcyjny) z siedzibą w Międzyrzeczu, utworzony 15 grudnia 1994 na skutek połączenia "Międzyzakładowego Ludowego Klubu Sportowego „Orzeł” Międzyrzecz" z "Klubem Sportowym „Sparta” Międzyrzecz", spadkobierca i kontynuator tradycji – założonego 15 kwietnia 1945 – wielosekcyjnego "Międzyzakładowego Ludowego Klubu Sportowego „Orzeł” Międzyrzecz" (najstarszego polskiego klubu sportowego w powiecie międzyrzeckim). Członek Lubuskiego Związku Piłki Nożnej i Gorzowskiego Okręgowego Związku Piłki Nożnej, obecnie występujący w gorzowskiej grupie klasy okręgowej (6. szczebel ligowy).
Stadion.
Stadion Miejski w Międzyrzeczu – otwarty 1 maja 1936, jako "Plac Majowy".

</doc>
<doc id="601444" url="https://pl.wikipedia.org/wiki?curid=601444" title="Kavarskas">
Kavarskas



</doc>
<doc id="601445" url="https://pl.wikipedia.org/wiki?curid=601445" title="Smalininkai">
Smalininkai



</doc>
<doc id="601446" url="https://pl.wikipedia.org/wiki?curid=601446" title="Troškūnai">
Troškūnai



</doc>
<doc id="601447" url="https://pl.wikipedia.org/wiki?curid=601447" title="Jaśnica (dopływ Nysy Kłodzkiej)">
Jaśnica (dopływ Nysy Kłodzkiej)

Jaśnica ("Jasnosz") – potok górski, lewy dopływ Nysy Kłodzkiej o długości 10,41 km.
Przebieg i opis.
Potok płynie w Sudetach Środkowych w Górach Bardzkich w woj. dolnośląskim. Strefa źródliskowa składa się z wielu małych wycieków, których źródła znajdują się na wysokości 608 m n.p.m. na południowym stoku góry Stróża, w Grzbiecie Zachodnim w paśmie Gór Bardzkich. Źródłowe wycieki łączą się ze sobą w jeden potok. Potok w górnym biegu od źródeł do wsi Wojbórz na odcinku około 3 km wartkim nurtem spływa z wysokość 160 m, dalej płynie przez Wojbórz korytem w Obniżeniu Łącznej w kierunku ujścia do Nysy Kłodzkiej w okolicy Podtynia. Przepływa przez przysiółki Rybie i Młynowo. Zasadniczy kierunek biegu potoku Jaśnica jest południowy. Potok odwadnia zbocza Gór Bardzkich, Garbu Golińca oraz Obniżenie Łącznej. Wzdłuż potoku prowadzi droga lokalna Młynów – Wojbórz.

</doc>
<doc id="601451" url="https://pl.wikipedia.org/wiki?curid=601451" title="Sidi Muhammad uld Bubakar">
Sidi Muhammad uld Bubakar

Sidi Muhammad uld Bubakar (arab. سيدي محمد ولد بو بكر, fr. "Sidi Mohamed Ould Boubacar", ur. 31 maja 1957 w Atarze) – mauretański polityk, dwukrotnie pełnił funkcję premiera Mauretańskiej Republiki Islamskiej. 
Po raz pierwszy objął urząd premiera w 1992 roku za prezydentury Maawijego Taji. Sprawował tę funkcję do 1996 roku. 
W latach 2004-2005 był ambasadorem Mauretanii we Francji. 7 sierpnia 2005, po zamachu stanu dokonanym 3 sierpnia przez Wojskową Radę Sprawiedliwości i Demokracji, Sidi Muhammad uld Bubakar ponownie objął urząd premiera. Obowiązki prezydenta pełnił wówczas pułkownik Ili uld Muhammad Fal – dowódca wojskowej junty, która w wyniku zamachu stanu na dwa lata przejęła władzę w kraju. 
Podobnie jak członkowie Wojskowej Rady Sprawiedliwości i Demokracji Sidi Muhammad uld Bubakar nie miał prawa kandydować w demokratycznych wyborach prezydenckich w Mauretanii 25 marca 2007 roku. Po potwierdzeniu zwycięstwa prezydenta elekta Sidiego uld Szajcha Abdallahiego Bubakar złożył rezygnację z urzędu premiera na ręce pułkownika Valla. Pełnił jednak obowiązki premiera do czasu zaprzysiężenia nowego prezydenta 19 kwietnia 2007 roku. Dzień później jego następcą został Zin uld Zidan. 

</doc>
<doc id="601452" url="https://pl.wikipedia.org/wiki?curid=601452" title="Solomon Michoels">
Solomon Michoels

Solomon Michoels, ros. Соломон Михайлович Михоэлс, właściwie Solomon Wowsi (ur. w Dyneburgu, zm. 12 stycznia 1948 w Mińsku) – żydowski aktor, reżyser i pedagog.
Życiorys.
Rozpoczął swoją karierę w żydowskim studiu teatralnym w Piotrogrodzie w 1919. Od 1943 był przewodniczącym Żydowskiego Komitetu Antyfaszystowskiego.
W 1942 wraz z Icykiem Feferem, za aprobatą i pozwoleniem Stalina, wyjechał na siedmiomiesięczną delegację do Anglii, Kanady, Meksyku i USA. Byli entuzjastycznie przyjmowani we wszystkich tych krajach – spotkali się z Albertem Einsteinem, wystąpili w Nowym Jorku przed 47 tysiącami Amerykanów. W efekcie ich wizyty Żydzi amerykańscy przekazali ZSRR środki na zakup 1000 samolotów, 500 czołgów, żywności i odzieży.
Zginął zamordowany przez funkcjonariuszy MGB na rozkaz Stalina w ten sposób, iż został rozjechany przez samochód ciężarowy na następnie jego ciało zostało porzucone na jednej z ulic w Mińsku, w celu upozorowania wypadku.

</doc>
<doc id="601453" url="https://pl.wikipedia.org/wiki?curid=601453" title="Abdukcja">
Abdukcja



</doc>
<doc id="601460" url="https://pl.wikipedia.org/wiki?curid=601460" title="Fokino (Kraj Nadmorski)">
Fokino (Kraj Nadmorski)

Fokino (ros. Фо́кино, Szkotowo-17, Tichookieanskij) – miasto zamknięte w Rosji, w kraju nadmorskim, pomiędzy Władywostokiem, a Nachodką. Liczy około 26 tys. mieszkańców.
Fokino jest miastem zamkniętym ze względu na to, że znajduje się tu baza Rosyjskiej Floty Pacyfiku. Cudzoziemcy na wjazd do miasta potrzebują specjalnego pozwolenia. Otwarte dla turystów są natomiast wyspy Ostrow Putiatina i Ostrow Askolda, znajdujące się w granicach administracyjnych miasta. Ostrow Putiatina odwiedza około 2000 turystów rocznie. Przyciąga ich bogata fauna i flora wyspy. Mieszkańcy Ostrowa Putiatina zajmują się rybołówstwem oraz hodowlą norek.

</doc>
<doc id="601461" url="https://pl.wikipedia.org/wiki?curid=601461" title="Typ spektralny">
Typ spektralny



</doc>
<doc id="601463" url="https://pl.wikipedia.org/wiki?curid=601463" title="Iczyńska Sopka">
Iczyńska Sopka

Iczyńska Sopka (ros. Ичинская Сопка; 3621 m n.p.m.) – czynny wulkan w azjatyckiej części Rosji; zaliczany do stratowulkanów; najwyższy szczyt Gór Środkowych.
Leży w środkowej części półwyspu Kamczatka, nieco na zachód od głównego grzbietu Gór Środkowych; współrzędne geograficzne . Powierzchnia jego podstawy wynosi 560 km², co czyni go rekordzistą wśród wulkanów Kamczatki. Jego kaldera ma wymiary 3×5 km; liczne boczne stożki; zbudowany z law andezytowych i dacytowych; w najwyższych partiach lodowce i wieczne śniegi.
Wulkan tworzył się kilka tysięcy lat. Obecnie już nie wybucha i znajduje się w stadium fumaroli. Aktywność fumaroliczna występuje wewnątrz kaldery i na północnych zboczach. W roku 1956 obserwowano wyrzut gazów na wysokość 250 m.

</doc>
<doc id="601465" url="https://pl.wikipedia.org/wiki?curid=601465" title="Lepidiolamprologus">
Lepidiolamprologus

Lepidiolamprologus – rodzaj słodkowodnych ryb okoniokształtnych z rodziny pielęgnicowatych (Cichlidae).
Występowanie.
Gatunki endemiczne Jeziora Tanganika w Afryce.
Zasiedlają strefę litoralu.
Klasyfikacja.
Gatunki zaliczane do tego rodzaju :

</doc>
<doc id="601466" url="https://pl.wikipedia.org/wiki?curid=601466" title="Grodzisko na Jeziorze Słupeckim">
Grodzisko na Jeziorze Słupeckim

Kopiec szwedzki – grodzisko kultury łużyckiej, znajdujące się na Jeziorze Słupeckim w pobliżu Słupcy (powiat słupecki).
Jego nazwa wiąże się z legendą opowiadającą o wydarzeniach z czasów najazdu szwedzkiego na ziemie polskie. Według tej legendy mieszkańcy osady przepędzili Szwedów używając fortelu. Przywiązali krowom do rogów pochodnie, obwiesili je łańcuchami i innymi przedmiotami z żelaza, co razem, w panujących ciemnościach, dało przerażający efekt i spowodowało paniczną ucieczkę najeźdźców.
Dokładniejszym badaniom poddane zostało podczas stacjonarnych wykopalisk przeprowadzonych przez Tadeusza Malinowskiego, a wiążących się z pracami zmierzającymi do utworzenia na torfowisku otaczającym grodzisko sztucznego zbiornika wodnego.

</doc>
<doc id="601467" url="https://pl.wikipedia.org/wiki?curid=601467" title="Sparks (Nevada)">
Sparks (Nevada)

Sparks – miasto w hrabstwie Washoe, w stanie Nevada, USA.
Według spisu ludności z 2000 roku miasto liczyło 66 346 osób. W związku z rozwojem w rejonach takich jak Spanish Springs, Wingfield Springs i D'Andrea szacunkowo liczba ludności w roku 2006 wynosi około 90 000 osób). Choć Sparks i sąsiednie Reno powstały jako oddzielne miasta, rozrosły się do tego stopnia, że granica między nimi jest czysto administracyjna. Często nawet są określane jako "dwu-miasto" (Reno-Sparks).

</doc>
<doc id="601469" url="https://pl.wikipedia.org/wiki?curid=601469" title="Variabilichromis moorii">
Variabilichromis moorii

Variabilichromis moorii – endemiczny gatunek słodkowodnej ryby okoniokształtnej z rodziny pielęgnicowatych (Cichlidae)
Występowanie.
W strefie litoralu południowej części jeziora Tanganika w Afryce. Jest jedynym przedstawicielem rodzaju "Variabilichromis".
Żywi się bezkręgowcami. Dorasta do 10 cm długości. Jest rybą akwariową.

</doc>
<doc id="601470" url="https://pl.wikipedia.org/wiki?curid=601470" title="Brać">
Brać



</doc>
<doc id="601477" url="https://pl.wikipedia.org/wiki?curid=601477" title="Ulawan">
Ulawan

Ulawun (ang. Mount Ulawun) także Ulawon, Uluwun, The Father, Vatr oraz North Son – czynny stratowulkan bazaltowo-andezytowy na wyspie Nowa Brytania w Papui-Nowej Gwinei. Jeden z najbardziej aktywnych wulkanów Papui-Nowej Gwinei – od 1700 roku odnotowano 43 okresy jego erupcji, a ostatnia wystąpiła w okresie od czerwca do września 2017 roku (stan na styczeń 2018 r.).
Położenie.
Wulkan leży na północnym wybrzeżu wyspy Nowa Brytania w Papui-Nowej Gwinei. Wznosi się na północny wschód od sąsiadującego z nim bliźniaczego wulkanu Bamus. Ulawun nazywany jest również "North Son" (pol. „Północnym Synem”) a Bamus – "South Son" (pol. „Południowym Synem”).
Opis.
Wulkan zbudowany jest ze skał bazaltowych i andezytowych, tworząc prawie symetryczny stożek, którego symetrię zaburza długa skarpa na południowym stoku. Skarpa ta może świadczyć o zawalaniu się wulkanu w dalekiej przeszłości, który mógł zwalić się do oceanu i wywołać tsunami.
Wulkan wznosi się na wysokość 2 334 m n.p.m.. Jego stoki powyżej 1000 m n.p.m. są pozbawione roślinności, a tuż przy szczycie ich nachylenie wynosi 35°.
Ulawun jest jednym z najbardziej aktywnych wulkanów Papui-Nowej Gwinei. Od 1700 roku odnotowano 43 okresy jego erupcji, ostatnia wystąpiła w okresie od czerwca do września 2017 roku (stan na styczeń 2018 r.). Erupcje do 1967 roku były łagodne, natomiast po 1970 roku charakter wystąpiło kilka większych wybuchów ze strumieniami lawy i bazaltowymi potokami piroklastycznymi, które przekształciły krater na szczycie. Najsilniejsza erupcja – o sile 4 według Indeksu Eksplozywności Wulkanicznej – miała miejsce w 2000 roku.
Historia.
Erupcję Ulawun opisał w 1700 roku brytyjski żeglarz odkrywca William Dampier (1652–1715) podczas wyprawy badawczej do wschodnich wybrzeży Australii.
W 1878 roku lord Lord Baden-Powell (1857–1941) opisał wulkany na Nowej Brytanii, nadając im nazwy zainspirowane lokalnymi podaniami: "The Father" (Likuruanga), "The North Son" (Ulawun) and "The South Son" (Bamus). Według lokalnych podań spisanych przez misjonarzy, Ulawun pewnego dnia zszedł z góry paląc tytoń i spotkał kobietę z plemienia Nakanai, z którą po ślubie zamieszkał na górze, gdzie po wsze czasy razem palą i tupią, co powoduje, że góra wydycha ogień a ziemia drży. Para miała syna, który po opuszczeniu rodzinnego domu, osiadł na sąsiedniej górze, którą nazwał swoim imieniem – Bamus, gdzie bez przerwy palił, wydychał ogniem i rzucał na dół kamieniami.
Pierwszymi Europejczykami, którzy weszli na Ulawun byli wulkanolodzy N.H.Fisher i C.E. Stehn w 1937 roku.

</doc>
<doc id="601478" url="https://pl.wikipedia.org/wiki?curid=601478" title="Pseudozawory spinowe">
Pseudozawory spinowe

Pseudozawór spinowy "(PSV – pseudo spin valve)" to układ warstwowy typu F1/NF/F2, gdzie F1 i F2 są warstwami ferromagnetycznymi, mającymi różne pola koercji a NF jest przekładką nieferromagnetyczną. Ferromagnetyk F1 jest materiałem twardym magnetycznie charakteryzującym się szeroką pętlą histerezy magnetycznej, natomiast ferromagnetyk F2 jest materiałem miękkim magnetycznie z wąską pętlą histerezy. Na rys. 1. przedstawiono pętle histerezy warstw F1 i F2, o polach koercji HC(1) &gt; HC(2), oraz pętle histerezy całego układu, czyli pseudozaworu spinowego. Na rysunku tym widać, że wysoka wartość oporu odpowiadająca antyrównoległej konfiguracji namagnesowania warstw F1 i F2, występuje dla -HC(1)≤H≤-HC(2), dla wartości pola magnetycznego zmieniających się od wartości dodatnich do ujemnych oraz dla HC(2)≤H≤HC(1), dla H zmieniających się od ujemnych do dodatnich wartości.
W pseudozaworach spinowych, podobnie jak w zaworach spinowych grubość subwarstw przekładki nieferromagnetycznej NF musi być tak dobrana, by z jednej strony zagwarantować niezależne przemagnesowanie (powinno występować możliwie małe sprzężenie międzywarstwowe) warstw ferromagnetycznych F1 i F2 oraz możliwie dużą wartość GMR.
Pseudozawory spinowe znajdują zastosowanie w magnetycznych pamięciach MRAM.
Oznaczenia:

</doc>
<doc id="601481" url="https://pl.wikipedia.org/wiki?curid=601481" title="Virginia City (Nevada)">
Virginia City (Nevada)

Virginia City – jednostka osadnicza w Stanach Zjednoczonych, w stanie Nevada, stolica hrabstwa Storey. Według spisu ludności z 2000 roku miasto liczyło około 1500 mieszkańców.
Historia.
Virginia City jest jednym z najstarszych miast w Nevadzie i jednym z najstarszych na zachód od rzeki Missisipi. Podobnie jak większość osad w tym regionie, powstało w wyniku odkrycia cennych złóż mineralnych. W 1859 roku w pobliskim Comstock Lode rozpoczął się "boom górniczy" na wydobycie srebra. Liczba mieszkańców osiągała do 30 000. W roku 1898 nastąpiła bessa na rynku srebra i populacja zaczęła gwałtownie spadać.
Tutaj prawdopodobnie narodził się pseudonim "Mark Twain". W 1863 roku podpisał się w ten sposób reporter miejscowej gazety "Enterprise", Samuel Clemens.
Virginia City znana jest także jako miasto najbliższe Cartwright Ranch, gdzie rozgrywała się akcja serialu "Bonanza". W 1940 roku powstał tu film "Virginia City".

</doc>
<doc id="601484" url="https://pl.wikipedia.org/wiki?curid=601484" title="Abdoulaye Wade">
Abdoulaye Wade

Abdoulaye Wade (ur. 29 maja 1926 w Saint-Louis) – trzeci w historii prezydent Senegalu, sprawował urząd w latach 2000–2012. Założyciel i przywódca Senegalskiej Partii Demokratycznej.
Wade ukończył prawo we Francji. W 1974 założył liberalną Senegalską Partię Demokratyczną. Od lutego do maja 1994 był osadzony w więzieniu za działania przeciw urzędującej władzy. Czterokrotnie bez powodzenia startował w wyborach prezydenckich, zanim zdobył ten urząd w 2000, pokonując urzędującego wówczas prezydenta Abdou Dioufa.
W wyborach prezydenckich w lutym 2007 został wybrany na drugą kadencję, pokonując m.in. byłego senegalskiego premiera Idrissę Secka. W wyborach prezydenckich w 2012 przegrał z kandydatem opozycji, byłym premierem Macky'm Sallem.

</doc>
<doc id="601489" url="https://pl.wikipedia.org/wiki?curid=601489" title="Kradzież w Tammiku">
Kradzież w Tammiku

Kradzież w Tammiku – wypadek jądrowy spowodowany kradzieżą materiału radioaktywnego z zabezpieczonego magazynu. 21 października 1994 silne źródło promieniowania zawierające cez-137 zostało skradzione z magazynu materiałów radioaktywnych w Tammiku (Estonia) przez trzech mężczyzn poszukujących złomu do dalszej sprzedaży. Jeden z nich umieścił znaleziony blok metalu w swojej kieszeni. W wyniku złego samopoczucia przyjęty do szpitala 25 października (rozpoznano niewydolność nerek), zmarł 2 listopada wskutek napromieniowania po pochłonięciu dawki 4 Gy (dawka promieniowania oddziałująca na jego nogi znacznie przekraczała 10 Gy). Pozostali jego towarzysze otrzymali dawki około 1 Gy, obaj mieli objawy łagodnej choroby popromiennej.
Mężczyzna, zanim udał się do szpitala, pozostawił źródło w domu, które oddziaływało na resztę rodziny i psa (pies sypiał obok źródła, zdechł w wyniku napromieniowania). Podczas przeszukiwań rzeczy mężczyzny, jego syn doznał poparzeń w wyniku promieniowania, które 17 listopada zostały prawidłowo zdiagnozowane przez personel szpitala. Powiadomione przez personel służby publiczne odnalazły źródło 18 listopada.
Efekt skażenia.
W wyniku skażenia zmarła 1 osoba, a poszkodowanych zostało pięć:
Materiał pierwotnie został znaleziony na statku, zakupiony wcześniej wraz z transportowanym złomem w Estonii. Po jego identyfikacji (jako źródło promieniowania) był magazynowany w oznakowanym pomieszczeniu, przy zachowaniu standardów bezpieczeństwa.
Oczyszczanie nie było skomplikowane, ograniczono się do usunięcia materiału z domu mężczyzny. Źródło, jako twardy blok metalu nie uległo korozji, rozdrobnieniu czy rozpuszczeniu, nie doszło więc do rozniesienia i skażenia ludzi, obiektów i terenu.

</doc>
<doc id="601490" url="https://pl.wikipedia.org/wiki?curid=601490" title="Delahaye">
Delahaye

Delahaye – francuskie przedsiębiorstwe istniejące od 1894 do 1954 r. Produkowało luksusowe i sportowe samochody, jak również pojazdy użytkowe i ciężarowe.
Historia.
Założyciel firmy Delahaye, Emile Delahaye, urodził się w 1843 roku w Tours i był uzdolnionym inżynierem i konstruktorem. W 1895 roku na wystawie w Paryżu zaprezentował pierwszy skonstruowany przez siebie samochód.
Rodzina Morane’ów.
Zapotrzebowanie na pojazd szybko przekroczyło możliwości produkcyjne niewielkiej fabryki Delahaye’a. Po podjęciu współpracy z jednym z klientów firmy, Georgesem Morane’em, firma przeniosła się do jego fabryki w Paryżu i przyjęła nazwę Société des Automobiles Delahaye. Na przełomie lat 20. i 30. Delahaye wytwarzał ciężarówki i samochody klasy średniej we współpracy z firmą Chenard &amp; Walcker. Zyskały one opinię solidnych i niezawodnych, a marka zyskała dzięki nim dobrą reputację. Na początku lat 30. kierownictwo firmy postanowiło rozpocząć produkcję bardziej luksusowych aut. Aby zyskać odpowiedni rozgłos firma zaczęła brać udział w prestiżowych rajdach i wyścigach, odnosząc w nich znaczące sukcesy.
Złote lata.
W 1934 roku powstały dwie konstrukcje samochodów osobowych, wyposażonych w firmowe, pochodzące z ciężarówek silniki. Przełomowym momentem stało się dla Delahaye’a wprowadzenie na rynek modelu 135. Jego sukces rynkowy sprawił, że firma stała się uznanym producentem aut osobowych. Do sukcesu marki przyczyniły się także znane firmy karoseryjne, które wykonywały nadwozia na zlecenie Delahaye’a, m.in. Chapron, Figoni et Falaschi oraz Letourneur et Marchand. Sukcesy sportowe zwiększyły ponadto popyt na jej auta. Pod koniec lat 30. fabryka była w okresie największego rozkwitu, mając w ofercie kilka modeli aut. Cieszyły się dobrą opinią i zapewniały wysokie osiągi. Dzięki temu marka święciła triumfy na ważnych imprezach samochodowych, w tym w 24-godzinnym wyścigu Le Mans i rajdzie Monte Carlo. W 1942 roku produkcję wstrzymano, ale po zakończeniu II wojny światowej Delahaye wznowił produkcję udanego modelu 135 i wprowadził na rynek większy, bardziej luksusowy samochód o oznaczeniu 175. Przejęto również zakłady Delage uzupełniając ofertę eleganckich modeli wyższej klasy średniej.
Koniec działalności.
Ostatnim osobowym autem był zaprezentowany w 1951 roku model 235. Jego nadwozie zostało zaprojektowane przez Philippe Charbonneaux. Następnie przedsiębiorstwo zostało przejęte przez producenta ciężarówek Hotchkiss i produkcja aut osobowych została zakończona. W połowie lat 50. firma Delahaye zniknęła z rynku, podobnie jak większość francuskich producentów luksusowych aut. Nie wytrzymała konkurencji ze strony masowych producentów Renault, Peugeot i Citroën, oraz niesprzyjającej polityki podatkowej rządu.

</doc>
<doc id="601492" url="https://pl.wikipedia.org/wiki?curid=601492" title="Łubieński">
Łubieński

osoby o nazwisku Łubieński:

</doc>
<doc id="601495" url="https://pl.wikipedia.org/wiki?curid=601495" title="Ditran">
Ditran

Ditran – potencjalny psychotoksyczny bojowy środek trujący o silnym działaniu halucynogennym. Jest mieszaniną dwóch izomerycznych związków chemicznych z grupy fenyloglikolanów:
Ditran powoduje trwające 20-24 godzin psychozy o objawach przypominających choroby psychiczne. Dawki doustne rzędu 5–15 mg powodują rozszerzenie źrenic, osłabienie mięśni, suchość w jamie ustnej i podwyższenie tętna. Po około godzinie stopniowo pojawiają się zaburzenia mowy, utrudniona koncentracja i orientacja, następnie silne halucynacje (wzrokowe, słuchowe i dotykowe), całkowicie wyłączające człowieka z otaczającej rzeczywistości. W niektórych przypadkach powoduje brak reakcji na bodźce zewnętrzne.
Identyfikacja:

</doc>
<doc id="601496" url="https://pl.wikipedia.org/wiki?curid=601496" title="Macky Sall">
Macky Sall

Macky Sall (ur. 11 grudnia 1961 w Faticku) – senegalski polityk, minister górnictwa i energii w latach 2001–2003, minister spraw wewnętrznych w latach 2003–2004. Premier Senegalu od 2004 do 2007 i przewodniczący Zgromadzenia Narodowego od 2007 do 2008. Zwycięzca wyborów prezydenckich w 2012 i prezydent Senegalu od 2 kwietnia 2012.
Życiorys.
Macky Sall urodził się w 1961 w mieście Fatick, w którym również dorastał (następnie w regionie Fouta-Toro). Jego ojciec Amadou Abdoul Sall, z pochodzenia Tukuler, pełnił funkcje publiczne oraz był członkiem Senegalskiej Partii Socjalistycznej. Matka, Coumba Thimbo, wychowywała czworo dzieci oraz dorabiała handlem, m.in. sprzedając orzeszki ziemne.
W 1982 ukończył klasę o profilu matematyczno-fizycznym w liceum Lycée Gaston Berger w Kaolack. W czasie nauki angażował się działalność ruchów maoistycznych. W czasie studiów działał w ramach komunistycznej partii And-Jëf/Mouvement révolutionnaire pour la démocratie nouvelle (And-Jëf/Ruch Rewolucyjny na rzecz Nowej Demokracji). W 1988 ukończył studia inżynieryjne w dziedzinie geologii w Institut des Sciences de la Terre w Dakarze. W 1990 ukończył hydrologię na Wydziale Geologii dakarskiego uniwersytetu Université Cheikh Anta Diop. W latach 1992–1993 studiował geofizykę w szkole wyższej Ecole Nationale Supérieure du Pétrole et des Moteurs (ENSP) przy francuskim instytucie Institut Français du Pétrole w Paryżu.
Jest członkiem krajowym i międzynarodowych stowarzyszeń geologów i geofizyków. Żonaty, ma troje dzieci. Został odznaczony m.in. Krzyżem Wielkim Narodowego Orderu Lwa, Legią Honorową (klasa Wielki Oficer) oraz frankofońskim Orderem Plejady (klasa Wielki Oficer).
Działalność w Senegalskiej Partii Demokratycznej.
Po zakończeniu studiów pod koniec lat. 80 rozpoczął działalność w opozycyjnej wówczas Senegalskiej Partii Demokratycznej ("Parti Démocratique Sénégalais", PDS), zostając jednym z najbliższych współpracowników jej lidera, Abdoulaye’a Wade. Jego kandydaturę po raz pierwszy wsparł już w czasie wyborów prezydenckich w 1983.
Wszedł w skład Sekretariatu Narodowego PDS. W 1998 objął funkcję sekretarza generalnego PDS w Fatick. Od 1994 do 2000 pełnił funkcję szefa Wydziału Bazy Danych Société des Pétroles du Sénégal (Towarzystwa Naftowego Senegalu, PETROSEN), a następnie od grudnia 2000 do lipca 2001 funkcję dyrektora PETROSEN. W 2000 uczestniczył w kampanii wyborczej Abdoulaye’a Wade przed wyborami prezydenckimi, w wyniku których objął on urząd szefa państwa. Od kwietnia 2000 do maja 2001 był doradcą prezydenta Wade ds. energii i górnictwa.
Od 12 maja 2001 do 6 listopada 2002 zajmował stanowisko ministra górnictwa, energii i hydrologii w rządzie premier Mame Madior Boye. Od 6 listopada 2002 do 27 sierpnia 2003 pełnił funkcję ministra stanu oraz ministra górnictwa, energii i hydrologii w rządzie premiera Idrissy Secka, a następnie ministra stanu i ministra spraw wewnętrznych (od 27 sierpnia 2003 do 21 kwietnia 2004). 1 czerwca 2002 objął stanowisko mera departamentu Fatick.
21 kwietnia 2004 zastąpił Idrissę Secka na stanowisku szefa rządu. 25 kwietnia 2004 został dodatkowo mianowany wiceprzewodniczącym PDS. W czasie kampanii wyborczej przed wyborami prezydenckimi w lutym 2007 pełnił funkcję szefa sztabu wyborczego prezydenta Wade, który został powtórnie wybrany na urząd już w pierwsze turze. Po zaprzysiężeniu prezydenta, złożył 10 kwietnia 2007 na jego ręce rezygnację ze stanowiska premiera, jednak od razu został ponownie mianowany na ten urząd.
W czasie wyborów 3 czerwca 2007 uzyskał mandat deputowanego do Zgromadzenia Narodowego z ramienia stworzonej przez PDS koalicji wyborczej Sopi 2007, która zdobyła w sumie 131 spośród 150 mandatów. Po wyborach złożył dymisję swego gabinetu, a prezydent Wade 19 czerwca 2007 nowym szefem rządu mianował ministra Cheikha Hadjibou Soumaré.
W zamian, 20 czerwca 2007 został wybrany na urząd przewodniczącego Zgromadzenia Narodowego. Był jedynym kandydatem na ten urząd, uzyskując 143 spośród 146 głosów. W październiku 2007 wszedł w konflikt z prezydentem i częścią członków Senegalskiej Partii Demokratycznej po tym, jak domagał się publicznego przesłuchania w parlamencie Karima Wade, syna prezydenta odpowiedzialnego za przygotowanie szczytu Organizacji Konferencji Islamskiej w marcu 2008. Sall zarzucał mu nieprawidłowości finansowe i nadużycia środków publicznych. Postawieniu syna przed parlamentem sprzeciwił się prezydent. Zdaniem części komentatorów spór ten miał dotyczyć wpływów w PDS i perspektywy nominacji prezydenckiej w kolejnych wyborach.
W rezultacie, w listopadzie 2007 członkowie PDS zlikwidowali zajmowany przez Salla urząd wiceprzewodniczącego partii oraz zgłosili plan wprowadzenia poprawki do konstytucji skracającej kadencję przewodniczącego Zgromadzenia Narodowego z 5 lat do roku. We wrześniu 2008 deputowani PDS zgłosili projekt nowelizacji konstytucji do parlamentu. W kolejnym miesiącu nowelizację uchwalił parlament i zatwierdził prezydent. 9 listopada 2008 Zgromadzenie Narodowe zdymisjonowało Salla ze stanowiska przewodniczącego, który uprzednio odmówił złożenia dobrowolnej rezygnacji. Tego samego dnia ogłosił on rezygnację z członkostwa w PDS, co oznaczało wygaśnięcie mandatu deputowanego oraz mandatu mera Fatick.
Przejście do opozycji i wybory prezydenckie.
1 grudnia 2008 Sall założył własną partię polityczną, Sojusz na rzecz Republiki ("Alliance pour la République", APR). W wyborach lokalnych w kwietniu 2009 ponownie zdobył urząd mera Fatick.
Z ramienia APR ubiegał się o urząd prezydenta w wyborach w 2012. Z powodu dopuszczenia do udziału w wyborach przez Radę Konstytucyjną urzędującego prezydenta Wade, starającego się o trzecią kadencję z rzędu, przed pierwszą turą głosowania w kraju doszło do masowych protestów społecznych, w wyniku których śmierć poniosło 6 osób.
W pierwszej turze głosowania 26 lutego 2012 Sall zajął drugie miejsce, zdobywając 26,6% głosów, podczas gdy Abdoulaye Wade uzyskał 34,8%. Przed kolejną turą wyborów uzyskał poparcie od wszystkich pozostałych kandydatów. W rezultacie, 25 marca 2012 uzyskał w niej 65,80% głosów. Prezydent Wade jeszcze tego samego dnia uznał swoją porażkę i pogratulował swemu byłemu premierowi. 2 kwietnia 2012 Macky Sall został oficjalnie zaprzysiężony i objął urząd prezydenta. 3 kwietnia 2012 mianował na stanowisko szefa rządu niezależnego ekonomistę, Abdoula Mbaye’a.

</doc>
<doc id="601498" url="https://pl.wikipedia.org/wiki?curid=601498" title="Laudanum">
Laudanum

Laudanum – dawna nazwa nalewki z opium, zawierająca około 10% opium (co odpowiada 1% morfiny).
W XVI wieku Paracelsus odkrył, że alkaloidy zawarte w opium są bardziej rozpuszczalne w alkoholu niż w wodzie. Początkowo każdy alkoholowy ekstrakt opium zwany był laudanum, a nazwę (od łac. "laudare – chwalić") wprowadził sam Paracelsus. Jednakże dopiero Thomas Sydenham wprowadził laudanum szeroko do lecznictwa. Opublikował on w 1676 r. pracę "Medical Observations Concerning the History and Cure of Acute Diseases", w której polecał laudanum w terapii licznych chorób (np. kaszel, biegunka, bezsenność) zapoczątkowując około 250-letni okres popularności laudanum. Na przestrzeni XVIII i XIX w. laudanum było środkiem stosowanym w leczeniu wielu – nawet banalnych – chorób, np. podawane było dzieciom, żeby je uciszyć. Popularność wynikała zarówno z faktu, że specyfik ten silnie uzależnia, jak i tym, że laudanum było tańsze od wina czy ginu, gdyż jako lek nie było objęte podatkiem akcyzowym. Dopiero w pierwszych latach XX wieku ("Harrison Narcotics Tax Act", 1914) ograniczono stosowanie laudanum w związku z uznaniem go za narkotyk. Jego ofiarami były między innymi Mary Todd Lincoln, żona Abrahama Lincolna i Elizabeth Siddal, modelka prerafaelitów.
Oryginalny przepis na laudanum, opracowana przez Syndenhama:
Zgodnie z Farmakopeą, czysty wyciąg z opium nosi nazwę "Tinctura Opii", natomiast nalewka Sydenhama, z uwagi na domieszkę przypraw, nazywana jest "Tinctura Opii crocata".

</doc>
<doc id="601500" url="https://pl.wikipedia.org/wiki?curid=601500" title="Siergiej Goglidze">
Siergiej Goglidze

Siergiej (Sergo) Arseniewicz Goglidze (, , ur. 1901 we wsi Korta, zm. 23 grudnia 1953 w Moskwie) – komisarz bezpieczeństwa państwowego II rangi Ludowego Komisariatu Spraw Wewnętrznych – generał pułkownik.
Życiorys.
Na początku lat trzydziestych dowodził oddziałami pogranicznymi na Zakaukaziu. Od listopada 1934 kierował NKWD na Zakaukaziu, 26 listopada 1935 mianowany komisarzem bezpieczeństwa państwowego III rangi. W 1938 brał udział w organizowaniu czystek w Samodzielnej Armii Dalekowschodniej. 14 listopada 1938 objął stanowisko szefa Obwodowego Zarządu NKWD w Leningradzie (do 26 lutego 1941), a w lipcu 1941 – stanowisko szefa NKWD w Kraju Chabarowskim. Od 7 maja 1943 do 3 stycznia 1951 szef Zarządu Ludowego Komisariatu Bezpieczeństwa Państwowego/Ministerstwo Bezpieczeństwa Państwowego ZSRR w Kraju Chabarowskim, 9 lipca 1945 mianowany generałem pułkownikiem NKWD, od 26 sierpnia do 10 listopada 1951 I zastępca ministra bezpieczeństwa państwowego ZSRR. Od 21 marca 1939 do 7 lipca 1953 zastępca członka WKP(b)/KPZR.
Na początku lat 50. XX w. był wiceministrem odpowiedzialnym za kontrwywiad wojskowy w Ministerstwie Bezpieczeństwa Państwowego, od 13 listopada 1951 do 15 lutego 1952 minister bezpieczeństwa państwowego Uzbeckiej SRR, od 13 lutego 1952 zastępca, a od 20 listopada 1952 do 11 marca 1953 ponownie I zastępca ministra bezpieczeństwa państwowego ZSRR.
3 lipca 1953 aresztowany, następnie skazany na karę śmierci i rozstrzelany.

</doc>
<doc id="601504" url="https://pl.wikipedia.org/wiki?curid=601504" title="Radio Alex">
Radio Alex

Radio Alex – zakopiańska stacja radiowa, nadająca nieprzerwanie od 10 marca 1990 roku. W kwietniu 2022 stacja zmieniła swój profil, rezygnując m.in. z dotychczasowej formy serwisów informacyjnych, programów religijnych i transmisji nabożeństw. Zmieniono też gatunki granej na jej antenie muzyki, wśród której dominują utwory oldies. W mniejszym stopniu odtwarzana jest tam muzyka disco polo i w formie szczątkowej szeroko rozumiana muzyka góralska. Odwołany wówczas ze stanowiska redaktora naczelnego Piotr Sambor, rozpoczął prowadzenie rozgłośni internetowej pod tak samo brzmiącą nazwą ("aleks"), kontynuując w pełni format dostępny w eterze do 31 marca 2022. Zgłosił też do sądu wniosek o zastrzeżenie tej nazwy radia, ale tylko w Internecie. 
Historia.
Radio Alex zostało założone przez grupę absolwentów Państwowej Wyższej Szkoły Teatralnej w Krakowie w 1990 roku. Pierwsza audycja stacji została nadana w nocy z 9 na 10 marca 1990 roku na zakopiańskiej częstotliwości Programu 4 Polskiego Radia dzięki zgodzie Radia Kraków. Z czasem czas emisji został wydłużony do 6 godzin w 3 blokach programowych. 
30 stycznia 1991 roku w związku z cofnięciem przez Bronisława Wildsteina, ówczesnego prezesa Radia Kraków, zgody na emitowanie programu Radia Alex na częstotliwości Programu 4, Ministerstwo Łączności na prośbę Radia Alex wydało rozgłośni pozwolenie czasowe na używanie częstotliwości 72,26 MHz od 1 do 3 lutego w związku z planowaną wizytą prezydenta Polski Lecha Wałęsy w Zakopanem. 
W 1994 roku stacja razem ze spółką Zakopiańskie Towarzystwo Gospodarcze, wydawcą "Tygodnika Podhalańskiego", zdobyła w pierwszym procesie koncesyjnym koncesję uprawniającą do nadawania na trzech częstotliwościach: 
Od 2001 roku tuż po udanym uzyskaniu nowej koncesji, rozgłośnia była zarządzana przez spółkę „Alex Media" powołana przez Piotra Sambora (wieloletniego redaktora naczelnego stacji i prezesa wspomnianej spółki) i Radio 90 (dziś części spółki Multimedia powiązanej z Grupą RMF), jako mniejszościowego udziałowca. Z wspomnianą spółką Radia 90 Piotr Sambor w późniejszym czasie wszedł w spór sądowy, gdyż stacja miała inne plany odnośnie Radia Alex niż jego większościowy udziałowiec. 
W 2005 roku udziały udziały Aleksandry i Piotra Samborów nabyła spółka Polamer Waltera (Władysława) Kotaby, właściciela polonijnych rozgłośni w Stanach Zjednoczonych. Sambor w związku z tym zachował funkcje prezesa i redaktora naczelnego Radia Alex a do 2022 roku zachowywano tzw. status quo. 
W styczniu 2022 roku sytuacja uległa zmianie, gdyż Piotr Sambor został odwołany z swoich funkcji na rzecz Andrzeja Mielimonki. W lutym obecny właściciel stacji, spółka Polamer Waltera (Władysława) Kotaby zmieniła lokalizację siedziby spółki Alex Media (z ulicy Smrekowej 26A na Bulwary Słowackiego 15B w Zakopanem, a 15 lutego 2022 roku zgłosiła do Urzędu Patentowego znak towarowy „Radio Alex". 
Dnia 23 marca tego samego roku dotychczasowy redaktor naczelny stacji (a dawniej też jej prezes) Piotr Sambor zgłosił w Urzędzie Patentowym zastrzeżenie do używania nazwy „Radio Aleks" w obrębie przestrzeni internetowej. Zgłoszenia dokonał w ramach nowej jednostki „Sambor Piotr Firma Reklamowa Radio Alex" z siedzibą w Zakliczynie. 
Począwszy od 1 kwietnia 2022 roku w Zakopanem nadają dwie stacje o tej samej nazwie, z czego ta podpisana właściwą nazwą stacji (przez "ex") i nadająca na 105,2 MHz zmieniła formułę poprzez rezygnacje z audycji religijnych, zatrudnienie nowych prezenterów i rozszerzenie bazy muzycznej poprzez ograniczenie grania utworów folkowych. W przypadku samego Radia Alex nadzór nad zawartością muzyczno-programową przejęło Radio 90 (powiązane z Grupą RMF FM), czyli dotychczasowy, mniejszościowy udziałowiec rozgłośni. 
Z kolei działająca równolegle w Internecie druga stacja czyli Radio Aleks to nazwa dotychczasowej, istniejącej do kwietnia 2022 roku formuły stacji opartej na audycjach lokalnych (w tym wiadomościach i wywiadach) i religijnych (głównie wypełnionych treściami modlitewnymi), a także muzyce góralskiej. Radio Aleks emituje swój program przede wszystkim na agregatach rozgłośni internetowych oraz na dotychczasowej, starej stronie Radia Alex równolegle do nowej wersji tej stacji, która również emituje przekaz internetowy.
Oferta programowa.
Do 31 marca 2022.
W pierwotnej formule Radia Alex na antenie tej stacji przez całą dobę można było usłyszeć zarówno wiadomości i prognozę pogody (opatrzone „góralskimi' jinglami), wywiady, relacje dotyczące lokalnych wydarzeń (kulturalnych, sportowych. religijnych i innych) a także wiele audycji o charakterze religijnym min. Godzinki do NMP, fragmenty czytań z Pisma Świętego na dany dzień, w południe Anioł Pański, o godzinie 15:00 Koronka do Miłosierdzia Bożego, dwa razy dziennie nadawane były wiadomości Radia Watykańskiego, o 21:00 Apel Maryjny, o 21:37 w godzinę śmierci Św. Jana Pawła II, Modlitwa Różańcowa w intencji Ochrony Życia. 
Radio Alex nadawało również program przeznaczony dla turystów, pt. "Przewodnik Górski", w którym omawiane są warunki pogodowe w rejonie Tatr, Gorców, Pienin, Beskidu Makowskiego i Beskidu Żywieckiego.
Na antenie nie brakowało wywiadów i relacji dotyczących lokalnych wydarzeń (kulturalnych, sportowych. religijnych i innych). 
Dotychczasowa formuła stacji z początkiem kwietnia została przeniesiona do Internetu.
Od 1 kwietnia 2022.
Przedstawiona na początku kwietnia metamorfoza nadającego w dalszym ciągu 24 godziny na dobę, 7 dni w tygodniu zakopiańskiego Radia Alex (nadającego w regionie tatrzańskim na 105,2 MHz) polegała na zmianach w warstwie muzycznej (obok muzyki folkowej zaczęto grać utwory z gatunków pop, dance i disco polo z różnych dekad) i programowej tej rozgłośni. Wtedy też obok lokalnych prezenterów (przedstawiających wyłącznie wiadomości oraz emitowaną po nich prognozę pogody) zaczęli pojawiać się prowadzący pasm będącymi prezenterami z Grupy RMF mającej w stacji mniejszościowe udziały za pośrednictwem Radia 90 należącej do spółki Multimedia będącej też nadawcą RMF Maxxx, Radia Gra a także do stycznia 2022 roku krakowskiej Radiofonii.
Podobnie jak w Radiu Alex, w przypadku Radiofonii proces wprowadzania zmian od 1 maja 2020 roku (aż do 17 stycznia 2022 roku, gdy dzień później po emisji specjalnego programu wskutek oszczędności finansowych przez właściciela koncesji Radiofonia zakończyła nadawanie na 100,5 MHz w Krakowie) był nagły, jak w przypadku zakopiańskiej rozgłośni.
Radio Alex nadaje swój program z udziałem prezenterów od godziny 5:30 do 22:00. Rozgłośnia posiada stałą ramówkę w ciągu tygodnia, na którą składa się kilka pasm (od godz. 5:30 do 9:00 Dzień Dobry Podhale, prowadzą Natalia Kawałek, Marek Moc i Piotr Olszowski; od godz. 9:00 do 13:00 Przedpołudniowa kawa," prowadzi Mariusz Pucyło; od godz. 13:00 do 18:00 Moje Podhale, Moje Radio," prowadzi Marek Rusinek; od godz. 18:00 – 22:00 Po godzinach, prowadzi Marcin Wiśniewski, a w piątki od godz. 20:00 do 22:00 Taneczne radio, czyli domówka z Radiem Alex. W różnych pasmach pojawie się także niekiedy Jakub Sołtys, który prowadzi również niektóre serwisy informacyjne. 
W niedzielę poranne pasmo stacji rozpoczyna się o godziny 8:00 i trwa do godziny 13:00, w ramach którego nadawana jest autorska audycja Macieja Pałachickiego, zakopiańskiego korespondenta RMF FM, nosząca nazwę "Niedzielne posiady." Dziennikarz w programie wraz z zaproszonymi gośćmi przybliża tradycje i kulturę Podhala oraz okolic.
W dalszym ciągu ma antenie rozgłośni co godzinę pojawia się prognoza pogody i wiadomości lokalne, zawierające informacje z Zakopanego i okolic. 
Zasięg.
Radio Alex korzysta z nadajnika o mocy 1 kW umieszczonego przy budynku górnej stacji kolei linowej na Kasprowym Wierchu. Stację można odbierać na terenie powiatów Tatrzańskiego i Nowotarskiego, a także lepiej lub gorzej niemal w całym województwie małopolskim, a także w województwach ościennych.

</doc>
<doc id="601505" url="https://pl.wikipedia.org/wiki?curid=601505" title="Delahaye 135">
Delahaye 135

Delahaye 135 – samochód sportowy. Wyprodukowano około 2000 sztuk. Produkowany w latach 1936–1954.
Karoserie opracowywało wiele firm stylizacyjnych, jednak najsłynniejszą stworzyła Figoni &amp; Falaschi.
Panel techniczny.
Silnik 6 cyl., 3557 cm³, 115 KM, prędkość maks. 153 km/h.

</doc>
<doc id="601512" url="https://pl.wikipedia.org/wiki?curid=601512" title="Jesse Douglas">
Jesse Douglas

Jesse Douglas (ur. 3 lipca 1897 w Nowym Jorku, zm. 7 października 1965 w Nowym Jorku) – amerykański matematyk. 
W 1936 roku został uhonorowany medalem Fieldsa za rozwiązanie problemu Plateau.

</doc>
<doc id="601516" url="https://pl.wikipedia.org/wiki?curid=601516" title="Przechwyt">
Przechwyt

Przechwyt – w koszykówce jest zapisywany wtedy, gdy aktywna, agresywna postawa gracza / graczy obrony powoduje wejście w posiadanie żywej piłki przez zespół broniący. Przechwyt jest zawsze połączony ze stratą zespołu ataku. Jedynym wyjątkiem jest sytuacja, gdy gracz zespołu wygrywa rzut sędziowski na początku pierwszej kwarty meczu. Zależność ta jest jednostronna, nie każda strata piłki musi się wiązać z przechwytem, są to tak zwane błędy niewymuszone.
Przechwyt nie jest zapisywany, jeżeli po stracie piłka staje się martwa i przyznana jest zespołowi ataku do wprowadzenia spoza boiska. Wyjątkiem jest sytuacja, gdy zespół wchodzi w posiadanie piłki zgodnie z procedurą naprzemiennego posiadania piłki. W takim wypadku należy zapisać stratę gracza ataku i przechwyt gracza obrony.
Przechwyt zawsze zapisywany jest graczowi, który wszedł w posiadanie piłki. Wybicie piłki z kozła lub zmiana kierunku podania może zostać zapisana graczowi dotykającemu piłki tylko wtedy, gdy statystyk oceni, że było to świadome działanie zmierzające do przechwycenia piłki przez zawodnika lub jego partnera z drużyny.
Bibliografia.
Terminologia w koszykówce

</doc>
<doc id="601517" url="https://pl.wikipedia.org/wiki?curid=601517" title="Piąty Elefant">
Piąty Elefant

Piąty Elefant (ang. "The Fifth Elephant") – humorystyczna powieść fantasy autorstwa Terry’ego Pratchetta, dwudziesta czwarta część cyklu "Świat Dysku", wydana w 1999 r. (polskie wydanie – Prószyński i S-ka, wrzesień 2006, ). Jest to piąta część podcyklu o Straży Miejskiej.
Osią akcji jest misja dyplomatyczna Vimesa i Sybil w Überwaldzie, gdzie mają wynegocjować korzystne dla Ankh-Morpork warunki dostawy smalcu. Jednak władzę w pradawnej krainie próbują przejąć wilkołaki, chcące obalić prawowitego króla krasnoludów.

</doc>
<doc id="601518" url="https://pl.wikipedia.org/wiki?curid=601518" title="Kithira">
Kithira

Kithira (gr. Κύθηρα, trb. "Kitira"; historycznie "Cytera") – grecka wyspa na Morzu Śródziemnym, historycznie część Wysp Jońskich. Leży naprzeciwko wschodniego cypla Półwyspu Peloponeskiego u wejścia do Zatoki Lakońskiej. Liczy ok. 279,6 km² i 3,35 tys. mieszkańców (2001). Głównym miastem jest "Kithira" (albo "Chora").
Leży w administracji zdecentralizowanej Attyka, w regionie Attyka, w jednostce regionalnej Wyspy, w gminie Kithira.
Pagórkowaty i kamienisty teren jest wynikiem działalności silnych wiatrów i fal morskich, które utworzyły liczne zatoki i wysokie klify.
W przeszłości wyspa miała bardzo ważne znaczenie strategiczne ze względu na krzyżujące się tu szlaki morskie. Na początku II tysiąclecia p.n.e. wyspa znajdowała się pod wpływem cywilizacji minojskiej. W 424 p.n.e. kontrolę nad nią przejęły Ateny. Później wielokrotnie przechodziła z rąk do rąk, kolejno władali tu Rzymianie, Bizantyjczycy, Wenecjanie, Turcy. Jej mieszkańcy często padali też ofiarą grasujących tu piratów z rejonu Afryki Północnej. W latach 1800–1807 była częścią Republiki Siedmiu Wysp. Ostatecznie 21 maja 1864 wyspa została włączona do młodego państwa greckiego.
Wyspa w szczytowym okresie (1864) liczyła ok. 14 tys. mieszkańców, później liczba ludności zmalała ze względu na dużą emigrację do innych krajów i do Grecji kontynentalnej. Kithira leży w rejonie o wysokiej aktywności sejsmicznej, ostatnio notowane tu trzęsienie ziemi miało miejsce 8 stycznia 2006.
Wyspa posiada swój własny port w "Diakofti", który obsługuje połączenia do "Gythionu", "Antikythiry", "Pireusu" oraz na Kretę i do Neapoli (port na Peloponezie). Istnieje tu także lotnisko w odległości 8 km od stolicy Kithiry.
Cytera – "mit. Grec. gwiazda miłości; planeta Wenus, nazwana tak od wyspy Cytery”, która ujrzała jej narodziny”".

</doc>
<doc id="601520" url="https://pl.wikipedia.org/wiki?curid=601520" title="Cytera">
Cytera



</doc>
<doc id="601521" url="https://pl.wikipedia.org/wiki?curid=601521" title="Kytera">
Kytera



</doc>
<doc id="601522" url="https://pl.wikipedia.org/wiki?curid=601522" title="Strata (koszykówka)">
Strata (koszykówka)

Strata jest błędem gracza ataku powodującą stratę posiadania piłki przez jego zespół i wejście w posiadanie piłki przez zespół obrony. Zespół obrony może wejść w posiadanie piłki: bezpośrednio (np. zabierając piłkę graczom ataku), w wyniku procedury naprzemiennego posiadania piłki będącego wynikiem jednoczesnego złapania piłki (ale nie przy zbiórce – wtedy przyznawana jest zbiórka) lub zza linii bocznej (np. po błędzie kroków). Strata jest przyznawana niezależnie czy piłka po zagraniu zostaje żywa czy staje się martwa. 
Nie jest stratą próba wykonania rzutu do kosza nawet, gdy piłka nie dotykając obręczy opuści boisko. Nie jest też stratą błąd podczas wykonywania rzutu wolnego niezależnie czy był popełniony przez gracza wykonującego rzut czy przez jego partnera z drużyny.
Straty nie zapisuje się, jeżeli zespół ponownie otrzyma posiadanie piłki w wyniku procedury naprzemiennego posiadania piłki w przeciwnej sytuacji stratę zapisuje się.
Strata może być wynikiem przewinienia osobistego, technicznego lub niesportowego wiążącego się ze stratą posiadania piłki. Ma to miejsce w przypadku każdego faulu ofensywnego. W przypadku przewinień technicznych, jeżeli w momencie ich popełnienia zespół był w ataku. W przypadku wszystkich fauli niegodnych sportowca, jeżeli faul taki został popełniony w ataku oznacza to dwie straty. Straty wynikłe z otrzymania przewinienia przez trenera lub ławkę zapisuje się jako straty zespołowe.

</doc>
<doc id="601525" url="https://pl.wikipedia.org/wiki?curid=601525" title="Jezioro Słupeckie">
Jezioro Słupeckie

Jezioro Słupeckie – sztuczny zbiornik wodny znajdujący się na terenie województwa wielkopolskiego, w powiecie słupeckim, w gminie Słupca, w bezpośrednim sąsiedztwie miasta Słupca. Utworzony w roku 1954-1955 na miejscu torfowiska ze spiętrzenia wód rzeki Meszny. Wody jeziora charakteryzują się wysokim poziomem zanieczyszczeń, jednak akwen jest bardzo popularny wśród wędkarzy. W przeszłości jezioro było miejscem organizacji zawodów motorowodnych. Od południa do jeziora przylegają obszary leśne i park miejski Słupcy. W zimie 2010 roku jezioro było miejscem katastrofy ekologicznej. Na skutek obniżenia poziomu wody lub zanieczyszczeń i związanej z tym przyduchy na brzegach jeziora zalegały tony martwych ryb.
Podstawowe wielkości:
Przeznaczenie:
Fauna Jeziora Słupeckiego:
W wodach jeziora występują: leszcze, płocie, węgorze, karpie, okonie. 

</doc>
<doc id="601528" url="https://pl.wikipedia.org/wiki?curid=601528" title="Rybnicka Kuźnia">
Rybnicka Kuźnia

Rybnicka Kuźnia (niem. "Rybniker Hammer") - dzielnica Rybnika położona na północ od centrum miasta, po wschodniej stronie Zalewu Rybnickiego. Liczba mieszkańców ok. 3486. 
Miejscowość powstała ok. 1500 na obrzeżach wsi Wielopole. Przełomowy w historii dzielnicy był rok 1969, kiedy rozpoczęto budowę Elektrowni "Rybnik". W tym czasie dzielnica Rybnicka Kuźnia zaczęła się dynamicznie rozwijać. Z biegiem czasu przebudowano drogi, usprawniono komunikację, wybudowano sklepy i osiedle mieszkaniowe (dzisiejsze osiedle ER). Aż do 1967 dzielnica Rybnicka Kuźnia stanowiła część gminy Wielopole, a od 1 stycznia 1973 jest dzielnicą Rybnika. 
W dzielnicy znajduje się m.in. Elektrownia Rybnik, Ośrodek Rekreacji i Rehabilitacji "Energo-Relax" oraz kościół pw. Wniebowzięcia Najświętszej Maryi Panny.
Dzielnica ta jest objęta obecnie realizowanym projektem budowy systemu kanalizacji sanitarnej.
Przewodniczący Rady Dzielnicy to Andrzej Kubisz. Przewodniczący Zarządu Dzielnicy to Henryk Wilk.

</doc>
<doc id="601531" url="https://pl.wikipedia.org/wiki?curid=601531" title="Acllahuasi">
Acllahuasi

Acllahuasi (kecz. "Dom Wybranych Kobiet", znany również jako klasztor dziewic Słońca) – funkcjonująca w Imperium Inków instytucja religijna, będąca formą żeńskiej wspólnoty monastycznej, skupiająca grupę żyjących w celibacie mniszek (Kobiet Wybranych, kecz. "Aclla Cuna"), których zadaniem było pełnienie służby w miejscach kultu religijnego, opieka nad świętym ogniem "raymi" oraz świadczenie rozmaitych posług na rzecz świątyń i osoby króla. Zgodnie z podaniem założycielem pierwszego konwentu Acllahuasi w Cuzco był król Lloque Yupanqui (ok. 1260 - ok. 1290).
Do Acllahuasi przyjmowane były dziewczynki ok. 10 roku życia, wybrane na drodze corocznej, odbywającej się w całym państwie przymusowej selekcji. Nowicjuszki wysyłano następnie do znajdujących się w każdym większych mieście klasztorów, gdzie pod okiem starszych opiekunek, zwanych "mamacuna" uczyły się one służby świątynnej, w tym sporządzania szat dla króla, arystokracji i strojów liturgicznych dla kapłanów, oraz wypieku używanego w ceremoniach religijnych ofiarnego pieczywa. W przypadku nadzwyczajnych wydarzeń, takich jak śmierć króla, bądź dotkliwy nieurodzaj, spośród mniszek wybierano jedną, która składana była w ofierze na szczycie góry. Były to jednak w Imperium Inków rzadkie przypadki.
Kobiety Wybrane, jako poświęcone bogu słońca Inti zobowiązane były do zachowania podczas służby w klasztorze celibatu, za którego złamanie groziła mniszce kara śmierci poprzez zakopanie żywcem, natomiast jej kochankowi powieszenie. Rygorystyczne przepisy zabraniały mężczyznom samego przebywania na terenie klasztoru pod groźbą tortur i śmierci. Jedyny wyjątek dotyczył osoby króla, który jako Syn Słońca miał prawo do brania sobie spośród mniszek nałożnic, co uważane było za akt religijny i w pewnym sensie wręcz obowiązek monarchy. Kobieta wybrana przez króla nie powracała już do klasztoru, lecz zapewniano jej dostatnie życie na koszt państwa. Podobny los spotykał mniszki, które po osiągnięciu odpowiedniego wieku zwalniane były ze ślubów czystości i postanawiały opuścić klasztor.
Klasztorów Aclahuasi w imperium Inków funkcjonowało kilkaset, w samym stołecznym konwencie (po podboju przez hiszpańskich konkwistadorów zamienionym w katolicki klasztor św. Katarzyny) zamieszkiwało ok. 1500 mniszek.

</doc>
<doc id="601532" url="https://pl.wikipedia.org/wiki?curid=601532" title="Ustniczek pierścieniowaty">
Ustniczek pierścieniowaty

 ("Pomacanthus annularis") – gatunek morskiej ryby okoniokształtnej z rodziny pomakantowatych. Bywa hodowana w akwariach morskich.
Zasięg występowania.
Ocean Indyjski oraz zachodnia część Oceanu Spokojnego - od wschodnich wybrzeży Afryki przez Indonezję i Nową Gwineę po Nową Kaledonię i na północ po południową Japonię, głównie przybrzeżne rafy koralowe.
Opis.
Ciało wysokie, silnie bocznie spłaszczone, żółto-brązowe lub pomarańczowe, z wyraźnymi zakrzywionymi liniami po bokach. Osiągają do 45 cm długości. Żywią się gąbkami i osłonicami.

</doc>
<doc id="601533" url="https://pl.wikipedia.org/wiki?curid=601533" title="Klasztor dziewic słońca">
Klasztor dziewic słońca



</doc>
<doc id="601536" url="https://pl.wikipedia.org/wiki?curid=601536" title="Herb Pakistanu">
Herb Pakistanu

Herb Pakistanu został przyjęty na wniosek rządu w 1955 r. Herb przedstawia tarczę, podzieloną na 4 części, w których figurują 4 stylizowane rośliny, będące podstawą gospodarki rolnej kraju: bawełna, juta, herbata i pszenica. Umieszczenie symboli rolnictwa jako głównych elementów herbu ma podkreślać znaczenie tej dziedziny gospodarki Pakistanu. Nad tarczą znajduje się półksiężyc (hilal) i gwiazda – symbole islamu, głównej religii Pakistanu. Od dołu i boków herb otoczony jest przez wieńce z kwiatów – narcyzów. Nawiązuje to do historii Pakistanu, który znajdował się pod władzą dynastii Mogołów, kiedy to motyw narcyzów był często spotykanym elementem dekoracyjnym.
U dołu herbu znajduje się wstęga z napisem w języku urdu stanowiącym dewizę kraju: ایمان ، اتحاد ، نظم ("Iman, Ittehad, Nazm") - "Wiara, Jedność, Dyscyplina". Są to słowa założyciela Pakistanu - Muhammada Alego Jinnaha na temat tego, jakie wartości mają być podstawą budowy państwa. 
Herb Pakistanu jest zielony na białym tle. Kolor zielony jest barwą islamu i w ten sposób po raz drugi w godle podkreślona jest rola tej religii.

</doc>
<doc id="601538" url="https://pl.wikipedia.org/wiki?curid=601538" title="Bitwa pod Petrovaradinem">
Bitwa pod Petrovaradinem

Bitwa pod Petrovaradinem – starcie zbrojne, które miało miejsce 5 sierpnia 1716 w czasie wojny austriacko-tureckiej (1716–1718) pod Petrovaradinem. W bitwie tej wojska austriackie pod wodzą księcia Eugeniusza Sabaudzkiego pobiły przeważające liczebnie wojska Imperium Osmańskiego, dowodzone przez wielkiego wezyra Silahdara Damada Alego Paszę.
Opis.
Austriacy (80 tys., w tym ⅛ jazdy) pod dowództwem księcia Eugeniusza Sabaudzkiego oczekiwali Turków pod Petrovaradinem, z tyłu warowny obóz osłaniał dwa mosty na Dunaju, zabezpieczając drogę ewentualnego odwrotu. Turcy (ok. 150 tys.) po nadejściu zaczęli umacniać swe pozycje. 
Gdy 5 sierpnia Austriacy wyszli przed obóz (lewe skrzydło oparte o bagno, prawe o wzgórze, cała piechota w centrum), Turcy również wystąpili przed swe umocnienia. Bitwa rozpoczęła się natarciem lewego skrzydła austriackiego, które dotarło do tureckich umocnień. Turcy, korzystając z zamieszania w centrum i na prawym skrzydle austriackim, ruszyli do ataku i zdobyli pierwszą linię austriackich szańców. Wówczas Eugeniusz Sabaudzki rzucił swą jazdę na odsłonięte flanki tureckie. W centrum piechota zasilona świeżymi batalionami przeszła do kontrataku. Turcy załamali się i rzucili do masowej ucieczki; stracili cały obóz i 140 dział, zginął także wielki wezyr. Austriacy stracili 3 tys. ludzi.

</doc>
<doc id="601539" url="https://pl.wikipedia.org/wiki?curid=601539" title="Nomos Pireus">
Nomos Pireus

Nomos Pireus – do końca 2010 roku nomos w Republice Greckiej w regionie i prefekturze Attyka, obejmująca terytorium miasta Pireus, archipelag Wysp Sarońskich, północne tereny Półwyspu Argolidzkiego (Metanę i Trojzenę) oraz wyspę Kithirę wraz z wysepkami Antikithirą i Elafonisos w archipelagu Wysp Jońskich.

</doc>
<doc id="601543" url="https://pl.wikipedia.org/wiki?curid=601543" title="Chwałęcice (Rybnik)">
Chwałęcice (Rybnik)

Chwałęcice (niem. "Chwallentzitz") – dzielnica Rybnika położona w północnej części miasta, po zachodniej stronie Zalewu Rybnickiego, liczy ok. 1800 mieszkańców. 1 lutego 1977 włączone do Rybnika.
W latach 1973–1977 miejscowość była siedzibą gminy Chwałęcice. W dzielnicy znajduje się m.in. kościół pw. św. Jana Nepomucena oraz Ośrodek Sportów Wodnych i Rekreacji. W dzielnicy działa klub piłkarski TKKF Sokół Chwałęcice.
Nazwa.
Według niemieckiego nauczyciela Heinricha Adamy’ego nazwa miejscowości wywodzi się od polskiej nazwy określającej sławę – "chwałę". W swojej publikacji o nazwach miejscowych na Śląsku wydanej w 1888 we Wrocławiu jako najstarszą nazwę miejscowości wymienia "Chwalenczice", podając jej znaczenie "Herrlicher Platz" ("Wspaniałe miejsce"). Nazwa została początkowo przez Niemców fonetycznie zgermanizowana na "Chwallenczutz", a później na "Chwallentzitz", tracąc swoje pierwotne znaczenie.

</doc>
<doc id="601546" url="https://pl.wikipedia.org/wiki?curid=601546" title="Ustniczek francuzik">
Ustniczek francuzik

 ("Pomacanthus arcuatus") – gatunek morskiej ryby okoniokształtnej z rodziny pomakantowatych. Bywa hodowana w akwariach morskich.
Zasięg występowania.
Zachodni Ocean Atlantycki, głównie rafy koralowe na głębokościach od 2 do 30 metrów.
Charakterystyka.
Ciało wysokie, silnie bocznie spłaszczone, szare. Dorasta do 60 cm długości. Spotykane pojedynczo lub w parach. Gatunek monogamiczny. Żywią się głównie gąbkami.

</doc>
<doc id="601548" url="https://pl.wikipedia.org/wiki?curid=601548" title="Born to Make You Happy">
Born to Make You Happy

Born to Make You Happy – czwarty singel amerykańskiej wokalistki Britney Spears promujący jej debiutancki album zatytułowany "...Baby One More Time". Wydany został w Kanadzie oraz Europie w czwartym kwartale 1999 roku przez Jive Records.
Utwór napisał Andreas Carlsson oraz Kristian Lundin, który ponadto wyprodukował nagranie. Ta zrealizowana w umiarkowanym tempie ballada opowiada o relacjach damsko-męskich. Spears śpiewa o problemach które pragnie rozwiązać jednak nie wie czego one dotyczą. Do utworu ponadto zrealizowano teledysk w reżyserii Bille Woodruffa.
Singel początkowo ukazał się w Wielkiej Brytanii, gdzie uzyskał pierwsze miejsce na liście sprzedaży, (był to drugi singel Spears, który odniósł taki sukces) sprzedając się w nakładzie 305 000 sztuk. Następnie singel wydano w całej Europie oraz Kanadzie.

</doc>
<doc id="601550" url="https://pl.wikipedia.org/wiki?curid=601550" title="Kythira">
Kythira



</doc>
<doc id="601552" url="https://pl.wikipedia.org/wiki?curid=601552" title="Opała">
Opała

Opała () – wulkan drzemiący w azjatyckiej części Rosji; na Kamczatce.
Leży w południowej części półwyspu, w pasmie Gór Środkowych. Całkowita wysokość wulkanu wynosi 2475 m n.p.m. Stożek wulkaniczny zbudowany jest z law andezytowych i dacytowych, położony w starej kalderze o wymiarach 12 × 14 km.
Bardzo silna erupcja wulkanu Opała miała miejsce prawdopodobnie około 610 roku n.e. Szacuje się, że zostało wówczas wyemitowane do 10 km³ materiału wulkanicznego. Ostatnia potwierdzona erupcja miała miejsce w 1776 roku, odnotowane erupcje z 1827 i 1854 roku pozostają niepotwierdzone, natomiast informacje o erupcji z 1894 roku podano w wątpliwość.

</doc>
<doc id="601553" url="https://pl.wikipedia.org/wiki?curid=601553" title="Stróża (góra)">
Stróża (góra)

Stróża (niem. "Wach Berg", 636 m n.p.m.) – góra w Sudetach Środkowych, w Grzbiecie Zachodnim Gór Bardzkich.
Jest to góra o kopulastym i podłużnym wierzchołku z niewyraźnie zaznaczonym szczytem, w grzbiecie zamykającym od południa Kotlinę Żdanowa. Od Stróży odchodzi na południe boczny grzbiet z masywem Kortunału.
Na południowym zboczu góry ma swoje źródła górski potok Jaśnica, lewy dopływ Nysy Kłodzkiej.
Wzniesienie zbudowane jest z dolnokarbońskich szarogłazów, zlepieńców i łupków ilastych oraz dewońskich łupków kwarcowych i lidytów struktury bardzkiej.
Jest porośnięta lasem regla dolnego. Północno-wschodnim zboczem poniżej szczytu na wysokości 620 m n.p.m. przechodzi podrzędna droga ze Żdanowa do Przełęczy Srebrnej.
Przez Stróżę przechodziła granica między Śląskiem a Czechami (ziemią kłodzką).

</doc>
<doc id="601554" url="https://pl.wikipedia.org/wiki?curid=601554" title="Nerw X">
Nerw X



</doc>
<doc id="601557" url="https://pl.wikipedia.org/wiki?curid=601557" title="Kythera">
Kythera



</doc>
<doc id="601562" url="https://pl.wikipedia.org/wiki?curid=601562" title="Ustniczek cesarski">
Ustniczek cesarski

"Pomacanthus imperator" - Ustniczek cesarski, chetonik cesarski, cesarzyk, skalar cesarski – gatunek morskiej ryby okoniokształtnej z rodziny pomakantowatych (Pomacanthidae). Poławiana, hodowana w akwariach morskich. 
Opis.
Pięknie ubarwiona ryba z rodziny pomakantowatych. Dość często spotykana, żywi się głównie gąbkami i osłonicami. Pływa na ogół pojedynczo lub parami. Pojedyncze osobniki zajmują w morzu dość duże rewiry. Ryba ta zaniepokojona wydaje charakterystyczne dźwięki podobne do stukania.
Akwarystyka.
Bywa hodowany w akwariach, gdzie zachowuje się spokojnie, jednak wymaga opieki doświadczonego akwarysty. Powinien być trzymany pojedynczo w akwarium o pojemności min. 400 l (młode) lub 1500 l (osobniki dorosłe). Młode osobniki są zupełnie niepodobne do dorosłych. Gatunek ten jest ulubieńcem fotografów, artystów i akwarystów ze względu na unikalny, bardzo malowniczy wzór ubarwienia.
Zasięg występowania.
Rafy koralowe na głębokościach od 1 do 100 metrów, od Morza Czerwonego przez Ocean Indyjski po zachodni Pacyfik.
Opis.
Ciało wysokie, silnie bocznie spłaszczone, niebieskie, z żółtymi liniami układającymi się w różne wzory. Ubarwienie zmienia się z wiekiem ryby. Ustniczek cesarski osiąga do 40 cm długości. Gatunek monogamiczny. Żywi się głównie gąbkami.
Filatelistyka.
Poczta Polska wyemitowała 1 kwietnia 1967 znaczek pocztowy o nominale 10 gr, przedstawiający młodego ustniczka cesarskiego, w serii "Ryby egzotyczne". Autorem projektu znaczka był Jerzy Desselberger. Znaczek pozostawał w obiegu do 31 grudnia 1994.

</doc>
<doc id="601563" url="https://pl.wikipedia.org/wiki?curid=601563" title="Herb Cypru Północnego">
Herb Cypru Północnego

Herb Cypru Północnego jest nieznacznie zmodyfikowaną wersją herbu Cypru. Przedstawia ono złotą tarczę, a na niej lecącego białego gołębia, niosącego w dziobie gałązkę oliwną. Oba te symbole od czasów starożytnych są symbolami pokoju. Tarcza od dołu i z boków otoczona jest przez zielony wieniec. Nad tarczą widnieje data 1983, oznaczająca rok ogłoszenia deklaracji niepodległości przez Turecką Republikę Północnego Cypru. W oryginalnym godle Cypru widnieje data 1960 – rok uwolnienia się wyspy spod brytyjskiego panowania kolonialnego. Ponad tą datą znajduje się czerwony półksiężyc z gwiazdą, które z jednej strony symbolizują islam (główną religię mieszkańców kraju) z drugiej zaś, nawiązując kolorystycznie i graficznie do symbolu Turcji, umieszczonego na jej fladze, podkreślają związki Cypru Północnego z tym państwem.

</doc>
<doc id="601564" url="https://pl.wikipedia.org/wiki?curid=601564" title="Bitwa pod Peterwardein">
Bitwa pod Peterwardein



</doc>
<doc id="601565" url="https://pl.wikipedia.org/wiki?curid=601565" title="Bojaźń Boża">
Bojaźń Boża

Bojaźń Boża – w teologii katolickiej jeden z darów Ducha Świętego, rozumiany jako nieutożsamiane ze strachem poczucie religijności i zawierzenia, będących odpowiednią postawą wobec Boga.
Biblia.
Bojaźń Boża jako dar Ducha Świętego jest wzmiankowana w Iz 11,2, gdzie opisane zostały przymioty Ducha Pańskiego. W tym fragmencie bojaźń Boża, podobnie jak inne cechy, została przypisana mającemu nadejść słudze–Mesjaszowi. Taką interpretację podtrzymuje Katechizm Kościoła Katolickiego (KKK 1831).
W Piśmie Świętym bojaźń Boża rozumiana jest w dwojakim ujęciu. Od strony negatywnej bojaźnią Bożą można nazwać lęk przed karą i strach. Akcentowany jest także pozytywny aspekt – w Starym Testamencie widoczny jako postawa mądrości, źródło religijności będącej właściwą postawą wobec Boga (Hi 28,28; Prz 1,7; Syr 1,11-20); Nowy Testament szczególnie akcentuje natomiast konieczność troski o własne zbawienie (Mt 5,29; 10,28; J 5,14; Flp 2,12; Rz 11,20). 1 J 4,18 ukazuje, że doskonała miłość usuwa bojaźń.
Tradycja.
W tradycji bojaźń Boża była rozumiana jako motyw pobudzenia bojaźni „niewolniczej” do aktu żalu. Karl Rahner podkreślał, że sama obawa przed karą, niepołączona z obrzydzeniem grzechem, jest bojaźnią „niewolniczo-niewolniczą”. Odpowiednią postawą bojaźni Bożej jest nabożna cześć, konieczna do pobudzenia żalu, który powinien być przekształcony przez miłość do Boga ze względu na Niego samego.
Dokonany przez Ruperta z Deutz podział na siedem epok Ducha Świętego ukazuje siódmą epokę jako epokę Ducha bojaźni Bożej, podczas której Duch Święty doprowadzi zbawionych do oglądania chwały Bożej.

</doc>
<doc id="601566" url="https://pl.wikipedia.org/wiki?curid=601566" title="Bitwa pod Kumejkami">
Bitwa pod Kumejkami

Bitwa pod Kumejkami odbyła się 16 grudnia 1637 (6 grudnia starego stylu) podczas powstania kozackiego 1637-38 (zwanego także powstaniem Pawluka).
W bitwie pod Kumejkami armia polska dowodzona przez hetmana polnego koronnego Mikołaja Potockiego zadała decydującą klęskę armii kozackiej dowodzonej przez Pawła Pawluka. W wyniku tej klęski powstanie kozackie upadło (choć drobne walki wlokły się jeszcze przez kilka tygodni po bitwie).
Wstęp.
Na początku 1637 na prawobrzeżnej Ukrainie wybuchło powstanie Pawluka, które szybko się rozszerzyło i objęło częściowo także lewobrzeżną Ukrainę. Wiosną 1637 ruszyły przeciw powstańcom polskie wojska pod wodzą hetmana Mikołaja Potockiego. Po wielu manewrach i potyczkach doszło w końcu do generalnej bitwy pod Kumejkami.
Obie armie dążą do bitwy.
Dnia 14 grudnia główne siły polskie dowodzone przez Mikołaja Potockiego stały w Korsuniu, skąd jeszcze tego samego dnia ruszyły do miejscowości Netrebce. Dowodzący awangardą armii Samuel Łaszcz założył obóz w Kumejkach. Pod koniec dnia Potocki dowiedział się, że armia kozacka pod wodzą Pawluka zbliża się od strony Czerkas, idąc na Moszny, gdzie czekały na nią posiłki pod wodzą Karpo Skidana i Semena Bychowca. Groziło to powiększeniem armii kozackiej do 30000 żołnierzy. Potocki, mając jedynie 4500 żołnierzy, nie mógł dopuścić do tak poważnego wzrostu sił nieprzyjaciela. Zdecydował się więc ruszyć na Moszny, przeprawiając się uprzednio na lewy brzeg rzeki Roś. Pod Moszny ruszył Łaszcz w celu sprowokowania znajdujących się tam Kozaków, by opuścili swe umocnione pozycje i zaatakowali go. Miał poprowadzić ich prosto na polskie siły główne. Jednak Pawluk zdołał dotrzeć z całą armią i połączyć się z Kozakami dowodzonymi przez Skidana stojącymi w Mosznach. Po połączeniu uwierzył, że będzie w stanie pokonać Polaków w otwartej bitwie, ruszył więc w szyku sześciorzędowym taborowym na Kumejki. Kozacy szli za wojskami Łaszcza, który przy okazji nie dopuścił do tego, by dotarły do nich posiłki Kizyma. Pawluk prowadził ku Kumejkom armię liczącą około 21000 żołnierzy i 8 dział. Jedynie pułki rejestrowe (blisko 5000), siczowcy i wypiszczycy (maksymalnie do 8000 żołnierzy) stanowili siłę o wysokim poziomie wyszkolenia i dysponowali w miarę porządnym uzbrojeniem. Reszta wojsk Pawluka (około 8000) to miejscowa czerń chłopska, słabo wyszkolona i uzbrojona i ― jak każdy świeży rekrut ― skłonna do paniki.
Łaszcz miał ściągnąć jego siły na Kumejki. Potocki liczył, że uda mu się zaskoczyć przeciwnika i rozerwać jego tabor. Natomiast Pawluk miał zamiar rozbić najpierw Łaszcza, a potem, wykorzystując znaczną przewagę liczebną, pobić hetmana. Armia Potockiego była znacznie słabsza liczebnie ― 4000 żołnierzy, w tym 2800 jazdy, 1200 piechoty i dragonii (dragonów było więcej) oraz 6 dział. Pięciokrotna przewaga liczebna przeciwnika nie stanowiła dla znakomicie wyszkolonych i zdyscyplinowanych wojsk polskich problemu. Od dziesięcioleci walczyły z silniejszym przeciwnikiem, często nawet przy większej dysproporcji sił, i wygrywały. Do tego to wódz polskiej armii wybrał teren przyszłej bitwy ― mógł go wcześniej rozpoznać i na tej podstawie przewidzieć możliwe ruchy wojsk kozackich. Polskie siły także miały tabor, ale 10-rzędowy ― umieszczono w nim odwody w sile kompanii dragonów i chorągwi pancernej pod wodzą oboźnego Bieganowskiego.
Wojsko polskie zajmowało pozycję za bagnem. Przed taborem stanęła piechota i artyleria z zadaniem ogniowego uderzenia na wybrany odcinek przechodzącego taboru kozackiego. Na prawo od taboru stanęła husaria i jazda pancerna.
Bitwa.
Rankiem 16 grudnia Kozacy dowodzeni przez Pawluka i połączonego z nim Skidana, uszykowani w sześciorzędowy tabor, maszerowali w kierunku polskich pozycji. Powstańcy kozaccy Pawluka usiłowali obejść prawe skrzydło polskie ciaśniną między bagnem a lasem. Przed nimi jednak był już tylko podmokły i błotnisty teren. Gdy do tego Łaszcz zablokował przejście, którym Pawluk zamierzał obejść armię Potockiego, wojska kozackie zatrzymały się, a wówczas około 12:35 hetman wydał rozkaz do oddania salwy przez polskie 6 dział, rozpoczynając bitwę. Następnie do akcji weszli dragoni, pokrywając tabor kozacki ogniem z broni palnej. Kozacy również odpowiedzieli ogniem, jednak niezbyt skutecznym, gdyż nie widzieli dobrze przeciwnika. Szczęśliwym trafem Polakom udało się trafić w magazyn amunicji kozackiej. Doszło do eksplozji i wybuchł pożar. Gdy tabor ogarnięty został dymem, doszło do zamieszania.
Pawluk widząc, że sześciorzędowy szyk taboru, stosowany tylko do przemarszów, nie nadaje się do obrony, postanowił zmienić go na 12-rzędowy, jako bardziej odpowiedni do obrony. Pragnął dotrwać do wieczora, w nocy uporządkować zmieszane siły, okopać się i od następnego dnia przekształcić bitwę w długotrwałe oblężenie. Liczył na znajdujące się w pobliżu siły Kizyma. Moment przegrupowania taboru stał się krytycznym momentem bitwy. Do szarży ruszyła husaria, wspierana przez jazdę pancerną. Wkrótce atak jazdy wsparła piechota i spieszona dragonia. Kozacy walczyli z niezwykłą odwagą i ofiarnością, odpierając aż trzy szarże znakomitej polskiej jazdy. Dopiero za czwartym razem, głównie dzięki husarii, udało się rozerwać tabor i wedrzeć do jego wnętrza (rozerwanie taboru kozackiego uchodziło w owych czasach za jeden z najtrudniejszych wyczynów wojskowych, zresztą bitwa pod Kumejkami była jedną z niewielu, w której udało się tego dokonać).
W powstałą lukę ruszyła cała jazda polska. Gdy w środku taboru jazda polska gromiła Kozaków, jedyną siłą, która broniła się jeszcze w sposób zorganizowany była grupa na przedzie kozackiego taboru. Dowodzili nią Paweł Pawluk i Karpo Skidan, mając 4 działa i kozackich weteranów uzbrojonych w samopały. Na nich skupił teraz swą uwagę Potocki, rzucając na nich dragonię Bieganowskiego i siły Samuela Łaszcza.
Doszło do drugiego rozerwania taboru, tym razem od czoła. Kozacy rzucili się do ucieczki, ścigani przez polską jazdę. Wieczorem Pawluk i Skidan z niewielkimi siłami i niewielkim taborem uszli do Czehrynia. Reszta sił kozackich, która pozostała w taborze, utworzyła malutki taborek pod wodzą Dymitra Huni. Mając 2 działa resztka Kozaków zażarcie się opierała aż do późnej nocy. Pod osłoną ciemności taborek Huni zaczął się wycofywać, został jednak wkrótce otoczony i zablokowany. Zatrzymani Kozacy okopali się. Złożone przez stronę polską propozycje kapitulacji zostały odrzucone. O 3:00 w nocy ruchoma forteczka kozacka ponownie zaczęła się wycofywać. Potocki obawiając się zbyt dużych strat nie zaatakował. 
Straty kozackie wyniosły 6000 ludzi. Ponadto Polacy zdobyli 6 dział (2 pozostałe zdołał zabrać Hunia) i większość wozów z ich pokaźną zawartością. Straty polskie wyniosły 150 zabitych i 350 rannych.
Po bitwie.
Dnia 17 grudnia wraz ze świtem Hunia wolno poprowadził swój taborek do Borowicy, gdzie dołączył do niego ze swoimi resztkami Paweł Pawluk i Skidan, natomiast Mikołaj Potocki ruszył ku Mosznom (wtedy już wolnym od Kozaków, którzy wycofali się do Czerkas). Po połączeniu się z chorągwiami wojewody podolskiego Stanisława Potockiego ruszył 19 grudnia na Czerkasy. W Czerkasach dołączył jeszcze pułk z wojsk hetmana wielkiego koronnego Stanisława Koniecpolskiego. 20 grudnia wojska polskie ruszyły do Borowicy, gdzie stał Paweł Pawluk z kilkoma tysiącami niedobitków. Kozacy jeszcze byli dość silni i do tego mieli 3 działa i 6 hakownic zabranych z Czerkas. Jednak morale było bardzo niskie. Gdy rozpoczęło się regularne oblężenie, ciągły ostrzał artyleryjski skłonił czerń do uratowania swej skóry kosztem Pawluka. 
Doszło do pertraktacji i 24 grudnia podpisano akt kapitulacji, kończący powstanie. Ze strony kozackiej podpisał ją pisarz wojska zaporoskiego Bohdan Chmielnicki.

</doc>
<doc id="601567" url="https://pl.wikipedia.org/wiki?curid=601567" title="Antonio Cifra">
Antonio Cifra

Antonio Cifra (ur. 1584 w Terracina, zm. 2 października 1629 w Loreto) – włoski kompozytor i kapelmistrz przełomu renesansu i baroku.
Od 1594 był uczniem Giovanniego Nanina jako dyskantysta w kapeli kościoła św. Ludwika Króla Francji w Rzymie. W 1608 otrzymał stanowisko maestro del coro w Collegium Germanicum. W 1619 został kapelmistrzem w sanktuarium Santa Casa w Loreto, gdzie przebywał do śmierci, choć w latach 1622–1929 pełnił funkcję kapelmistrza w bazylice św. Jana na Lateranie.
Kontynuował tradycję rzymskiej szkoły Giovanniego da Palestriny. Komponował msze, litanie, motety, madrygały i inne utwory.

</doc>
<doc id="601569" url="https://pl.wikipedia.org/wiki?curid=601569" title="Francesco Hayez">
Francesco Hayez

Francesco Hayez (ur. 10 lutego 1791 w Wenecji, zm. 11 lutego 1882 w Mediolanie) – włoski malarz romantyczny. Jeden z czołowych artystów romantycznych połowy XIX wieku. Zasłynął ze swych wyniosłych obrazów historycznych oraz alegorycznych, a także wyjątkowych portretów.
Hayez pochodził ze stosunkowo biednej rodziny. Jego ojciec był z pochodzenia Francuzem, a matka (Chiara Torcella) pochodziła z Murano, włoskiej wyspy położonej niedaleko Wenecji. Francesco, najmłodszy spośród pięciu synów, został wychowany przez siostrę matki, która poślubiła Giovanniego Binasco – kolekcjonera sztuki. Już od najmłodszych lat wykazywał duże zdolności malarskie, więc jego wuj postanowił przyjąć go jako swojego czeladnika. Później został uczniem malarza Francisco Magiotto, u którego kontynuował naukę przez kolejne trzy lata. Został przyjęty do Akademii Sztuk Pięknych w Wenecji w 1806 roku, gdzie studiował pod okiem Teodoro Matteiniego. W 1809 roku wygrał konkurs weneckiej Akademii, a jako nagrodę otrzymał roczne stypendium w Akademii św. Łukasza w Rzymie. Pozostał w Rzymie do 1814 roku, następnie przeprowadził się do Neapolu, gdzie dostał zlecenie od Joachima Murata, by namalować obraz przedstawiający Odyseusza na dworze Alkinoosa. W 1850 roku Francesco Hayez został mianowany dyrektorem Akademii Brera w Mediolanie.
Ocena profesji Hayeza jest utrudniona, gdyż nie podpisywał i nie datował on większości swoich obrazów. Często data na obrazach wskazuje, kiedy sprzedano dzieło, a nie kiedy ono powstało. Ponadto Hayez, często malował te same kompozycje wiele razy, zmieniając przeróżne szczegóły. W jego wczesnych pracach widać wpływ Ingresa oraz Nazareńczyków. Jego późniejsze prace zaliczane są do dzieł klasycznego romantyzmu.

</doc>
<doc id="601571" url="https://pl.wikipedia.org/wiki?curid=601571" title="Północne Podkarpacie">
Północne Podkarpacie



</doc>
<doc id="601572" url="https://pl.wikipedia.org/wiki?curid=601572" title="Lexus GS">
Lexus GS

Lexus GS – samochód osobowy klasy średniej wyższej produkowany przez japońską markę Lexus w latach 1991 - 2020. Pierwsze dwie generacje sprzedawane były na rodzimym rynku pod nazwą Toyota Aristo. Na 2020 rok zaplanowane jest zakończenie produkcji modelu. Miejsce Lexusa GS na europejskim rynku zajęła siódma generacja zbliżonego rozmiarami sedana ES.
Pierwsza generacja.
W 1993 roku rozpoczęto sprzedaż Lexusa GS I, który sprzedawany był od 1991 roku jako Toyota Aristo. Sylwetka zaprojektowana przez Italdesign Giugiaro łączyła elementy sztandarowej limuzyny LS oraz modelu SC. Samochód wyposażono w silnik Toyoty 2JZ-GE o mocy 212 KM, który przez automatyczną, czterobiegową skrzynię biegów (tryb pracy normalny oraz sportowy) napędzał koła tylne. Wyposażenie standardowe obejmowało elektroniczną klimatyzację, elektrycznie sterowane szyby, lusterka i kierownicę (w 2 płaszczyznach), tempomat, wykończenie wnętrza z drewna orzechowego, airbag kierowcy i pasażera oraz nagłośnienie firmy Nakamichi. Jako wyposażenie opcjonalne dostępne były: kontrola trakcji TRAC, skórzana tapicerka, podgrzewane fotele, spryskiwacze reflektorów, szyberdach i zmieniarka CD w bagażniku na 12 płyt.
Rok 1996 przyniósł drobne modyfikacje modelu (poprawiono zawieszenie przednie). Dostępna była również wersja T3 o mocy 219 KM. Raptem 7 KM różnicy w T3 uzyskano dzięki zastosowaniu układu wydechowego ze stali szlachetnej, zbudowanego w sposób zapewniający skuteczniejszy przepływ spalin. Jednak opony jakie zastosowano w tym modelu o rozmiarze: z przodu 245/40-ZR18, z tyłu 275/35-ZR 18 skutecznie podniosły spalanie auta jak i obniżyły jego dynamikę.
GS miał zapełnić cenowo lukę po modelu LS 400, którego cena wzrosła od momentu wprowadzenia go na rynek w 1989 roku. Do czasu wprowadzenia GS 300, cena topowego modelu LS wzrosła z początkowych 35 000 $ 47 000 $. Sugerowana cena nowego GS 300 na rynku amerykańskim wynosiła 37 930 $. Sprzedaż modelu utrzymywała się na umiarkowanym poziomie, w roku 1993 osiągnięto największy dla 1. generacji poziom 19 164 sprzedanych samochodów. W kolejnych latach sprzedaż zaczęła spadać z powodu wzrostu wartości jena w stosunku do dolara. W 1997 roku sugerowana cena GS 300 wynosiła już 46 195 $. Produkcja pierwszej generacji została zakończona w roku 1996.
Toyota Aristo - na rynek japoński (JZS14 1991-1997).
Toyota Aristo została zaprezentowana w 1991 roku w Japonii. Wyglądem łudząco przypominała Lexusa GS, jednak różniła się detalami nadwozia i była oferowana tylko na rynek japoński od końca października 1991 roku do 1997 roku. Silniki użyte do napędzania Aristo znacząco różniły się od oferowanych w Stanach Zjednoczonych i Europie - pod postacią Lexusa i były znacznie mocniejsze. Podczas, gdy w 1993 roku zadebiutował GS 300 oferowany był tylko z 3.0l silnikiem R6 o mocy od 212-219 KM przez cały okres produkcji. W japońskim odpowiedniku Aristo można było znaleźć oryginalną wersję 3.0l R6 jednak o wyższej mocy - 230 KM, oznaczoną jako wersja 3.0Q, silnik 1UZ-FE V8 pojemności 4.0l i 250 KM mocy maksymalnej, łączony tylko z napędem na obie osie, pochodził on z większej Toyoty Celsior ta wersja zwana była też 4.0l Zi-Four, lub też wersję 3.0 z silnikiem z Toyoty Supry wraz z dwiema turbosprężarkami i 280 KM. Wszystkie silniki podobnie jak z modelami Lexusa GS łączono z 4 biegowymi skrzyniami automatycznymi.
Wersje Aristo przeznaczono na rynek japoński:
Druga generacja.
Lexus GS II W styczniu 1997 Lexus zaprezentował podczas Detroit Auto Show prototyp o nazwie "High Performance Sedan" (HPS). Prezentował on kierunek jaki obrano przy projektowaniu nowego wcielenia GS. W Japonii w sierpniu tego samego roku uruchomiono produkcję drugiej generacji modelu Aristo (oznaczenie JZS160 dla silnika 2JZ-GE, JZS161 (V300 version) dla turbodoładowanych jednostek 2JZ-GTE). Silniki standardowo wyposażone były w system VVT-i co zaowocowało wzrostem wartości momentu obrotowego. Wersja twin-turbo dostępna była z elektronicznie sterowanym systemem skrętu czterech kół, kontrolą trakcji oraz automatyczną skrzynią biegów z trybem sekwencyjnym.
Przy projektowaniu pojazdu użyto nowej płyty podłogowej znanej z Toyoty Crown. Podstawowym źródłem napędu został nieco zmodyfikowany silnik R6 3.0 "2JZ-GE" o mocy 231 KM (168 kW) i maksymalnym momencie obrotowym 305 N·m znany z pierwszej generacji. Na rynek USA przygotowano także wersję GS 400 (UZS160) wyposażoną w silnik V8 4.0 "1UZ-FE" o mocy 304 KM (224 kW) i momencie obrotowym 420 N·m. Oba modele dostępne były z 5-biegową skrzynią automatyczną, GS 400 dodatkowo wyposażony był w przyciski do zmiany biegów zamontowane na kole kierownicy, w GS 300 rozwiązanie to pojawiło się dopiero w 2001 roku. Wersja z turbodoładowaniem była niedostępna poza rynkiem japońskim. Czas przyspieszenia 0-60 mph dla wersji GS 400 pozwolił Lexusowi na stwierdzenie, że był to pod tym względem najszybszy sedan w momencie wprowadzenia na rynek (1997).
Wprowadzenie drugiej generacji na rynek Lexus promował pochodzącym z Makbeta Szekspira cytatem "Something wicked this way comes". Drugie wcielenie Lexusa GS odniosło większy sukces niż pierwowzór, w pierwszym roku produkcji sprzedaż osiągnęła poziom 30 622 sztuk, od roku 2000 ustabilizowała się na poziomie 28 079 egzemplarzy. Sugerowane ceny detaliczne na rynku USA dla wersji GS 300 i GS 430 wynosiły odpowiednio 38 000 $ i 47 000 $. Sukces jaki odniosła druga generacja sprawił, że Lexus kontynuował jej produkcję przez osiem lat.
W roku 1998 Lexus GS zdobył tytuł Import Car of the Year w rankingu magazynu "Motor Trend". W latach 1998-2000 figurował także w zestawieniu Ten Best magazynu "Car and Driver". W testach IIHS samochód z rocznika 1999 zebrał notę "Good" za zderzenie czołowe.
Facelifting.
W roku 2000 przeprowadzono facelifting modelu, zmodernizowana wersja oferowana była na rynku USA jako rocznik 2001. Była to jedyna większa modernizacja drugiej generacji Lexusa GS. Zmieniono wygląd lamp w tylnym pasie nadwozia, atrapę chłodnicy oraz nieznacznie przydymiono klosze przednich reflektorów. Dla wersji z silnikami V8 standardem stały się ksenonowe reflektory w technice HID, opcjonalnie dostępne dla GS 300. Wewnątrz kabiny pasażerskiej dodano więcej drewnianych elementów wykończenia, wersja GS 300 otrzymała możliwość zmiany biegów poprzez przyciski na kole kierownicy. Samochód otrzymał powiększoną o 0,3 l jednostkę V8, co pociągnęło za sobą zmianę nazwy na GS 430 (UZS161). Moc maksymalna pozostała na tym samym co wcześniej poziomie, maksymalny moment obrotowy wzrósł jednak do 441 N·m.
W roku 2001 Lexus dodał do swojej oferty limitowaną wersję GS 300 "SportDesign". Zawierała ona układ zawieszenia przejęty z GS 430, szersze opony 225/55VR-16 Michelin Pilot HX oraz polerowane felgi ze stopów lekkich. Wewnątrz samochód otrzymał skórzane wykończenie z większa liczbą czarnych i stalowych akcentów. Produkcja limitowanej wersji utrzymywała się na poziomie 3300 egzemplarzy rocznie, zakończono ją w 2004 roku.
Trzecia generacja.
W październiku 2003 roku Lexus zaprezentował prototyp LF-S (Lexus Future Sedan) ukazujący kierunek obrany przy projektowaniu nowego GS. Pierwsza prezentacja trzeciej generacji GSa miała miejsce w 2004 roku podczas Geneva Auto Show (wersja przedprodukcyjna), wersję produkcyjną zaprezentowano w Detroit podczas North American International Auto Show 2005. Produkcję trzeciej generacji rozpoczęto 24 stycznia 2005. Nie użyto przy tym ponownie nazwy Aristo dla wersji przeznaczonej na rynek japoński, Lexus stał się marką ogólnoświatową. Samochód wpisywał się w nowy nurt stylistyczny Lexusa, L-finesse design, charakteryzował się muskularnymi kształtami nadwozie, podwójnymi lampami z przodu jak i wykonanymi w technologii LED z tyłu oraz jednoczęściowymi zderzakami. Współczynnik oporu powietrza wynosił 0,27 "C""d". Trzecia generacja używa nowej płyty podłogowej współdzielonej w późniejszym czasie z drugą generacją modelu IS.
Z wrześniem 2005 do sprzedaży na rynku japońskim trafiły wersje GS 350 (GRS191) i GS 430 (UZS190). Do napędu GS 350 użyto silnika V6 3.5 "2GR-FSE" z bezpośrednim wtryskiem paliwa D4-S, GS 430 wyposażony był zaś w znany z poprzedniej generacji motor V8 4.3 "3UZ-FE". Sprzedaż na rynku USA rozpoczęto w marcu 2006 roku, oferowane były wersje GS 300 (GRS190, silnik V6 3.0 "3GR-FSE") i GS 430. Wszystkie samochody oferowane były z 6-biegową automatyczną skrzynią biegów wyposażoną w tryb sekwencyjny. GS 300 można było zamówić z napędem AWD. Nowością dla linii GS był system Electric Power Steering (EPS), wersje V8 i hybrydowa wyposażone były oprócz tego w układy: Variable Gear Ratio Steering (VGRS) i Electronically Controlled Brake (ECB), Adaptive Variable Suspension (AVS) oraz Vehicle Dynamics Integrated Management (VDIM).
Wersja z napędem hybrydowym zaprezentowana została po raz pierwszy na 2005 New York International Auto Show. Otrzymawszy oznaczenie GS 450h (GWS191) dołączyła do gamy modeli GS w roku 2006 już jako rocznik 2007. Był to pierwszy masowo produkowany tylnonapędowy samochód klasy wyższej z napędem hybrydowym. Wolnossący silnik V6 3.5 "2GR-FSE" współpracujący z motorem elektrycznym połączono ze skrzynią CVT. Dzięki wykorzystaniu systemu Lexus Hybrid Drive GS 450h został sklasyfikowany jako Super Ultra Low Emissions Vehicle (SULEV). Łączna moc układu napędowego wynosi 343 KM (253 kW), czas przyspieszenia 0-60 mph wynosi według danych producenta 5,2 s.
Standardowo samochód wyposażony był w liczne poduszki powietrzne (w tym kolanowe i boczne chroniące klatkę piersiową), układ adaptatywnego oświetlenia drogi, ABS, EBD, BAS oraz ESP. Opcjonalnie dostępny był system Pre-Collision System (PCS) wspomagany przez Dynamic Radar Cruise Control. Od rocznika 2007 GS 300 został zastąpiony przez GS 350 (rynek USA oraz pozostałe eksportowe). Głównymi konkurentami Lexusa GS 3. generacji były: BMW E60, Mercedes-Benz W211, Volvo S80, Audi A6, Jaguar XF, Infiniti M i Acura RL.
Facelifting.
W roku 2007 przygotowano wersję GS 460 (URS191) mającą zastąpić GS 430 (dla rocznika 2008). Do napędu użyto nowego silnika V8 4.6 "1UR-FSE" o mocy 346 KM i maksymalnym momencie obrotowym 460 Nm połączonym z 8-biegową automatyczną skrzynią biegów. Czas przyspieszenia 0-60 mph dla tej wersji wynosił według producenta 5,5 s. GS 450h wciąż był najdroższą wersją GSa, pozostał także najszybszy pod względem przyspieszenia 0-60 mph, mimo że jest cięższy od GS 460.
Wraz z wprowadzeniem GS 460 cała linia GS przeszła delikatny facelifting, przeprojektowano atrapę chłodnicy, przedni zderzak oraz światła, kierunkowskazy przeniesiono na lusterka boczne. Zmieniono także nieznacznie wygląd i funkcjonalność elementów wyposażenia kabiny pasażerskiej.
Czwarta generacja.
Lexus GS IV – został zaprezentowany podczas New York International Auto Show 2011 Lexus zaprezentował prototyp o nazwie LF-Gh (Lexus Future Grand-Touring Hybrid). Samochód charakteryzował się dużym przednim grillem oraz całkowicie nowym wnętrzem z tradycyjnym zegarem. Pojazd został odebrany przez dziennikarzy jako wyznacznik wyglądu kolejnej generacji GSa
Wersja produkcyjna miała swoją premierę podczas Pebble Beach Concours d'Elegance w sierpniu 2011. Pojazd przejął z konceptu LF-Gh charakterystyczną atrapę chłodnicy, jednak w mniej agresywnej postaci, wymiary nadwozia pozostały w porównaniu z trzecią generacją praktycznie niezmienione, przednie i tylne lampy wykonane w technologii LED wyznaczają nowy trend stylistyczny Lexusa. Przeprojektowano podwozie pojazdu co zaowocowało zmniejszeniem masy własnej. Podczas debiutu zaprezentowany został model GS 350 z silnikiem V6 3.5 i 6-biegową automatyczną skrzynią biegów. Samochód może poruszać się w czterech trybach jazdy: ECO, Normal, Sport S i Sport S+ (niektóre wersje). Każdy z nich zawiera inne ustawienia skrzyni biegów i układu zawieszenia. Wersja GS 350 F-Sport wyposażona jest dodatkowo w układ skrętnej tylnej osi. W 2013 roku producent wyposażył auto w nową skrzynię biegów, system Siri Eyes Free, a także nowy, kolorowy wyświetlacz HUD (head-up display) oraz dodatkowy system ostrzegania o samochodach znajdujących się z tyłu - oprócz tradycyjnego systemu ostrzegającego o samochodzie znajdującym się w martwym polu lusterka, zastosowano układ o nazwie Rear Cross Traffic.
Nowy GS 450h, którego łączna moc maksymalna wynosi 345 KM, dzięki wykorzystaniu cyklu Atkinsona charakteryzuje się o 35% mniejszym zużyciem paliwa niż GS 450h poprzedniej generacji W porównaniu z poprzednią generacją wzrosła pojemność bagażnika, zarówno dla wersji standardowej jak i hybrydowej.
W styczniu 2014 roku Lexus zaprezentował usportowioną odmianę modelu GS o nazwie GS F. Samochód otrzymał zmodyfikowany pas przedni (większą osłonę chłodnicy i zderzak), nakładki progowe i tylny dyfuzor. Zwiększono m.in. sztywność skrętną nadwozia i przeprojektowano układ hamulcowy. Źródłem napędu jest bezynowy V8 o pojemności 5,0 l. Silnik rozwija moc 473 KM i maksymalny moment obrotowy 527 Nm.
Koniec modelu GS w Europie.
W kwietniu 2018 roku Lexus GS został wycofany z rynku europejskiego bez dalszej kontynuacji tej serii modelowej. Zastąpiła go siódma generacja podobnych wymiarów modelu ES, który dotychczas oferowany był tylko na wybranych rynkach. GS był nadal produkowany między innymi na rynek amerykański, jednak na sierpień 2020 roku zaplanowano zakończenie produkcji modelu.

</doc>
<doc id="601576" url="https://pl.wikipedia.org/wiki?curid=601576" title="Medal Dickin">
Medal Dickin

Medal Dickin (ang. "Dickin Medal") – odpowiednik Krzyża Wiktorii, brytyjskiego odznaczenia wojennego przyznawanego za czyny męstwa na polu bitwy. Ustanowiony w 1943 roku przez Marię Dickin, założycielkę People’s Dispensary for Sick Animals (PDSA) (narodowe ambulatorium dla chorych zwierząt), brytyjskiej dobroczynnej służby weterynaryjnej. Ustanowiła medal na cześć zwierząt zasłużonych w czasie wojny. Odznaczeniem tym wyróżniano zwierzęta, które wykazały się szczególnym bohaterstwem i poświęceniem w służbie w siłach zbrojnych oraz cywilnych służbach ratunkowych brytyjskiej Wspólnoty Narodów. W latach 1943–1949 medal przyznano 54 razy: 18 psom, 3 koniom, 1 kotu i 32 gołębiom, w uznaniu ich odwagi w czasie II wojny światowej.
W 1949 medal został oficjalnie zastąpiony przez cywilny srebrny medal PDSA. W 2002 medal wznowiono, aby nagrodzić trzy psy za ich czyny po atakach 11 września; przyznano go również dwóm psom w szeregach sił Wspólnoty Brytyjskiej w Bośni i Hercegowinie oraz w Iraku.
Do listopada 2022 roku medal przyznano 74 razy: 32 gołębiom, 37 psom, 4 koniom i 1 kotu. 

</doc>
<doc id="601579" url="https://pl.wikipedia.org/wiki?curid=601579" title="Symptom">
Symptom

 

</doc>
<doc id="601581" url="https://pl.wikipedia.org/wiki?curid=601581" title="Ioan Gruffudd">
Ioan Gruffudd

Ioan Gruffudd (ur. 6 października 1973 w Cardiff) – walijski aktor filmowy i telewizyjny.
Życiorys.
Wczesne lata.
Urodził się w Cardiff, w hrabstwie Glamorgan, w Walii jako najstarsze dziecko i pierworodny syn pary nauczycieli – Petera i Gillian Gruffuddów. Ma młodsze rodzeństwo: brata Aluna (ur. 1975) i siostrę Siwan (ur. 1980).
Mając 12 lat pojawił się w telewizyjnym filmie "Austin", a dwa lata później w walijskiej operze mydlanej BBC "Ludzie Valley" ("Pobol y Cwm", 1987). Oprócz aktorstwa zainteresował się muzyką. Przez siedem lat grał na oboju w South Glamorgan Youth Orchestra.
Kariera.
W latach 1992–1995 studiował w prestiżowej Royal Academy of Dramatic Art (RADA) w Londynie. Pierwszą rolę na angielskim srebrnym ekranie otrzymał w remake'u telewizyjnym "Poldark" (1996). Zadebiutował na kinowym ekranie rolą kochanka Oscara Wilde’a w dramacie biograficznym "Wilde" (1997). Pierwszą rolą hollywoodzką była postać piątego oficera Harolda Lowe w światowej sławy melodramacie Jamesa Camerona "Titanic" (1997).
Stał się znany ze swego zaangażowania i niezwykle starannego przygotowywania ról, na potrzeby filmu "Solomon i Gaenor" (1999) nauczył się języka jidisz.
Znaczną popularność i uznanie wśród telewidzów i krytyków zdobył jako inteligentny i wrażliwy oficer Horatio Hornblower, który musi podejmować bardzo trudne decyzje, bohater serii książkowych C.S. Forestera w telefilmach A&amp;E "Hornblower" (1998, 1999, 2001, 2003), za którą w 1999 roku na festiwalu programów audiowizualnych w Biarritz otrzymał nagrodę Złota FIPA (Festival International de Programmes Audiovisuels). Krytyka oceniła wysoko jego występ w roli Pipa, który początkowo żyje w stabilnym środowisku, lecz wkrótce doświadcza pewnego rodzaju niezadowolenia, które motywuje ją do działania w telewizyjnym dramacie BBC opartym na książce Charlesa Dickensa' "Wielkie nadzieje" ("Great Expectations", 1999).
Pojawił się jako elegancki klient w teledysku do covera „Uptown Girl” (2001) zespołu Westlife z udziałem Claudii Schiffer, Tima McInnerny i Jamesa Wilby. W filmie science-fiction "Fantastyczna Czwórka" ("Fantastic Four", 2005) wystąpił jako Reed Richards, a w serialu ITV "Kłamstwa" (2017) jako Andrew Earlham.
Życie prywatne.
14 września 2007 ożenił się ze swoją przyjaciółką Alice Evans, którą poznał na planie filmu "102 Dalmatyńczyki" ("102 Dalmatians", 2000). Zamieszkali w Los Angeles. Mają dwie córki - Ellę Betsi Janet (ur. 2009) i Elsie Marigold (ur. 2013). W styczniu 2021 Evans ogłosiła separację. 1 marca 2021 Gruffudd złożył pozew o rozwód. 14 lutego 2022 Gruffudd złożył wniosek o zakaz zbliżania się Evans do niego, powołując się na przemoc domową. Obejmowało to ochronę jego dziewczyny Bianki Wallace.

</doc>
<doc id="601585" url="https://pl.wikipedia.org/wiki?curid=601585" title="Kambalnyj">
Kambalnyj

Kambalnyj (ros. Камбальный) – wulkan w azjatyckiej części Rosji, leżący na obszarze Kamczatki; zaliczany do stratowulkanów. Leży na południowym krańcu półwyspu, wysokość wynosi 2156 m n.p.m. Znajduje się na terenie Rezerwatu przyrody „Jużno-Kamczatskij”.
24 marca 2017, po długim okresie uśpienia, miała miejsce erupcja, po której jego aktywność obniżyła się. Brak jest dokładnych danych dotyczących poprzednich erupcji, przypuszczalnie do wybuchu doszło w roku 1350.

</doc>
<doc id="601589" url="https://pl.wikipedia.org/wiki?curid=601589" title="VIII wojna austriacko-turecka">
VIII wojna austriacko-turecka

VIII wojna austriacko-turecka – wojna toczona w latach 1787–1791.
Rozpoczęta przez Turków wtargnięciem na Węgry. Austria toczyła tę wojnę wspólnie z Rosją (por. Wojna rosyjsko-turecka 1787-1792), planując rozbiór Imperium Osmańskiego. Wojnę wypowiedziano Turcji 9 lutego 1788. 
Początkowo wojska austriackie spotkały niepowodzenia (m.in. w bitwie pod Karánsebes), ale wyzyskując sukcesy Rosjan, 8 października 1789 cesarski feldmarszałek Gideon Ernst von Laudon po krótkim oblężeniu zdołał zdobyć Belgrad. Dwór wiedeński szybko jednak zdecydował się wycofać z wojny, zawierając z Turcją odrębny pokój w Swisztowie 4 sierpnia 1791, na mocy którego zrezygnowano z uzyskanych już zdobyczy terytorialnych. 
Był to ostatni konflikt zbrojny między Habsburgami i Osmanami.

</doc>
<doc id="601591" url="https://pl.wikipedia.org/wiki?curid=601591" title="Hipparchos Pizystratyda">
Hipparchos Pizystratyda

Hipparch (gr. Ἵππαρχος "dowódca konnicy" VI w. p.n.e.) – tyran Aten. Jeden z dwóch synów tyrana Pizystrata. Rządził Atenami po śmierci ojca w 527 p.n.e. wraz z bratem Hippiaszem Pizystratydą. W 514 p.n.e. zginął z rąk Harmodiosa i Aristogejtosa. Po śmierci Hipparcha Ateńczycy czcili morderców jako wyzwolicieli od tyranii. Po śmierci Hipparcha samotnie rządy sprawował Hippiasz.

</doc>
<doc id="601594" url="https://pl.wikipedia.org/wiki?curid=601594" title="Nyékládháza">
Nyékládháza

Nyékládháza – miasto w północnych Węgrzech, w komitacie Borsod-Abaúj-Zemplén. Leży 20 km od Miszkolca. Powierzchnia miasta to 24,67 km². Ludność miasta na początku stycznia 2011 roku liczyła 4991 osób.
Historia.
Teren zamieszkiwany jest od czasów starożytnych. Archeolodzy znaleźli pozostałości po awarskim cmentarzu. Pierwotnie na obszarze dzisiejszego Nyékládháza znajdowały się dwie wioski – "Mezőnyék" i "Ládháza", które powstały w 1270 i 1293. Nazwy wiosek zostały już w XIV wieku zmienione przez najeźdźców, którzy zajęli teren.
W 1932 wioski zostały połączone pod nazwą Nyékládháza. W 2003 Nyékládháza otrzymało prawa miejskie.

</doc>
<doc id="601597" url="https://pl.wikipedia.org/wiki?curid=601597" title="Hippiasz Pizystratyda">
Hippiasz Pizystratyda

Hippiasz Pizystratyda (gr. Ἱππίας ὁ Ἀθηναῖος VI w. p.n.e.) – tyran Aten. Jeden z dwóch synów tyrana Aten Pizystrata. Początkowo sprawował rządy wraz z bratem Hipparchem, aż do jego zabójstwa (zamach Harmodiosa i Aristogejtosa). Po śmierci Hipparcha Hippiasz, w obawie o swe życie, stał się podejrzliwy, co skłoniło go do okrucieństwa i rządów „silnej ręki”. To spowodowało wzrost opozycji, która przy pomocy Sparty zmusiła Hippiasza do opuszczenia Aten, co nastąpiło w 510 p.n.e.
Początki rządów braci Pizystratydów.
Hipiasz był najstarszym synem tyrana Aten Pizystrata. Po śmierci ojca w 527 roku p.n.e., wraz ze swoim bratem Hipparchem przejął władzę nad Atenami. Młodzi tyrani odziedziczyli stabilne państwo. Ich rządy przyniosły rozwój sztuki i literatury. Z dworem braci związani byli, między innymi poeci Anakreont i Simonides, muzyk Lasos z Hermiony, czy orficki bard Onomakritos.
Wkrótce jednak sytuacja polityczna ateńskich przywódców uległa pogorszeniu. Dotychczasowy sojusznik Aten – Tesalia zaczęła przeżywać kryzys. Jednocześnie wzmocnieniu uległa pozycja Sparty, która zawiązała wymierzone przeciw Atenom porozumienie polityczne. W 519 roku Sparcie udało się wywołać konflikt Aten z Tebami. Wojna przyniosła Atenom korzyści terytorialne, ale doprowadziła do umocnienia się w Tebach stronnictwa antyateńskiego. Powstałe napięcie między tymi miastami służyło interesom Sparty.
Próba zamachu na życie Pizystratydów.
W 514 roku doszło w Atenach do próby obalenia rządów synów Pizystrata. Na czele spisku stali młodzi arystokraci Harmodios i Aristogejton. Zamachu dokonano podczas święta Wielkich Panatenajów. Spiskowcom nie udało się jednak zrealizować do końca swoich planów. Hipparch został co prawda zabity, ale Hippiaszowi udało się ujść cało. Szybko zebrał wierne oddziały i opanował sytuację. Uczestnicy spisku zostali straceni lub skazani na wygnanie. Hippiasz nakazał także rozbrojenie mieszkańców Aten.
Rządy Hippiasza po śmierci brata.
Rządy Hippiasza po śmierci Hiparcha cechowały się okrucieństwem i represjami. Po rozbrojeniu Ateńczyków, Hippiasz mógł polegać tylko na oddziałach najemników i tesalskich sojusznikach.
Jeden z wygnanych arystokratów Klejstenes z rodu Alkmeonidów podjął próbę wtargnięcia do Attyki i obalenia tyranii. Jednak jego działania nie spotkały się z poparciem mieszkańców i zakończyły się niepowodzeniem. Wówczas Klejstenes i jego zwolennicy zwrócili się o pomoc do Sparty. Spartanie po zasięgnięciu opinii wyroczni w Delfach zdecydowali się wspomóc Alkmeonidów. W 511 roku niewielkie siły spartańskie wylądowały w Zatoce Faleron, jednak wojska Hippiasza zadały im klęskę. Hippiasz w obawie przed nową inwazją podjął przygotowania do obrony. W 510 roku król Sparty Kleomenes I na czele wielkiej armii ruszył na Ateny. Hippiasz wyruszył jej na spotkanie, ale w bitwie poniósł klęskę. Wycofał się wówczas do Aten, a wojska spartańskie obległy Akropol. Według Herodota, dobrze ufortyfikowany i zaopatrzony Akropol mógł się bronić długo. Jednak Spartanom udało się pojmać dzieci Hippiasza. W tej sytuacji tyran, w obawie o ich los, zdecydował się poddać i zgodził się na opuszczenie Aten w ciągu pięciu dni.
Dalsze losy Hippiasza po opuszczeniu ojczyzny.
Po opuszczeniu Aten Hipiasz udał się na dwór perskiego satrapy Sardes, który zapewnił mu schronienie. W 490 roku powrócił do Grecji wraz z perską armią, która pod wodzą Dariusza wyruszyła na jej podbój. Jednak wojska perskie zostały pokonane w bitwie pod Maratonem. Hippiasz stracił życie według jednej wersji w samej bitwie, w której walczył po stronie perskiej. Według innej wersji zmarł w czasie odwrotu.

</doc>
<doc id="601599" url="https://pl.wikipedia.org/wiki?curid=601599" title="Francesco Cavalli">
Francesco Cavalli

Pier Francesco Cavalli, właśc. Pier Francesco Caletti-Bruni (ur. 14 lutego 1602 w Cremie, zm. 14 stycznia 1676 w Wenecji) – włoski kompozytor epoki baroku, a także organista i śpiewak (tenor).
Życiorys.
W wieku 14 lat wziął go na wychowanie Federico Cavalli, wenecki arystokrata, który zwrócił uwagę na jego piękny głos i zabrał ze sobą do Wenecji. Stąd też później młody Caletti przyjął nazwisko swego opiekuna. Początkowo Cavalli śpiewał w chórze bazyliki św. Marka, a następnie pełnił funkcję organisty kolejno w kościele pw. Św. Jana i Pawła oraz w bazylice św. Marka, gdzie w 1668 roku zdobył stanowisko kapelmistrza. W 1630 roku ożenił się z Marią Sosomeno, której majątek sprawił, że Cavalli stał się zamożnym człowiekiem. W tym czasie współpracował też z teatrami S. Cassiano i S. Moisé. W następnym okresie swojego życia zasłynął ze swych utworów dramatycznych (42 opery), wystawianych również na dworze Ludwika XIV w Paryżu. W 1662 roku wystawiono tam jego operę "Herkules zakochany" ("L’Ercole Amante"). Rozmach przedstawienia przyćmił wszystko, co dotychczas widziano w Europie. Spektakl trwał 6 godzin. Każdy akt zamykała tak rozbudowana scena taneczna, że Francuzi uznali dzieło za balet z dramatycznymi interludiami, a nie za operę, co ogromnie oburzyło kompozytora.
Twórczość.
Oprócz oper Cavalli pisał także utwory o charakterze religijnym, które zostały wydane w zbiorach: "Musiche sacre..." i "Vesperi a 8 voci".
Niektóre z oper Francesco Cavallego:

</doc>
<doc id="601600" url="https://pl.wikipedia.org/wiki?curid=601600" title="Atle Selberg">
Atle Selberg

Atle Selberg (ur. 14 czerwca 1917 w Langesund zm. 6 sierpnia 2007 w Princeton) – norweski matematyk. Laureat medalu Fieldsa (1950) i nagrody Wolfa (1986).

</doc>
<doc id="601601" url="https://pl.wikipedia.org/wiki?curid=601601" title="Magistrala Adriatycka">
Magistrala Adriatycka

Magistrala Adriatycka ("Jadranska Magistrala", "Jadranka") – droga kołowa, biegnąca wzdłuż wschodniego wybrzeża Morza Adriatyckiego, stanowiąca fragment trzech tras europejskich: E65, E80 oraz E851.
Koncepcja wytyczenia takiego szlaku pojawiła się w planach władz Socjalistycznej Federacyjnej Republiki Jugosławii po zakończeniu II wojny światowej, a jego budowę przeprowadzono w latach 60. i 70. XX wieku. W roku 1964 długość całej trasy określono na 1 035 kilometrów, wiodła ona ze wsi Spodnje Škofije (na granicy z Włochami) do Ulcinja (przy granicy z Albanią). Do początku lat 90. XX wieku droga w całości przebiegała przez terytorium jednego państwa – Jugosławii i była oznaczona numerami ewidencyjnymi M2 (odcinek od Spodnje Škofije do Petrovaca na Moru) oraz M2-4 (odcinek od Petrovaca na Moru do Ulcinja). Posiadała przekrój jednojezdniowy, dwupasowy (po jednym pasie ruchu w każdym kierunku), stanowiąc główną arterię komunikacyjną z północy na południe kraju. Po rozpadzie Jugosławii trasa Magistrali została podzielona przez granice czterech państw:
Od tego czasu status trasy w każdym z tych krajów jest różny i ewoluuje na przestrzeni lat. Przeprowadzone przebudowy lub rozbudowy poszczególnych odcinków spowodowały, że na kilkunastokilometrowym odcinku w Słowenii dawna Magistrala uzyskała kategorię drogi ekspresowej oraz przekrój dwujezdniowy, czteropasowy (po dwa pasy ruchu w każdym kierunku). Na wielu fragmentach w Słowenii, Chorwacji i Czarnogóry, Magistrala - pomimo utrzymania przekroju jednojezdniowego - posiada trzy pasy ruchu (model 2+1). W Chorwacji - po oddaniu do użytkowania autostrad A1 i A7 - utraciła natomiast status głównej arterii komunikacyjnej w układzie południkowym. W Czarnogórze znajduje się jedyny odcinek Magistrali nie poprowadzony lądem. Stanowi go 900-metrowa przeprawa promowa przez cieśninę Verige w Zatoce Kotorskiej z Kamenari do Lepetane.
Obecnie, nazwę "Magistrala Adriatycka" stosuje się przede wszystkim w odniesieniu do chorwackiego odcinka trasy, której najbardziej znany fragment stanowi odcinek drogi krajowej D8, noszący dodatkowo marketingową nazwę "Jadranska turistička cesta".
Pojęcie "Magistrala Adriatycka" popularne jest również w Czarnogórze, występuje ono także w Bośni i Hercegowinie. Ciekawostkę stanowi fakt, że jedynie w tych państwach zachowano pierwotne oznaczenie trasy, jako M2 oraz M2-4, bowiem zarówno Słoweńcy, jak i Chorwaci nadali pierwotnemu odcinkowi M2 własne numery ewidencyjne (bez litery "M").

</doc>
<doc id="601606" url="https://pl.wikipedia.org/wiki?curid=601606" title="Dom nie do poznania">
Dom nie do poznania

Dom nie do poznania (w BBC Lifestyle jako Domy: ekstremalne metamorfozy; ang. "Extreme Makeover: Home Edition") – amerykański program telewizyjny typu reality show nadawany w latach 2003–2012 przez ABC oraz od roku 2020 przez HGTV.
W styczniu 2019 roku format przejęty został przez amerykańską stację HGTV. Nowy sezon programu pojawić ma się na antenie stacji w 2020 roku i przewiduje 10 odcinków.
Charakterystyka programu.
W każdym odcinku dom jednej z amerykańskich rodzin, włączając wszystkie pokoje, wnętrza i teren wokół zostaje przemieniony przez drużynę budowlańców w siedem dni, podczas gdy rodzina zostaje wysłana na wakacje. Producentem programu jest amerykański oddział firmy Endemol we współpracy z Greengrass Productions, należącej do Disney/Buena Vista.
Program jest prowadzony przez Ty’a Penningtona, który był wcześniej stolarzem w programie Trading Spacer. Jest sponsorowany przez amerykańską sieć domów handlowych Sears. Niektóre sceny są oparte na scenariuszu, np. w odcinku z Muppetami. Ilustracją muzyczną w czołówce jest piosenka So Much zespołu Of a Revolution.
Od 2005 r. pomagają rodzinom, które straciły dom podczas huraganu Katrina.
Format.
Większość odcinków trwa godzinę. Każdy rozpoczyna się od ujęcia z Ty’em, który w autobusie ekipy przedstawia pokrótce wybraną rodzinę i jej dom. Następnie Ty i ekipa odwiedzają rodzinę, serwując jej „pobudkę” (poprzez megafon Ty’a). Później ekipa ogląda dom oraz pyta rodzinę o ich zainteresowania, aby znaleźć inspirację dla swoich projektów. Następnie rodzina zostaje wysłana na tygodniowe wakacje (podróż jest sponsorowana przez amerykańskie tanie linie lotnicze Southwest Airlines), podczas których dom jest remontowany lub burzony, w zależności od stanu. Podczas gdy grupa ochotników rozbiera stary dom, ekipa projektuje nowy. Jeśli wstępny projekt zostaje ukończony, projektanci jadą do domu handlowego Sears, aby kupić wyposażenie.
Pod koniec tygodnia rodzina wraca do swojego domu i odkrywa efekt pracy drużyny remontowej. Ostatnim pokojem, który zostaje pokazany, jest sekretny pokój Ty’a, którym jest najczęściej sypialna dzieci lub rodziców. W niektórych odcinkach rodzina dostaje prezenty od różnych firm.
Oglądalność.
Ranking ukazuje oglądalność poszczególnych sezonów na ABC.

</doc>
<doc id="601607" url="https://pl.wikipedia.org/wiki?curid=601607" title="John G. Thompson">
John G. Thompson



</doc>
<doc id="601608" url="https://pl.wikipedia.org/wiki?curid=601608" title="Gaspard-Théodore-Ignace de la Fontaine">
Gaspard-Théodore-Ignace de la Fontaine

Gaspard-Théodore-Ignace de la Fontaine (ur. 6 stycznia 1787 w Luksemburgu, zm. 11 lutego 1871 tamże) – luksemburski polityk i prawnik. Pierwszy premier tego państwa sprawujący urząd od 1 sierpnia 1848 roku, do 6 grudnia tego samego roku.

</doc>
<doc id="601612" url="https://pl.wikipedia.org/wiki?curid=601612" title="Yerington">
Yerington

Yerington – stolica hrabstwa Lyon w stanie Nevada. W roku 2000 liczba mieszkańców wyniosła 2883, a 2005 r. – 2980. Całkowita powierzchnia miasta wynosi 4,4 km² (1,7 mil²).

</doc>
<doc id="601613" url="https://pl.wikipedia.org/wiki?curid=601613" title="Yerington (Nevada)">
Yerington (Nevada)



</doc>
<doc id="601615" url="https://pl.wikipedia.org/wiki?curid=601615" title="Focus (album)">
Focus (album)

Focus – pierwszy studyjny album amerykańskiej grupy deathmetalowej Cynic. Wydawnictwo ukazało się 13 czerwca 1993 roku nakładem wytwórni muzycznej Roadrunner Records.
W 2004 roku wytwórnia Roadrunner Records wydała reedycję albumu zawierającą oryginalny materiał z 1993 roku oraz sześć kompozycji dodatkowych, z których trzy ostatnie to kompozycje zespołu Portal, powstałego po rozpadzie Cynic, którego członkami byli Paul Masvidal, Jason Gobel oraz Sean Reinert.
Opis.
Grupa Cynic przez krótki okres swojej działalności wypracowała własny i rozpoznawalny styl, łącząc skomplikowane podziały rytmiczne z energią i żywiołowością muzyki deathmetalowej. Wyraźne wpływy takich gatunków jak fusion a nawet rocka progresywnego, pozwoliły na penetracje rejonów dotąd niedostępnych dla stylistki death metal. Wśród grup muzycznych jako inspiracje przy powstawaniu albumu wymienia się m.in. The Mahavishnu Orchestra, King Crimson oraz Death.
Obecnie istnieje wiele opinii rozpowszechnionych wśród krytyków muzycznych odnośnie do stylu w jakim grupa się porusza, na przestrzeni lat muzykę Cynic nazywano technical death metal, progresywny death metal lub death jazz. Utwory w swej wymowie jednak to kompozycje deathmetalowe w których przesterowane brzmienie gitar przeplata się z wolniejszymi pasażami.
Wokalnie utwory obdarzone są w proste linie melodyczne ułatwiające eksploracje wirtuozerii muzyków występujących na albumie. Wśród rodzajów śpiewu pojawia się zarówno guttural, growl w wykonaniu gościnnie występującego Tonyego Teegardena, poddane syntezie dzięki vocoderowi partie czystego śpiewu Paula Masvidala oraz żeński, którego autorem jest Sonia Otey.
Mimo młodego wieku (w czasie nagrań albumu wszyscy czterej członkowie grupy mieli zaledwie po 23 lata) muzykom zarzucano m.in. epatowanie umiejętnościami technicznymi. Gitarzysta i wokalista Paul Masvidal oraz perkusista Sean Reinert mieli już za sobą występy w grupie Death pioniera death metalu w osobie gitarzysty Chucka Schuldinera. W odniesieniu do możliwości instrumentalistów Masvidala oraz Jasona Gobela porównywani byli do innych duetów tj. do Toma Verlainea i Richarda Lloyda z grupy Television czy duetu Robert Fripp i Adrian Belew z grupy King Crimson. Wspomnianym muzykom nie dorównywali jedynie doświadczeniem scenicznym oraz obyciem z instrumentem, którego poziom i tak uważa się za imponujący.
Podczas realizacji albumu gitarzyści korzystali z gitar Steinbergera, przetworników oraz syntezatorów gitarowych firmy Roland naprzemiennie stosowanych z syntezatorami klawiszowymi. Sean Malone grał natomiast na bezprogowej gitarze basowej firmy Kubicki, co pozwoliło na uzyskanie delikatnego i ciepłego dźwięku, nietypowego dla muzyki heavymetalowej. W kilku partiach utworów Malone gra ponadto na 12 strunowym chapman stick, jego partie basu określa się jako umiejętne uzupełnienie wirtuozerii Reinerta czego nie można odmówić również Maloneowi który raczy słuchacza wysmakowaną partią solową w utworze pt. „Textures”.
Sean Reinert w swych partiach perkusji ściśle realizuje filozofie rytmu, korzystając z wzorców tradycyjnych dla heavy metalu urozmaicając je ciekawostkami typowymi dla jazzu. Reinert stosuje zarówno bębny akustyczne jak i pady elektroniczne. Reinert ponadto zagrał na instrumentach klawiszowych.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="601617" url="https://pl.wikipedia.org/wiki?curid=601617" title="Kolegiata łęczycka">
Kolegiata łęczycka



</doc>
<doc id="601618" url="https://pl.wikipedia.org/wiki?curid=601618" title="Pirotyn">
Pirotyn

Pirotyn (piryt magnetyczny) – minerał z gromady siarczków. Jest minerałem rzadkim. Nazwa pochodzi od gr. "pyrrhos" = ognisty.
Charakterystyka.
Właściwości.
Występuje w skupienia zbitych i warstwowych. Tworzy kryształy tabliczkowe, słupkowe o sześciobocznym przekroju. Jest kruchy, nieprzezroczysty, wykazuje silne właściwości magnetyczne. Często zawiera domieszki niklu, kobaltu, złota, platyny.
Występowanie.
W złożach hydrotermalnych, metasomatycznych, kontaktowych oraz w złożach powstałych w wyniku wietrzenia. Spotykany w skałach magmowych: gabrach, norytach, bazaltach. 
Miejsca występowania:

</doc>
<doc id="601619" url="https://pl.wikipedia.org/wiki?curid=601619" title="Petite France">
Petite France

Petite France (pol. Mała Francja) – część Strasburga.
Jego nazwa pochodzi od szpitala, umieszczonego tam dla cierpiących na "chorobę francuską" czyli kiłę przyniesioną przez żołnierzy Franciszka I (W związku z tym polska nazwa nie powinna brzmieć "Mała Francja" ale "Mała Franca"). Dawna dzielnica m.in. rybaków i garbarzy. Większość uliczek do dziś nosi nazwy tych profesji. Zabudowania w znacznej części stanowią przykład konstrukcji szachulcowych z XVI i XVII wieku. Dziś znajdują się tu głównie hotele oraz knajpki, w których skosztować można typowo alzackiego flammeküeche (fr. "tarte flambée").

</doc>
<doc id="601620" url="https://pl.wikipedia.org/wiki?curid=601620" title="Jean-Jacques Willmar">
Jean-Jacques Willmar

Jean-Jacques Madeleine Willmar (ur. 6 marca 1792 w Luksemburgu, zm. 20 listopada 1866 tamże) – luksemburski polityk i prawnik. Drugi premier Luksemburga, sprawujący urząd od 6 grudnia 1848 roku do 23 września 1853 roku.

</doc>
<doc id="601622" url="https://pl.wikipedia.org/wiki?curid=601622" title="László Lovász">
László Lovász

László Lovász (wym [ˈlaːsloː ˈlovaːs]) (ur. 9 marca 1948 w Budapeszcie) – węgierski matematyk specjalizujący się w kombinatoryce. Wyróżniony najwyższymi nagrodami matematycznymi jak Nagroda Wolfa w dziedzinie matematyki (1999), Nagroda Kioto w dziedzinie nauk podstawowych (2010) i Nagroda Abela (2021). Prezes Węgierskiej Akademii Nauk (od 6 maja 2014) i członek Królewskiej Szwedzkiej Akademii Nauk. W 1983 wygłosił wykład sekcyjny, a w 1990 wykład plenarny na Międzynarodowym Kongresie Matematyków.

</doc>
<doc id="601623" url="https://pl.wikipedia.org/wiki?curid=601623" title="Godło Kazachstanu">
Godło Kazachstanu

Godło Kazachstanu ma formę zbliżoną do koła, którego wypełnienie ma barwę niebieską, zaś kontury rysunku - złotą. Kolor niebieski to kolor nieba, oraz symbol ludów tureckich
W centralnym miejscu godła znajduje się tzw. szanyrak - element konstrukcyjny górnej części jurty, na którym opiera się jej część odpowiadająca dachowi. W tradycji kazachskiej symbolizuje on dom, a szerzej także pokój. Umieszczenie go w godle nawiązuje także do symbolu nieba, jakim niekiedy jest "szanyrak". Po obu bokach godła znajdują się wizerunki Tułpara - mitycznego skrzydlatego konia. Ich postaci wzorowane są na znajdujących się na hełmie jaki posiadała złota figurka człowieka sprzed 2,5 tys. lat, wykopana w rejonie Ałmaty i świadcząca o istnieniu w owym czasie na terenie obecnego Kazachstanu wysoko rozwiniętej kultury, spokrewnionej z kulturą dzisiejszych Kazachów. 
Wizerunki mitycznych koni symbolizują służbę, w tym przypadku zarówno służbę obywateli państwu, jak i służbę państwa dla dobra obywateli. 
Ich skrzydła symbolizują marzenie o zbudowaniu silnego, kwitnącego kraju. Świadczyć mają także o czystych zamiarach i dążeniach do osiągnięcia harmonii w społeczeństwie, zgodnego współżycia z przyrodą i pokoju. 
W dolnej części godła znajduje się napis z nazwą państwa: QAZAQSTAN. Do 1 listopada 2018 obowiązywała wersja z zapisem w cyrylicy: ҚA3AҚCTAH.
Autorami godła są dwaj rzeźbiarze: Żandarbek Malibiekow i Szota Ualichanow. Ich propozycja została wybrana spośród 245 projektów i 67 opisów propozycji godła, jakie wpłynęły na rozpisany w tym celu konkurs.
Godło Kazachstanu zostało oficjalnie przyjęte przez parlament 4 czerwca 1992. Zastąpiło ono godło z czasów Związku Radzieckiego, które w żaden sposób nie nawiązywało do kultury, specyfiki i tradycji Kazachstanu.

</doc>
<doc id="601625" url="https://pl.wikipedia.org/wiki?curid=601625" title="Tellurium">
Tellurium

Tellurium – przyrząd będący modelem ruchów Ziemi i Księżyca względem Słońca, służący do pokazywania oświetlenia Ziemi w różnych porach dnia i roku, faz Księżyca, zaćmień Słońca i zaćmień Księżyca.

</doc>
<doc id="601626" url="https://pl.wikipedia.org/wiki?curid=601626" title="Charles-Mathias Simons">
Charles-Mathias Simons

Charles-Mathias Simons (ur. 27 marca 1802 w Bitburgu, zm. 5 października 1874 w Luksemburgu) – luksemburski polityk i prawnik. Trzeci premier Luksemburga, sprawujący urząd od 23 września 1853 do 26 września 1860.

</doc>
<doc id="601629" url="https://pl.wikipedia.org/wiki?curid=601629" title="Victor de Tornaco">
Victor de Tornaco

Victor de Tornaco (ur. 5 lipca 1805 w Sterpenich, zm. 26 września 1875 w Voordt) – luksemburski polityk, baron. Czwarty premier Luksemburga, sprawujący urząd od 26 września 1860 roku do 3 grudnia 1867 roku.

</doc>
<doc id="601630" url="https://pl.wikipedia.org/wiki?curid=601630" title="AC Perugia Calcio">
AC Perugia Calcio

Associazione Calcistica Perugia Calcio, wcześniej A.C. Perugia, Perugia Calcio i Perugia – włoski klub piłkarski z siedzibą w Perugii. Klub został założony w 1905.
Do 2005 roku klub nosił nazwę Associazione Calcio Perugia (w skrócie AC Perugia). Do zmiany nazwy doszło na skutek kłopotów finansowych klubu. W lecie 2011 nazwa klubu została przemianowana na Associazione Calcistica Perugia Calcio.

</doc>
<doc id="601631" url="https://pl.wikipedia.org/wiki?curid=601631" title="AC Perugia">
AC Perugia



</doc>
<doc id="601633" url="https://pl.wikipedia.org/wiki?curid=601633" title="Sojusz Północny">
Sojusz Północny

Sojusz Północny – militarno-polityczny sojusz różnych ugrupowań afgańskich, przez lata walczący z talibami o kontrolę nad krajem.
Pierwszy raz Sojusz Północny został zawiązany w marcu 1992 w Mazar-i Szarif. W jego skład wchodziły głównie ugrupowania afgańskich Tadżyków i Uzbeków. Celem Sojuszu było obalenie postkomunistycznego prezydenta Mohammada Nadżibullaha i zmniejszenie politycznej dominacji Pasztunów. Oba cele zostały osiągnięte jeszcze w tym samym roku – prezydentem został Tadżyk Burhanuddin Rabbani. Wkrótce potem "pierwszy" Sojusz się rozpadł.
Po raz drugi Sojusz zawiązano w 1996 r., po zdobyciu Kabulu przez talibów. Skłócone dotychczas ugrupowania ponownie się zjednoczyły, a na czele Sojuszu (pełna ang. nazwa – "United Islamic Front for the Salvation of Afghanistan") stanął Rabbani, nadal będący formalnie prezydentem Afganistanu. Dowództwo nad wojskami Sojuszu objął Ahmad Szah Masud. W walce z talibami żołnierzy Sojuszu wspierali głównie Irańczycy oraz Rosjanie.
Sytuacja w Afganistanie diametralnie zmieniła się po ataku na World Trade Center. Dwa dni wcześniej, 9 września 2001, w zamachu zginął Masud. Stany Zjednoczone prawie natychmiast po 11 września zażądały od talibów wydania Osamy bin Ladena. Ci odrzucili amerykańskie żądanie, więc w październiku wojska USA rozpoczęły ataki (głównie lotnicze) na ich oddziały. W myśl planów wojennych Pentagonu Sojusz stał się cennym sprzymierzeńcem. Jego wojska, korzystając z zagranicznej pomocy – teraz także amerykańskiej, zaatakowały talibów. Do stycznia 2002 siły talibów i Al Kaidy bin Ladena zostały pobite, a ich opór sprowadzony został do walki partyzanckiej.
Po wojnie władzę w Afganistanie objął Pasztun Hamid Karzaj (wybrany na prezydenta w czerwcu 2002), a przedstawiciele Sojuszu weszli w skład jego rządu.

</doc>
<doc id="601634" url="https://pl.wikipedia.org/wiki?curid=601634" title="Goldfrapp">
Goldfrapp

Goldfrapp – brytyjski duet muzyczny tworzący muzykę elektroniczną, założony w 1999 roku. Formacja składa się z wokalistki Alison Goldfrapp oraz multiinstrumentalisty Willa Gregory'ego.
Historia.
Alison Goldfrapp rozpoczęła działalność muzyczną na początku lat 90. śpiewając się w chórkach dla takich wykonawców jak Orbital i Tricky. W 1999 roku poznała kompozytora Willa Gregory'ego, z którym po kilku miesiącach znajomości założyła zespół. Tego samego roku duet podpisał kontrakt z Mute Records i rozpoczął prace nad debiutanckim krążkiem.
We wrześniu 2000 ukazała się pierwsza płyta Goldfrapp, zatytułowana "Felt Mountain". Promowały ją cztery single, w tym "Lovely Head", "Pilots" i "Utopia" (wydany później jako "Utopia (Genetically Enriched)"). Choć żaden z nich nie podbił list przebojów, to płyta została ciepło przyjęta przez krytyków muzycznych, a ostatecznie zdobyła status złotej. W 2001 roku "Felt Mountain" nominowano do nagrody Mercury.
"Black Cherry", drugi album duetu, ujrzał światło dzienne wiosną 2003 roku. Prezentował brzmienie skoncentrowane bardziej wokół syntezatorowej muzyki dance, a wokalistka Alison zaprezentowała nowy image inspirowany wizerunkiem Marleny Dietrich. Płyta dotarła do pierwszej dwudziestki sprzedaży w Wielkiej Brytanii i pokryła się platyną. Wszystkie cztery wydane z niej single spotkały się z sukcesem na listach przebojów, na czele z "Train" i "Strict Machine". W 2004 roku duet koncertował jako support przed Duran Duran i wyruszył w trasę Wonderful Electric.
Trzecia płyta, "Supernature", wydana została w sierpniu 2005. Zadebiutowała na 2. miejscy listy UK Albums Charts, co było najlepszym wynikiem w całej dotychczasowej karierze Goldfrapp. Pierwszy singel, "Ooh La La", dotarł do 4. miejsca na brytyjskiej liście przebojów i była to pierwsza piosenka zespołu (oraz jedyna do tej pory), której udało się dotrzeć do pierwszej piątki. Kolejnymi singlami zostały nagrania "Number 1" i "Ride a White Horse", które także spotkały się z sukcesem komercyjnym. Płyta "Supernature" została certyfikowana jako platynowa w Wielkiej Brytanii.
W roku 2006 ukazała się kolekcja "We Are Glitter" zawierająca remiksy z poprzedniej płyty, przeznaczona na rynek amerykański. Wydawnictwo promowano singlem z piosenką "Satin Chic". Jeszcze w tym samym roku opublikowana została płyta koncertowa pt. "Live Session". W 2007 roku duet otrzymał dwie nominacje do Grammy - za album "Supernature" i singel "Ooh La La".
Premiera czwartego wydawnictwa studyjnego w dorobku Goldfrapp, "Seventh Tree", miała miejsce w lutym 2008. Była odejściem od elektronicznego brzmienia, z jakiego duet słynął do tamtej pory. Artyści zaeksperymentowali z muzyką ambientową, nowością było też wykorzystanie gitary akustycznej. Pierwszy singel, "A&amp;E", dotarł do 10. miejsca listy UK Singles Chart, natomiast płyta zadebiutowała na miejscu drugim. Album otrzymał status złotej płyty.
Kolejna płyta duetu, "Head First", ukazała się w marcu 2010. Muzycznie była powrotem do czysto elektronicznych brzmień, zdradzała także inspiracje stylistyką lat 80. Pierwszym singlem została piosenka "Rocket", a kolejnym - "Alive". Album dotarł do 6. miejsca w Wielkiej Brytanii i został nominowany do Nagrody Grammy. Na przełom 2011/2012 zaplanowany jest kompilacyjny album podsumowujący współpracę Goldfrapp z EMI.

</doc>
<doc id="601635" url="https://pl.wikipedia.org/wiki?curid=601635" title="Corrientes (prowincja)">
Corrientes (prowincja)

Corrientes – jedna z prowincji Argentyny, położona w północno-wschodniej części kraju, na obszarze Międzyrzecza. Graniczy z (od północy, zgodnie z ruchem wskazówek zegara): Paragwajem, prowincją Misiones, Brazylią, oraz prowincjami Entre Rios, Santa Fe i Chaco.
Historia.
Przed przybyciem Hiszpanów na większości obszaru obecnej prowincji Corrientes żył lud Guarani. Miasto Corrientes założył w 1589 Juan Torres de Vera y Aragón jako przystanek w połowie drogi między Asunción a Buenos Aires, miasto rozwijało się dzięki położeniu przy tej trasie. Następnie Jezuici podjęli się działalności ewangelizacyjnej na terenie obecnego Corrientes.
W czasach walk o niezależność od Hiszpanii, Corrientes przyłączyło się do "Liga de los Pueblos Libres" (1814–1820) José Gervasio Artigasa. Atak wojsk paragwajskich na Corrientes stał się początkiem wojny paragwajskiej, w której prócz Paragwaju wzięły udział Argentyna, Brazylia i Urugwaj.
W roku 1819 założono uniwersytet "Universidad Nacional del Litoral", który przemianowano w 1956 na Universidad Nacional del Nordeste (Uniwersytet Narodowy Północnego Wschodu).
Kultura.
Kultura w Corrientes w większości wywodzi się z kultury europejskiej, jednakże posiada i własne odmienności: muzyka i taniec chamamé, tradycje ludu Guaraní, a także jest jedynym znaczącym poza Buenos Aires ośrodkiem kultury pochodzenia afrykańskiego. Czarnoskóra ludność obchodzi tu święta, zwłaszcza w karnawale, najbardziej chyba kolorowe w całej Argentynie.
Słynnymi bohaterami walk o niepodległość byli tu "correntinos", generał José de San Martín (ur. 1778 w Yapeyú), oraz Juan Bautista Cabral (urodzony w Saladas), który, jak głosi ludowa legenda, oddał życie za generała w bitwie pod San Lorenzo.
Miejscami popularnymi wśród turystów są tu moczary Iberá oraz Park Narodowy Mburucuyá.
28 września 2004 prowincja Corrientes uznała język guaraní za urzędowy, na równi z językiem hiszpańskim.
Geografia i klimat.
Leżąc na obszarze Międzyrzecza prowincja Corrientes znajduje się w strefie klimatu podzwrotnikowego, z ulewnymi deszczami i wysokimi temperaturami o niewielkich wahaniach, zarówno rocznych jak i dobowych. Jedynie w południowej części prowincji klimat jest nieco łagodniejszy, z powodu wpływu umiarkowanego klimatu równin argentyńskiej pampy. 
Corrientes należy do dorzecza dwóch rzek: Urugwaju na wschodzie, oraz Parany na północnym wschodzie. Rzeki te wyznaczają granice prowincji. Niskie brzegi Parany powodują, że rzeka często wylewa, powodując powodzie. Po szczególnie dużej powodzi z 1982 roku, rozpoczęto w prowincji budowę wałów przeciwpowodziowych.
Prowincja Corrientes jest w większości równinna, z najwyższym wzniesieniem na wschodzie. Teren stopniowo opada ku zachodowi, ku dolinie rzeki Paraná, tworząc tarasy. Moczary Iberá, rejon bagien i torfowisk, to zapadlisko pochodzenia wulkanicznego, zapełnione później osadami rzecznymi i produktami erozji.
Gospodarka.
Najważniejszą gałęzią gospodarki prowincji jest rolnictwo, skoncentrowane na uprawie cytrusów, ryżu, yerba mate, herbaty i bawełny. Przemysł drzewny korzysta z 1,400 km² lasów sosnowych i eukaliptusowych.
Hodowla bydła stanowi problem, ze względu na wysoką temperaturę i niską jakość trawy, zwłaszcza na północy prowincji. Z tego powodu hoduje się najczęściej bydło rasy brangus. Na północy można jednak znaleźć i inne odmiany. Tutejsze pogłowie liczy 4 miliony sztuk i jest wypasane na obszarze 70 000 km².
W całości gospodarki prowincji produkcja tytoniu stanowi 45%, żywności, w tym przetworzonej 30%, a wyrobów przemysłu odzieżowego 16% przychodów.
Na rzece Paraná, w pobliżu miasta Ituzaingó znajduje się hydroelektrownia Yaciretá, z wielką tamą, dostarczająca energię elektryczną na potrzeby prowincji oraz dla innych prowincji Argentyny i na eksport do Paragwaju.
Podział administracyjny.
Prowincja Corrientes dzieli się na 25 departamentów ("departamentos"):
Departament (Stolica)

</doc>
<doc id="601637" url="https://pl.wikipedia.org/wiki?curid=601637" title="Kuoka krótkoogonowa">
Kuoka krótkoogonowa

Kuoka krótkoogonowa ("Setonix brachyurus") – gatunek ssaka z podrodziny kangurów (Macropodinae) w obrębie rodziny kangurowatych (Macropodidae). 
Zasięg występowania.
Kuoka krótkoogonowa występuje nieregularnie w południowo-zachodniej Australii Zachodniej od wschodniej części Perth do Stirling Range i Green Range na wschód od Albany; także wyspy Rottnest i Bald.
Taksonomia.
Gatunek po raz pierwszy naukowo opisali w 1830 roku francuscy przyrodnicy Jean René Constant Quoy i Joseph Paul Gaimard nadając mu nazwę "Kangarus brachyurus". Jako miejsce typowe odłowu holotypu Quoy i Gaimard wskazali Zatokę Króla Jerzego, w Australii Zachodniej, w Australii. Jedyny przedstawiciel rodzaju kuoka ("Setonix") który opisał w 1842 roku francuski zoolog René Lesson.
Gatunek monotypowy.
Morfologia.
Długość ciała (bez ogona) samic 39–50 cm, samców 43–54 cm, długość ogona samic 23,5–28,5 cm, samców 25–31 cm; masa ciała samic 1,6–3,5 kg, samców 2,7–4,2 kg. 
Ekologia.
Kuoka krótkoogonowa zamieszkuje lasy tropikalne. Prowadzi nocny, ziemny tryb życia, dzień spędzając w gęstych zaroślach. Żyje w niedużych grupach rodzinnych. Jest roślinożercą, jej futro jest gęste, długie, szarobrązowe na głowie, rude na karku. Podczas kopulacji zostaje zapłodnionych wiele komórek jajowych, jednak tylko z jednej rozwija się zarodek. Ciąża trwa około miesiąca, po porodzie młode pozostaje w torbie matki przez około pół roku. Jeżeli nie przeżyje, z jednej z pozostałych zapłodnionych komórek rozwija się kolejny embrion. Kuoki krótkoogonowe żyją około 5 lat. Głównym zagrożeniem dla nich, prócz człowieka, są lisy.

</doc>
<doc id="601640" url="https://pl.wikipedia.org/wiki?curid=601640" title="Prekluzja">
Prekluzja

Prekluzja (łac. "praeclusio" – zamknięcie) – określenie czasu przeznaczonego na dokonanie czynności prawnej, po upływie którego uprawnienie do dokonania czynności wygasa, a jej dokonanie jest pozbawione skutków prawnych. Prekluzja należy do kategorii terminów stanowczych.
Prekluzja materialna.
Zasady prekluzji dotyczą przede wszystkim prawa cywilnego i ściśle określają zawarte w ustawie warunki czasowe uprawnień (roszczenia, prawa) ze skutkiem ich wygaśnięcia po upływie podanego terminu. W przeciwieństwie do przedawnienia, po wygaśnięciu, prekluzja uniemożliwia skuteczne dochodzenie uprawnienia przed sądem. Terminy prekluzyjne nie ulegają przedłużeniu w przypadku zaistnienia przeszkody, która uniemożliwia wykonanie uprawnienia, co stanowi kolejną cechę odróżniającą je od przedawnienia. W postępowaniu sądowym wygaśnięcie uprawnienia z powodu prekluzji podlega uwzględnieniu z urzędu, nie zaś na zarzut strony przeciwnej jak w przypadku przedawnienia.
Prekluzja sądowa.
Prekluzja sądowa ogranicza możliwość wykonywania uprawnień, które mogą być wykonywane wyłącznie po uzyskaniu stosownego orzeczenia sądowego. Skierowanie sprawy do sądu po upływie terminu prekluzyjnego prowadzi do oddalenia powództwa. Tylko w wyjątkowych przypadkach sąd może pominąć prekluzję, jeżeli wygaśnięcie uprawnienia prowadziłoby do uzyskania przez zobowiązanego korzyści, stanowiącej nadużycie prawa. Kodeks cywilny przewiduje następujące rodzaje prekluzji sądowej:
Prekluzja pozasądowa.
Prekluzja pozasądowa ogranicza wykonywanie uprawnień, które mogą być realizowane samodzielnie przez uprawnionego bez udziału sądu lub innego organu. Uprawnienia tego rodzaju mają najczęściej charakter prawa kształtującego – ich wykonanie prowadzi do zmiany lub zniesienia stosunku prawnego.
Kodeks cywilny przewiduje następujące przypadki prekluzji pozasądowej:
Przykładem prekluzji pozasądowej z ustawy Prawo spółdzielcze jest 3-miesięczny termin z art. 108a § 5 na podjęcie przez walne zgromadzenie spółdzielni uchwały o podziale na żądanie członków spółdzielni, których prawa i obowiązki majątkowe są związane z wyodrębnioną organizacyjnie jednostką spółdzielni albo z częścią majątku spółdzielni, która nadaje się do takiego wyodrębnienia (art. 108a § 1) albo na żądanie organu spółdzielni powołanego do reprezentowania członków, których prawa i obowiązki majątkowe są związane z wyodrębnioną organizacyjnie jednostką spółdzielni (art. 108a § 7). Po upływie tego terminu walne zgromadzenie spółdzielni traci prawo do merytorycznego ustosunkowania się do żądania podziału, gdyż uprawnienie do podjęcia uchwały w przedmiocie podziału wygasa. W takiej sytuacji członkowie/organ, którzy wystąpili z żądaniem podziału, mogą wnieść pozew o wydanie orzeczenia zastępującego uchwałę o podziale.
Prekluzja procesowa.
Prekluzja formalna polega na ograniczeniu prawa stron do zgłaszania nowych twierdzeń lub powoływania się nowe fakty lub dowody do określonego stadium procesu. Co do zasady strona winna zgłosić wnioski dowodowe oraz przytoczyć własne twierdzenia już w pierwszym piśmie procesowym wniesionym do sądu. Uczynienie tego w dalszym etapie procesu możliwe jest tylko wówczas, gdy taka możliwość lub potrzeba pojawiła się dopiero później. Wnioski, twierdzenia i fakty zgłoszone po upływie prekluzji sąd oddala lub pomija i nie bierze ich pod uwagę przy wyrokowaniu.
Terminy prekluzyjne w procesie cywilnym prowadzą do koncentracji materiału procesowego, służą usprawnieniu przebiegu postępowania oraz zwiększeniu jego szybkości.
Prekluzja procesowa w polskim postępowaniu cywilnym występuje w postępowaniu gospodarczym, uproszczonym oraz nakazowym. W postępowaniu zwykłym rygor prekluzji może zostać nałożony na stronę reprezentowaną przez adwokata lub radcę prawnego.

</doc>
<doc id="601645" url="https://pl.wikipedia.org/wiki?curid=601645" title="Doły Jasielsko-Sanockie">
Doły Jasielsko-Sanockie

Doły Jasielsko-Sanockie (513.66, 513.68, 513.69 i 513.67) ("Kotlina Jasielsko-Sanocka" lub "Podkarpacie", niem. "Sanoker Flachland") – region geograficzny w południowo-wschodniej Polsce. Kotlina o równoleżnikowym przebiegu u podnóża Beskidu Niskiego, o powierzchni około 1200 km².
Geografia.
Kotlina składa się z czterech łączących się ze sobą jednostek geograficznych: 
Przez obszar dołów jasielsko-sanockich przepływają Wisłoka, Ropa, Jasiołka, San oraz Wisłok z licznymi dopływami. 
Historia.
Historyczne "Doły Sanockie" lub "Podole Sanockie", obejmujące powiat Krosno, oraz część powiatów Sanok i Brzozów w Galicji. W lutym 1846 miała tu miejsce krwawe wydarzenia, zwane rzezią galicyjską, które objęły głównie tereny ówczesnego powiatu sanockiego i jasielskiego. 
Etnografia.
Region zasiedlony jest od wczesnego średniowiecza. 
W późnym średniowieczu obszar Dołów został skolonizowany przez napływową ludność niemiecką i polską, którą na "Pogórzu" osadzali władcy polscy. W roku 1632 Szymon Starowolski w dziele "Polonia" zanotował: "Następnie idzie Łańcut (...) i Rzeszów (...); mleka tu i płócien lnianych wielka jest zwykle obfitość, ponieważ wioski na całym tym obszarze zamieszkują potomkowie niemieckiego plemienia, wzięci na jakiejś wojnie przez Kazimierza Wielkiego, króla Polski, lub sprowadzeni z Saksonii, z dziećmi i żonami, aż w te okolice. Ci przeto o bydło i uprawę lnu troszczą się wielce i w porze jarmarków tak do innych okolicznych miast wymieniane towary zwożą na sprzedaż, jak przede wszystkim do Rzeszowa i Jarosławia".
Pisze o tym również Wincenty Pol: "Na obszarze Wisłoki uderza nas fakt inny; całą tę okolicę, którą obszar Wisłoki, Ropy, Jasły, Jasełki i średniego Wisłoka zajmuje, osiedli tak zwani Głuchoniemcy od dołów Sanockich począwszy, to jest od okolicy Komborni, Haczowa, Trześniowa aż po Grybowski dział: Gorlice, Szymbark i Ropę od wschodu na zachód, ku północy aż po ziemię Pilźniańską, która jest już ziemią województwa Sandomierskiego. Cała okolica Głuchoniemców jest nowo-siedlinami Sasów; jakoż strój przechowali ten sam co węgierscy i siedmiogrodzcy Sasi. Niektóre okolice są osiadłe przez Szwedów, ale cały ten lud mówi dzisiaj na Głuchoniemcach najczystszą mową polską dijalektu małopolskiego, i lubo z postaci odmienny i aż dotąd Głuchoniemcami zwany, nie zachował ani w mowie ani w obyczajach śladów pierwotnego swego pochodzenia, tylko że rolnictwo stoi tu na wyższym stopniu, a tkactwo jest powołaniem i głównie domowem zajęciem tego rodu".
Komunikacja.
Wzdłuż dołów przebiega linia kolei transwersalnej, łącząca Gorlice, Jasło, Krosno i Sanok oraz szlak komunikacyjny z zachodu na wschód a obecnie droga 28 Zator – Wadowice – Nowy Sącz – Gorlice – Biecz – Jasło – Krosno – Sanok – Medyka. 

</doc>
<doc id="601647" url="https://pl.wikipedia.org/wiki?curid=601647" title="Żabnica (ryba)">
Żabnica (ryba)

Żabnica, nawęd, żabnica nawęd ("Lophius piscatorius") – ryba morska z rodziny żabnicowatych (Lophiidae), nazywana też "diabłem morskim". Poławiana gospodarczo dla smacznego, białego mięsa, cenionego w stanie świeżym i wędzonym.
Występowanie.
Wybrzeże Europy i północno-zachodniej Afryki. Spotykana na głębokościach od 20–1000 m. Według Greenpeace gatunek jest zagrożony z powodu przełowienia, a połowy żabnicy wyrządzają poważne szkody w przyrodzie.
Zastosowanie w gastronomii.
Szeroko rozpowszechniona w kuchni, zwłaszcza francuskiej. Jej mięso jest delikatne i bardzo pożywne, dobrze znosi gotowanie i w smaku zupełnie nie przypomina tradycyjnych ryb, lecz raczej młodego kurczaka lub królika.
Cechy morfologiczne (wyglądu).
Ciało silnie spłaszczone grzbietobrzusznie. Głowa szeroka, z bardzo dużym otworem gębowym zaopatrzonym w ostre, ruchome zęby. Dolna szczęka znacznie wysunięta. Przekształcone, krótkie płetwy piersiowe umożliwiają pełzanie po dnie. Długość ciała przeciętnie ok. 1 m, maksymalnie 2 m. Masa ciała przeciętnie ok. 40 kg, maksymalnie 57,7 kg.
Tryb życia.
Większość czasu spędza na dnie. Jej spłaszczone ciało jest wyposażone w rozgałęzione wyrostki ubarwione na żółto-brązowo-zielono, co pomaga jej się maskować przy porośniętych wodorostami skałach. Jej jedyną widoczną częścią ciała jest wijący się jak robak mięsisty wyrostek na końcu długiej wędki wystającej ze szczytu głowy. Kiedy podpływa zdobycz w postaci małej rybki, żabnica kusi ją wabikiem w pobliże swojej zamaskowanej paszczy. W pewnym momencie gwałtownie otwiera szczęki, skutkiem czego mała rybka zostaje wessana i zjedzona. Samotnik. Zjada małe ryby.
Tarło odbywają na głębokości do 2 km p.p.m. Ikra unosi się ku powierzchni wody. Larwy po wykluciu opadają na dno i kierują się w stronę płytkiej wody.
Dawniej z trzustki żabnic produkowana była insulina.

</doc>
<doc id="601648" url="https://pl.wikipedia.org/wiki?curid=601648" title="César Sampaio">
César Sampaio

César Sampaio, właśc.Carlos César Sampaio Campos (ur. 31 marca 1968 w São Paulo) – brazylijski piłkarz grający na pozycji defensywnego pomocnika. Wicemistrz świata z roku 1998.
Pierwszym klubem Césara Sampaio w karierze był Santos FC, w którym zadebiutował w 1986 roku. Następnie grał w takich klubach jak: SE Palmeiras, japońska Yokohama Flügels, ponownie Palmeiras, hiszpańskie Deportivo La Coruña, Corinthians Paulista, japońskie Kashiwa Reysol i Sanfrecce Hiroszima oraz São Paulo FC, w barwach którego zakończył karierę w 2004 roku. W swojej karierze zwyciężył w Campeonato Paulista (z Palmeiras w 1993 i 1994 i z Corinthians w 2001), w Campeonato Brasileiro Série A z Palmeiras w 1993 i 1994 oraz w Copa Libertadores w 1999 roku (z Palmeiras). Sukcesy osiągał także we Włoszech. W 1995 roku wygrał z Yokohamą Puchar Zdobywców Pucharów Azji i Superpuchar Azji.
W reprezentacji Brazylii César Sampaio zadebiutował 8 listopada 1990 roku w zremisowanym 0:0 meczu z Chile. W kadrze narodowej od 1990 do 2000 roku rozegrał 47 spotkań i strzelił 6 goli. Brał udział w Mundialu we Francji, gdzie w 6 meczach strzelił 3 bramki (przeciwko Szkocji i Chile). Z Brazylią wywalczył wówczas wicemistrzostwo świata.

</doc>
<doc id="601650" url="https://pl.wikipedia.org/wiki?curid=601650" title="Akademia Nauk ZSRR">
Akademia Nauk ZSRR



</doc>
<doc id="601652" url="https://pl.wikipedia.org/wiki?curid=601652" title="Pokémon Red i Blue">
Pokémon Red i Blue

Pokémon Red i Pokémon Blue – gry konsolowe z gatunku jRPG stworzone na konsolę Game Boy przez Game Freak i wydane przez Nintendo w 1996 roku. Są to jedne z pierwszych gier z serii Pokémon i pierwsze wydane poza granicami Japonii. W poszczególnych wersjach występują drobne różnice, a najważniejszą z nich jest możliwość złapania niektórych Pokémonów. We wrześniu 2004 roku firma Nintendo wydała oficjalne remaki tych gier na Game Boy Advance: Pokémon FireRed i LeafGreen.
Rozgrywka.
Zastosowany jest widok z góry. Gracz zwiedza świat gry, spotykając różne postaci NPC w tym trenerów Pokémon, z którymi może staczać pojedynki oraz dzikie Pokémony, z którymi może walczyć i je łapać za pomocą specjalnych przedmiotów – Pokéballi. Podczas walki Pokémon zdobywa doświadczenie, które jest potrzebne do zwiększenia poziomu, a tym samym podniesienia statystyk i poznania nowych ataków. Trener może podnieść statystyki swojego Pokémona lub nauczyć go nowych ataków używając odpowiednich przedmiotów, jednak nie zawsze jest to możliwe. Po osiągnięciu pewnego poziomu lub użyciu odpowiedniego przedmiotu Pokémon może ewoluować w silniejszą formę. Walki Pokémonów są rozgrywane w turach, w sposób jeden na jednego. O zwycięstwie decydują statystyki, typ, ataki, a także szczęście. Po znokautowaniu lub wycofaniu jednego z Pokémonów trenera wystawia on do walki następnego (Można mieć maksymalnie 6 Pokémonów przy sobie – resztę przechowuje się w komputerach znajdujących się w budynkach "Pokémon Center"). Na każdą turę przypada jeden atak lub wycofanie Pokémona albo użycie jednego przedmiotu przez trenera. Walka kończy się złapaniem dzikiego stworka, znokautowaniem jednej ze stron, lub ucieczką (w przypadku walki dwóch trenerów dopuszczalna jest tylko druga opcja). Pokonane/zmęczone Pokémony można po walce przywrócić do zdrowia w budynkach "Pokémon Center" lub za pomocą przedmiotów. Do pokonania niektórych przeszkód na mapie potrzebne są Pokémony z odpowiednimi atakami, np. aby przeciąć drzewo blokujące drogę, należy użyć ataku Cut (cięcie). W grze można znaleźć wiele ukrytych przedmiotów, można je także kupować w sklepach za pieniądze zdobywane w walkach. Gra jest w większości jednoosobowa, jednak można staczać walki oraz handlować Pokémonami z innymi graczami poprzez połączenie z drugim Game Boyem (niekoniecznie z grą Pokémon Red czy Blue – możliwe jest to także z niektórymi innymi wersjami gier z serii Pokémon).
Fabuła.
Gracz wciela się w postać młodego trenera Pokémonów z miasteczka i wybiera jednego z trzech startowych stworków od profesora Oaka: Bulbasaura (roślinny), Charmandera (ognisty), bądź Squirtle’a (wodny). W czasie wędrówki po krainie Kanto łapie nowe Pokémony, stacza walki z głównym rywalem – wnukiem prof. Oaka oraz innymi trenerami. Walczy także ze złym zespołem R. Może spotkać także cztery potężne legendarne Pokémony: Articuno, Zapdosa, Moltresa i Mewtwo. Podróżując, zdobywa odznaki od pokonanych liderów sal, na których stacza się walki, aby uzyskać wstęp na równinę "Indygo", gdzie rozgrywane są mistrzostwa walk Pokémon. Musi zmierzyć się tam z "Elitarną Czwórką" i swoim rywalem – zwycięzcą poprzednich mistrzostw.
Celem gry oprócz zdobycia tytułu Mistrza Pokémon jest skompletowanie Pokedéxu, czyli schwytanie wszystkich 150 gatunków Pokémonów (nie jest to możliwe bez wymiany Pokémonów z innymi graczami, posiadającymi inne wersje gier Pokémon).
Pocket Monsters: Blue.
W oryginalnym japońskim wydaniu gry "Pokémon Red" i "Pokémon Blue" nazywały się odpowiednio: "Pocket Monsters: Red" i "Pocket Monsters: Green". Mechanika tych gier nie różni się od wersji zachodnich, ale w grafice są znaczne różnice. Gry zawierały także liczne błędy.
15 października 1996 Nintendo w Japonii wydało grę Pocket Monsters: Blue, która była poprawioną wersją poprzednich. Poprawiono wiele błędów i przerobiono grafikę. Grafika ta została użyta w zachodnich wersjach: "Pokémon Red" i "Pokémon Blue". Część błędów i mechanizmów pozostała jednak nienaprawiona.
Po "Pocket Monsters: Blue" wydano "Pocket Monsters: Pikachu", w angielskiej wersji znane jako "Pokémon Yellow". To wydanie miało poprawki błędów z poprzedniej wersji, poprawiona została grafika i mechanika gry. Szczególnie rzuca się w oczy także fakt, iż za głównym bohaterem podąża mówiący Pikachu.
Odbiór gry.
Gry "Pokémon Red", "Blue" oraz "Green" sprzedano w ponad 20,08 miliona kopiach w Japonii i Stanach Zjednoczonych.
Błędy.
W grze znalazło się wiele błędów, takich jak możliwość pojawienia się Pokémona o nazwie , a także zdobycie 151 Pokémona – Mew, który został dodany na szybko przed premierą gier "Pocket Monsters Red" i "Green" w Japonii, nie dodając naturalnego sposobu jego zdobycia. Było także możliwe pominięcie kamieni ewolucyjnych (poprawione w "Pokémon Yellow"). Wiele z nich zostało naprawionych przy produkcji "Pokémon Yellow" (łącznie ze wspomnianą możliwością pominięcia kamieni ewolucyjnych), a żaden z nich nie występuje w "Pokémon FireRed" i "LeafGreen".

</doc>
<doc id="601653" url="https://pl.wikipedia.org/wiki?curid=601653" title="Zenon Bolesław Świętosławski">
Zenon Bolesław Świętosławski



</doc>
<doc id="601664" url="https://pl.wikipedia.org/wiki?curid=601664" title="Rzeźba poligeniczna">
Rzeźba poligeniczna

Rzeźba poligeniczna – rzeźba, która w czasie swego rozwoju doznała przemian pod wpływem zasadniczo zmieniających się warunków klimatycznych, nie rozwijała się więc cały czas w cyklu jednolitym.
Przykładem rzeźby poligenicznej jest rzeźba Tatr. Ich rozwój uległ zasadniczemu zaburzeniu pod wpływem lodowców, które tu kilkakrotnie powstawały i wywarły olbrzymi wpływ na formy terenu.
O takiej rzeźbie jako całości nie można powiedzieć, w jakim stadium rozwoju się znajduje, poszczególne bowiem jej formy są właściwe nie tylko cyklowi normalnemu, ale i cyklowi glacjalnemu, należą więc do różnych cyklów.

</doc>
<doc id="601665" url="https://pl.wikipedia.org/wiki?curid=601665" title="Polski plan kanałów TV kablowej">
Polski plan kanałów TV kablowej

Polski plan kanałów telewizji kablowej (pasmo telewizyjne 110-862 MHz)
Uwagi.
Podstawowe źródła:
Załącznik nr 21 do rozporządzenia Ministra Łączności z dnia 4 września 1997 r. pod tytułem „Wymagania techniczne dotyczące elementów składowych telewizji kablowej”, Ministerstwo Łączności, Warszawa 1997, strony 14...19, tablica 1 zatytułowana: „Zestawienie wartości częstotliwości kanałów”.
WYMAGANIA NA ODBIORNIK DLA POLSKIEJ NAZIEMNEJ TELEWIZJI CYFROWEJ, Profil 0, 1 i 2, Wersja 0.6, Przygotowanie: Grupa ds. techniki i sprzętu Międzyresortowego Zespołu ds. Telewizji i Radiofonii Cyfrowej, Koordynacja: Sekcja Telewizji i Radiofonii Cyfrowej Krajowej Izby Gospodarczej Elektroniki i Telekomunikacji, Warszawa, czerwiec 2009.
WYTYCZNE DOTYCZĄCE MODERNIZACJI ANTENOWYCH INSTALACJI ZBIOROWYCH (AIZ), Wersja 07, Grupa problemowa do spraw techniki i sprzętu Międzyresortowego Zespołu ds. Telewizji i Radiofonii Cyfrowej, Warszawa, kwiecień 2010.

</doc>
<doc id="601667" url="https://pl.wikipedia.org/wiki?curid=601667" title="Billboard (reklama filmowa)">
Billboard (reklama filmowa)

Billboard - krótki film reklamowy trwający zazwyczaj 8 sekund wskazujący sponsora danego programu telewizyjnego.
Kwestie związane ze sponsoringiem w telewizji reguluje Rozporządzenie Krajowej Rady Radiofonii i Telewizji (). Zgodnie z polskim prawem billboard sponsorski nie może trwać dłużej niż 8 sek. Gdy sponsorów jest dwóch łącznie wskazanie sponsorskie może trwać 15 sek. a gdy jest ich więcej - 25 sek. łącznie.

</doc>
<doc id="601668" url="https://pl.wikipedia.org/wiki?curid=601668" title="Rzeźba policykliczna">
Rzeźba policykliczna

Rzeźba policykliczna – rzeźba terenu, w której widoczne jest kilkakrotne odmłodzenie. Występują w niej formy powstałe kolejno w kilku cyklach i znajdujące się w różnych stadiach rozwoju.
O takiej rzeźbie jako całości nie można powiedzieć, w jakim jest stadium rozwoju.

</doc>
<doc id="601669" url="https://pl.wikipedia.org/wiki?curid=601669" title="Winnemucca (Nevada)">
Winnemucca (Nevada)



</doc>
<doc id="601674" url="https://pl.wikipedia.org/wiki?curid=601674" title="Guilhermina Suggia">
Guilhermina Suggia

Guilhermina Augusta Xavier de Medin Suggia (ur. 27 czerwca 1885 w Porto, zm. 30 lipca 1950 tamże) – portugalska wiolonczelistka. 
Życiorys.
Jej pierwszym nauczycielem był ojciec, wiolonczelista i pedagog w szkole muzycznej w Lizbonie. Była cudownym dzieckiem. W wieku 5 lat zaczęła grać na wiolonczeli rozmiaru 3/4, którą jej ojciec sprowadził z Paryża. W wieku 7 lat zadebiutowała publicznie w duecie ze swoją starszą o 3 lata siostrą pianistką. W następnych latach siostry często koncertowały i stały się znane w miejscowych sferach towarzyskich. W latach 1897–1901 Guilhermina regularnie występowała w Porto w Orpheon Portuense, założonym przez skrzypka i dyrygenta Bernardo Valentima Moreira de Sá, aby zgromadzić utalentowanych muzyków, takich jak Ferruccio Busoni, Alfred Cortot, Wanda Landowska, Artur Schnabel, George Enescu, Fritz Kreisler, Jacques Thibaud, Eugène Ysaÿe. 
W 1901 otrzymała królewskie stypendium, dzięki któremu przez 16 miesięcy studiowała w konserwatorium w Lipsku pod kierunkiem Juliusa Klengela. W 1903 dołączyła do lipskiej Orkiestry Gewandhaus i wystąpiła jako solistka w koncercie wiolonczelowym Roberta Volkmanna pod dyrekcją Arthura Nikischa. W następnych latach Suggia odbywała tournée po Europie i osiedliła się w Paryżu. 
W latach 1906–1913 jej partnerem w życiu zawodowym i prywatnym był Pau Casals. Po wybuchu I wojny światowej krótko pracowała dla Czerwonego Krzyża. W latach 1914–1924 mieszkała w Londynie, gdzie dużo koncertowała. Była ulubioną artystką króla Edwarda VII i polityka Austena Chamberlaina. W Londynie nagrała "Koncert wiolonczelowy D-dur" Haydna pod dyrekcją Johna Barbirolliego i "Koncert wiolonczelowy a-moll" Saint-Saënsa pod dyrekcją Lawrance’a Collingwooda.
Jej nowy partner Edward Hudson podarował jej wiolonczelę Stradivariego z 1717, zwaną dziś „Bonamy Dobrée, Suggia’ Stradivari”, której używała do koncertów solowych i wykonań z towarzyszeniem fortepianu.
W 1923 Augustus John namalował znany obraz "Madame Suggia". Podczas pozowania artystka przez cały czas grała (nie tylko markowała grę), co sprawiło, że malarzowi udało się uchwycić jej emocjonalny stosunek do ulubionej wiolonczeli Montagnana, z którą pozowała. Współcześnie obraz znajduje się w muzeum Tate Britain w Londynie.
W 1925 powróciła do Portugalii, wyszła za mąż i zamieszkała w Porto. Koncertowała w Portugalii i w Wielkiej Brytanii, którą uważała za swój drugi dom. Ostatni koncert dała w Aveiro, niedaleko Porto, 31 maja 1950. Zmarła dwa miesiące później. 
Zgodnie z jej wolą trzy najcenniejsze wiolonczele zostały przekazane uczelniom muzycznym. Stradivariusa z 1717 otrzymała Królewska Akademia Muzyczna w Londynie. Dochód z jego sprzedaży został wykorzystany na ufundowanie rocznego stypendium dla najlepszego wiolonczelisty. Najbardziej znanymi stypendystami byli Jacqueline du Pré, Steven Isserlis i Julian Lloyd Webber. Wiolonczela Montagnana z 1740 została podarowana Konserwatorium Muzycznemu w Porto. Instrument jest wypożyczany członkom Orquestra Sinfônica de Porto Alegre. Trzeci instrument, Lockey Hill z I poł. XIX wieku, Suggia zapisała Narodowemu Konserwatorium w Lizbonie, aby oddać hołd swojemu ojcu, który tam studiował.
Była Komandorem Orderu Świętego Jakuba od Miecza (Portugalia) i Wielkim Oficerem Orderu Chrystusa (Portugalia).

</doc>
<doc id="601675" url="https://pl.wikipedia.org/wiki?curid=601675" title="Kopciuszek (film 1950)">
Kopciuszek (film 1950)

Kopciuszek (ang. "Cinderella") – amerykański film animowany produkcji Walta Disneya z 1950 na podst. baśni o tym samym tytule w opracowaniu Charlesa Perraulta.
Został bardzo dobrze przyjęty przez publiczność i krytyków, a serwis Rotten Tomatoes przyznał mu wynik 97%.
Film doczekał się dwóch kontynuacji: ' (2002) i ' (2007). W 2015 premierę miał film aktorski "Kopciuszek", w którym tytułową rolę zagrała Lily James.
Film w pierwszej wersji dubbingu wyświetlany w kinach w 1961 roku i wydany na VHS i DVD (w wydaniu specjalnym). CD Projekt wydał film na Blu-Ray z drugą wersją dubbingu (wykonaną w 2012 roku). Film w tej wersji wyemitowany na kanałach: Telewizja Polsat, Puls 2, i HBO Polska.
Fabuła.
W późnym XIX wieku w pewnym królestwie żyje Cinderella zwana Kopciuszkiem, małoletnia córka bogatego wdowca, który po śmierci żony żeni się z owdowiałą hrabiną Tremaine mającą własne córki w wieku Cinderelli, Anastazję i Gryzeldę. Gdy bogacz umiera, jego córka jest chowana na bycie służącą, która spełnia wszelkie zachcianki macochy i przyrodnich sióstr, a także dba o ich leniwego kota, Lucyfera. Obecnie dorosłej Cinderellinie podoba się ta sytuacja, ale pomimo tego wierzy w spełnienie marzeń o lepszym losie. Szybko zaskarbia sobie sympatię domowych zwierząt, w tym myszy Jacka i Kajtka, psa Bingo i konia Majora.
Tymczasem król złości się na syna, że ten jeszcze się nie ożenił. Wraz ze starym księciem organizuje bal, na który zaproszone zostają wszystkie panny z królestwa, spośród których królewicz ma wybrać przyszłą żonę. Cinderella chce pójść na bal, by oderwać się od szarej rzeczywistości, na co macocha zaskakująco daje jej zgodę, pod warunkiem wykonania obowiązków domowych i znalezienia odpowiedniej sukni. Dziewczyna znajduje na strychu starą suknię swojej matki, ale przez nadmiar obowiązków domowych, celowo dodanych przez macochę i przyrodnie siostry, nie ma czasu jej przerobić, w czym wyręczają ją zaprzyjaźnione myszki i ptaki. Dzięki temu Cinderella jest gotowa na wyjście, co nie podoba Anastazji i Gryzeldzie. Hrabina Tremaine, chcąc dopiąć swego, a jednocześnie dotrzymać danej obietnicy przed wyjściem na bal, manipuluje swymi córkami, by te porwały suknię Cinderelli na strzępy. Zrozpaczona dziewczyna wybiega do ogródka, gdzie spotyka Dobrą Wróżkę, będącą jej matką chrzestną, która przy pomocy magii zamienia dynię w karetę, myszki w konie, Majora w stangreta, Bingo w lokaja, a podartą sukienkę Cinderelli w cudną balową suknię, wyposażoną w szklane pantofelki. Przed odjazdem na bal przestrzega Cinderellę, że czary tracą moc po wybiciu północy.
Po dotarciu na bal królewicz zakochuje się w Cinderelli. Para spędza cały wieczór razem, aż do czasu, gdy wybija północ. Cinderella nieświadoma, że jej partner to królewicz, ucieka z zamku, gubiąc na schodach jeden ze szklanych pantofelków. Stary książę znajduje but, po czym – na zlecenie króla – przeczesuje królestwo w poszukiwaniu nieznajomej. Gdy do Cinderelli docierają wieści o królewskim dekrecie, rozanielona zaczyna nucić melodię z balu. Hrabina Tremaine wówczas uświadamia sobie, że to Cinderella była nieznajomą z balu, dlatego zamyka ją na klucz w sypialni. Cinderella robi wszystko, by się uwolnić i gdy zdaje sprawę, że sama nie da rady, prosi o pomoc zaprzyjaźnione zwierzęta. W czasie, gdy pantofelek bezskutecznie przymierzają Gryzelda i Anastazja, Jacek i Kajtek wykradają klucz z kieszeni macochy i uwalniają Cinderellę. Hrabina Tremaine próbuje powstrzymać księcia przed przymiarką Cinderelli i gdy to się nie udaje, podstawia nogę gońcowi, który tłucze pantofelek. Książę jest w rozpaczy, ale Cinderella pociesza go, wyjmując drugi szklany pantofelek. Dziewczyna przymierza pantofelek, a następnie bierze ślub z królewiczem.
Produkcja.
Walt Disney zdecydował się na ekranizację baśni w opracowaniu Charlesa Perraulta. Przed rozpoczęciem prac nad filmem wytwórnia była zadłużona na ponad 4 mln dolarów. By oszczędzić na produkcji, studio najpierw nakręciło roboczy film z udziałem aktorów-modeli, by na jego podstawie animatorzy narysowali poszczególne sceny. Podczas nagrań Kopciuszka i księcia zagrali Helene Stanley i Jeffrey Stone. Do stworzenia postaci Lucyfera zainspirował Walta Disneya kot jednego z animatorów, Warda Kimballa.
W 1948 na prośbę znajomych Ilene Woods nagrała partie wokalne do piosenek „A Dream Is a Wish Your Heart Makes”, „Bibbidi-Bobbidi-Boo” i „So This Is Love”, a następnie przyjęła ofertę Walta Disneya do użyczenia głosu tytułowej bohaterce filmu. Jak przyznawała w wywiadach, podczas rozmów z Disneyem nie wiedziała, że bierze udział w przesłuchaniach do roli Kopciuszka. W trakcie powstawania ścieżki dźwiękowej Walt Disney zdecydował się na pionierskie zastosowanie efektu śpiewania harmonicznego, dlatego zlecił Woods nagranie kilku ścieżek wokalnych do „Sing, Sweet Nightingale”, które następnie nałożono na siebie. Głosu pozostałym postaciom użyczyli m.in. William Philips (jako książę), Eleanor Audley (macocha), Verna Felton (Dobra Wróżka) czy Jimmy MacDonald (Jacek i Kajtek).
Scena, w której Dobra Wróżka przemienia Kopciuszka w piękną księżniczkę, należała do jednej z ulubionych scen Walta Disneya w całym jego dorobku artystycznym.
Przed premierą z filmu usunięto kilka scen, w tym pościg księcia za jeleniem czy przyjazd Kopciuszka i starego księcia do pałacu, gdzie królewicz widzi przyszłą żonę w łachmanach, a także scenę, w której Kopciuszek podsłuchuje macochę i przyrodnie siostry plotkujące o nieznajomej dziewczynie z balu. Z filmu została wycięta też piosenka „Cinderella Work Song”, którą dziewczyna śpiewa, wypełniając kolejne obowiązki nałożone przez macochę i siostry przed balem. 
Prace nad animacją kosztowały wytwórnię 3 mln dol.. Film był sześciokrotnie wznawiany na potrzeby kin: w 1957, 1965, 1973, 1981, 1987 i 2013. Do 2015 zapewnił twórcom 85 mln dol. przychodu ze sprzedaży.
Wersja polska.
Polska wersja językowa filmu miała premierę w 1961 z poprzedzającym dodatkiem w postaci „Naszej Kroniki” PKF nr 7/60. Za kinową dystrybucję filmu odpowiadała Centrala Wynajmu Filmów, a w 1991 – ITI Cinema.
Pierwsza wersja dubbingu (1961).
Wersja polska: Studio Opracowań Dialogowych w Warszawie
Reżyseria: Seweryn Nowicki
Operator dźwięku: Mariusz Kuczyński
Asystent operatora dźwięku: Jerzy Januszewski
Udział wzięli:
i inni
Piosenki śpiewali:
Druga wersja dubbingu (2012).
Wersja polska: SDI Media Polska
Reżyseria: Joanna Węgrzynowska-Cybińska
Dialogi: Joanna Serafińska
Kierownictwo muzyczne: Agnieszka Tomicka
Teksty piosenek: Michał Wojnarowski
Realizator dźwięku: Maria Kantorowicz-Bantin
Opieka artystyczna: Aleksandra Sadowska
Kierownictwo produkcji:
Produkcja polskiej wersji językowej: Disney Characters Voices International, Inc.
Udział wzięli:
Piosenki śpiewali:
Wpływ na popkulturę.
Postacie z filmu pojawiły się w wielu innych produkcjach tworzonych lub współtworzonych przez firmy Walta Disneya, m.in. w filmach animowanych "" (2001) i "Jej Wysokość Zosia" (2012), grach komputerowych z serii "Kingdom Hearts": "Kingdom Hearts" (2002) i "Kingdom Hearts: Birth by Sleep" (2010), grze komputerowej "Disney Magical World" (2013) oraz grze mobilnej "Disney Magic Kingdoms" z 2016.
Postacie z "Kopciuszka" pojawiły się także w amerykańskich serialach "Dawno, dawno temu" (2011–2012, 2016–2018) i "Once Upon a Time in Wonderland" (2013).

</doc>
<doc id="601676" url="https://pl.wikipedia.org/wiki?curid=601676" title="Soczewka grawitacyjna">
Soczewka grawitacyjna



</doc>
<doc id="601677" url="https://pl.wikipedia.org/wiki?curid=601677" title="Muzaffarnagar (miasto)">
Muzaffarnagar (miasto)

Muzaffarnagar (hindi: मुजफ्फरनगरम्) – miasto w północnych Indiach w stanie Uttar Pradesh, na Nizinie Hindustańskiej.
Populacja miasta w 2001 roku wynosiła 331 668 mieszkańców.
Miasto jest ośrodkiem hutnictwa oraz przemysłu papierniczego i cukrowniczego.
Specyfiką miasta jest wielowyznaniowość jego mieszkańców. Nieznaczną większość stanowią hinduiści, lecz udział muzułmanów w populacji wynosi około 40%. Obecne są też mniejszości sikhów i chrześcijan.

</doc>
<doc id="601679" url="https://pl.wikipedia.org/wiki?curid=601679" title="Helena Paparizou">
Helena Paparizou



</doc>
<doc id="601680" url="https://pl.wikipedia.org/wiki?curid=601680" title="Pau Casals">
Pau Casals

Pau Casals i Defilló, również Pablo Casals (ur. 29 grudnia 1876 w Vendrell w Hiszpanii, zm. 22 października 1973 w San Juan w Portoryko) – kataloński wiolonczelista, kompozytor i dyrygent.
Życiorys.
Wykształcony w konserwatoriach Barcelony i Madrytu. W Madrycie jego głównym profesorem był, uważany za założyciela hiszpańskiej szkoły wiolonczelistyki, wiolonczelista pochodzenia francusko-polskiego Victor Mirecki. W latach 1895-1898 Casals był solistą orkiestry Opery paryskiej. Zadebiutował w 1899 w Paryżu. Od 1905 roku rozpoczął działalność kameralisty, pracując z Jacques’em Thibaudem i Alfredem Cortotem.
Pozostawił po sobie wiele wartościowych nagrań solowych, muzyki kameralnej i orkiestrowych. Najbardziej znane spośród nich są nagrania Suit Bacha na wiolonczelę solo, których dokonał w latach 1936-1939. Opuścił Hiszpanię w 1939 roku osiedlając się w Prades we francuskich Pirenejach.
Usprawnił technikę gry na wiolonczeli, jako pedagog wykształcił wielu wybitnych artystów, jak Gaspar Cassadó i Mstisław Rostropowicz. Z jego inicjatywy w latach 1950–1968 odbywały się znane festiwale bachowskie w Prades (Pireneje). W roku 1956 osiedlił się w San Juan (Portoryko), gdzie od 1957 organizował festiwale. W roku 1971 skomponował hymn pokoju dla ONZ.
Komponował utwory instrumentalne i chóralne, np. Oratorium bożonarodzeniowe „The Manger”.
Odznaczenia.
Otrzymał następujące odznaczenia:

</doc>
<doc id="601682" url="https://pl.wikipedia.org/wiki?curid=601682" title="Żydowski Instytut Naukowy">
Żydowski Instytut Naukowy



</doc>
<doc id="601684" url="https://pl.wikipedia.org/wiki?curid=601684" title="Bobotov Kuk">
Bobotov Kuk

Bobotov Kuk (2523 m n.p.m.) – najwyższy szczyt pasma Durmitor, w Górach Dynarskich, położony w Czarnogórze. Znajduje się pomiędzy dolinami rzek Piva i Tara. Zbudowany jest głównie z wapieni i skał osadowych w których występują liczne formy krasowe.
Pierwszego wejścia dokonał Oscar Baumann w 1883 r.

</doc>
<doc id="601685" url="https://pl.wikipedia.org/wiki?curid=601685" title="Zjednoczenie (branżowe)">
Zjednoczenie (branżowe)

Zjednoczenie – nazwa organu zarządzania daną branżą przemysłu lub usług w okresie PRL (1945–1981).
Pierwsze zjednoczenia funkcjonowały w Polsce w okresie międzywojennym, które zrzeszały firmy prywatne danej branży. Po II wojnie światowej, w okresie gospodarki centralnie sterowanej, ewoluowały formy i nazwy organów zarządzania poszczególnymi branżami.
Chronologia.
Funkcjonowały zjednoczenia ogólnokrajowe (np. branż przemysłowych, budownictwa specjalistycznego, biur projektów) oraz regionalne i wojewódzkie (np. budownictwa ogólnego, przemysłowego, komunalnego, rolniczego, wodnego i melioracji, państwowych gospodarstw rolnych, technicznej obsługi rolnictwa, przedsiębiorstw gospodarki komunalnej i mieszkaniowej, przemysłu terenowego, handlu, wełnianego, węglowego itd.). Większość zjednoczeń produkcyjnych dysponowało własnymi podmiotami krajowej dystrybucji produkowanych wyrobów, cały szereg z nich, również własnymi przedsiębiorstwami handlu zagranicznego.
Obecnie nie istnieje już żadne z dawnych zjednoczeń, funkcjonują jednak firmy które z powodów marketingowych zachowały logo lub nazwę danego zjednoczenia. Wyjątkiem jest zjednoczenie Bumar, które nie zostało zlikwidowane, lecz przekształcone w grupę kapitałową.
Zjednoczenia, pod nazwami których funkcjonują (lub funkcjonowały) firmy:
Zjednoczenia.
Funkcjonowało około 150 ogólnokrajowych organów zarządzania o tej nazwie:
Uprawnienia zjednoczeń miało też kilkadziesiąt innych wydzielonych, podległych bezpośrednio ministerstwom organów zarządzania, np.:
oraz krajowe związki spółdzielczości pracy.
Organizacja zarządzania w innych krajach socjalistycznych.
Forma zarządzania w krajach ościennych była zróżnicowana i ulegała ewaluacji.
NRD.
Powołane w 1948 na terenach późniejszej NRD branżowe zrzeszenia, np. przemysłu stoczniowego ("Vereinigung Volkseigener Werften" – VVW), w 1959 przekształcono w zjednoczenia (np. "Vereinigung Volkseigener Betriebe Schiffbau" – VVB), w 1979 w kombinaty (np. "Kombinat Schiffbau Rostock"). Jednym z bardziej znanych było zjednoczenie przemysłu motoryzacyjnego Industrieverband Fahrzeugbau (IFA).
ZSRR.
Od początku lat 60. w gospodarce ZSRR zaczęły funkcjonować zjednoczenia przedsiębiorstw ("oбъединение предприятий"), zjednoczenia naukowo-produkcyjne ("научно-производственное объединение") i zjednoczenia produkcyjne ("производственное объединение"). Te ostatnie będące odpowiednikami naszych kombinatów. Były zjednoczenia wszechzwiązkowe lub podległe władzom poszczególnych republik.
Zjednoczenia naukowo-produkcyjne to samodzielne i samofinansujące się organizacje naukowo-produkcyjne, w skład których wchodzą m.in. placówki naukowo-badawcze, biura projektów, zakłady produkcyjne i zaplecza.
Podobnie zarządzano np. w Bułgarii, Chińskiej Republice Ludowej, na Kubie i w Rumunii.

</doc>
<doc id="601687" url="https://pl.wikipedia.org/wiki?curid=601687" title="Mohammad Najibullah">
Mohammad Najibullah



</doc>
<doc id="601689" url="https://pl.wikipedia.org/wiki?curid=601689" title="YIVO">
YIVO

YIVO () – instytucja naukowa założona w 1925 roku w polskim podówczas Wilnie, pod nazwą Żydowski Instytut Naukowy (jid. ייִדישער וויסנשאַפֿטלעכער אינסטיטוט / "Jidiszer Wisnszaftlecher Institut"). Skrót ten jest akronimem jego pierwotnej nazwy. Przemianowane na YIVO Institute for Jewish Research, od 1940 roku ma siedzibę w Nowym Jorku i prowadzi badania m.in. nad językiem jidysz.
Poza tym YIVO gromadzi, ratuje i przechowuje wszelkie źródła i materialne ślady dorobku kultury żydowskiej, a zwłaszcza Żydów aszkenazyjskich. W bibliotece instytutu w Nowym Jorku znajduje się ponad 360 tys. woluminów, z których najstarsze datowane są na początek XVI w. W archiwum przechowywanych jest ponad 22 mln różnego rodzaju dokumentów, fotografii, nagrań, plakatów, filmów i innych artefaktów.
Współtwórcą i kierownikiem wileńskiego oddziału instytutu był językoznawca Max Weinreich, który od 1940 roku pracował w YIVO w USA. Wileński oddział w okresie istnienia posiadał 40 000 woluminów oraz wiele cennych rękopisów, w tym dokumenty i listy Lwa Tołstoja, Icchoka Lejba Pereca, Alfreda Landaua czy Szolema Alejchema. Instytut organizował wystawy i wykłady wielu wybitnych osobistości, zajmował się zbieraniem i opracowywaniem materiałów naukowych, prowadził badania nad językiem, kulturą i folklorem, a także wspierał programy badawcze. Przy YIVO działało Muzeum Sztuki. W sierpniu 1935, na światowym zjeździe YIVO w Wilnie gościli między innymi malarz Marc Chagall i historyk Szymon Dubnow. W 1941 roku, po wkroczeniu Niemców do Wilna, do budynku Instytutu zwieziono dzieła i książki zrabowane z żydowskich bibliotek, muzeów i mieszkań prywatnych, a dodatkowo w budynku skoszarowano wojsko. Część ze zbiorów YIVO została zniszczona przez nazistów, część wywieziona w głąb Rzeszy, a część ukryta przez grupę Żydów pracujących dla "Einsatzstab Reichsleiter Rosenberg", w tym przez poetę Abrahama Suckewera, i wydobyta po wojnie.

</doc>
<doc id="601691" url="https://pl.wikipedia.org/wiki?curid=601691" title="Hamid Reza Pahlawi">
Hamid Reza Pahlawi

Hamid Reza Pahlawi (pers. حمیدرضا پهلوی, ur. 4 lipca 1932 w Teheranie, zm. 27 lipca 1992 tamże) – irański książę, syn Rezy Szaha Pahlawiego – założyciela dynastii Pahlawi – i jego szóstej żony Ismat ol-Molouk. Został pozbawiony tytułu książęcego przez jednego ze swoich braci, zmienił nazwisko na Hamid Islami. Uwięziony w czasie irańskiej rewolucji islamskiej, zmarł w więzieniu w Teheranie w wieku 60 lat.

</doc>
<doc id="601694" url="https://pl.wikipedia.org/wiki?curid=601694" title="Hamid Reza Pahlavi">
Hamid Reza Pahlavi



</doc>
<doc id="601702" url="https://pl.wikipedia.org/wiki?curid=601702" title="Myspace">
Myspace

Myspace – serwis społeczności internetowej założony w 2003 roku przez Toma Andersona i Chrisa DeWolfe’a, będący do 15 czerwca 2009 na 11. miejscu wśród najbardziej popularnych stron WWW w Internecie. Serwis był notowany w rankingu Alexa na miejscu 2 413.
Serwis ten umożliwia przede wszystkim komunikację pomiędzy internautami i nawiązywanie drogą elektroniczną znajomości. Szczególnie pomocny jest w tym tzw. profil, czyli prywatna strona użytkownika, na której może on krótko napisać o sobie i swoich zainteresowaniach. Serwis oferuje między innymi możliwość tworzenia własnych galerii zdjęć oraz profili muzycznych.
Jak podają twórcy portalu, konta założyło ponad 250 milionów osób z całego świata. Z "Myspace" korzystali szczególnie chętnie przedstawiciele branży muzycznej, filmowej i telewizyjnej. Była to szczególnie skuteczna forma promocji dla młodych grup muzycznych, które umieszczają próbki swojej twórczości w miejscu łatwo dostępnym dla potencjalnych nabywców.
Historia.
W 2005 roku Myspace został zakupiony przez medialnego potentata Ruperta Murdocha za 580 milionów dolarów.
W 2006 tygodnik Time nazwał serwis Myspace „metropolią on-line” i uznał (wspólnie z Wikipedią oraz YouTube) za wzorową społeczność internetową, nadając tytuł „Człowieka Roku 2006”.
W czerwcu 2008 pojawiła się polska wersja Myspace, w marcu 2009 roku podjęto decyzję o zamknięciu polskiego biura i zarządzaniu polską wersją z Berlina. W kwietniu tego samego roku podjęto jednak decyzję o kontynuacji działań serwisu z Polski.
29 czerwca 2011 Myspace został przejęty przez spółkę Specific Media. Firma News Corporation sprzedała serwis za 35 milionów dolarów. Niewielka część udziałów należała do Justina Timberlake’a.
11 lutego 2016 MySpace i jej nadrzędna spółka zostały zakupione przez Time Inc.

</doc>
<doc id="601704" url="https://pl.wikipedia.org/wiki?curid=601704" title="Ceramika czarnofigurowa">
Ceramika czarnofigurowa



</doc>
<doc id="601705" url="https://pl.wikipedia.org/wiki?curid=601705" title="Wilhelm Foerster">
Wilhelm Foerster

Wilhelm Julius Foerster (lub Förster; ur. 16 grudnia 1832 w Zielonej Górze (wówczas "Grünberg"), zm. 18 stycznia 1921 w Poczdamie) – niemiecki astronom.
Życiorys.
Był asystentem Johanna Enckego, a po jego śmierci w 1865 roku objął kierownictwo berlińskiego obserwatorium astronomicznego. Funkcję tę pełnił do 1903 roku. Wraz z Ottonem Lesserem był współodkrywcą planetoidy (62) Erato.
W roku 1891 został przewodniczącym Międzynarodowego Biura Miar i Wag. Oprócz prac ogłaszanych w czasopismach astronomicznych, ogłosił zbiór swych naukowych wykładów i rozpraw (1876–1896), "Kalender und Uhren am Ende des XIX. Jahrh." (1899), "Zeitmessung und Zeitregelung" (1909), "Kalenderwesen und Kalenderreform". W 1888 roku powołał do życia towarzystwo „Urania”, a w 1891 roku „Związek Przyjaciół Astronomii i Fizyki Kosmicznej”.
Był członkiem stowarzyszenia Deutschen Gesellschaft für ethische Kultur (do którego należał także Albert Einstein) oraz Deutsche Friedensgesellschaft, przeciwstawiał się rosnącemu w Niemczech nacjonalizmowi po wybuchu I wojny światowej. Kiedy 93 niemieckich intelektualistów podpisało popierający wojnę manifest "Aufruf an die Kulturwelt", Foerster był jedną z czterech osób, które w roku 1914 postawiły swoje nazwisko pod kontr-manifestem potępiającym wojnę "Aufruf an die Europäer" (pozostałe osoby to Einstein, filozof Otto Buek i fizjolog Georg Nicolai).
Był ojcem Friedricha Foerstera. 
Jego nazwiskiem nazwano planetoidę (6771) Foerster.

</doc>
<doc id="601707" url="https://pl.wikipedia.org/wiki?curid=601707" title="Oglądalność">
Oglądalność

Oglądalność – procent grupy docelowej oglądający dany program telewizyjny, stację telewizyjną, reklamę itp. Wyniki badań telemetrycznych są źródłem informacji dla stacji telewizyjnych, dzięki którym nadawcy wiedzą, jak konstruować ramówki, by cieszyły się popularnością wśród widzów. Natomiast domy mediowe posługują się wynikami jako narzędziem do planowania kampanii reklamowych.
Oglądalność w Polsce.
W Polsce oglądalność mierzona jest od 1996 roku przez ośrodek badawczy AGB Nielsen Media Research, część koncernu Nielsen Company. Oddziały tej firmy mierzą oglądalność w ponad 25 krajach świata. W latach 1997–2011 badania telemetryczne prowadził również instytut TNS Polska (wcześniej pod nazwą TNS OBOP). TNS Polska prowadziła pomiar oglądalności wyłącznie dla TVP, która zdecydowała się przejść na wyniki Nielsena. Od 2011 roku wszyscy uczestnicy rynku (tj. stacje telewizyjne, domy mediowe i reklamodawcy, korzystają danych telemetrycznych od jednego dostarczyciela, co jest standardem także w innych państwach świata.
Z uwagi na metodologię badań wyniki oglądalności są podawane dla każdej minuty. Oznacza to, że oglądalność programu jest średnią z jego minutowych oglądalności. W 2016 r. Nielsen Audience Measurement bada oglądalność 164 stacji dla telewizji linearnej.
Badania nie uwzględniają TV Trwam, która nie jest monitorowana przez Nielsen Audience Measurement.
W 2016 r. Nielsen planował uruchomić w Polsce pomiar oglądalności reklam w internecie (Digital Ad Ratings).

</doc>
<doc id="601708" url="https://pl.wikipedia.org/wiki?curid=601708" title="Nielsen Media Research">
Nielsen Media Research

Nielsen Media Research – międzynarodowa firma badawcza specjalizująca się w telemetrycznych badaniach oglądalności telewizji.
AGB Nielsen Media Research.
AGB Nielsen Media Research Sp. z o.o. była jedną z dwóch firm (obok OBOP) dostarczających dane telemetryczne dla polskiej telewizji. Dawniej występowała pod nazwą "AGB Polska". Od 1 maja 2010 roku działa pod nazwą "Nielsen Audience Measurement". Zmiana podyktowana została zmianami właścicielskimi pomiędzy AGB Nielsen Media Research a The Nielsen Company.

</doc>
<doc id="601709" url="https://pl.wikipedia.org/wiki?curid=601709" title="Neolingwizm">
Neolingwizm

Neolingwizm – nurt literacki, powołany przez grupę poetycką znaną jako neolingwiści. Proklamowany był przez ogłoszenie 3 grudnia 2002 Manifestu neolingwistycznego w Przestrzeni Graffenberga w Warszawie.
Przedstawicielami są m.in. Marcin Cecko, Maria Cyranowicz, Michał Kasprzak, Jarosław Lipszyc i Joanna Mueller. Będący ich dziełem Manifest neolingwistyczny, napisany w grudniu 2002, wzywał do odejścia od formy wiersza do-wolnego, wskazywał na znaczenie warstwy brzmieniowej i wizualnej tekstu poetyckiego, oraz był wyrazem niezadowolenia z kierunku rozwoju polskiej poezji w ostatniej dekadzie XX wieku.
Choć neolingwiści nie zaistnieli na dłużej jako grupa literacka, wywarli widoczny wpływ na kształt współczesnej poezji polskiej, szczególnie poprzez reintrodukcję tradycyjnych narzędzi poezji lingwistycznej.
Informacje na temat środowiska tzw. warszawskich neolingwistów, ich twórczości i projektów zebrano w antologii poezji neolingwistycznej "Gada !zabić?. Pa]n[tologia neolingwizmu", red. Maria Cyranowicz i Paweł Kozioł, Warszawa 2005.

</doc>
<doc id="601714" url="https://pl.wikipedia.org/wiki?curid=601714" title="Popiół wulkaniczny">
Popiół wulkaniczny

Popiół wulkaniczny – stały produkt erupcji wulkanu, utworzony z rozpylonej w powietrzu lawy i skał wyrwanych z podłoża. Najdrobniejszy materiał piroklastyczny o średnicach ziarna nie przekraczających 2 mm. Jego grubsze frakcje, o średnicach ziaren od 0,05 mm do 2 mm, nazywa się piaskiem wulkanicznym, natomiast najdrobniejsze, o ziarnie mniejszym niż 0,05 mm – pyłem wulkanicznym.
Popiół wulkaniczny wyrzucany jest do atmosfery na bardzo dużą wysokość, do kilkudziesięciu kilometrów i przemieszcza się na duże odległości, nawet do kilku tysięcy kilometrów. W tym czasie może stanowić zagrożenie dla samolotów. Opadając na powierzchnię terenu tworzy pokrywę która może zasypać obiekty wielkości domów.
Erupcja wulkanu Eldfell.
W 1973 r. wulkan Eldfell na islandzkiej wyspie Heimaey ożył po trwającym 5000 lat uśpieniu, pokrywając całe miasteczko Vestmannaeyjar popiołem wulkanicznym, sięgającym do dachów domostw mierzących 4 m.
Erupcja wulkanu Wezuwiusz.
Popiół wulkaniczny z wulkanu Wezuwiusz (Włochy) w 79 roku n.e. pokrył Pompeje. Popioły z wulkanu udusiły tych, którzy nie zdążyli się w porę ewakuować, konserwując na setki lat ciała i domy mieszkańców miasta.

</doc>
<doc id="601720" url="https://pl.wikipedia.org/wiki?curid=601720" title="Misa eworsyjna">
Misa eworsyjna



</doc>
<doc id="601723" url="https://pl.wikipedia.org/wiki?curid=601723" title="Playa">
Playa

Playa (plaja), takyr, kewir – odsłonięte dno bezodpływowego okresowego jeziora w klimacie gorącym i suchym, którego powierzchnię pokrywa stwardniały, spękany ił lub muł, silnie zasolony, z wykwitami węglanu wapnia, gipsu i soli kamiennej.
Tylko wyjątkowo po incydentalnych deszczach zamienia się on w grząskie błoto lub dno chwilowego jeziora wypełnionego wodą.
Nazwy regionalne.
Słowo "playa", pochodzące z Ameryki Północnej (Meksyk, południe USA), jest najczęściej stosowaną nazwą w literaturze naukowej, ale ta sama struktura ma swoje regionalne nazwy: "kewir" – w Azji, "takyr" – w Iranie i na południu dawnego ZSRR, "sebha", "shatt" – na Saharze, w północnej Afryce.

</doc>
<doc id="601725" url="https://pl.wikipedia.org/wiki?curid=601725" title="Abd-or-Reza Pahlawi">
Abd-or-Reza Pahlawi

Abd-or-Reza Pahlawi (pers. عبدالرضا پهلوی, ur. 19 sierpnia 1924 w Teheranie, zm. 11 maja 2004 na Florydzie) – książę irański, podporucznik Cesarskiej Armii Iranu, syn Rezy Szacha Pahlawiego (założyciela dynastii Pahlawi) i jego szóstej żony Ismat ol-Molouk. Odebrał staranne wykształcenie w Szwajcarii i na Uniwersytecie Harwardzkim w USA.
Wraz z bratem Alim Rezą Pahlawim I towarzyszył swojemu ojcu na wygnaniu na Mauritiusie i w Johannesburgu w latach 1941-1944. Po powrocie do Iranu był przez pewien czas przewodniczącym zarządu Irańskiego Centrum Studiów Zarządzania, następnie Organizacji Ochrony Środowiska. Od 1979 roku przebywał na emigracji w USA, zmarł na Florydzie.

</doc>
<doc id="601727" url="https://pl.wikipedia.org/wiki?curid=601727" title="Te Atairangikaahu">
Te Atairangikaahu

Te Atairangikaahu, pełne imię i tytuł Te Arikinui Dame Te Atairangikaahu (ur. 23 lipca 1931, zm. 15 sierpnia 2006) – królowa maoryska w okresie 18 maja 1966 – 15 sierpnia 2006. Te Arikinui to maoryski tytuł królewski, dame – angielski żeński odpowiednik tytułu szlacheckiego "sir", a Te Atairangikaahu – imię oficjalnie przyjęte podczas koronacji, identyczne z noszonym uprzednio przez jej matkę. Jako księżniczka używała imienia Piki Mahuta.
Była jedynym biologicznym dzieckiem Koroki Mahuta i Te Atairangikaahu. Jej ojciec miał jeszcze jedną córkę, z poprzedniego związku, Tuurę, starszą od Piki Mahuta. Miała też adoptowanych braci, w tym Roberta Mahutę, parlamentarzystę. Dame Te Atairangikaahu pochodziła z rodu Potatau, pierwszego króla Maorysów. Urząd królowej Maorysów nie ma umocowań w konstytucji Nowej Zelandii. Te Arikinui pełniła funkcje reprezentacyjne, jako głowa swego narodu, także na arenie międzynarodowej, w tym przy wydarzeniach sportowych. Jej oficjalną rezydencją jako królowej był "Turongo House" w miejscowości Turangawaewae. Została oficjalnie koronowana 23 maja 1966 roku.
W 1970 roku jako pierwsza Maoryska uzyskała tytuł szlachecki. W 1973 przyznano jej honorowy doktorat Uniwersytetu Waikato, a w 1999 honorowy doktorat z prawa Uniwersytetu Victoria w Wellington. Jako jedna z pierwszych została uhonorowana Orderem Nowej Zelandii wkrótce po jego ustanowieniu w 1987 roku. 
W grudniu 2005 rozpoczęto jej dializowanie z powodu choroby nerek. 11 czerwca 2006 znalazła się na oddziale intensywnej terapii szpitala Waiako, prawdopodobnie z powodu ataku serca. Opuściła szpital po miesiącu, by móc oficjalnie obchodzić 75 urodziny. Zmarła 15 sierpnia 2006 w swoim domu w Ngaruawahia.
Jej następcą został wybrany w drodze konsensu przez radę wodzów maoryskich plemion Tuheitia Paki. W kulturze maoryskiej nie ma automatycznego dziedziczenia tytułu przez najstarsze dziecko (sama Te Arikinui była drugim dzieckiem).

</doc>
<doc id="601729" url="https://pl.wikipedia.org/wiki?curid=601729" title="Pyramid">
Pyramid

Pyramid (ang. "Pyramid Lake") – endoreiczne słone jezioro o powierzchni około 487 km² (188 mi²), w rejonie Great Basin, w północno-zachodniej części stanu Nevada, (USA). Jedno z największych jezior w Stanach Zjednoczonych. Znajduje się w południowej części hrabstwa Washoe, na północny wschód od Reno. Powierzchnia znajduje się na wysokości około 1157 m (3796 stóp). Jezioro leży na terenie rezerwatu Indian Paiute.

</doc>
<doc id="601730" url="https://pl.wikipedia.org/wiki?curid=601730" title="Henryk Chmielewski (prawnik)">
Henryk Chmielewski (prawnik)

Henryk Leonard Chmielewski (ur. 12 kwietnia 1907 w Siemieniu, zm. 23 września 1970) – polski prawnik i pisarz, funkcjonariusz Ministerstwa Bezpieczeństwa Publicznego, pracownik Ministerstwa Sprawiedliwości, członek Polskiej Zjednoczonej Partii Robotniczej.
Życiorys.
Syn Jana i Heleny zd. Skoczyńskiej. W latach 1927–1930 pracownik kancelaryjny w Katolickim Związku Młodzieży w Wilnie. Ukończył w 1937 studia prawnicze na Uniwersytecie Stefana Batorego. Podczas studiów związany z katolicką organizacją młodzieży akademickiej „Odrodzenie” i zaprzyjaźniony z jej prezesem Henrykiem Dembińskim. Był także członkiem Akademickiego Klubu Włóczęgów Wileńskich (podobnie jak m.in. Czesław Miłosz i Paweł Jasienica). Po latach, już jako funkcjonariusz MBP, miał ponownie kontakt z Jasienicą, który był przez tę instytucję więziony; według Jasienicy „obaj udali, że się nie znają”.
Od 1939 kierownik i zastępca sekretarza w wileńskim Instytucie Akcji Katolickiej. W okresie II wojny światowej, po zajęciu Wilna przez Sowietów, w 1940 był najpierw inicjatorem powstania polskojęzycznej „Gazety Ludowej”, którą następnie przekształcono w organ Komitetu Miejskiego Komunistycznej Partii Litwy – „Prawdę Wileńską”. Jej ostatni numer ukazał się 23 czerwca 1941.
W grudniu 1942 został skazany na karę śmierci przez podziemny sąd polskiej Armii Krajowej. Wyrok został ogłoszony w podziemnym organie wileńskiej AK „Niepodległość”, a w marcu 1943 przedrukowany przez warszawską podziemną gazetę „Samoobrona”.
W 1943 Chmielewski podjął współpracę z komunistycznym Związkiem Patriotów Polskich, które zleciło mu rozpracowanie szkoły podchorążych AK. W tym celu zlokalizował ustalił, że szkoła znajduje się przy 6. Brygadzie AK w okolicach Bieniakoń-Ejszyszek. Na początku czerwca dołączył do brygady i przez miesiąc prowadził działania wywiadowcze. Został zdekonspirowany i od sądu polowego uchroniło go jedynie nadejście Armii Czerwonej, do której wstąpił.
Po wojnie, w 1946 został inspektorem PAP w Warszawie. Potem, w stopniu kapitana został naczelnikiem Wydziału V Departamentu V MBP ("zwalczanie wrogiej działalności kleru") i pełnił tę funkcję od 21 marca 1946 do 30 czerwca 1946. Już jako major od lipca 1946 był wicedyrektorem Departamentu V. Zwolniony w związku z przejściem do innej pracy 25 października 1949.
1 listopada 1949 rozpoczął pracę w Departamencie Nadzoru Sądowego w Ministerstwie Sprawiedliwości. Był inicjatorem utworzenia tzw. Sekcji Tajnej Sądu Najwyższego, która zajmowała się fingowaniem procesów o współpracę z okupantem; wiele z nich zakończyło się wyrokami śmierci. W 1955 przeszedł do pracy w Ministerstwie Spraw Wewnętrznych.
Odznaczony Krzyżem Oficerskim Orderu Odrodzenia Polski (1954).
Wg niektórych źródeł zmarł w latach 50..
Autor książki „Chrześcijaństwo na tle religii świata” (1964) i powieści „Prorok” (1971), a także monografii prawniczych.

</doc>
<doc id="601734" url="https://pl.wikipedia.org/wiki?curid=601734" title="Nyborg">
Nyborg

Nyborg – duńskie miasto leżące na wschodnim wybrzeżu wyspy Fionia, nad cieśniną Wielki Bełt. Stolica gminy Nyborg.
Pierwsza wzmianka o Nyborgu pochodzi z 1193 roku, kiedy to powstał, istniejący do dziś, zamek Nyborg. Prawa miejskie od 1202. W XVII wieku Nyborg był jednym z trzech, obok Fredericii i Kopenhagi, największych duńskich fortów. W 1659 przetrwał, dzięki pomocy kontyngentu holenderskiego pod wodzą admirała Michiela de Ruytera, oblężenie szwedzkie.
W 1867 forteca została opuszczona a tereny dookoła niej sprzedano mieszkańcom miasta. Do dziś zachowała się zdecydowana większość otaczających fortecę murów obronnych, część z nich stanowi obecnie część plenerowego teatru zwanego "Nyborg voldspil".
W Nyborgu ma swój początek most przebiegający nad cieśniną Wielki Bełt, łączący Fionię z Zelandią – Storebæltsbroen.

</doc>
<doc id="601738" url="https://pl.wikipedia.org/wiki?curid=601738" title="Langeland">
Langeland

Langeland – duńska wyspa leżąca pomiędzy cieśniną Wielki Bełt oraz Zatoką Kilońską oraz wyspami Fionią a Lolland. Jej długość wynosi 52 km a szerokość 11 km. Administracyjnie należy do okręgu Dania Południowa, tworzy gminę Langeland.
Powierzchnia nizinna. Mieszkańcy wyspy zajmują się głównie rolnictwem. Uprawia się pszenicę, jęczmień, buraki cukrowe; rozwinięta hodowla bydła i drobiu, rybołówstwo. Z wyspami Tåsinge oraz Fionią łączy ją most.

</doc>
<doc id="601741" url="https://pl.wikipedia.org/wiki?curid=601741" title="Jacek Janowicz">
Jacek Janowicz

Jacek Janowicz (ur. 13 lutego 1971 w Sokółce) – polski artysta kabaretowy, dziennikarz, literat i kompozytor muzyki rozrywkowej.
Życie i działalność.
Jest dyplomowanym dziennikarzem. Po studiach spędził rok na Syberii pracując jako misjonarz i organista. Po powrocie do Polski założył w 1997 roku w Białymstoku Kabaret Widelec, którego jest autorem większości tekstów i muzyki do jego repertuaru. Wraz z Kabaretem Widelec odniósł liczne sukcesy – zdobył m.in. I nagrodę podczas XXIV przeglądu PaKA, a także kilkakrotnie uzyskiwał główne nagrody podczas Ogólnopolskich Spotkań z Piosenką Kabaretową OSPA.
Jest aktywny również jako animator białostockiego środowiska kabaretowego, gdzie był pomysłodawcą i współorganizatorem Ligi Kabaretów Białostockiej Pustyni Kabaretowej rozgrywanej w latach 2002–2012.
Jako twórca kabaretowy, Janowicz jest również laureatem wyróżnień za teksty i kompozycje kabaretowe w tym plebiscytu „Złote Klucze” w dziedzinie kultury z 2001 roku organizowanym przez "Kurier Poranny", oraz trzykrotnym finalistą Ogólnopolskiego Turnieju Łgarzy w Bogatyni, gdzie zajmował 2, 3 i 5 miejsce.
Jego piosenka "Nie mam szczęścia" wykonywana przez Barbarę Maj gościła przez 37 tygodni na liście przebojów polonijnego Radia Rytm w Nowym Jorku, utrzymując się przez 9 tygodni na pierwszym miejscu tej listy.
Po za działalnością kabaretową i literacką, Janowicz aktywnie uprawiał biegi, piłkę nożną i jazdę na rowerze osiągając w tych dziedzinach również sukcesy. 
Plasował się między innymi w czołówce Pucharu Polski w Ekstremalnych Biegach na Orientację. W 2004 przebiegł po plaży ze Świnoujścia na Hel w ciągu 6 dni pokonując trasę ponad 500 km, a o jego wyczynie informowała wówczas "Gazeta Wyborcza".

</doc>
<doc id="601744" url="https://pl.wikipedia.org/wiki?curid=601744" title="Tåsinge">
Tåsinge

Tåsinge – duńska wyspa leżąca na południe od Fionii, pomiędzy cieśninami Mały Bełt i Wielki Bełt.
Krótki opis.
Administracyjnie należy do regionu Dania Południowa. W latach 1970–2006 należała do okręgu Fionii.
Główną atrakcją turystyczną Tåsinge jest zamek Valdemars Slot (wybudowany w latach 1639–1644 przez króla Christiana IV), wyspa jest również znana jako miejsce śmierci Elviry Madigan (1889 r).
Demografia.
źródło: Duński Urząd Statystyczny

</doc>
<doc id="601747" url="https://pl.wikipedia.org/wiki?curid=601747" title="Cynkit">
Cynkit

Cynkit – minerał z gromady tlenków. Należy do grupy minerałów bardzo rzadkich.
Nazwa nawiązuje do składu chemicznego minerału, którego głównym składnikiem jest cynk. (W. Haidinger, 1845 r.).
Charakterystyka.
Właściwości.
Rzadko tworzy kryształy, najczęściej spotykane mają postać słupa zakończonego piramidalnie, spotykane są też zbliźniaczenia. Najczęściej występuje w skupieniach ziarnistych, zbitych, płytkowych lub pręcikowych. Jest kruchy, przezroczysty, w świetle lampy ultrafioletowej wykazuje pomarańczową flouorescencję. Niektóre okazy wykazują też opalescencję.
Występowanie.
Minerał stref kontaktowych i kontaktowo-metasomatycznych złóż cynkowych. Spotykany w zmetamorfinizowanych wapieniach wraz z willemitem i franklinitem, kalcytem, rodonitem. Przypuszczalnie może powstać też jako produkt pożarów podziemnych. Powstaje też w piecach hutniczych i w rurach odprowadzających gazy piecowe.
Miejsca występowania:

</doc>
<doc id="601748" url="https://pl.wikipedia.org/wiki?curid=601748" title="Thurø">
Thurø

Thurø – duńska wyspa leżąca na południe od Fionii, w cieśninie Wielki Bełt. Jej powierzchnia wynosi 7,5 km². Zamieszkiwana jest przez 3,5 tys. mieszkańców (I 2017 r.). Administracyjnie należy do okręgu Fionia.
Krótki opis.
Wyspa, położona niedaleko Svendborga i połączona z nim niewielkim mostem, jest popularnym miejscem weekendowych wypadów. Na wyspie mieszka również większość policjantów zatrudnionych w Svendborgu i okolicach.
Znane osoby.
W roku 1930 na wyspie zamieszkała pisarka Karin Michaelis. W 1974 zmarł tu pisarz Tom Kristensen.
Demografia.
źródło: Duński Urząd Statystyczny

</doc>
<doc id="601749" url="https://pl.wikipedia.org/wiki?curid=601749" title="Dd (Unix)">
Dd (Unix)

dd – uniksowy program do niskopoziomowego kopiowania i konwersji surowych danych (ang. raw data). "dd" jest używane do kopiowania określonej liczby bajtów lub bloków danych wraz z opcjonalnym konwertowaniem kopiowanych danych (np. zmianą kolejności bajtów, konwersją z EBCDIC do ASCII). Powszechnym wykorzystaniem "dd" jest do tworzenia kopii boot sektora dysku, odczyt danych ze specjalnych plików takich jak /dev/zero albo /dev/random. Sprawdza się również przy odczycie i zapisie urządzeń blokowych takich jak taśmy magnetyczne.
Ponieważ "dd" potrafi operować na partycjach lub na całych dyskach, jest często wykorzystywane przy gromadzeniu „cyfrowych dowodów”, gdzie niezbędne jest odczytanie dysku „bit po bicie”. Użycie komendy "cp" byłoby tu niewystarczające, gdyż dane z usuniętych plików, które nie zostały jeszcze „nadpisane” nie są widoczne dla systemu plików, do którego odwołuje się "cp", a który "dd" pomija.
W GNU/Linuksie jest częścią pakietu GNU Coreutils.
Pochodzenie nazwy.
część podręcznika systemu UNIX z 1975 r. opisująca "dd" była zatytułowana „dd - convert and copy a file”. Ponieważ skrót „cc” od pierwszych liter wyrażenia „copy and convert” był już zajęty przez kompilator języka C (ang. C Compiler), stąd zdaniem niektórych użyto kolejnych liter alfabetu.
Składnia polecenia dd.
np. dd if=nazwa_pliku_wejściowego of=nazwa_pliku_wyjściowego
W rodzinie systemów UNIX obowiązuje zasada, aby stosować jednakową składnię dla wszystkich poleceń linii poleceń. Twórcy "dd" rzekomo wzorując składnię "dd" na składni języka JCL. Zamiast uniksowej składni „-opcja wartość” "dd" używa składni „opcja=wartość”. Ponadto wejście programu "dd" oznaczamy opcją „if” (ang. input file - plik wejściowy), podczas gdy większość komend pobiera nazwę wejścia bez dodatkowych oznaczeń. W przypadku wyjścia programu „of” (ang. output file - plik wyjściowy) sytuacja jest analogiczna. Innymi słowy w dd stosowane są parametry kluczowe, a nie pozycyjne. Nadmiarowa składnia zapobiega pomyleniu i bezpowrotnej destrukcji danych.
Przykłady wykorzystania.
 dd if=/dev/cdrom of=/home/użytkownik/obraz_plyty.iso
gdzie /dev/cdrom jest plikiem urządzenia odczytującego CD-ROM, a /home/użytkownik/obraz_plyty.iso plikiem wynikowym.
 dd if=obraz_dyskietki.img of=/dev/fd0
obraz_dyskietki.img - nazwa pliku zawierającego obraz dyskietki.
/dev/fd0 - napęd dyskietek
 dd if=/dev/hda of=kopia_mbr bs=512 count=1
zapisze kopię MBR pierwszego dysku (hda) w pliku kopia_mbr
 dd if=/dev/urandom of=/dev/sdb
 dd if=/dev/zero of=dysk
export hdd=dysk
for n $(seq 1 2); do dd if=/dev/urandom of=$hdd; done; dd if=/dev/zero of=$hdd
/dev/sdb - nazwa dysku który chcemy skasować (dyski można sprawdzić #fdisk -l).
 dd if=/dev/urandom of=duzy_plik bs=512 count=2097152
Ponieważ 1GB to 1024*1024*1024 = 1073741824 B, a parametrem bs=512 określiliśmy pożądany rozmiar bloku danych na 512 B, stąd liczba kopiowanych bloków danych musi wynosić: 1073741824 / 512 = 2097152 co określa parametr count=2097152.
 disk='/dev/sdb2'
 tape='reszta1Linux'
 (dd bs=288k skip=101717 count=0 &amp;&amp; dd bs=1) &lt; $disk&gt; $tape
512 bajtów jest domyślnym rozmiarem bloku.
 dd if=/dev/mem | hexdump -C | less
 $ dd if=/dev/zero bs=4096 count=1000 of=p1; dd if=/dev/zero of=p2; rm -f p1; rm -f p2
 A # dd if=/dev/cciss/c0d0 |gzip |nc 192.168.1.30 5555
 B $ nc -l 5555 &gt; zapasSerwera.img.gz
W przykładzie /dev/cciss/c0d0 to macierz dyskowa HP. Do wejścia 'if=' może być skierowane również dowolne urządzenie: dysk /dev/sda macierz programowa /dev/md1, pojedyncza partycja np/dev/sdp6 lub logiczny volumen /dev/vgrupa2/lvol4. Jeżeli uruchomimy komputer A z linuksowego Live CD można będzie podobnie zabezpieczyć system dowolnego Windows cały pierwszy twardy dysk z partycją C: będzie wtedy /dev/hda lub /dev/sda.
 # dd if=/dev/sdb of=dysk.img 
Gdzie /dev/sdb to dysk którego chcemy zrobić kopię, a dysk.img to plik obrazu dysku (w wypadku określenia urządzenia zamiast pliku, zostanie on sklonowany)
 # dd if=/dev/hdb of=uszkodzony_dysk.img conv=noerror
Gdzie /dev/hdb to uszkodzony dysk którego chcemy zrobić kopię a uszkodzony_dysk.img to plik obrazu dysku.

</doc>
<doc id="601750" url="https://pl.wikipedia.org/wiki?curid=601750" title="Thuro">
Thuro



</doc>
<doc id="601751" url="https://pl.wikipedia.org/wiki?curid=601751" title="Obniżenie Łącznej">
Obniżenie Łącznej

 Obniżenie Łącznej – obniżenie w Sudetach Środkowych, w Górach Bardzkich.
Lokalizacja.
Obniżenie Łącznej jest to śródgórskie obniżenie (378–400 m n.p.m.), położone między Garbem Golińca a środkową częścią Grzbietu Zachodniego Gór Bardzkich. Od północno-wschodniej strony obniżenie ogranicza Grzbiet Zachodni Góry Gór Bardzkich, a Garb Golińca od strony południowo-zachodniej i zachodniej.
Opis.
Obniżenie Łącznej jest wyraźnie wyodrębniająca się podjednostką Gór Bardzkich stanowiącą teren o całkowicie odmiennym charakterze. Jest to kotlina śródgórska z położoną centralnie doliną Łącznicy w południowej części obniżenia, doliną Czerwionka w północno-zachodniej części i doliną Jaśnicy w północno-wschodniej części. Obniżenie powstało na wychodniach utworów czerwonego spągowca, głównie piaskowców, zlepieńców, wapieni i łupków oraz górnokarbońskich zlepieńców. Powierzchnia zrównania obniżenia pokryta jest cienką warstwą utworów czwartorzędowych, a także osadów polodowcowych.
Krajobraz.
Krajobraz kotliny przedstawia krajobraz wyżyn. Najwyższe wzniesienia nie przekraczają 500 m n.p.m. Cały obszar jest pagórkowaty, pofałdowany, łagodnie poprzecinany korytami potoków. Poza nielicznymi wzniesieniami jest słabo porośnięty lasem. Jest to teren średnio zaludniony, większość obszaru zajmują pola uprawne i łąki. Krajobraz jest przeobrażony, ale w nieznacznym stopniu zurbanizowany. Obszar obniżenia jest ciekawy przyrodniczo i krajobrazowo, o wspaniałych panoramach widokowych, rozciągających się na Garb Golińca i Góry Bardzkie. Wzdłuż koryt rzek ciągną się pasy zieleni z drzew liściastych, liczny jest również starodrzew w formie przydomowych nasadzeń.
Geologia.
Gleby są gliniaste i piaszczysto-gliniaste, cały obszar intensywnie jest użytkowany rolniczo. W obniżeniu występują ciekawe minerały, jak turmalin i pistacyt. W okolicy wsi Łączna można natrafić na florę kopalną.
Świat roślinny i zwierzęcy.
Świat zwierzęcy i roślinny nie różni się specjalnie od innych części Sudetów. Z większych zwierząt można spotkać: sarnę i dzika, z ptaków na terenie obniżenia występuje: jarząbek, sowa włochata, pluszcz, krzyżodziób świerkowy, kilka gatunków jastrzębi. Z mniejszych ssaków występuje lis, łasica, wiewiórka, zając. Na terenie obniżenia pozostałości lasu zachowały się jedynie na wierzchołkach wzgórz z wychodniami skał. Główną roślinność stanowią zbiorowiska synantropijne i segetalne.
Klimat.
Na opisywanym obszarze brakuje stacji meteorologicznych, co utrudnia szczegółowe określenie panujących tu warunków klimatycznych. Położenie fizyczno-geograficzne obniżenia, masywy górskie Gór Bardzkich, osłaniające dolinę od północy i północnego wschodu, oraz Garb Golińca, osłaniający obniżenie od południowego zachodu, sprawiają, że klimat jest umiarkowany, przejściowy, ciepły, charakteryzujący się zmiennym stanem pogody. Średnia temperatura roczna oscyluje tu w granicach 7 °C. Najcieplejszym miesiącem jest lipiec, najzimniejszym styczeń. Okres wegetacyjny ma zróżnicowaną długość w zależności od wysokości terenu i trwa ok. 220 dni. Zachmurzenie średnie występuje w okresie jesienno-zimowym, najmniejsze w lecie. Opadom często towarzyszą gwałtowne burze z wyładowaniami.
Wody.
Obniżenie Łącznej należy do dorzecza Odry. Największą rzeką kotliny jest Jaśnica – lewostronny dopływy Nysy Kłodzkiej, która odwadnia północno-wschodnią część obniżenia. Południową część odwadnia Łącznica a z północnej części wody odprowadza Czerwionek.
Miejscowości.
W północno-wschodniej części obniżenia wzdłuż doliny potoku Jaśnica leży Wojbórz. Ponadto w kotlinie leżą Łączna i Czerwieńczyce.

</doc>
<doc id="601753" url="https://pl.wikipedia.org/wiki?curid=601753" title="Skarø">
Skarø

Skarø – duńska wyspa leżąca na południe od Fionii, na cieśninie Mały Bełt. Administracyjnie należy do regionu Dania Południowa.
Wyspa posiada połączenie promowe ze Svendborgiem oraz wyspą Drejø.

</doc>
<doc id="601754" url="https://pl.wikipedia.org/wiki?curid=601754" title="Skaro">
Skaro



</doc>
<doc id="601755" url="https://pl.wikipedia.org/wiki?curid=601755" title="Drejø">
Drejø

Drejø – duńska wyspa leżąca na południe od Fionii, na cieśninie Mały Bełt. Administracyjnie należy do regionu Dania Południowa.
Transport.
Wyspa posiada połączenie promowe ze Svendborgiem oraz wyspą Skarø.
Demografia.
Co niezwykłe, aż około 65% populacji wyspy stanowią rysownicy oraz karykaturzyści.
źródło: Duński Urząd Statystyczny

</doc>
<doc id="601757" url="https://pl.wikipedia.org/wiki?curid=601757" title="Hjortø">
Hjortø

Hjortø − duńska wyspa leżąca na południe od Fionii, na cieśninie Mały Bełt. Administracyjnie należy do okręgu Fionii.
Wyspa posiada połączenie promowe ze Svendborgiem.

</doc>
<doc id="601758" url="https://pl.wikipedia.org/wiki?curid=601758" title="Hjorto">
Hjorto



</doc>
<doc id="601761" url="https://pl.wikipedia.org/wiki?curid=601761" title="Drejo">
Drejo



</doc>
<doc id="601762" url="https://pl.wikipedia.org/wiki?curid=601762" title="Tasinge">
Tasinge



</doc>
<doc id="601767" url="https://pl.wikipedia.org/wiki?curid=601767" title="Wczesna cyrylica">
Wczesna cyrylica

Wczesna cyrylica – pierwotna wersja cyrylicy, nazywana też bukwicą (od słowa bukwa - litera), która została utworzona dla języka staro-cerkiewno-słowiańskiego. Zastąpiła wcześniej używaną głagolicę.

</doc>
<doc id="601772" url="https://pl.wikipedia.org/wiki?curid=601772" title="Yvette Williams">
Yvette Williams

Yvette Winifred Williams, później Corlett (ur. 25 kwietnia 1929 w Dunedin, zm. 13 kwietnia 2019 w Auckland) – nowozelandzka lekkoatletka, skoczkini w dal.
Życiorys.
Podczas igrzysk Imperium Brytyjskiego w 1950 roku w Auckland zdobyła złoty medal w skoku w dal i srebrny w rzucie oszczepem. W 1952 roku podczas letnich igrzysk olimpijskich w Helsinkach zdobyła złoty medal w skoku w dal, uzyskując 6,24 metra, a także zajęła 6. miejsce w pchnięciu kulą i 10. miejsce w rzucie dyskiem. Stała się pierwszą kobietą z Nowej Zelandii, która zdobyła złoty medal olimpijski.
20 lutego 1954 w Gisborne pobiła rekord świata w skoku w dal, uzyskując 6,28 metra. Rekord przetrwał przez 18 miesięcy. W 1954 roku podczas igrzysk Imperium Brytyjskiego i Wspólnoty Brytyjskiej w Vancouver zdobyła trzy złote medale (w skoku w dal, pchnięciu kulą i w rzucie dyskiem) oraz zajęła 6. miejsce w biegu na 80 metrów przez płotki. W 1954 roku w 
Wielokrotna rekordzistka Nowej Zelandii w różnych konkurencjach (bieg na 80 metrów przez płotki, skok w dal, pchnięcie kulą, rzut dyskiem, pięciobój, sztafeta 4 × 100 metrów).
W 1954 roku wyszła za mąż za koszykarza Buddy’ego Corletta. Zmieniła nazwisko na Yvette Corlett, mieli czworo dzieci.
W 1956 roku Yvette Williams zakończyła karierę lekkoatletyczną.

</doc>
<doc id="601773" url="https://pl.wikipedia.org/wiki?curid=601773" title="Yvette Corlett">
Yvette Corlett



</doc>
<doc id="601774" url="https://pl.wikipedia.org/wiki?curid=601774" title="Dekutowski">
Dekutowski



</doc>
<doc id="601778" url="https://pl.wikipedia.org/wiki?curid=601778" title="GNU Coreutils">
GNU Coreutils

GNU Coreutils lub coreutils – zbiór podstawowych narzędzi do obsługi plików, powłoki i tekstu w systemach uniksopodobnych. Zawiera narzędzia, których obecność jest oczekiwana w każdym systemie operacyjnym.
Coreutils łączy w sobie kilka, dawniej dystrybuowanych osobno, paczek, takich jak textutils, shellutils oraz fileutils.

</doc>
<doc id="601783" url="https://pl.wikipedia.org/wiki?curid=601783" title="Rudkøbing">
Rudkøbing

Rudkøbing – duńskie miasto leżące na wyspie Langeland, siedziba władz gminy Langeland (do 2007 gminy Rudkøbing). 
W Rudkøbing urodzili się duńscy fizycy i chemicy Hans Christian Ørsted oraz Anders Sandøe Ørsted, a także aktor Nikolaj Coster-Waldau.

</doc>
<doc id="601784" url="https://pl.wikipedia.org/wiki?curid=601784" title="Rudkobing">
Rudkobing



</doc>
<doc id="601785" url="https://pl.wikipedia.org/wiki?curid=601785" title="Abdul Reza Pahlavi">
Abdul Reza Pahlavi



</doc>
<doc id="601789" url="https://pl.wikipedia.org/wiki?curid=601789" title="XVIII Korpus SS">
XVIII Korpus SS

XVIII Korpus SS - (niem. "XVIII. SS-Armeekorps"), korpus niemiecki jednostek Waffen-SS, utworzony w grudniu 1944 roku nad Górnym Renem i podporządkowany 19 Armii. Od grudnia 1944 do maja 1945, korpus stacjonował we Francji i Zachodnich Niemczech.
Jednostki korpuśne:
Skład:
Dowódcy:

</doc>
<doc id="601791" url="https://pl.wikipedia.org/wiki?curid=601791" title="Gangsta Rap">
Gangsta Rap



</doc>
<doc id="601792" url="https://pl.wikipedia.org/wiki?curid=601792" title="Władysław Gdula">
Władysław Gdula

Władysław Gdula (ur. 5 września 1880 w Niedanówce, zm. 19 lipca 1956 w Strzyżowie) – polski malarz.
Ukończył Seminarium Nauczycielskie w Rzeszowie (1896-1900), pracował jako nauczycieli kierownik szkoły powszechnej w Łopuszce Wielkiej, a następnie pracował w Brzozdowicach koło Lwowa. W tym czasie (podczas rocznego urlopu) odbył roczne studia malarskie. Wraz z hrabią Romanem Scipio, ziemianinem z Łopuszki, ówczesnym prezesem Towarzystwa Sztuk Pięknych w Krakowie, podróżował po Europie. Odwiedził Włochy, Niemcy, a także Wiedeń, Brukselę i Paryż.
W 1925 i 1936, w Krakowie, w Salonie Malarskim Towarzystwa Przyjaciół Sztuk Pięknych, odbyły się wystawy jego dorobku artystycznego. W 1932, jako emerytowany nauczyciel, przybył wraz z rodziną do Brzeżanki, gdzie jego żona objęła posadę kierownika miejscowej szkoły powszechnej. Wówczas poświęcił się zupełnie malarstwu. Po czterech latach zamieszkał w Strzyżowie przy ul. Polnej. W latach 1938-1939 Gdula prowadził w Strzyżowie kurs przysposobienia kupieckiego, pracował też jako tłumacz języka niemieckiego, ale większość swojego czasu poświęcał twórczości artystycznej. Malował przede wszystkim pejzaże, kwiaty, martwą naturę oraz portrety.

</doc>
<doc id="601794" url="https://pl.wikipedia.org/wiki?curid=601794" title="Groups">
Groups

groups – uniksowe polecenie wypisujące grupy, do których należy aktualnie zalogowany użytkownik lub do których należy użytkownik podany jako parametr dla polecenia. W systemie GNU ten program jest w pakiecie GNU Coreutils, jest on identyczny do polecenia codice_1

</doc>
<doc id="601796" url="https://pl.wikipedia.org/wiki?curid=601796" title="Ѵ">
Ѵ

Ѵ, ѵ (Iżyca) – litera wczesnej cyrylicy pełniąca rolę współczesnych liter Ы, В i И. Pochodzi od greckiej litery Υ.

</doc>
<doc id="601798" url="https://pl.wikipedia.org/wiki?curid=601798" title="Poniemuń">
Poniemuń

Zobacz też:

</doc>
<doc id="601799" url="https://pl.wikipedia.org/wiki?curid=601799" title="Wysoczyzna Kaliska">
Wysoczyzna Kaliska

Wysoczyzna Kaliska (318.12) – część Niziny Południowowielkopolskiej (318.1-2).
Ograniczona jest od południa doliną Baryczy, od północy młodoglacjalnymi morenami żerkowskimi. Na wschodzie sięga poza dolinę Prosny. Od zachodu sąsiaduje z Wysoczyzną Leszczyńską, od południowego wschodu z Kotliną Grabowską, od północnego wschodu z Równiną Rychwalską i Wysoczyzną Turecką. Część Wysoczyzny Kaliskiej, odwadniana przez Orlę do Baryczy, nazywana jest niekiedy Wysoczyzną Koźmińską.
Najwyższe punkty Wysoczyzny to Wzgórza Opatowsko-Malanowskie w okolicach Chełmc (189 m n.p.m.) i Wzgórza Wysockie w rejonie Wysocka Wielkiego (189,4 m n.p.m.). Powierzchnia Wysoczyzny Kaliskiej 2623 km². Wysoczyznę przecina na wschodzie (między Kaliszem i Choczem) dolina Prosny, ponadto przebiegają po niej koryta niewielkich rzek: Trzemnej, Lutyni, Obry, Ołoboku, Orli.
Główne ośrodki miejskie na Wysoczyźnie to Dobrzyca, Jarocin, Kalisz, Koźmin Wielkopolski, Krobia, Krotoszyn, Ostrów Wielkopolski, Pleszew, Nowe Skalmierzyce i Zduny.

</doc>
<doc id="601800" url="https://pl.wikipedia.org/wiki?curid=601800" title="Head">
Head



</doc>
<doc id="601801" url="https://pl.wikipedia.org/wiki?curid=601801" title="Wysoczyzna Koźmińska">
Wysoczyzna Koźmińska



</doc>
<doc id="601804" url="https://pl.wikipedia.org/wiki?curid=601804" title="K-Maro">
K-Maro

K-Maro, właściwie Cyril Kamar (ar. سيريل قمر) (ur. 31 stycznia 1980 w Bejrucie) – kanadyjski raper libańskiego pochodzenia, wykonawca R&amp;B oraz producent muzyczny.
Życiorys.
Gdy miał siedem lat, wraz z rodzicami przeprowadził się do Paryża, a w 1995 zamieszkał w Quebecu.
W wieku 13 lat utworzył swój pierwszy hip-hopowy zespół Les Messagers du Son, z którym w 2000 był nominowany do nagrody I’ADISQ w kategorii „Najlepszy album hip-hopowy” 
W 2002 rozpoczął karierę solową i wydał debiutancki album, zatytułowany "I am a l’ancienne". W 2004 wydał płytę zatytułowaną "La Good Life", która promowana była przez przebój „Femme Like U”. W 2005 wydał trzeci solowy album zatytułowany "Million Dollar Boy". 
Oprócz kariery muzycznej, rozwija się również jako przedsiębiorca – jest właścicielem firmy K. Pone Inc.

</doc>
<doc id="601805" url="https://pl.wikipedia.org/wiki?curid=601805" title="José Manuel Abascal">
José Manuel Abascal

José Manuel Abascal (ur. 17 marca 1958 w Alcedzie) – hiszpański lekkoatleta, biegacz na 1500 metrów.
Na początku swojej kariery wygrał Bieg na 3000 metrów podczas mistrzostwach Europy w Związku Radzieckim. W 1982 w Atenach podczas mistrzostw Europy zdobył brązowy medal w biegu na 1500 metrów. Rok później w halowych mistrzostwach Europy zdobył srebrny medal. W 1984 podczas biegu na 1500 metrów na Letnich Igrzyskach Olimpijskich w Los Angeles zdobył brąz. W 1987 podczas halowych mistrzostw świata w Indianapolis zdobył srebrny medal. W 1987 w biegu na 5000 metrów wygrał Puchar Europy w lekkoatletyce.
Rekord życiowy Abascala został ustanowiony w 1986 i wynosi 3:31,13.

</doc>
<doc id="601808" url="https://pl.wikipedia.org/wiki?curid=601808" title="Piłka nożna w Anglii (1926/1927)">
Piłka nożna w Anglii (1926/1927)

Sezon 1926/1927 był 52. w historii angielskiej piłki nożnej.

</doc>
<doc id="601809" url="https://pl.wikipedia.org/wiki?curid=601809" title="Cyril Kamar">
Cyril Kamar



</doc>
<doc id="601810" url="https://pl.wikipedia.org/wiki?curid=601810" title="Wzgórza Wysockie">
Wzgórza Wysockie

Wzgórza Wysockie – niewielki grzbiet morenowy o łagodnych zboczach w południowej części Wysoczyzny Kaliskiej.
Rozciągają się od Wysocka Małego i Pruślina na zachodzie po okolice Westrzy na wschodzie. 
Wzniesienie kościelne we wsi Wysocko Wielkie ma wysokość 189,4 m n.p.m., natomiast wzniesienie położone na pograniczu Wysocka i Ostrowa Wlkp. ma 185,4 m n.p.m. Kolejna dalsza kulminacja o wysokości 182,9 m n.p.m. znajduje się we wsi Nowe Kamienice. Ostatnim wzniesieniem pasma jest „Golgota”. Góra ta opada w kierunku zachodnim i południowym bardzo stromymi, dwudziestometrowymi klifami. Na wschodnim zboczu wzgórza istnieje klasztor oo. Pasjonistów.

</doc>
<doc id="601813" url="https://pl.wikipedia.org/wiki?curid=601813" title="Head (Unix)">
Head (Unix)

head – polecenie systemów operacyjnych typu Unix oraz Linux, które domyślnie wypisuje na standardowy strumień wyjścia ("stdout") 10 pierwszych linijek pliku lub standardowego strumienia wejścia.
W systemach używających oprogramowania GNU ten program jest w pakiecie GNU Coreutils.
Przykład.
 $ ps axu | head
 USER PID %CPU %MEM VSZ RSS TTY STAT START TIME COMMAND
 root 1 0.0 0.1 1564 404 ? S 07:00 0:01 init [2]
 root 2 0.0 0.0 0 0 ? SN 07:00 0:00 [ksoftirqd/0]
 root 3 0.0 0.0 0 0 ? S 07:00 0:00 [watchdog/0]
 root 4 0.0 0.0 0 0 ? S&lt; 07:00 0:00 [events/0]
 root 5 0.0 0.0 0 0 ? S&lt; 07:00 0:00 [khelper]
 root 6 0.0 0.0 0 0 ? S&lt; 07:00 0:00 [kthread]
 root 8 0.0 0.0 0 0 ? S&lt; 07:00 0:00 [kblockd/0]
 root 9 0.0 0.0 0 0 ? S&lt; 07:00 0:00 [kacpid]
 root 106 0.0 0.0 0 0 ? S 07:00 0:01 [pdflush]

</doc>
<doc id="601814" url="https://pl.wikipedia.org/wiki?curid=601814" title="Ѷ">
Ѷ

Ѷ, Ѷѷ (Iżyca okowy) – litera wczesnej cyrylicy pełniąca rolę współczesnych liter Ы i И. Nie wchodzi w skład niektórych dwuznaków. Pochodzi od greckiej litery Ϋ.

</doc>
<doc id="601816" url="https://pl.wikipedia.org/wiki?curid=601816" title="Tinol">
Tinol

Tinol – popularna nazwa drutu lutowniczego do lutowania miękkiego. Jest to rurka wykonana z lutu wypełniona topnikiem. Najczęściej spotykaną formą tinolu jest drut z kilkoma kanałami w środku wypełnionymi topnikiem. Czasami tinolem nazywa się także drut z lutu bez topnika.
Zaletą tego typu lutu jest to, że można nim zwykle bezpośrednio łączyć lutowane elementy bez dodatkowego użycia topnika (pod warunkiem, że są one już w miarę świeżo "pobielone", czyli pokryte cienką warstwą nieześniedziałego lutowia).
Zastosowanie.
Tinol stosuje się głównie w przemyśle elektronicznym do produkcji standardowych urządzeń i podzespołów elektronicznych, elektrotechnice oraz do lutowania elementów z pokryciami cynowymi, cynowo-ołowiowymi, kadmowymi, cynkowymi i srebrnymi. Tinol ma także szerokie zastosowanie przy naprawach sprzętu elektronicznego i elektrotechnicznego i działalności hobbystycznej w tych dziedzinach.
Drut o większym przekroju można także stosować do lutowania rur miedzianych, np. stosowanych w systemach centralnego ogrzewania lub wewnętrznych instalacjach wodociągowych.
Tinol ze stopu cynowo-ołowiowego.
Dane techniczne typowego spoiwa lutowniczego (np. S-Sn60Pb40) to:
Spoiwo lutownicze (tinol) produkuje się zgodnie z normą PN EN 29453:2000, w ciągłym procesie odlewania bez dostępu powietrza. Stop jest następnie wyciskany, co zapobiega powstawaniu tlenków.
Na rynku można spotkać najczęściej szpule z tinolem wykonanym ze stopu cynowo-ołowiowego o średnicach: 0,25; 0,56; 0,70; 1,0; 1,2; 1,5 i 2,0 mm o wagach 100, 250, 500 g oraz w opakowaniach po m.in. 3m. Dla celów produkcyjno-przemysłowych możliwe są również większe opakowania.
Tinol bezołowiowy.
W związku z wprowadzanym zakazem używania stopów lutowniczych zawierających ołów spotkać można także szpule tinolu bezołowiowego. Jest to zwykle spoiwo lutownicze wykonane na bazie cyny i srebra. Najczęściej spotykany skład takiego stopu to 96,5% cyny i 3,5% srebra. (dla takiego stopu temperatura topnienia wynosi 227 °C, temperatura pracy: od 300 do 380 °C). Zawiera on zwykle rdzenie z topnika halogenkowego na bazie kalafonii modyfikowanej aktywatorami organicznymi. Jest to podstawowy topnik niekorozyjny i jego pozostałości po lutowaniu nie wymagają usuwania.
Inne pierwiastki, które mogą być stosowane w niskotopliwych stopach lutowniczych, to selen i ind. Dopuszcza się śladową domieszkę (poniżej 0,1%) następujących pierwiastków: ołowiu, bizmutu i antymonu.
Skład lutu a temperatura topnienia.
Poniżej zestawiono stopy lutownicze do lutowania miękkiego w kolejności od najniższej do najwyższej temperatury topnienia:

</doc>
<doc id="601817" url="https://pl.wikipedia.org/wiki?curid=601817" title="Emmanuel Servais">
Emmanuel Servais

Lambert-Joseph-Emmanuel Servais (ur. 11 kwietnia 1811 w Mersch, zm. 17 czerwca 1890 w Bad Nauheim) – luksemburski polityk, piąty premier Luksemburga, sprawujący urząd od 3 grudnia 1867 roku do 26 grudnia 1874 roku.
Życiorys.
Lambert-Joseph-Emmanuel Servais urodził się 11 kwietnia 1811 roku w Mersch. Był synem burmistrza Mersch.
Po maturze w 1828 roku studiował prawo na uniwersytetach w Gandawie, Paryżu i Liège. Stopień doktora uzyskał na uniwersytecie w Liège.
W latach 1830–1839 pracował jako prawnik w Arlon, a w latach 1836–1839, pod panowaniem belgijskim, zasiadał w radzie prowincji. W 1836 roku wraz z
Victorem Teschem (1812–1892) założył liberalną gazetę „L'Écho du Luxembourg”.
Po odzyskaniu przez Luksemburg niepodległości w 1839 roku powrócił do ojczyzny. W latach 1840–1846 pracował jako prawnik, a od 1841 roku był członkiem komitetu przygotowującego tekst luksemburskiej konstytucji. W uznaniu wkładu w prace nad konstytucją otrzymał Order Korony Dębowej.
W 1841 roku Servais poślubił Anne Justine Elisę Boch (1819–1860), z którą miał syna Émile (1847–1928).
W latach 1841–1848 był członkiem Zgromadzenia Stanów, a w latach 1843–1847 członkiem pierwszej rady miejskiej Luksemburga. W latach 1848–1853 był sędzią Sądu Najwyższego.
W latach 1848–1849 był jednym z trzech przedstawicieli Luksemburga w parlamencie frankfurckim. W 1848 roku został zgodnie z cenzusem wyborczym jednogłośnie wybrany na posła z kantonu Mersch. W latach 1853–1857 pełnił funkcję ministra finansów w rządzie Simonsa, a w latach 1857–1867 był członkiem Rady Państwa.
W 1867 roku był pełnomocnikiem generalnym przy podpisywaniu traktatu londyńskiego gwarantującego niepodległość Luksemburga. W latach 1867–1874 sprawował urząd premiera Luksemburga i jednocześnie funkcję ministra spraw zagranicznych.
Servais udzielił azylu Victorowi Hugo, który opuścił Francję jako uchodźca polityczny po Komunie Paryskiej w 1871 roku; w zamian za zezwolenie na pobyt czasowy w Luksemburgu Hugo musiał zobowiązać się do niezajmowania się polityką.
W latach 1874–1887 Servais przewodniczył Radzie Państwa. Od 1875 roku aż do śmierci pełnił funkcje burmistrza Luksemburga i przewodniczącego Izby Deputowanych.
Servais wiele publikował na tematy związane z rządzeniem państwem i wymiarem sprawiedliwości. Napisał również autobiografię, która ukazała się pięć lat po jego śmierci.
Zmarł 17 czerwca 1890 roku w Bad Nauheim.
Odznaczenia.
Lista podana za "Biographie nationale du pays de Luxembourg":

</doc>
<doc id="601818" url="https://pl.wikipedia.org/wiki?curid=601818" title="Tail (Unix)">
Tail (Unix)

tail – uniksowe polecenie wypisujące podaną liczbę ostatnich linii pliku lub potoku (domyślnie 10). Może być stosowane jako narzędzie diagnostyczne do sprawdzania zmian w plikach. W systemie GNU ten program znajduje się w pakiecie GNU Coreutils.
Składnia wywołania.
tail [opcje] &lt;nazwa_pliku&gt;
Domyślnie polecenie codice_1 wyświetli ostatnich 10 linii wejścia (pliku lub potoku) na standardowe wyjście. Przykład
$ tail -10 /var/log/messages
Aug 16 07:02:22 gnubox gconfd (user-4521): Uzyskano adres "xml:readonly:/etc/gconf/gconf.xml.defaults" do źródła konfiguracji tylko do odczytu na pozycji 2
Aug 16 07:02:22 gnubox gconfd (user-4521): Uzyskano adres "xml:readonly:/var/lib/gconf/debian.defaults" do źródła konfiguracji tylko do odczytu na pozycji 3
Aug 16 07:02:22 gnubox gconfd (user-4521): Uzyskano adres "xml:readonly:/var/lib/gconf/defaults" do źródła konfiguracji tylko do odczytu na pozycji 4
Aug 16 07:02:28 gnubox gconfd (user-4521): Uzyskano adres "xml:readwrite:/home/user/.gconf" do zapisywalnego źródła konfiguracji na pozycji 0
Aug 16 07:02:32 gnubox pppd[4464]: CHAP authentication succeeded
Aug 16 07:02:32 gnubox pppd[4464]: CHAP authentication succeeded
Aug 16 07:02:32 gnubox pppd[4464]: local IP address 83.24.218.210
Aug 16 07:02:32 gnubox pppd[4464]: remote IP address 213.25.2.24
Aug 16 07:02:32 gnubox pppd[4464]: primary DNS address 194.204.152.34
Aug 16 07:02:32 gnubox pppd[4464]: secondary DNS address 217.98.63.164
Monitoring pliku.
Polecenie codice_1 posiada opcję -f () umożliwiającą monitorowanie pliku. W odróżnieniu od podstawowego wywołania, gdzie polecenie codice_1 wyświetla kilka ostatnich linii i kończy działanie, poniższa składnia umożliwia śledzenie zmian w pliku – kiedy nowe linie zostaną dodane do pliku przez inny proces, program zaktualizuje ekran. Ta opcja jest często używana do monitorowania plików logów. 
$ tail -f &lt;nazwa_pliku&gt;

</doc>
<doc id="601819" url="https://pl.wikipedia.org/wiki?curid=601819" title="Sunderland F.C.">
Sunderland F.C.



</doc>
<doc id="601820" url="https://pl.wikipedia.org/wiki?curid=601820" title="Félix de Blochausen">
Félix de Blochausen

Félix de Blochausen (ur. 5 marca 1834, zm. 15 listopada 1915) – luksemburski polityk i baron. Szósty premier Luksemburga, sprawujący urząd od 26 grudnia 1874 roku do 20 lutego 1885 roku.

</doc>
<doc id="601822" url="https://pl.wikipedia.org/wiki?curid=601822" title="Édouard Thilges">
Édouard Thilges

Jules Georges Édouard Thilges (ur. 17 lutego 1817 w Clervaux, zm. 9 lipca 1904 w Luksemburgu) – luksemburski polityk, siódmy premier Luksemburga, sprawujący urząd od 20 lutego 1885 roku do 22 września 1888 roku.
Życiorys.
Jules Georges Édouard Thilges urodził się 17 lutego 1817 roku w Clervaux. W latach 1833–1838 studiował prawo na uniwersytetach w Brukseli i Liège. Stopień doktora prawa uzyskał w 1841 roku i został adwokatem. Następnie przez 12 lat pracował jako adwokat.
W latach 1854–1856 pełnił funkcję ministra ds. społecznych, a w latach 1859–1860 funkcję ministra ds. wewnętrznych i sprawiedliwości w rządzie Charles'a-Mathiasa Simonsa (1802–1874). Od 1857 do 1859 roku był członkiem Rady Państwa (fr. "Conseil d'État").
W latach 1867–1870 ponownie sprawował funkcję ministra ds. społecznych w rządzie Emmanuela Servaisa (1811–1890). W latach 1860–1867 i 1870–1885 był ponownie członkiem Rady Państwa.
W 1885 roku został wybrany na premiera Luksemburga i urząd ten sprawował do 1888 roku. Następnie pełnił funkcję przewodniczącego Rady Państwa (1889–1895). W 1893 roku zaprzestał wykonywania zawodu adwokata.
Thilges zmarł 9 lipca 1904 roku w Luksemburgu.
Odznaczenia.
Lista podana za "Biographie nationale du pays de Luxembourg":

</doc>
<doc id="601823" url="https://pl.wikipedia.org/wiki?curid=601823" title="North Gate">
North Gate

North Gate (dawniej znany jako "Centrum Belvedere") – warszawski wieżowiec biurowy znajdujący się przy ul. Bonifraterskiej 17. 
Opis.
Budynek jest zlokalizowany między wieżowcem Intraco I i stadionem klubu piłkarskiego Polonia Warszawa, przy hotelu Ibis.
Parter budynku przeznaczony jest na handel i usługi, natomiast resztę pięter zajmują biura. Piętra biurowe od 11 do 24 tworzą wieżę.

</doc>
<doc id="601827" url="https://pl.wikipedia.org/wiki?curid=601827" title="Users">
Users

users – uniksowe polecenie wypisujące aktualnie zalogowanych użytkowników. W systemie GNU ten program jest w pakiecie GNU Coreutils.

</doc>
<doc id="601830" url="https://pl.wikipedia.org/wiki?curid=601830" title="Paul Eyschen">
Paul Eyschen

Paul Eyschen (ur. 9 września 1841 w Diekirch, zm. 11 października 1915 w Luksemburgu) – luksemburski polityk. Ósmy premier Luksemburga, sprawujący urząd od 22 września 1888 roku do 11 października 1915 roku.

</doc>
<doc id="601833" url="https://pl.wikipedia.org/wiki?curid=601833" title="Mathias Mongenast">
Mathias Mongenast

Mathias Mongenast (ur. 12 lipca 1843 w Diekirch, zm. 10 stycznia 1926 w Luksemburgu) – luksemburski polityk. Dziewiąty premier Luksemburga, sprawujący urząd od 12 października 1915 roku do 6 listopada 1915 roku.

</doc>
<doc id="601835" url="https://pl.wikipedia.org/wiki?curid=601835" title="Who (Unix)">
Who (Unix)

who – polecenie systemów operacyjnych typu Unix oraz Linux, które wypisuje aktualnie zalogowanych użytkowników i używane przez nich terminale.
W systemach używających oprogramowania GNU ten program jest w pakiecie GNU Coreutils.
Przykłady.
Format danych wyjściowych jest różny dla różnych systemów operacyjnych:
AIX
 User tty login@ idle JCPU PCPU what
 root pts/2 09:26AM 0 0 0 who
Solaris 
 user19 pts/35 Apr 18 08:40 (localhost)
 user28 pts/27 Apr 18 09:50 (localhost)
GNU/Linux
 jsmith pts/124 Apr 11 11:04 (localhost.localdomain)
 pjones pts/125 Apr 11 11:08 (localhost.localdomain)
HP-UX
 mjones pts/0 Apr 18 10:01 (localhost)
 tlin pts/2 Apr 17 15:17 (localhost)
OS X
 jsare console Apr 18 09:50
 jsare ttyp1 Apr 18 10:01
 admin ttyp2 Apr 17 15:17

</doc>
<doc id="601840" url="https://pl.wikipedia.org/wiki?curid=601840" title="Hubert Loutsch">
Hubert Loutsch

Hubert Loutsch (ur. 18 listopada 1878 w Mondercange, zm. 24 października 1946 w Brukseli) – luksemburski polityk. Dziesiąty premier Luksemburga, sprawujący urząd od 6 listopada 1915 roku do 24 lutego 1916 roku.

</doc>
<doc id="601844" url="https://pl.wikipedia.org/wiki?curid=601844" title="Victor Thorn">
Victor Thorn

Victor Thorn (ur. 31 stycznia 1844 w Esch-sur-Alzette, zm. 15 września 1930 w Luksemburgu) – luksemburski polityk. Jedenasty premier Luksemburga, sprawujący urząd od 24 lutego 1916 roku do 19 czerwca 1917 roku.

</doc>
<doc id="601847" url="https://pl.wikipedia.org/wiki?curid=601847" title="Wzgórza Opatowsko-Malanowskie">
Wzgórza Opatowsko-Malanowskie

Wzgórza Opatowsko-Malanowskie - pas wzgórz morenowych we wschodniej części Wysoczyzny Kaliskiej.
Rozciągają się od wschodniej krawędzi doliny Prosny (pas od okolic Godzieszy po Kalisz) na wschód po rejon Malanowa, gdzie łączą się z Wysoczyzną Turecką. Przecinają je doliny dwóch rzek: Pokrzywnicy i Swędrni.
Najwyższy punkt Wzgórz znajduje się w okolicach miejscowości Chełmce, ok. 5 km na południowy wschód od Kalisza. Liczy 189 m n.p.m. i jest jednocześnie najwyższym punktem Wysoczyzny Kaliskiej.

</doc>
<doc id="601849" url="https://pl.wikipedia.org/wiki?curid=601849" title="Léon Kauffman">
Léon Kauffman

Léon Kauffman (ur. 16 sierpnia 1869 w Luksemburgu, zm. 25 marca 1952 tamże) – luksemburski polityk. Dwunasty premier Luksemburga, sprawujący urząd od 19 czerwca 1917 roku do 28 września 1918 roku. Pełnił także funkcję ministra finansów.

</doc>
<doc id="601852" url="https://pl.wikipedia.org/wiki?curid=601852" title="Chroot">
Chroot

chroot () – uniksowe polecenie uruchamiające program ze zmienionym katalogiem głównym (root). W zmienionym środowisku będą działać też procesy potomne. W systemie GNU ten program obecny jest w pakiecie GNU Coreutils.
Zmiana katalogu głównego może być przydatna podczas uruchamiania niepewnych programów, gdyż nie mają one wtedy dostępu do katalogu nadrzędnego względem nowego katalogu głównego. 
W praktyce uruchamianie programów w zmienionym środowisku jest utrudnione, jeżeli programy wymagają bibliotek, plików dzielonych itp. Wtedy nowe środowisko musi zostać wyposażone w wymagane pliki. 
Przykładowe zastosowania.
chroot jest także używany przez użytkowników Linuksa pracujących na procesorach AMD64, podczas uruchamiania aplikacji 32 bitowych.
Wady i ograniczenia.
Tylko superużytkownik root może wywołać polecenie chroot. Z powodu zagrożenia przejęcia kontroli nad systemem przez użytkowników (np. poprzez używanie spreparowanego pliku /etc/fstab) chroot nie zawsze jest bezpieczny.
Program działający na prawach superużytkownika (root) zawsze może wrócić do poprzedniego katalogu głównego. Z tego powodu, chroot nie nadaje się do ograniczania roota - zamiast niego trzeba użyć np. Jaili we FreeBSD.
chroot nie ogranicza działalności chrootowanych programów poprzez redukcję ilości operacji wejścia/wyjścia lub tym podobnych.
Przykład.
 root@box:~# chroot /mnt/gentoo/ /bin/bash
 box / #

</doc>
<doc id="601853" url="https://pl.wikipedia.org/wiki?curid=601853" title="Émile Reuter">
Émile Reuter

Émile Reuter (ur. 2 sierpnia 1874 w Luksemburgu, zm. 14 lutego 1973 tamże) – luksemburski polityk. Trzynasty premier Luksemburga, sprawujący urząd od 28 września 1918 roku do 20 marca 1925. W latach 1954–1964 przewodniczący Chrześcijańsko-Społecznej Partii Ludowej (CSV).

</doc>
<doc id="601856" url="https://pl.wikipedia.org/wiki?curid=601856" title="Lophius piscatorius">
Lophius piscatorius



</doc>
<doc id="601858" url="https://pl.wikipedia.org/wiki?curid=601858" title="Pseudo-zawory spinowe">
Pseudo-zawory spinowe



</doc>
<doc id="601860" url="https://pl.wikipedia.org/wiki?curid=601860" title="Will Wright">
Will Wright

Will Ralph Wright (ur. 20 stycznia 1960 w Atlancie) – amerykański projektant gier komputerowych i współzałożyciel firmy Maxis. Zaprojektował gry symulacyjne: "SimCity", "The Sims", "Spore".
Życiorys.
William Ralph Wright mieszkał w Atlancie do dziewiątego roku życia, kiedy to umarł jego ojciec. Wtedy jego matka zdecydowała się przenieść do ich rodzinnego domku w Baton Rouge w Luizjanie. Gdy w wieku szesnastu lat zdał ostatnią klasę szkoły średniej, wstąpił na Uniwersytet Stanu Luizjana; później przeniósł się na Uniwersytet Techniczny Luizjany, a następnie do The New School w Nowym Jorku. Rozpoczął na kierunku architektonicznym, zmienił go na inżynierię mechaniczną i dopiero potem zajął się informatyką i robotyką. Po pięciu latach we Wright zakończył swoją naukę.
Podczas wakacji poznał swoją przyszłą żonę, Joellę Jones, artystkę, która przyjechała do Luizjany z Kalifornii. W wywiadzie z lutego 2003 Will Wright powiedział, że tworzenie gier zajmowało mu tak dużo czasu, że zdecydował się zarabiać na nich. Pierwszą grą Wrighta była gra akcji "Raid on Bungeling Bay" (1984) na komputer Commodore 64.
Wright powiedział również, że więcej zabawy przynosi mu tworzenie poziomów za pomocą jego edytora poziomów dla "Raid on Bungeling Bay", niż właściwe granie w tę grę. Stworzył następną grę, która później wyewoluowała w "SimCity", lecz miał problemy ze znalezieniem wydawcy. Gra po części była zainspirowana pracą dwóch teoretyków budowlanych, Christophera Alexandera i Jaya Forrestera.
W 1986 poznał Jeffa Brauna, inwestora, który chciał wejść do przemysłu gier komputerowych. Razem stworzyli, w 1987, firmę Maxis, z siedzibą w Walnut Creek w Kalifornii. Gra "SimCity" (1989) okazała się hitem i uznaje się ją za jedną z najbardziej wpływowych na inne gry gier.
Po sukcesie "SimCity", Wright zaprojektował gry "" (1990) i "SimAnt" (1991). Współtworzył "SimCity 2000" (1993) z Fredem Haslamem i w międzyczasie stworzył kilka innych gier "Sim". Następną grą Wrighta był "SimCopter" (1996). Mimo że żadna z tych gier nie odniosła takiego sukcesu jak "SimCity", każda z nich utwierdzała reputację Wrighta jako projektanta tzw. "software toys" – gier, w których nie można wygrać lub przegrać. W 1992 Wright wraz z rodziną przeniósł się do Orinda w Kalifornii.
Maxis wszedł na giełdę amerykańską w 1995 z dochodem 38 milionów dolarów amerykańskich. Akcje osiągnęły 50 milionów dolarów i potem zaczęły spadać, gdy Maxis zaczął odnotowywać straty. Electronic Arts wykupiło Maxis w czerwcu 1997. Wright myślał o stworzeniu wirtualnego domu dla lalek od początku lat 90., podobnego do "SimCity", lecz pod zarządzaniem miałyby się znaleźć odpowiednie osoby, a nie całe miasto. Początkowo Wright stworzył pomysł komputerowego projektanta wnętrz, nazwanego "Home Tactics", lecz zmienił założenia gry, gdy podpowiedziano mu, że powinien się bardziej skupić na przeżyciach wirtualnych domowników. Trudno było sprzedać ten pomysł właścicielowi Electronic Arts, ponieważ już 40% pracowników Maxisa zostało zwolnionych.
Electronic Arts wydało grę "The Sims" w lutym 2000, która okazała się największym dotąd sukcesem Wrighta. The Sims prześcignęło grę "Myst" jako najlepiej sprzedającą się grę komputerową wszech czasów i dorobiła się wielu dodatków i kolejnych edycji. Wright zaprojektował wersję gry typu MMO nazwaną "The Sims Online", która jednak nie okazała się tak popularna jak jej wersja jednoosobowa.
Wright dostał w 2001 Lifetime Achievement Award („Nagroda Życiowego Osiągnięcia”) przyznaną mu podczas Game Developers Choice Awards. W 2002 został piątą osobą wprowadzoną do Academy of Interactive Arts and Sciences' Hall of Fame. Do 2005 był jedyną osobą uhonorowaną obydwoma tymi tytułami.
Uznany został za jednego z najważniejszych ludzi w przemyśle gier komputerowych, w technologii oraz w rozrywce przez redaktorów czasopism i portali "Entertainment Weekly", "Time", "PC Gamer" i GameSpy. Za przyniesienie na rynek masowy gier symulacyjnych Wright został nagrodzony w styczniu 2005 przez czasopismo "PC Magazine" Lifetime Achievement Award ("Nagrodą życiowego osiągnięcia").
Podczas prezentacji 11 marca 2005 na konferencji Game Developers Conference Wright zapowiedział swoją najnowszą grę "Spore". Aktualny projekt użył w celu zademonstrowania sposobów na redukcję ilości potrzebnych materiałów końcowych przez projektantów gier.
W 2009 opuścił firmę Maxis.

</doc>
<doc id="601864" url="https://pl.wikipedia.org/wiki?curid=601864" title="Pierre Prüm">
Pierre Prüm

Pierre Prüm (ur. 9 lipca 1886 w Troisvierges, zm. 1 lutego 1950 w Clervaux) – luksemburski polityk i prawnik. Czternasty premier Luksemburga, sprawujący urząd od 20 marca 1925 roku do 16 lipca 1926 roku.

</doc>
<doc id="601869" url="https://pl.wikipedia.org/wiki?curid=601869" title="Sleep (Unix)">
Sleep (Unix)

sleep - uniksowe polecenie oczekujące zadany czas.
W systemie GNU ten program jest w pakiecie GNU Coreutils.
Przykład.
Wydając polecenie:
date;sleep 5s;date
Otrzymamy:
 sob gru 30 17:43:02 CET 2006
 sob gru 30 17:43:07 CET 2006

</doc>
<doc id="601872" url="https://pl.wikipedia.org/wiki?curid=601872" title="Joseph Bech">
Joseph Bech

Joseph Bech (ur. 17 lutego 1887 w Diekirch, zm. 8 marca 1975 w Luksemburgu) – luksemburski polityk piastujący najwyższe stanowiska państwowe w swoim kraju zarówno przed, jak i po II wojnie światowej.
W Europie przez specjalistów zaliczany do grona tak zwanych „ojców integracji europejskiej”.
Życiorys.
Wczesne lata.
Urodził się w Diekirch w Luksemburgu. Studiował prawo na Uniwersytetach we Fribourgu (w Szwajcarii) oraz w Paryżu. W roku 1912 otrzymał stopień doktora nauk prawnych. Przez krótki okres swojego życia z sukcesami pracował w wyuczonym zawodzie, otwierając w 1914 roku własną kancelarię. Prawie równocześnie jednak rozpoczęła się jego błyskotliwa kariera polityczna.
Kariera polityczna przed II wojną światową.
Pierwszym szczeblem kariery politycznej Josepha Becha było uzyskanie mandatu do luksemburskiej Izby Deputowanych z ramienia Partii Chrześcijańskiej w 1914 r. Siedem lat później, w roku 1921, objął stanowisko Ministra Spraw Wewnętrznych i Edukacji. Funkcję tę sprawował przez 4 lata, do roku 1925, w którym został zdymisjonowany na skutek wykluczenia reprezentowanej przez niego partii z koalicji rządowej. Następnie, 16 lutego 1926 roku, po upadku gabinetu Pierre Prüma, przyjął propozycję objęcia stanowiska piętnastego Premiera Luksemburga, który to urząd sprawował do 1937 roku. Równolegle pełnił on funkcje Ministra Spraw Zagranicznych oraz Rolnictwa.
Podkreśla się, iż w okresie pierwszego piastowania stanowiska premiera, na skutek istniejącej wówczas niekorzystnej dla Luksemburgu sytuacji międzynarodowej (między innymi silne uzależnienie gospodarcze od Niemiec), Joseph Bech stał się zwolennikiem idei internacjonalizacji, która w ówczesnych czasach nie miała jednak większej racji bytu.
Od roku 1937 Bech, aż do okresu powojennego, stale wypełniał funkcję Ministra Spraw Zagranicznych oraz Rolnictwa, czasowo łącząc je z tekami innych resortów (np. Edukacji).
Działalność w czasie II wojny światowej.
Z racji piastowania najwyższych stanowisk państwowych w Luksemburgu, Joseph Bech zmuszony był, wraz z innymi ministrami i Wielką Księżną Charlotte, do opuszczenia kraju wkrótce po napaści nazistowskich Niemiec, która miała miejsce 10 maja 1940 r. Podobnie jak przedstawiciele pozostałych zaatakowanych państw w analogicznej sytuacji, poszkodowani udali się do Londynu, gdzie ustanowili luksemburski rząd na uchodźstwie. Wówczas, w 1944 roku, z inicjatywy m.in. Josepha Becha podpisany został traktat ustanawiający zalążek wspólnoty pomiędzy Belgią, Holandią i Luksemburgiem – Beneluxu. Zdobyte wówczas doświadczenie zaprocentowało przy negocjacjach dotyczących tworzenia Europejskiej Wspólnoty Gospodarczej po II wojnie światowej.
Okres po 1945 roku.
Lata po zakończeniu II wojny światowej były okresem intensywnych działań ministra Becha na arenie międzynarodowej, ale także w samym Luksemburgu, związanych z propagowaniem przystępowania kraju do nowo powstających organizacji międzynarodowych (ONZ, NATO). Wówczas też rozpoczął się powolny proces integracji w zachodniej części kontynentu europejskiego, którego orędownikiem Joseph Bech był od samego początku. Dzięki jego działaniom Luksemburg nie tylko popierał utworzenie Europejskiej Wspólnoty Węgla i Stali, ale także przeforsował propozycję swojej ojczyzny jako miejsca siedziby powstającej organizacji.
W roku 1953 otrzymał dodatkowe możliwości propagowania pro-integracyjnych działań Luksemburga na arenie międzynarodowej poprzez objęcie po raz drugi w swojej karierze stanowiska Premiera Rządu Luksemburga (29 grudnia). Funkcję tę sprawował do 1957 r. Między innymi z jego inicjatywy i pod jego przewodnictwem odbyła się konferencja mesyńska, w wyniku której podpisane zostały Traktaty rzymskie, konstytuujące Europejską Wspólnotę Gospodarczą.
W roku 1959 Joseph Bech przestaje piastować ostatnią z funkcji ministerialnych – Ministra Spraw Zagranicznych. Jego ostatnim epizodem oficjalnej kariery politycznej było przewodniczenie luksemburskiej Izbie Deputowanych w latach 1959–1964. Po złożeniu tego stanowiska, w wieku 77 lat, przestaje sprawować oficjalne funkcje państwowe. W międzyczasie, w roku 1960, w uznaniu dla jego wieloletnich działań na arenie europejskiej promujących pokój i jedność kontynentu, został uhonorowany Nagrodą Karola Wielkiego. Przeżywszy 88 lat, zmarł w Luksemburgu.

</doc>
<doc id="601875" url="https://pl.wikipedia.org/wiki?curid=601875" title="Pierre Dupong">
Pierre Dupong

Pierre Dupong (ur. 1 listopada 1885 w Heisdorfie, zm. 23 grudnia 1953 w Luksemburgu) – luksemburski polityk. Szesnasty premier Luksemburga, sprawujący urząd od 5 listopada 1937 roku do 23 grudnia 1953 roku. W latach 1940–1944, sprawował urząd na emigracji w Montrealu, podczas gdy Luksemburg był pod okupacją niemiecką.

</doc>
<doc id="601876" url="https://pl.wikipedia.org/wiki?curid=601876" title="Batoh">
Batoh

Batoh (ukr. Батіг, trb. Batih, dawniej także Batóg lub Batów) – uroczysko w pobliżu wsi Czetwertyniwka oraz dzisiejszego miasta Ładyżyn w obwodzie winnickim na Ukrainie, na wschodnim Podolu.
W dniach 1–2 czerwca 1652 doszło do bitwy pod Batohem, w której oddziały kozacko-tatarskie pobiły armię polską.
Klęska ta była wstrząsem dla armii koronnej, gdyż po bitwie doszło z rozkazu hetmana kozackiego Bohdana Chmielnickiego do wymordowania przez Kozaków i Tatarów wziętych do niewoli polskich jeńców. Podczas tego masowego mordu zginęli głównie starzy, zaprawieni w bojach żołnierze. Wśród ofiar znaleźli się m.in.: oboźny koronny Samuel Jerzy Kalinowski, generał artylerii koronnej i pisarz polny koronny Zygmunt Przyjemski, kasztelan czernihowski Jan Odrzywolski i starosta krasnostawski Marek Sobieski, brat Jana przyszłego króla.
W czasach I Rzeczypospolitej Batóg leżał w województwie bracławskim w prowincji małopolskiej Korony Królestwa Polskiego. W 1789 Batóg był prywatną wsią należącą do Potockich. Odpadł od Polski w wyniku II rozbioru.

</doc>
<doc id="601877" url="https://pl.wikipedia.org/wiki?curid=601877" title="Federacja Związków Zawodowych „Metalowcy”">
Federacja Związków Zawodowych „Metalowcy”

Federacja Związków Zawodowych "Metalowcy" (FZZ "Metalowcy") – działająca na terenie dużych zakładów przemysłu ciężkiego, wytwórczego i mechanicznego federacja związków zawodowych. 
Federacja należy do centrali związkowej Ogólnopolskiego Porozumienia Związków Zawodowych.
Przewodniczącym Federacji jest Miroslaw Grzybek.

</doc>
<doc id="601880" url="https://pl.wikipedia.org/wiki?curid=601880" title="Alexa Internet">
Alexa Internet

Alexa Internet, Alexa – nieistniejąca amerykańska spółka kontrolowana przez Amazon.com, prowadząca witrynę "Alexa", która dostarczała informacje na temat ruchu sieciowego na stronach internetowych oraz udostępniała rankingi najpopularniejszych serwisów ostatniego miesiąca. Serwis był notowany w rankingu Alexa na miejscu 2908
Spółka została założona 1 kwietnia 1996 roku, a trzy lata później kontrolę nad nią przejął Amazon.com.
Wyszukiwarka Alexa zaopatrzona była w robota internetowego, który indeksował ponad 4,5 miliarda stron. Posiadała także katalog stron WWW.
8 grudnia 2021 poinformowano o zamknięciu serwisu 1 maja 2022 roku oraz o zamknięciu API dnia 15 grudnia tego samego roku.

</doc>
<doc id="601881" url="https://pl.wikipedia.org/wiki?curid=601881" title="Alexa">
Alexa



</doc>
<doc id="601882" url="https://pl.wikipedia.org/wiki?curid=601882" title="Stefan Bolesław Poradowski">
Stefan Bolesław Poradowski

Stefan Bolesław Poradowski (ur. 16 sierpnia 1902 we Włocławku, zm. 9 lipca 1967 w Poznaniu) – polski kompozytor, teoretyk muzyki, dyrygent i pedagog.
Życiorys.
Syn Walentego i Heleny z Mrozińskich. Wykształcenie muzyczne zdobywał we Włocławku u Pawła Bojakowskiego, następnie w Konserwatorium Muzycznym Winterfelda w Bydgoszczy. W latach 1922–1926 studiował w Poznaniu w Państwowym Konserwatorium Muzycznym (w klasie kompozycji i teorii Henryka Opieńskiego oraz na Uniwersytecie (prawo i muzykologia). Uzupełniające studia kompozytorskie odbył w Berlinie u Emila Reznička. Pracował jako nauczyciel gry skrzypcowej i przedmiotów teoretycznych w Poznaniu i Lesznie, a w 1930 roku został profesorem teorii specjalnej i kompozycji oraz kierownikiem orkiestry kameralnej w poznańskim konserwatorium. Przed wojną wykładał ponadto w Miejskim Konserwatorium Muzycznym w Bydgoszczy (1935–1939), dyrygował orkiestrą kameralną Towarzystwa Muzycznego i chórem „Harmonia” w Poznaniu (1930–1939) oraz prowadził działalność recenzencką. W 1939 roku został aresztowany przez Niemców, a następnie wywieziony do Opatowa, gdzie pracował jako organista i dyrygent chórów.
Od 1945 roku objął ponownie klasę teorii specjalnej i kompozycji w Państwowej Wyższej Szkole Muzycznej w Poznaniu, gdzie pełnił między innymi funkcje prorektora i dziekana Wydziału Kompozycji, Teorii i Dyrygentury. W 1958 roku został profesorem nadzwyczajnym. Równocześnie prowadził klasę kompozycji w Państwowej Wyższej Szkole Muzycznej we Wrocławiu (od 1955 roku), omawiał programy koncertowe Filharmonii Poznańskiej (1946–1956), współorganizował ogólnopolskie festiwale i konkursy. Był też znanym artystą fotografikiem, długoletnim prezesem poznańskiego oddziału Związku Polskich Artystów Fotografików. Był nauczycielem m.in. Jadwigi Szajny-Lewandowskiej.
Napisał wiele podręczników z zakresu teorii muzyki, w tym "Nauka harmonii" (1931), "Instrumenty muzyczne" (1938), "Diatoniczne modulacje harmoniczne" (1939), "O fudze" (1962), "Akustyka dla muzyków" (1964), "Sztuka pisania kanonów" (1965).
Jego twórczość obejmuje ponad 130 utworów, między innymi:
Żoną kompozytora była Wanda Lewandowska, córka drogisty Ludwika Lewandowskiego.
Zmarł 9 lipca 1967 roku w Poznaniu i został pochowany na cmentarzu dębieckim. W 1969 roku jego trumnę przeniesiono do Krypty Zasłużonych Wielkopolan w podziemiach Kościoła św. Wojciecha w Poznaniu.

</doc>
<doc id="601886" url="https://pl.wikipedia.org/wiki?curid=601886" title="Siedem dalekich rejsów">
Siedem dalekich rejsów

Siedem dalekich rejsów – powieść Leopolda Tyrmanda.
Autor rozpoczął pracę nad książką już w 1952 r., jednak szybko ją zarzucił ze względu na brak szans na publikację w ówczesnej sytuacji społeczno-politycznej. W czasie odwilży, w 1957 r., ukończył pisanie książki, która miała zostać wydana przez "Czytelnika". Wydrukowaną powieść skonfiskowała cenzura, co uzasadniono pornografią i promocją inicjatywy prywatnej.
Wskutek tych perypetii książka została wydana najpierw po angielsku jako "Seven Long Voyages" (1959), a później w Niemczech Zachodnich pod tytułem "Ein Hotel in Darlowo" (1962). Rok później Jan Rybkowski nakręcił film "Naprawdę wczoraj", którego scenariusz oparty był na "Siedmiu dalekich rejsach".
Pierwsze wydanie książki w języku polskim miało miejsce w 1975 r. w Londynie, kolejne – w 1992 r. (w Londynie i Warszawie).
Akcja powieści dzieje się podczas trzech dni wczesną wiosną 1949 r. w Darłowie.

</doc>
<doc id="601888" url="https://pl.wikipedia.org/wiki?curid=601888" title="Pierre Frieden">
Pierre Frieden

Pierre Frieden (ur. 28 października 1892 w Mertert, zm. 23 lutego 1959 w Zurychu) – luksemburski polityk, pisarz i nauczyciel, minister w różnych resortach, w latach 1958–1959 premier Luksemburga.
Życiorys.
Studiował literaturę i filozofię w Luksemburgu, a także na uczelniach w Szwajcarii i Niemczech. Pracował jako nauczyciel, uczył m.in. w Athénée de Luxembourg. Od września do listopada 1942 był więziony w niemieckim obozie koncentracyjnym Hinzert. Działacz Chrześcijańsko-Społecznej Partii Ludowej. W listopadzie 1944 w pierwszym po wyzwoleniu gabinecie został ministrem kształcenia publicznego, a w lutym 1945 ministrem edukacji narodowej, pełnił tę funkcję do listopada 1945. W latach 1945–1948 wchodził w skład Rady Stanu, organu pełniącego funkcje doradcze. W lipcu 1951 powrócił na urząd ministra edukacji narodowej, w lipcu 1953 został dodatkowo ministrem rodziny i spraw wewnętrznych, zajmując to stanowisko do marca 1958. W tymże miesiącu objął urząd premiera w miejsce Josepha Becha. Sprawował go do czasu swojej śmierci w lutym następnego roku.
Autor publikacji poświęconych głównie człowiekowi w kontekście humanizmu katolickiego. Był mężem Madeleine Frieden-Kinnen, pierwszej kobiety pełniącej w Luksemburgu funkcję ministra.

</doc>
<doc id="601890" url="https://pl.wikipedia.org/wiki?curid=601890" title="Komunistyczny Związek Młodzieży Polski">
Komunistyczny Związek Młodzieży Polski

Komunistyczny Związek Młodzieży Polski (KZMP), Związek Młodzieży Komunistycznej w Polsce – organizacja młodzieżowa Komunistycznej Partii Polski, działająca w II Rzeczypospolitej w latach 1922–1938.
Historia.
KZMP powstał 17 marca 1922 jako sekcja polska Komunistycznej Międzynarodówki Młodzieży. Do 1930 działał pod nazwą "Związek Młodzieży Komunistycznej w Polsce". Jego nazwa była odpowiednikiem nazwy działającego w ZSRR Komunistycznego Związku Młodzieży (Komsomołu). Od 1923 w jego składzie (na prawach autonomicznych organizacji obwodowych) działały Komunistyczny Związek Młodzieży Zachodniej Białorusi (KZMZB) i Komunistyczny Związek Młodzieży Zachodniej Ukrainy (KZMZU), z czasem do organizacji włączono struktury Komcukunftu. Od 1925 r. KZMP kierował organizacją pod nazwą „Pionier”, miała ona na celu krzewienie kultury, oświaty i sportu wśród młodzieży. Współpracował m.in. z Organizacją Niezależnej Młodzieży Ludowej „Orka”, Związkiem Niezależnej Młodzieży Socjalistycznej „Życie” i w ograniczonym zakresie z Organizacją Młodzieży TUR. Związek w 1936 opracował "Deklarację Praw Młodego Pokolenia Polski", która zakładała, iż czynne prawo wyborcze powinno być dozwolone od 21 lat, że należy walczyć z faszyzmem i rasizmem w sposób radykalny i stanowczy, i dążyć do wprowadzenia ustroju komunistycznego w Polsce.
Główni działacze: Bronisław Berman, Aleksander Kowalski, Alfred Lampe, Antoni Lipski, Roman Zambrowski. W latach 1922–1936 organem prasowym KZMP był „Towarzysz”, a w latach 1937–1938 „Towarzysz Młodzieży”. Według danych ze sprawozdań KZMP Związek liczył w 1931 roku około 7 tysięcy działaczy a dwa lata później około 15 tysięcy. Większość członków stanowili Polacy pochodzenia chłopskiego. KPP posiadała też własną organizację pionierską "Pionier". Po wymordowaniu w ZSRR przez NKWD działaczy Komunistycznej Partii Polski w okresie „wielkiego terroru” i rozwiązaniu tej partii w sierpniu 1938 przez Komintern, również KZMP zakończył działalność.
W czasie okupacji hitlerowskiej niektórzy członkowie KZMP organizowali ZWM.
Obecnie do tradycji i działalności KZMP nawiązuje Postępowa Młodzież Polski

</doc>
<doc id="601893" url="https://pl.wikipedia.org/wiki?curid=601893" title="Skyscraper">
Skyscraper

Skyscraper – pionowa forma reklamy wywodząca się z billboardu. Jego rozmiar to zazwyczaj 120 na 600 pikseli lub 160 na 600 pikseli (zwana też "Wide SkyScraper").
Powstanie skyscraperów było konsekwencją wzrastającego szumu reklamowego w internecie i chęci wyróżnienia się reklamodawców przy jednoczesnym wzroście przepustowości łączy internetowych.

</doc>
<doc id="601894" url="https://pl.wikipedia.org/wiki?curid=601894" title="Jerzy Przybylski">
Jerzy Przybylski

Jerzy Przybylski (ur. 27 kwietnia 1923 we Lwowie, zm. 24 lipca 1999 w Warszawie) – polski aktor.
Życiorys.
Po II wojnie światowej występował w teatrach wrocławskich, w latach 1949–1955 w Teatrze Wybrzeże w Gdańsku. W 1952 zdał aktorski egzamin eksternistyczny. W latach 1959–1963 był związany ze Starym Teatrem w Krakowie, w latach 1963–1979 z Teatrem im. Jaracza i Teatrem Powszechnym w Łodzi. W latach 1979–1982 grał w Teatrze Narodowym, a w latach 1982–1991 w Teatrze Powszechnym w Warszawie.
Pochowany został na cmentarzu Powązkowskim (kwatera 31 wprost-1-9/10).

</doc>
<doc id="601902" url="https://pl.wikipedia.org/wiki?curid=601902" title="Dariusz Kobzdej">
Dariusz Kobzdej

Dariusz Kobzdej (ur. 5 listopada 1954 w Gdańsku, zm. 16 grudnia 1995 w Gdańsku) – polski działacz opozycyjny, więzień polityczny, lekarz.
Życiorys.
W latach 70. i 80. XX wieku związany był ze Studenckimi Komitetami Solidarności, Ruchem Obrony Praw Człowieka i Obywatela, Ruchem Młodej Polski i z NSZZ Solidarność. Przewodniczący Ogólnopolskiego Komitetu Obrony Więzionych za Przekonania.
Absolwent I Liceum Ogólnokształcącego w Gdańsku. W 1979 ukończył studia na Akademii Medycznej w Gdańsku. W latach 1979–1980 pracował w szpitalu w Wejherowie, 1980–1982 w szpitalu gdańskiej Akademii Medycznej, 1983–1995 w szpitalu w Gdyni-Redłowie.
Od 1977 do 1979 działacz ROPCiO. Po 1979 członek nieformalnego kierownictwa gdańskiego środowiska RMP. Uczestnik licznych manifestacji, wielokrotnie zatrzymywany i szykanowany przez SB. W maju 1980 uwięziony na 3 miesiące, rozpoczął głodówkę protestacyjną. Spontanicznie zorganizowana w jego obronie akcja spowodowała, że stał się jednym z najbardziej znanych działaczy RMP. W sierpniu 1980 aktywny uczestnik pierwszych dni strajku w Stoczni Gdańskiej im Lenina. Od 1981 przewodniczący regionalnego Komitetu Obrony Więzionych za Przekonania w Gdańsku, przewodniczący ogólnopolskiego KOWzP. Od 13 grudnia 1981 do końca 1982 ukrywał się. Członek założyciel Klubu Myśli Politycznej im. Konstytucji 3 Maja w Gdańsku, w 1987 – Gdańskiego Klubu Politycznego im. Lecha Bądkowskiego. Po 1989 był zaangażowany w działalność społeczną (m.in. organizował pomoc humanitarną dla Ukrainy).
Zmarł wskutek zapalenia płuc. Pochowany na Cmentarzu Srebrzysko w Gdańsku (rejon I, taras I, grób 25).
W 1995 za wybitne zasługi w działalności na rzecz przemian demokratycznych w Polsce oraz za osiągnięcia w pracy zawodowej został pośmiertnie odznaczony Krzyżem Oficerskim Orderu Odrodzenia Polski.
Był mężem z Danuty (ur. 1959) z domu Czarlewskiej, siostry Sławomira Czarlewskiego, wnuczki pracownika Poczty Polskiej w Wolnym Mieście Gdańsku Floriana Nitki, zamordowanego w obozie Stutthof.
Jego nazwiskiem nazwano skwer (→Plac Kobzdeja) pomiędzy Targiem Drzewnym, Podwalem Staromiejskim i murami obronnymi Głównego Miasta w Gdańsku.

</doc>
<doc id="601904" url="https://pl.wikipedia.org/wiki?curid=601904" title="Sasha Bogunović">
Sasha Bogunović



</doc>
<doc id="601905" url="https://pl.wikipedia.org/wiki?curid=601905" title="Teren budowy">
Teren budowy

Teren budowy (również plac budowy) – przestrzeń, w której prowadzone są roboty budowlane wraz z przestrzenią
zajmowaną przez urządzenia zaplecza budowy.
Na tym terenie znajdują się zarówno budowane obiekty, jak i wszystkie elementy tymczasowe: budynki administracyjne i socjalne, składy materiałów, drogi tymczasowe, warsztaty, tory szynowe dla żurawia itd.
W przypadku dużych budów teren budowy dzieli się na strefy oddzielne dla wszystkich podwykonawców (w przypadku odrębnych firm).
Dla dobrej organizacji budowy i zagospodarowania placu budowy sporządza się tzw. plan zagospodarowania placu budowy.
Czynniki wpływające na wielkość i sposób zagospodarowania placu budowy:

</doc>
<doc id="601907" url="https://pl.wikipedia.org/wiki?curid=601907" title="Siły zbrojne w Turcji">
Siły zbrojne w Turcji



</doc>
<doc id="601908" url="https://pl.wikipedia.org/wiki?curid=601908" title="Toplayer">
Toplayer

Toplayer – forma reklamy internetowej w postaci animacji realizowanej na przezroczystej warstwie nałożonej na serwis w przeglądarce internetowej. Daje ona niemal nieograniczone możliwości kreacyjne. Może wypełniać cały ekran lub posiadać ustalone rozmiary i wyświetlać się w określonym miejscu strony. Po krótkiej animacji na stronie internetowej pozostaje element reklamowy z aktywnym łączem do strony reklamodawcy lub możliwością ponownego odegrania animacji.

</doc>
<doc id="601912" url="https://pl.wikipedia.org/wiki?curid=601912" title="Krystyna Kołodziejczyk">
Krystyna Kołodziejczyk

Krystyna Kołodziejczyk-Szyszko, również Krystyna Kołodziejczyk-Ziębińska (ur. 30 marca 1939 w Częstochowie, zm. 13 września 2021 w Warszawie) – polska aktorka.
Życiorys.
Absolwentka Wydziału Aktorskiego PWSTiF w Łodzi (1960).
Występowała w Teatrze Dramatycznym w Koszalinie, Teatrze Polskim w Bydgoszczy, Teatrze Polskim w Poznaniu, Teatrze Studio w Warszawie, Teatrze Nowym w Warszawie, Och-Teatrze w Warszawie.
W 2019 została odznaczona Srebrnym Medalem „Zasłużony Kulturze Gloria Artis”.
Zmarła 13 września 2021 w Warszawie, miała 82 lata. Zmarła kilkanaście dni po swoim mężu pilocie Wiesławie Szyszce (1947-2021), szefie pokładu PLL LOT. Ich syn Aleksander również został pilotem. 28 września 2021 roku została pochowana wraz z mężem na Cmentarzu Wojskowym na Powązkach w Warszawie.

</doc>
<doc id="601913" url="https://pl.wikipedia.org/wiki?curid=601913" title="Bitwa pod Petrowaradynem">
Bitwa pod Petrowaradynem



</doc>
<doc id="601915" url="https://pl.wikipedia.org/wiki?curid=601915" title="Herby Stare">
Herby Stare

Herby Stare – stacja kolejowa w Herbach, w województwie śląskim, w Polsce. Na stacji zatrzymują się wyłącznie pociągi osobowe Kolei Śląskich.
W roku 2017 stacja obsługiwała 10–19 pasażerów na dobę.
Historia.
Pomysł budowy stacji w Herbach powstał wkrótce po wybudowaniu Drogi Żelazno Warszawsko-Wiedeńskiej z Warszawy do Sosnowca. Akcjonariat Kolei Prawego Brzegu Odry, budującej połączenie Wrocławia z Katowicami, chciał przez połączenie tych dwóch linii skrócić drogę transportu towarów przewożonych przez granicę prusko-rosyjską. W 1854 roku pomysł poparł cesarz Mikołaj I Romanow, ale realizację linii Częstochowa-Herby zablokowali właściciele linii wiedeńskiej, którzy obawiali się spadku dochodów.
Do pomysłu próbowano wrócić w roku 1867, ale bezskutecznie. 1 stycznia 1892 roku oddano natomiast linię łącząca stację Lubliniec z Herbami Pruskimi, którą w październiku 1894 przedłużono do Fosowskiego, co dało połączenie z Opolem. W 1900 roku powstało towarzystwo budujące kolej częstochowsko-herbską, ale z powodu problemów w porozumieniu z władzami DŻWW zdecydowano o budowie wąskotorowej linii kolejowej, niemającej połączenia z linią wiedeńską. Budowę zrealizowano ostatecznie w latach 1901–1903, wtedy też powstał po rosyjskiej stronie granicy dworzec Herby Ruskie.
Połączenie z obu herbskich stacji zbudowano w 1905 roku, gdy do niemieckiej stacji przedłużono linię wąskotorową, a do rosyjskiej normalnotorową. W 1911 roku linia po rosyjskiej stronie granicy została przekuta na szerokotorową z powodu budowy Kolei Herbsko-Kieleckiej, a w czasie okupacji Kongresówki Niemcy przekuli ją ponownie, tym razem na rozstaw normalny.
Po odzyskaniu przez Polskę niepodległości stację nazwano początkowo Herbami Granica, a później Herbami Śląskimi, podczas gdy Herby Ruskie przemianowano na Herby Polskie, a następnie na Herby Stare. W 1940 roku niemiecki okupant wyłączył z ekspolatacji Herby Stare i przeniósł tę nazwę na Herby Śląskie, co może obecnie prowadzić do pomyłek przy identyfikacji obu stacji. Ten stan rzeczy utrzymał się do dziś.

</doc>
<doc id="601919" url="https://pl.wikipedia.org/wiki?curid=601919" title="P*U*L*S*E">
P*U*L*S*E



</doc>
<doc id="601921" url="https://pl.wikipedia.org/wiki?curid=601921" title="Uname">
Uname

uname (skrót od "unix name") – uniksowe polecenie wypisujące informacje o systemie operacyjnym. W systemie GNU ten program jest w pakiecie GNU Coreutils. Pojawiło się po raz pierwszy w systemie PWB/UNIX wydanym w 1977 roku.

</doc>
<doc id="601924" url="https://pl.wikipedia.org/wiki?curid=601924" title="Burnaburiash II">
Burnaburiash II



</doc>
<doc id="601926" url="https://pl.wikipedia.org/wiki?curid=601926" title="Leszek Aleksander Moczulski">
Leszek Aleksander Moczulski

Leszek Aleksander Moczulski (ur. 18 lutego 1938 w Suwałkach, zm. 17 grudnia 2017 w Krakowie) – polski filolog, poeta, autor tekstów piosenek.
Życiorys.
Od 1956 roku mieszkał w Krakowie. Ukończył filologię polską na Uniwersytecie Jagiellońskim. Debiutował jako poeta w 1959 roku w Dzienniku Polskim, publikował także w Tygodniku Powszechnym. W 1962 wydał pierwszy tomik "Próba porównania", ale za jego właściwy debiut uchodzi zbiorek "Nawracanie stracha na wróble" z 1971. Po dwóch latach został on uhonorowany nagrodą im. Andrzeja Bursy. Był jednym ze współtwórców krakowskiego Teatru STU. Zaliczany jest w poczet prekursorów Nowej Fali w poezji polskiej.
Napisał słowa do wielu utworów "Skaldów", m.in. "Cała jesteś w skowronkach". Jego poezję śpiewali też Marek Grechuta (np. "Korowód"), Grzegorz Turnau (np. "Do wód") oraz Czesław Niemen ("Z pierwszych ważniejszych odkryć"). Wydał także kilka tomików literackich: "70 widoków w drodze do Wenecji" (1992), "Elegie o weselu i radosne smutki" (1997), "Jej nigdy za późno", "Dziękczynienia po Komunii Świętej" (2006) i kilkanaście książek dla dzieci, m.in. "Moje kotki", "Siedem dni stworzenia świata". Napisał słowa do 7 utworów na płycie Anawa, którą nagrała Anawa wspólnie z Andrzejem Zauchą, a także połowę tekstów z płyty "Wołanie o słońce nad światem" zespołu Dżamble. Był autorem słów do oratoriów Jana Kantego Pawluśkiewicza "Nieszpory ludźmierskie" (1992) i "Droga, Życie, Miłość – Oratorium o Męce i Zmartwychwstaniu Pana" (2000).
Publikował w miesięczniku „Twórczość” i w kwartalniku „eSPe”. Związany był ze wspólnotą Wiara i Światło, opiekującą się osobami niepełnosprawnymi.
Został pochowany na cmentarzu Salwatorskim w Krakowie.

</doc>
<doc id="601927" url="https://pl.wikipedia.org/wiki?curid=601927" title="Rottnest">
Rottnest

Rottnest – wyspa położona 19 km na zachód od wybrzeży Australii Zachodniej, w pobliżu miasta Fremantle. Wyspa ma 11 km długości, a jej największa szerokość to 4,5 km. Powierzchnia lądowa wynosi 19 km². Jest w całości rezerwatem przyrodniczym, zaliczonym do klasy A według australijskiej klasyfikacji, ale jednocześnie miejscem turystycznym.
Wyspa jest zarządzana przez "Rottnest Island Authority", ciało podległe rządowi Australii Zachodniej i stworzone jedynie do tego celu. Zarząd ten gromadzi wpływy poprzez pobieranie opłat przy zejściu na wyspę ("landing fee" – opłata za wylądowanie) od wszystkich turystów. Miejscowe prawo nie zezwala na posiadanie ziemi przez osoby prywatne.
Mieszkańcy Australii Zachodniej nazywają tę wyspę "Rotto".
Historia.
Wyspa Rottnest była zamieszkiwana przez Aborygenów już 30 000 lat temu, dopóki podnoszący się poziom oceanów nie oddzielił jej od kontynentu, co miało miejsce przed siedmioma tysiącami lat. Wyspa występuje w wierzeniach plemienia Nyoongar pod nazwą Wadjemup.
Pierwsi Europejczycy dotarli na Rottnest w XVII w. i nie zastali na niej Aborygenów, natomiast plemiona zasiedlające najbliższe okolice na kontynencie nie posiadały łodzi (w przeciwieństwie do plemion ze wschodniego wybrzeża Australii). Wynika stąd, że wyspa nie była zamieszkana przez kilka tysiącleci.
Wyspa była obserwowana przez różnych żeglarzy holenderskich od 1610 r., w tym Fredericka de Houtmana w 1619 r., oraz 3 statki: "Waekende Boey", "Elburg" oraz "Emeloort" w 1658 r. Nazwę Rottnest nadał wyspie kapitan floty holenderskiej Willem de Vlamingh 29 grudnia 1696. De Vlamingh wierzył, że występujący tu torbacz, zwany kuoka, jest dużym szczurem. Nazwa wyspy oznacza zatem "szczurze gniazdo".
Kolejnymi odkrywcami, którzy zatrzymywali się na Rottnest, byli Francuzi z ekspedycji Nicholasa Baudina w latach 1801 i 1803, Phillip Parker King w 1822 r., oraz kapitan James Stirling w 1827 r. Zazwyczaj raportowali, iż wyspę porastają gęste lasy (w przeciwieństwie do stanu obecnego).
Odkąd ustanowiono brytyjską kolonię w Perth, na wyspę zaczęto wysyłać aborygeńskich więźniów (od sierpnia 1838). W lipcu 1839 sekretarz kolonii odnotował, że w celu spacyfikowania miejscowych plemion Rottnest stała się miejscem zsyłki dla Aborygenów. Ustalono, że na wyspie znajduje się co najmniej 369 grobów Aborygenów. Przez wyspę przewinęło się ok. 3700 aborygeńskich więźniów ze wszystkich części Australii.
Wyspa zaczęła być odwiedzana w celach turystycznych od początków XX w., z wyjątkiem okresu II wojny światowej, gdy uczyniono z niej teren zmilitaryzowany. Pochodzące z tego okresu działa, instalacje maskujące i inne ślady pobytu wojska nadal można spotkać w wielu miejscach wyspy.
Jednym z mniej znanych, nawet dla mieszkańców Australii Zachodniej, aspektów historii Rottnest jest jej rola w charakterze ośrodka internowania w czasie obydwu wojen światowych. Podczas I wojny światowej osadzano tu głównie Niemców i Austriaków, lecz pod koniec wojny obóz zamknięto z powodu panujących w nim przerażających warunków bytowych. Podczas II wojny światowej przetrzymywano tu jedynie internowanych Włochów. Również i ten obóz mniej więcej w połowie wojny został zamknięty, a osadzonych przeniesiono do innych ośrodków, niekiedy bardzo odległych, nawet w Nowej Południowej Walii. Wielu z byłych internowanych stało się później obywatelami Australii.
Innym aspektem związanym z II wojną światową była budowa na wyspie umocnień dla dużych dział, strzegących wejścia do portu Fremantle, oraz budowa linii kolejowej łączącą koszary i skład amunicji na wschodnim krańcu wyspy ze stanowiskami dział.
Po zakończeniu II wojny światowej działa i budynki wojskowe zostały zdemontowane lub opuszczone, a linię kolejową rozebrano. W latach 90. XX w. zdecydowano się zrekonstruować działa i linię kolejową jako atrakcje turystyczne. Jednakże część z dawnych instalacji militarnych i budynków pozostałych po pobycie na wyspie wojska stwarza obecnie problem z powodu występowania w nich elementów z azbestu.
Opis wyspy.
Będąc dobrze zarządzanym rezerwatem przyrody, Rottnest jest także chętnie odwiedzana przez wędkarzy, surferów oraz amatorów nurkowania – wyspę otaczają rafy koralowe (najbardziej znane leżą po zachodniej stronie wyspy, w zatokach Strickland, Salmon i Stark), a wody kryją liczne wraki okrętów. Na "szlaku dla nurków" przy Parker Point można znaleźć wiele osobliwości środowiska morskiego otaczającego wyspę.
Wyspa jest najdalej na południe położonym fragmentem brzegu morskiego Australii, na którym występują jeszcze rafy koralowe. Rottnest jest jednym z kilku tylko miejsc na świecie, gdzie występuje kuoka. Populacja tych zwierząt wzrasta od czasu, gdy wyeliminowano ich naturalnych wrogów – zdziczałe koty, lisy i inne drapieżne gatunki.
Na wyspie znajdują się historyczne budynki i przyjemne plaże. Na Rottnest obowiązuje zakaz poruszania się samochodami, za to sieć szlaków rowerowych jest bardzo rozbudowana, gdyż głównym środkiem transportu jest rower. Główna osada na wyspie położona jest w zatoce Thompson, naprzeciwko miasta Fremantle. Inne osady leżą przy zatoce Geordie oraz Longreach.
Rottnest Island ma zaledwie kilku stałych mieszkańców. To pracownicy rezerwatu i ich rodziny. Większość osób pracujących na wyspie mieszka na kontynencie.
Środowisko naturalne.
Ponieważ wyspa jest oddzielona od kontynentu i nie posiada własnych źródeł wody pitnej na powierzchni, to zawsze pozyskiwanie energii i wody oraz utylizacja śmieci były tu trudne i kosztowne. W 1996 r. na Rottnest wprowadzono pierwszy w całej Australii Zachodniej program powszechnego recyklingu. W roku 2000 Rottnest wygrała konkurs "3R" ("reduce, recycle and reuse" – zmniejszyć (ilość odpadów), przetworzyć i użyć ponownie).
Od 1 maja 2019 roku wyspa Rottnest stała się pierwszym obszarem na terenie Australii, który całkowicie zakazał używania plastikowych słomek do picia.
Główne źródło wody stanowi deszczówka, zbierana przez specjalne instalacje z dużej powierzchni. W latach 70. XX w. rozpoczęto stosowanie studni głębinowych. W związku z dalszym wzrostem ruchu turystycznego, a także spadkiem ilości opadów, począwszy od 1995 r. podjęto także odsalanie wód gruntowych metodą odwróconej osmozy – wydajność takich instalacji na wyspie to 500 000 litrów wody pitnej na dobę.
Z powodu wzrostu zapotrzebowania na energię elektryczną, a także wzrostu ceny ropy naftowej, począwszy od 1979 r. sukcesywnie zwiększa się inwestycje w pozyskiwanie energii wiatru. W latach 80. XX w. wybudowano 2 turbiny, jednakże wysokie koszty ich konserwacji i obsługi sprawiły, że głównym źródłem energii elektrycznej pozostają agregaty dieslowskie. W 2004 r. oddano do użytku nową turbinę wiatrową o mocy 600 kW, lecz do czasu przystosowania przyłącza do odbioru większej mocy rozwija ona moc jedynie 100kW. Wykorzystanie pełnej mocy pokryłoby 37% zapotrzebowania wyspy na energię elektryczną, oszczędzając 400 000 litrów ropy rocznie i redukując emisję gazów cieplarnianych o ponad 1100 ton.
Turystyka i wypoczynek.
Wyspę odwiedza 500 000 turystów rocznie, z czego 70% tylko na jeden dzień. Większość z nich przybywa latem, szczytem sezonu jest tu styczeń. Wyspa dysponuje bazą 2850 miejsc noclegowych, a bez noclegu jest w stanie przyjąć 5000 odwiedzających w ciągu doby.
Wyspa stała się od 60. lat XX wieku popularnym wśród mieszkańców Perth miejscem spędzania wakacji, a także świętowania przez absolwentów ukończenie poszczególnych etapów edukacji. Z tego też powodu pobyt na wyspie na okres początku wakacji trzeba rezerwować ze znacznym wyprzedzeniem. Zarząd Rottnest wydzielił specjalny rejon wyspy, w którym jego zdaniem absolwenci mogliby świętować nie naruszając wypoczynku innym turystom, zwłaszcza przybywającym tu na weekendy.
Bardzo popularne na Rottnest jest nurkowanie. Morze wokół wyspy to teren raf wapiennych, zamieszkiwany przez rozmaite gatunki ryb, co czyni go atrakcyjnym miejscem dla nurków. Popularne są połowy langust, zwłaszcza w miesiącach letnich. Sezon zaczyna się co roku 15 listopada i trwa do 30 czerwca. Langusty i kraby można łowić używając specjalnych przyrządów i pułapek, albo ręcznie, co stanowi dla nurków wyzwanie. Nielegalne jest jednak używanie przyrządów mogących kaleczyć langusty. Są też limity połowów, maksimum to 8 sztuk na osobę i 16 na jedną łódź.
Wiele lokali gastronomicznych przenosi się z kontynentu na Rottnest w czasie sezonu połowu langust. W roku 2005 sezon otwarto imprezą sponsorowaną przez jeden z australijskich browarów. Wyznaczono nagrody dla najlepszej załogi łodzi oraz za złowienie największej langusty. Nieoficjalnie święto takie obchodzono już wcześniej, od roku 2000.
Na wyspie znajdują się hotele "Rottnest Lodge" oraz "Quokka Arms". Można się na nią dostać promami kursującymi regularnie z Fremantle, Perth oraz Hillarys. Niewielkie lądowisko dla małych samolotów położone jest przy głównej osadzie wyspy.
Sport.
Co roku odbywają się tutaj zawody pływackie na długim dystansie, zawodnicy pokonują trasę między Cottesloe a wyspą Rottnest.

</doc>
<doc id="601928" url="https://pl.wikipedia.org/wiki?curid=601928" title="Copa Libertadores 2002">
Copa Libertadores 2002

W czterdziestej trzeciej edycji Copa Libertadores udział wzięły 34 kluby reprezentujące wszystkie kraje zrzeszone w CONMEBOL oraz Meksyk, będący członkiem CONCACAF. Dwa najsilniejsze państwa, Brazylia i Argentyna, wystawiły po 4 kluby. Ponadto Argentynę reprezentował piąty klub – broniący tytułu Boca Juniors. Reszta państw oprócz Meksyku i Wenezueli wystawiła po trzy kluby, natomiast Meksyk i Wenezuela po dwa kluby.
Boca Juniors nie zdołał trzeci raz z rzędu zdobyć najważniejszego klubowego pucharu Ameryki Południowej, ulegając w ćwierćfinale paragwajskiemu klubowi Club Olimpia, który okazał się później ostatecznym triumfatorem turnieju.
Na początku turnieju rozegrana została faza wstępna, gdzie zmierzyły się ze sobą dwa kluby meksykańskie i dwa wenezuelskie. Do fazy grupowej awansowały oba kluby z Meksyku. W fazie grupowej 32 kluby podzielono na 8 grup liczących po 4 drużyny. Do 1/8 finału awansowały po dwa najlepsze kluby z każdej grupy.
W 1/8 finału wylosowano osiem par, które wyłoniły ośmiu ćwierćfinalistów. W ćwierćfinale wylosowano cztery pary, które wyłoniły czterech półfinalistów. W półfinale dwie pary wyłoniły dwóch finalistów.
Znakomicie spisały się kluby meksykańskie, Club América i Monarcas Morelia, które w ćwierćfinale zmierzyły się ze sobą o awans do półfinału. Lepsza okazała się América, która w półfinale uległa brazylijskiej drużynie AD São Caetano.
Obok Meksyku tylko Brazylia i Urugwaj wprowadziły do ćwierćfinału po dwa kluby, podczas gdy Argentyna i Paragwaj tylko po jednym klubie. W dwóch starciach urugwajsko-brazylijskich zwycięsko wyszły kluby brazylijskie – CA Peñarol uległ zespołowi AD São Caetano po rzutach karnych, a Club Nacional de Football przegrał dwumecz jedną bramką z drużyną Grêmio Porto Alegre.
W półfinale AD São Caetano trafił na meksykański klub América, a Grêmio na paragwajską Olimpię. Wydawało się więc, że finał będzie wewnętrzną sprawą klubów z Brazylii. Olimpia jednak udowodniła, że wyeliminowanie broniącego tytułu klubu Boca Juniors nie było przypadkiem. Dwa zacięte boje pozostały nierozstrzygnięte i dopiero rzuty karne zdecydowały, że to nie Grêmio, lecz Olimpia będzie walczyć w finale.
Gdy w finale Olimpia przegrała u siebie 0:1 z AD São Caetano, sprawa ostatecznego triumfu wydawała się być przesądzona. W Brazylii Olimpia wygrała jednak 2:1 i o zdobyciu pucharu zadecydowały karne, które lepiej egzekwowali piłkarze z Paragwaju.
Najsłabiej w tej edycji turnieju, obok klubów wenezuelskich, spisały się kluby z Peru. Alianza Lima i Club Sporting Cristal nie wygrały żadnego z 12 meczów, i tylko Alianza zdołała raz zremisować. Honor peruwiańskiej piłki uratował klub Club Cienciano, awansując z fazy grupowej dzięki lepszej różnicy bramek.
1/32 finału.
Runda kwalifikacyjna: Meksyk, Wenezuela
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="601930" url="https://pl.wikipedia.org/wiki?curid=601930" title="John Dunstable">
John Dunstable

John Dunstable (ur. ok. 1380/1390, zm. 24 grudnia 1453 w Londynie) – angielski muzyk i kompozytor, przełomu średniowiecza i renesansu ("okres burgundzki").
Początkowo Dunstable był nadwornym muzykiem księcia Bedford, później podróżował po Francji, prawdopodobnie także po Włoszech.
Twórczość.
Dunstable uważany jest za twórcę "stylu narodowego" w muzyce angielskiej, w pierwszej połowie XV wieku. W swoich utworach silnie opierał się na wcześniejszych angielskich tradycjach. Przyczynił się również do powstania motetu i mszy tenorowej. Stosował technikę konduktową i fauxbourdonową.
Znane jest 58 kompozycji Dunstable'a, z czego większość stanowi muzyka liturgiczna, są to m.in.:

</doc>
<doc id="601934" url="https://pl.wikipedia.org/wiki?curid=601934" title="Mutya Buena">
Mutya Buena

Rosa Isabel Mutya Buena (ur. 21 maja 1985 roku w Londynie) – brytyjska wokalistka. Członkini popowego zespołu Sugababes. Jej ojciec pochodzi z Filipin, z miasta Tagbilaran na wyspie Bohol, jej matka jest w połowie Iranką, a w ćwierci Chinką i Hiszpanką.
Kariera z Sugababes.
Mutya Buena, wraz ze swoimi przyjaciółkami, Keishą Buchanan i Siobhán Donaghy, pod koniec lat dziewięćdziesiątych XX wieku postanowiły założyć zespół, co później okazało się strzałem w dziesiątkę. Jednak w takim składzie zespół nagrał tylko jedną płytę, One Touch. Po wielu konfliktach zespół opuściła Siobhán Donaghy, a jej miejsce zajęła Heidi Range, śpiewająca wcześniej w Atomic Kitten. W takim składzie dziewczyny nagrały jeszcze trzy płyty – Angels with Dirty Faces, Three i Taller In More Ways. Po wydaniu czwartego albumu Mutya zdawała się być zmęczona karierą. Ostatnim singlem, jaki Mutya nagrała z Sugababes, było Ugly. 21 grudnia 2005 roku Mutya rozstała się z zespołem. Tłumaczyła się chęcią zajęcia się jej córeczką Tahlią, jednak nieoficjalnie wiadomo, że powodem opuszczenia zespołu były plany rozpoczęcia własnej, solowej kariery.
Miejsce Mutyi zajęła Amelle Berrabah.
"Więcej informacji znajdź w osobnym artykule dotyczącym Sugababes"
Kariera solowa.
Po opuszczeniu zespołu Sugababes Mutya zdecydowała się rozpocząć karierę solową. Podpisała kontrakt z wytwórnią Island i rozpoczęła pracę nad solowym albumem. 25 kwietnia 2006 utworzyła profil na stronie Myspace i opublikowała tam kilka piosenek w wersji demo na swoją pierwszą płytę. Pierwszym singlem został utwór z George'em Michaelem "This Is Not Real Love", spokojna ballada, z wymieniającymi się głosami Bueny i Michaela. Utwór promował również album z największymi przebojami George'a Michaela, nazwany "25".
Pierwszy samodzielny singel Bueny zatytułowany "Real Girl" ukazał się 28 maja 2007 roku. Piosenka została wyprodukowana przez Full Phatt Productions. "Real Girl" zawiera sample ze znanego hitu Lennego Kravitza "It Ain't Over Till Is Over". Singel zadebiutował w Wielkiej Brytanii na 2. miejscu. Przeszkodą do osiągnięcia pierwszego miejsca była piosenka Rihanny i Jaya-Z – "Umbrella". 4 czerwca 2007 roku ukazał się pierwszy solowy album Muty'i zatytułowany Real Girl. Album uplasował się w ojczyźnie piosenkarki na 10. miejscu. Na albumie gościnnie pojawili się: George Michael, Groove Armada i Amy Winehouse. Drugim singlem promującym album artystki została kolaboracja z Groove Armadą – Song 4 Mutya (Out of control). Singel został wydany 23 lipca 2007 roku. Mutya została nominowana w trzech kategoriach w Urban Music Awards i w jednej Mobo Awards. We wrześniu został wydany kolejny singel artystki zatytułowany "Just a Little Bit". Niestety nie odniósł żadnych dużych sukcesów, ponieważ uplasował się tylko na #65 miejscu. 31 grudnia 2007 roku ukazał się czwarty singel pt. "B Boy Baby" nagrany wraz z Amy Winehouse.
Na początku kwietnia 2008 Mutya Buena oficjalnie oświadczyła na swoim profilu na Myspace, że znajduje się obecnie w studio i pracuje nad materiałem na nową płytę. Wyniki jej pracy już niedługo będzie można usłyszeć, ponieważ wokalistka ma w manierze publikowanie wersji demo na swoim Myspace. Plotki głoszą, że owo studio nagraniowe znajduje się w Amsterdamie.
Tahlia Maya Buena.
Mutya będąc 19-latką, oświadczyła mediom, że spodziewa się dziecka wraz ze swoim partnerem Jayem. Tahlia Maya Buena przyszła na świat 23 marca 2005 w Londynie. Mutya pieszczotliwie nazywa swoją córeczkę "Tah Tah" lub "TyTy". Swoje drugie imię dziewczynka otrzymała ku pamięci tragicznie zmarłej w 2002 roku siostrze Mutyi – Mayi.

</doc>
<doc id="601936" url="https://pl.wikipedia.org/wiki?curid=601936" title="Lista planetoid z księżycami">
Lista planetoid z księżycami

Lista planetoid z księżycami zawiera większość planetoid posiadających naturalne satelity.
Uwaga. W ostatniej kolumnie – "Odległość" – podano średnią odległość między składnikami układu. Wszystkie długości wyrażono w kilometrach.

</doc>
<doc id="601940" url="https://pl.wikipedia.org/wiki?curid=601940" title="Siatka do gry w siatkówkę">
Siatka do gry w siatkówkę

Siatka – przedmiot używany do gry w siatkówkę.
Górna część siatki obszyta jest po obu stronach białą płócienną taśmą, która tworzy 7 cm krawędź na całej jej długości. Na każdym końcu taśmy znajduje się otwór do przewleczenia linki służącej do naciągania siatki. Elastyczna linka naciągu wewnątrz taśmy zapewnia przywiązanie siatki do słupków i jej napięcie.
Dolna część siatki obszyta jest poziomą taśmą o szerokości 5 cm, podobną do taśmy górnej. Przez dolną taśmę przeciągnięta jest linka, która służy do przywiązania siatki do słupków i odpowiedniego napięcia dolnej części siatki.

</doc>
<doc id="601952" url="https://pl.wikipedia.org/wiki?curid=601952" title="Mkdir">
Mkdir

mkdir - polecenie to służy do tworzenia katalogów zarówno w środowisku Unix\Linux jak i Windows. W GNU jest częścią pakietu GNU Coreutils, a w systemie produkcji Microsoftu można je wywoływać z wiersza poleceń poprzez np. cmd.exe, a także wywołać używając skrótu md. MkDir - to skrót od Make Directory.
Przykład.
UNIX.
Tworzenie katalogu:
 $ mkdir katalog1
 $ mkdir --mode=666 katalog2
 $ ls -l
 drwxr-xr-x 2 user user 48 2006-08-16 12:50 katalog1
 drw-rw-rw- 2 user user 48 2006-08-16 12:50 katalog2
Windows.
Tworzenie katalogu:
 mkdir katalog1
 mkdir katalog2
 dir
 2008-01-27 20:57 &lt;DIR&gt; katalog1
 2008-01-27 20:58 &lt;DIR&gt; katalog1
lub
 md katalog1
 md katalog2
 dir
 2008-01-27 20:57 &lt;DIR&gt; katalog1
 2008-01-27 20:58 &lt;DIR&gt; katalog1
Można też tworzyć jednocześnie podfoldery do tworzonego folderu
 md katalog1\katalog2\katalog3
jest równoznaczne z:
 md katalog1
 cd katalog1
 md katalog2
 cd katalog2
 md katalog3
 cd katalog3
W systemie Windows poleceniem mkdir nie można ustalać praw dostępu (co było dokonane w powyższym przykładzie (UNIX) za pomocą --mode=666 ).

</doc>
<doc id="601955" url="https://pl.wikipedia.org/wiki?curid=601955" title="Skunks zwyczajny">
Skunks zwyczajny

Skunks zwyczajny ("Mephitis mephitis") – gatunek ssaka z rodziny skunksowatych, wcześniej zaliczany do łasicowatych, słynny z powodu cuchnącej wydzieliny, której używa do odstraszania napastników. Występuje na Wielkich Równinach w Ameryce Północnej. Zamieszkuje lasy i tereny otwarte. Jego sierść jest gęsta i puszysta w czarnym kolorze w białe paski.
Pochodzenie nazwy.
Nazwa "Mephitis" pochodzi od łacińskiego słowa mephit, co oznacza "nieprzyjemny zapach".
Rozmieszczenie geograficzne.
Skunks jest szeroko rozpowszechniony w Ameryce Północnej. Jego zasięg występowania rozciąga się od Oceanu Atlantyckiego do Oceanu Spokojnego, a z północy na południe: od południowych prowincji Kanady do północnego Meksyku.
Występowanie i biotop.
Skunks jest często spotykany w różnych środowiskach, ale najchętniej zamieszkuje tereny zalesione i trawiaste. Obecnie coraz częściej wchodzi na tereny rolnicze i częściowo zurbanizowane – obszary podmiejskie, czasem większe parki w miastach. W górach występuje do 1800 m n.p.m., a najwyższe odnotowane stanowiska jego występowania wynosiły 4200 m n.p.m..
Morfologia.
Skunks jest łatwo rozpoznawalny po czarno-białym futrze z charakterystycznymi czarnymi i białymi pasami ciągnącymi się wzdłuż grzbietu do ogona. Szerokość i kształt poszczególnych pasów są cechą indywidualną i mogą służyć do indywidualnego rozpoznawania osobników. Mają nieduże trójkątne głowy, krótkie uszy, czarne oczy bez błony migawkowej (migotki). Mają 34 zęby o formule: I 3/3, C 1/1, P 3/3, M 1/2. Nogi są grubsze, stopy pięciopalczaste z grubymi pazurami przystosowanymi do kopania w ziemi.
Cechuje je wyraźny dymorfizm płciowy. Samce są nieco większe od samic. Całkowita długość osobników waha się od 46.5 cm do 81.5 cm. Ogon ma długość od 17 cm do 40 cm. Długość tylnych łap waha się od 5.5 to 8.5 cm. Masa ciała dorosłych osobników wynosi od 0.7 do 6.3 kg. Znane jest zjawisko redukcji masy w okresie zimowym do 47.7% u samców i 50.1% u samic. Jest to związane z wyraźnymi sezonowymi zmianami metabolizmu tłuszczów.
Tryb życia.
Skunksy są spokojnymi zwierzętami ignorującymi inne ssaki, poza sezonem rozrodczym gdy stają się agresywniejsze. Pomimo swojej pasywnej natury skunksy są znane ze swojego zachowania obronnego polegającego na wystrzeleniu w kierunku napastnika strumienia wydzieliny gruczołów okołoodbytowych. Wszystkie drapieżniki mają takie gruczoły, ale tylko skunksowate produkują w nich silnie wonne związki organiczne. W ich wydzielinie występują (E)-2-buteno-1-tiol (39%),3-metylo-1-butanotiol (22%), S-(E)-2-butenylotiooctan (15%), 2-chinolinometanotiol (8%), 2-metylochinolina (7.5%), kwas S-3-metylobutanylotiooctowy (2.5%) i inne związki organiczne. Mogą być one wyczuwalne z odległości 6 km. Zagrożony skunks najpierw ostrzega przeciwnika podnosząc wysoko ogon, drepcząc w miejscu lub cofając się. Następnie unosi przednie łapy, wygina ciało w łuk i wypuszcza strumień aerozolu celując między oczy przeciwnika. Smród tych wydzielin bardzo trudno usunąć i jest wyczuwalny przez wiele dni. Substancje zawarte w tej wydzielinie mają także charakter żrący, mogą powodować kilkudniową ślepotę. Znany jest także przypadek skutecznego zastosowania tych substancji w celu nękania prominentnych polityków .
Skunksy prowadzą samotniczy i głównie nocny tryb życia. Nie bronią swojego areału i na tym samym terenie może przebywać dwa lub trzy osobniki. Z reguły jednak śpią samotnie w dziennych schronieniach i nie pomagają sobie w zdobywaniu pokarmu. Największą aktywność przejawiają o zmierzchu i świcie. Kopią małe nory, w których przebywają za dnia i większe, nory zimowe, w których znajdują schronienie w okresie zimowym. Ich dziennymi schronieniami są bardzo często opuszczone nory innych ssaków, wydrążone kłody drzew, a także odpowiednie dziury w skałach, ziemi i budowlach ludzkich. W okresie zimowym ich aktywność spada. Spalają wtedy zgromadzony wcześniej tłuszcz, choć nie hibernują. Na terenie Kanady obserwuje się w okresie zimowym niewielkie kolonie samic zajmujących jedną, rozgałęzioną norę i ogrzewających się wzajemnie. Czasem wśród nich tolerowany jest jeden samiec.
Rozmnażanie.
U samic do rui dochodzi raz w roku wczesną wiosną (od lutego do kwietnia). Gdy z jakichś powodów samice poronią lub stracą miot, w maju dochodzi do drugiej rui. Poza tym okresem samice nie utrzymują kontaktów z samcami, są względem nich agresywne, co pokazują odpowiednią wokalizacją i tupiąc nogami. Gdy to nie pomaga odegnać samca, podejmują z nim walkę. Samce są gotowe kryć każdą napotkaną samicę znajdującą się w rui, te jednak dopuszczają do siebie tylko jednego, wybranego samca. W rezultacie niewielka część dorodnych samców posiada wiele partnerek, podczas gdy inni są regularnie przeganiani. Kopulację rozpoczyna samiec od delikatnego lizania sromu samicy. Gdy samica wykazuje uległość, samiec drapie się na jej grzbiet. Kopulacja zazwyczaj trwa około 1 minuty. Ciąża trwa od 59 do 77 dni. Zmienność długości ciąży wynika ze zjawiska możliwej opóźnionej implantacji płodu w łożysku wynoszącej do 19 dni. Samice rodzą od 2 do 10 młodych (średnio 6) ważących od 32 do 35 g. Młode rodzą się ślepe i bezradne, ale już w chwili urodzenia pokryte są futrem z charakterystycznymi dla skunksów wzorami. Oczy otwierają się im po 3 tygodniach. Karmione są mlekiem przez 6 do 7 tygodni. W następnym okresie towarzyszą matce w zdobywaniu pokarmu i polowaniach. Samce opuszczają matkę w wieku 6 miesięcy, samice mogą z nią przebywać prawie rok. Po 10 miesiącach zarówno samce jak i samice uzyskują dojrzałość płciową.
Długość życia.
Średnia długość życia skunksów oceniona jest na 6 lat. Cechuje je wysoka śmiertelność w pierwszym roku życia, umierają przede wszystkim podczas pierwszej w życiu zimy. Osobniki odporniejsze, które przeżyły pierwszą zimę, żyją średnio 7 lat, a w niewoli do 10 lat. Przyczyną ich śmierci są pasożyty, choroby, drapieżniki, a ostatnio wiele z nich ginie na drogach i są ofiarami polowań.
Komunikacja i percepcja.
Jak u większości niesocjalnych zwierząt komunikacja werbalna ogranicza się głównie do okresu dziecięcego i dojrzewania w obecności matki i rodzeństwa. Niemniej opisywane są wydawane przez dorosłe osobniki różnorodne dźwięki: od cichego warczenia po odgłosy przypominające ptasie sygnały. Niewiele wiadomo o ich percepcji. Wiadomo tylko, że reagują na bodźce wzrokowe i słuchowe z bliskiej odległości.
Pokarm.
Skunksy są generalistami i oportunistami przy organizowaniu swojej diety. Jedzą wszystko to, co jest w danym okresie łatwo dostępne. Wiosną i latem są głównie owadożerne. Ich ofiarami są koniki polne, świerszcze, chrząszcze, larwy i owady społeczne, takie jak pszczoły. Spożywają także robaki, skorupiaki i inne stawonogi. W okresie jesiennym i zimowym w ich diecie pojawiają się małe ssaki, takie jak nornice. Jaja i pisklęta ptaków gniazdujących na ziemi pojawiają się w okresie lęgowym. Ponadto jedzą płazy, gady, padlinę i ryby oraz odpadki zostawione przez ludzi, gdy uda im się pozyskać taki pokarm. Udział pokarmu zwierzęcego w diecie skunksa dochodzi do 90%. Pozostałe 10% stanowią rośliny odpowiednie dla sezonu: kukurydza, jagody i owoce.
Drapieżnictwo.
Większość ssaków woli unikać skunksów ze względu na ich behawior obronny. Czasami jednak odnotowuje się skunksy w pokarmie pum, rysi, kojotów, lisów i borsuków, choć nie wiadomo czy jest to wynik polowania, czy znaleziona padlina. Duże ptaki drapieżne puchacz wirginijski i myszołów rdzawosterny systematycznie włączają skunksy do swojej diety.
Rola w ekosystemie.
Ze względu na znaczny udział owadów w diecie skunksa mogą one utrzymywać równowagę i zwiększać różnorodność w tej grupie zwierząt. Skunksy są jednocześnie wektorami wielu chorób zakaźnych i pasożytów. Są notorycznymi roznosicielami wścieklizny. Mogą również przyczyniać się do rozprzestrzeniania innych chorób, w tym gorączki Q, listeriozy, aspergilozy płuc, grzybicy, duru mysiego, tularemii, choroby Chagasa i psiego parwowirusa.
Znaczenie gospodarcze.
Pozytywne.
Dawniej tubylcza ludność Ameryki Północnej polowała na skunksy w celach kulinarnych, z ich kości i piżma wyrabiano leki. Z wydzieliny ich gruczołów okołoodbytowych wyrabiano perfumy. Do pewnego okresu polowano na nie dla cienkich, przewiewnych skór i ozdobnego futra. Obecnie nic nie wskazuje na to, by powróciło tego typu zapotrzebowanie na skunksy. Natomiast coraz częściej zwierzęta te są hodowane jako domowi ulubieńcy.
Negatywne.
Przenoszą pasożyty i choroby zakaźne groźne dla ludzi i zwierząt domowych.  Kopią niekiedy niepożądane nory w miejscach zagospodarowanych przez ludzi, a czasem próbując zasiedlić prywatne tereny farmerów stosują wobec nich swój behawior obronny. Są wtedy traktowane przez człowieka jako szkodniki.
Zagrożenia i ochrona.
Jest pospolity i nie wymaga ochrony. W czerwonej księdze gatunków zagrożonych wymieniany jest jako gatunek najmniejszej troski

</doc>
<doc id="601958" url="https://pl.wikipedia.org/wiki?curid=601958" title="Tania Massalitinowa">
Tania Massalitinowa



</doc>
<doc id="601960" url="https://pl.wikipedia.org/wiki?curid=601960" title="Dowcip (film)">
Dowcip (film)

Dowcip – telewizyjna wersja sztuki teatralnej Margaret Edson. Film fabularny z 2001 roku.
Opis fabuły.
U profesor Vivian Bearing, historyczki literatury specjalizującej się w poezji metafizycznej Johna Donne'a, zostaje zdiagnozowany bardzo zaawansowany nowotwór, szybko przeradzający się w stan terminalny. Intelektualistka, która całe swoje zawodowe życie poświęciła teoretycznej refleksji nad śmiercią, musi skonfrontować swoją wiedzę i dotychczasowe poglądy z własnym umieraniem, w dodatku odbywającym się w warunkach przerażająco zimnego i sterylnego szpitala, gdzie stopniowo zatraca się człowieczeństwo.

</doc>
<doc id="601961" url="https://pl.wikipedia.org/wiki?curid=601961" title="Modrzew syberyjski">
Modrzew syberyjski

Modrzew syberyjski ("Larix sibirica" Ledebour 1833, syn.: "Larix decidua" Mill. ssp. "sibirica" (Ledeb.) Domin, "Larix russica" (Endlicher) Sabine ex Trautvetter, "Larix sukaczewii" Dylis, "Larix archangelica" Lawson, "Pinus larix" L. var. "russica" Endlicher) – gatunek drzewa z rodziny sosnowatych (Pinaceae Lindley). Występuje na Syberii oraz w Chinach i Mongolii.
Biologia i ekologia.
Występuje w wyższych położeniach górskich (500-3500 m n.p.m.) i tajdze. Odporny, choć w cieplejszym klimacie może być atakowany przez ochojnika, w wilgotnych miejscach przez raka modrzewiowego.
Zastosowanie.
Próby introdukowania tego modrzewia w Europie, w tym w Polsce nie powiodły się. Jednak może być uprawiany z powodzeniem w zimniejszych rejonach Polski. Na Syberii żywicę tego gatunku (i modrzewia dahurskiego) pozyskuje się w celu żucia (сера байкальская, жевательная смолка) i według producentów ma ona własności oczyszczające i dezynfekujące jamę ustną.
Modrzew syberyjski ma podwyższone parametry wytrzymałościowe, dodatkowo z uwagi na dużą gęstość (gatunek wąskosłoisty) nie chłonie wilgoci oraz wody co sprawia, że jeszcze lepiej znosi trudne warunki atmosferyczne i jest powszechnie używany do budowy profili elewacyjnych.

</doc>
<doc id="601962" url="https://pl.wikipedia.org/wiki?curid=601962" title="Rejon brzeski">
Rejon brzeski

Rejon brzeski (biał. Брэсцкі раён, "Brescki rajon", ros. Бре́стский райо́н, "Briestskij rajon") – rejon obwodu brzeskiego w południowo-zachodniej Białorusi. Na zachodzie graniczy z Polską (wschodnie powiaty województwa lubelskiego), na północy z rejonem kamienieckim, a na wschodzie z rejonem żabineckim i małoryckim.
Geografia.
Rejon brzeski ma powierzchnię 1544,97 km². Lasy zajmują powierzchnię 601,74 km², bagna 16,51 km², obiekty wodne 34,22 km².
Podział administracyjny.
Rejon składa się z następujących sielsowietów:

</doc>
<doc id="601965" url="https://pl.wikipedia.org/wiki?curid=601965" title="Droga międzynarodowa M11 (Ukraina)">
Droga międzynarodowa M11 (Ukraina)

Droga międzynarodowa M11, szlak M11 () − droga na Ukrainie (dawniej w ciągu trasy europejskiej E40). Umożliwia dojazd z Przemyśla do Lwowa. Jest drogą jednojezdniową, jedynie kilkukilometrowy fragment w okolicach Lwowa jest dwujezdniowy. Dawniej, w czasach istnienia Związku Radzieckiego, droga była oznakowana jako A259.

</doc>
<doc id="601969" url="https://pl.wikipedia.org/wiki?curid=601969" title="Fundacja Rodzić po Ludzku">
Fundacja Rodzić po Ludzku

Fundacja Rodzić po Ludzku – fundacja, organizacja pozarządowa non profit powstała w 1996 aby podejmować działania edukacyjne i informacyjne oraz wpływać na zmiany systemu opieki okołoporodowej w Polsce. 
Misją Fundacji jest wzmocnienie i wspieranie kobiet w otwartym formułowaniu swoich potrzeb i domaganiu się swoich praw. Wnosi ich doświadczenia do przestrzeni publicznej, ponieważ uważa, że stosunek społeczeństwa do narodzin i macierzyństwa jest miarą wrażliwości społecznej. 
Za swoją działalność Fundacja Rodzić po Ludzku otrzymała nagrodę Światowej Organizacji Zdrowia (WHO) w 2015 roku oraz Nagrodę ONZ Funduszu Ludnościowego ONZ (United Nations Population Award) w 2016 roku.
Jest organizacją pożytku publicznego. 
Władze Fundacji Rodzić po Ludzku.
Zarząd Fundacji: Joanna Pietrusiewicz - prezeska (od 2013 roku), Monika Piekarek, Agnieszka Wądołowska. 
Prezeską Fundacji w latach 1996 - 2012 była Anna Otffinowska, która za swą społeczną działalność w Fundacji Rodzić po Ludzku otrzymała Medal świętego Jerzego za rok 2008, a w 2012 prezydent Bronisław Komorowski odznaczył ją Krzyżem Kawalerskim Orderu Odrodzenia Polski. 
Rada Fundacji: Piotr Pacewicz - przewodniczący, Elżbieta Cichocka - Bójko, Anna Otffinowska, Grażyna Skibicka, Ewa Smuk-Stratenwerth, Agnieszka Wolfram - Zakrzewska.
Historia.
Fundacja Rodzić po Ludzku powstała 26 marca 1996 r., aby kontynuować działania zainicjowane przez grupę dziennikarzy i działaczy społecznych podczas pierwszej akcji „Rodzić po ludzku”. Organizatorzy tej akcji w czasie dwóch pierwszych edycji, w 1994 i 1995 roku, otrzymali 15 tysięcy listów, na podstawie których opracowano przewodnik po polskich porodówkach. Autorki listów pisały o braku intymności na wieloosobowych salach porodowych, anonimowości, samotności i braku wsparcia, rutynowych procedurach, rozdzieleniu z dzieckiem i bliskimi. 
Pierwszym z działań Fundacji było sformułowanie Dekalogu “rodzenia po ludzku”, czyli opracowanie zbioru oczekiwanych zmian w położnictwie.
1997 r. Rozpoczęcie działalności edukacyjnej skierowanej do położnych, personelu medycznego i innych specjalistów opieki okołoporodowej.
1998 r. Uruchomienie pierwszego bezpłatnego telefonu wsparcia dla kobiet przeżywających  trudności wczesnego okresu macierzyństwa. Otwarcie pierwszej w Polsce poradni psychologicznej dla kobiet w ciąży i matek małych dzieci „Początek”.  
Od 1998 r. Rozpoczęcie cyklu kampanii społecznych, które poskutkowały stworzeniem w 2012 roku standardów opieki okołoporodowej w randze rozporządzenia Ministra Zdrowia.
2020 r. pierwszy Konkurs dla położnych “Anioły Rodzić po Ludzku”.
Monitoringi porodówek:
2000 r. III Akcja “Rodzić po ludzku”-  monitoring oddziałów położniczych w Polsce
2004 r. Monitoring przestrzegania praw pacjenta w oddziałach położniczych
2005 r. Badanie „Wpływ porodu na jakość życia kobiet”
2006 r. IV Akcja "Rodzić po ludzku" - “Rodzić po ludzku to nie przywilej”
2007 r. Raport Fundacji „Opieka okołoporodowa w Polsce w świetle akcji „Rodzić po ludzku” 2006 dot. opieki okołoporodowej i przestrzegania praw pacjenta na podstawie informacji zebranych w 2005 r. i 2006 r. 
2009 r. Monitoring działań administracji samorządowej w zakresie opieki nad matką i dzieckiem
2012 r. Monitoring placówek położniczych województwa mazowieckiego.
2016 r. Monitoring oddziałów położniczych - badanie dotyczące medykalizacji porodu w Polsce. Publikacja raportu „Medykalizacja porodu w Polsce. Raport z monitoringu oddziałów położniczych”.
2018 r. Monitoring Opieki Okołoporodowej - badanie dotyczące stosowania przemocy w placówkach położniczych. Publikacja raportu z monitoringu oddziałów położniczych "Opieka okołoporodowa w Polsce w świetle doświadczeń kobiet".
2019 r. Akcja “Głos Matek ma moc zmiany". Uruchomienie programu lokalnych aktywistek “Na straży "rodzić po ludzku".
Wpływ na zmiany legislacyjne:
2007-2010  powołanie na wniosek Fundacji zespołu ds opracowania standardów opieki okołoporodowej i praca w tym zespole.
2011 Ogłoszenie Rozporządzenia Ministra Zdrowia ws. sStandardów postępowania medycznego przy udzielaniu świadczeń zdrowotnych z zakresu opieki okołoporodowej sprawowanej nad kobietą w okresie fizjologicznej ciąży, fizjologicznego porodu, połogu oraz opieki nad noworodkiem -  czyli Dekalog “Rodzenia po Ludzku” staje się obowiązującym prawem.
2012  Uruchomienie portalu www.GdzieRodzic.info - bazy porodówek w Polsce.
2015 Na straży Standardów Opieki Okołoporodowej - walka o wdrożenie Standardów - powołanie w Ministerstwie Zdrowia zespołu ekspertów. 
Powołanie Koalicji "Rodzę - mam prawa".
2016 próba likwidacjii Standardów Opieki Okołoporodowej - akcja "Walka o Standardy trwa"
Petycja „Obywatele w obronie Standardów Opieki Okołoporodowej” do Beaty Szydło - Prezesa Rady Ministrów - 75 000  podpisów
Powołanie zespołu ds. opracowania nowego Standardu Opieki Okołoporodowej w Polsce - walki o Standardy cd.
2019 Obrona Standardów Opieki Okołoporodowej zakończona - Rozporządzenie Ministra Zdrowia w sprawie Standardów Organizacyjnych zostało podpisane.
Działalność edukacyjna:
od 1997 r. konferencje dla personelu medycznego: „Potrzeby kobiet - potrzeby nowoczesnego położnictwa”, „Być matką od początku”(1998), "Wspierająca moc dotyku"(1999), „Rodzić po ludzku – perspektywy i nadzieje”(2000), „Poród jako doświadczenie kobiety – rola, misja, odpowiedzialność położnej i lekarza”(2005), „Trauma narodzin – jak dalece przebieg porodu wpływa na zdrowie matki i dziecka”(2007), „Poród na ostrzu noża - o medycznych, psychologicznych i społecznych aspektach cesarskiego cięcia”(2008), „Holistyczne położnictwo - nowe wyzwania w opiece nad matką i dzieckiem” (2009), „Nie zabieraj mnie od mamy! Pierwszy kontakt, więź, laktacja i ich znaczenie w życiu matki i dziecka”(2010) .
od 2001 r. międzynarodowe konferencje: „Dialog z dzieckiem i rodzącą – o emocjonalnym kontakcie w czasie ciąży i porodu”, "Dokąd sięgają granice medycznego bezpieczeństwa? – nowoczesna technologia medyczna a podmiotowość rodzących kobiet”(2002), “Alternatywne miejsca do porodu - czy mogą istnieć w Polsce?”(2003), „Model opieki okołoporodowej – od kogo zależą zmiany w polskim położnictwie?”(2004), Międzynarodowy Kongres „Witajcie na świecie – o perspektywach i kierunkach światowego o polskiego położnictwa.”(2006), 
od 2001 r. kursy dla instruktorek szkół rodzenia.
od 2002 r. cykl wydawniczy dla kobiet "Wiesz więc wybierasz" 
od 2011 r. doroczny cykl konferencji szkoleniowych w 5-ciu miastach w Polsce "Pozwólcie nam się przywitać", „Nowy Standard w Położnictwie”, „Być położną dziś i jutro - jak sprostać wymaganiom współczesności”, "Procedury i Emocje – profesjonalna relacja położnej z kobietą”, „Teraz położne! – wyzwania i możliwości dla zawodu”, „Położne kobiet - siła w porozumieniu”.
2016 r. I Tydzień Godnego Porodu w Polsce 
2018 r. II Tydzień Godnego Porodu w Polsce
Kampanie społeczne
1999 r. Pierwsza kampania społeczna Fundacji "Macierzyństwo bywa trudne" o depresji poporodowej.
2001 r. Kampania społeczna Fundacji "Decyduj o swoim porodzie" - kampania o prawach kobiet w porodzie.
2003 r. Kampania społeczna "Mały pacjent - wielkie prawa".
2004 r. Kampania "Walczymy o normalność" - kampania o prawach pacjenta.
2008 r. Kampania społeczna przeciwko rutynowemu nacinaniu krocza „Nie daj się naciąć”.
2011 r. Kampania społeczna "Pozwólcie nam się przywitać" o pierwszym kontakcie matki z dzieckiem.
2015 r. Kampania społeczna "Rodzę - mam prawa" - kampania o Standardzie Opieki Okołoporodowej, kampania "Moją ciążę prowadziła położna" - o objęcie powszechnym ubezpieczeniem prowadzenie ciąży przez położną
2019 r. Akcja Głos Matek ma moc zmiany"

</doc>
<doc id="601970" url="https://pl.wikipedia.org/wiki?curid=601970" title="Koniakowo">
Koniakowo



</doc>
<doc id="601972" url="https://pl.wikipedia.org/wiki?curid=601972" title="Strefa zdemilitaryzowana (informatyka)">
Strefa zdemilitaryzowana (informatyka)

Demilitarized zone (DMZ), strefa zdemilitaryzowana bądź ograniczonego zaufania – jest to wydzielany na zaporze sieciowej (ang. "firewall") obszar sieci komputerowej nienależący ani do sieci wewnętrznej (tj. tej chronionej przez zaporę), ani do sieci zewnętrznej (tej przed zaporą; na ogół jest to Internet). W strefie zdemilitaryzowanej umieszczane są serwery „zwiększonego ryzyka włamania”, przede wszystkim serwery świadczące usługi użytkownikom sieci zewnętrznej, którym ze względów bezpieczeństwa uniemożliwia się dostęp do sieci wewnętrznej (najczęściej są to serwery WWW i FTP). W strefie zdemilitaryzowanej umieszczane są także te serwery usług świadczonych użytkownikom sieci wewnętrznej, które muszą kontaktować się z obszarem sieci zewnętrznej (serwery DNS, proxy, poczty i inne), oraz serwery monitorujące i reagujące na próby włamań IDS. 
W przypadku włamania na serwer znajdujący się w strefie DMZ intruz nadal nie ma możliwości dostania się do chronionego obszaru sieci wewnętrznej.
Określenie „strefa zdemilitaryzowana” pochodzi z terminologii wojskowej i oznacza obszar buforowy pomiędzy wrogimi siłami.

</doc>
<doc id="601973" url="https://pl.wikipedia.org/wiki?curid=601973" title="Touch (Unix)">
Touch (Unix)

touch – polecenie systemów UNIX zmieniające datę modyfikacji lub ostatniego dostępu pliku. Wywołane z argumentem tworzy (jeżeli jeszcze nie istnieje) nowy plik o takiej jak argument nazwie i ustala jego daty modyfikacji i ostatniego dostępu na aktualną datę.
W systemie GNU ten program jest w pakiecie GNU Coreutils.
Przykład.
$ date
śro sie 16 13:06:41 CEST 2006
$ ls -l
-rw-r--r-- 1 user user 0 2006-08-16 13:04 plik1
$ touch plik2
$ ls -l
-rw-r--r-- 1 user user 0 2006-08-16 13:04 plik1
-rw-r--r-- 1 user user 0 2006-08-16 13:06 plik2
$ touch plik1
$ ls -l
-rw-r--r-- 1 user user 0 2006-08-16 13:06 plik1
-rw-r--r-- 1 user user 0 2006-08-16 13:06 plik2

</doc>
<doc id="601977" url="https://pl.wikipedia.org/wiki?curid=601977" title="Rejon baranowicki">
Rejon baranowicki

Rejon baranowicki (biał. Бара́навіцкі раён, "Baranawicki rajon", ros. Бара́новичский райо́н, "Baranowiczskij rajon") – rejon w centralno-zachodniej Białorusi, w obwodzie brzeskim.
Białorusini stanowią 84% populacji, Polacy 8%, Rosjanie 5,6%, zaś Ukraińcy 1,3%.
Geografia.
Rejon baranowicki ma powierzchnię 2202,32 km². Lasy zajmują powierzchnię 708,22 km², bagna 43,42 km², obiekty wodne 25,01 km².
Przez terytorium rejonu przepływa rzeka Szczara, wraz z dopływami: Myszanką, Łachazwą, Issą i Mołotowką, oraz biorą początek rzeki: Mołczadź i Serwecz.
Zbiorniki wodne: zbiornik retencyjny Gat oraz jeziora: Kodliczewskie i Domaszewskie
Wysokość terenu 180–240 m n.p.m. Najwyższy punkt rejonu 267 m n.p.m. w okolicach wsi Zielenaja.

</doc>
<doc id="601981" url="https://pl.wikipedia.org/wiki?curid=601981" title="Pegmatyty">
Pegmatyty



</doc>
<doc id="601982" url="https://pl.wikipedia.org/wiki?curid=601982" title="Rejon bereski">
Rejon bereski

Rejon bereski (dawniej "rejon berezowski" biał. Бяро́заўскі раён, "Biarozauski rajon", ros. Берёзовский райо́н, "Bieriozowskij rajon") – rejon w południowo-zachodniej Białorusi, w obwodzie brzeskim.
Białorusini stanowią 87,7% populacji, Rosjanie 7,7%, natomiast Polacy 4,0%.
Geografia.
Rejon bereski ma powierzchnię 1412,77 km². Lasy zajmują powierzchnię 376,44 km², bagna 125,56 km², obiekty wodne 100,40 km².
Podział administracyjny.
W skład rejonu wchodzą miasta Bereza i Białooziersk‎ oraz 11 następujących sielsowietów:

</doc>
<doc id="601987" url="https://pl.wikipedia.org/wiki?curid=601987" title="Uprawa (organizacja konspiracyjna)">
Uprawa (organizacja konspiracyjna)

„Uprawa”, „Tarcza”, „Opieka”, „S1” – polska konspiracyjna organizacja o charakterze paramilitarnym i społecznym, składająca się w większości z ziemian i przemysłowców, działająca od jesieni 1941 roku do końca II wojny światowej na obszarze całego Generalnego Gubernatorstwa, jak również na terenach wcielonych do Rzeszy.
Geneza.
Jesienią 1939 roku w Krakowie powstał komitet pomocy dla wysiedlonych z ziem zachodnich Polski, wcielonych do Rzeszy. Jego założycielami byli ziemianin z Chorzelowa Karol Hilary Tarnowski (ojciec filozofa Karola Benito Tarnowskiego) ps. „Leliwa”, przedwojenny wiceprezes Związku Ziemian Zachodniej Małopolski i płk Włodzimierz Olszewski. Po rozwinięciu szerszej działalności Tarnowski postanowił, na bazie komitetu, powołać ogólnokrajową organizację o zróżnicowanych celach, wspierającą akcję zbrojną, opartą głównie na ziemianach i przemysłowcach, którzy dysponowali jeszcze własnym majątkiem i cieszyli się w miarę dużą niezależnością. W 1940 roku nawiązał kontakt z rtm. Leonem Krzeczunowiczem ps. „Roland”, „Ekspress”, „S1”, który blisko współpracował z komendantem Okręgu Krakowskiego Związku Walki Zbrojnej, płk. Tadeuszem Komorowskim ps. „Korczak”, „Prawdzic”, „Bór”. Pułkownik Komorowski zaakceptował pomysł. Przedstawiony plan został uzupełniony wskazówkami dotyczącymi przyszłych obowiązków, struktury organizacyjnej i zakresu współpracy z ZWZ; ustalono też tekst przysięgi. Początek działalności organizacji datowany jest na przełom 1940 i 1941 r., choć często podaje się, że organizacja zaczęła funkcjonować dopiero jesienią 1941 r. z uwagi na fakt, że prace organizacji nabrały wówczas większego tempa i zwiększyły swój zasięg.
Zarys historyczny.
Organizacja nie miała początkowo kryptonimu, dopóki Rząd RP na uchodźstwie nie nadał jej nazwy „Uprawa”. Z obawy przed dekonspiracją przemianowano ją w późniejszym okresie na „Tarczę”, potem na „Opiekę”, a na koniec na „S1”. Jej zadania były bardzo szerokie i obejmowały: zbieranie funduszy na potrzeby podziemia, utrzymywanie stałej łączności z władzami wojskowymi ZWZ, a potem AK – wypełnianie ich zaleceń i dostarczanie informacji z terenu, ukrywanie i organizowanie przerzutów „spalonych” członków organizacji podziemnych, dostarczanie im środków do życia, zakup i przewożenie broni, ochrona uciekinierów z terenów wschodnich oraz prześladowanych przez Niemców, w tym rodzin żydowskich, wysyłanie żywności do obozów, wykupywanie z rąk gestapo więźniów politycznych, organizowanie kursów sanitarnych i zaopatrzenie w sprzęt sanitarny oraz tworzenie punktów sanitarnych, szpitalnych i aptecznych w dworach, prowadzenie tajnego szkolnictwa. Prowadzono również działania wywiadowcze i kontrwywiadowcze na rzecz ZWZ–AK. Były też zadania podyktowane potrzebami chwili, jak tworzenie tajnych podchorążówek. Jedną z dziedzin, którą „Uprawa” najlepiej rozwinęła, była akcja sanitarna, która rozwinęła się szczególnie w 1944 roku. Polegała ona na szkoleniu sanitariuszek oraz gromadzeniu leków i narzędzi chirurgicznych, wyposażeniu w nie wyznaczonych obiektów – w pierwszym rzędzie dworów. Zdołano nawet zorganizować sześć szpitali podziemnych w terenie.
Po wojnie Tadeusz Bór-Komorowski jednoznacznie ocenił zasługi „Uprawy”: "Gdyby nie „Uprawa” – „Tarcza” Armia Krajowa nie mogłaby była spełnić wielu swoich zasadniczych zadań […] opieka „Tarczy” uchroniła od głodu, demoralizacji i rabunku wiele oddziałów partyzanckich powstających jak grzyby po deszczu po 1943 roku".
W Krakowie na budynku przy ul. św. Jana 3 znajduje się tablica pamiątkowa upamiętniająca członków organizacji „Uprawa” z następującym tekstem: "W HOŁDZIE ZIEMIANOM POLSKIM BOHATEROM WALK O NIEPODLEGŁOŚĆ CZŁONKOM ZWZ-AK I „UPRAWY-TARCZY” WIERNYM NAJJAŚNIEJSZEJ RZECZYPOSPOLITEJ PRZEŚLADOWANYM I POMORDOWANYM PRZEZ NIEMCÓW, SOWIETÓW I WŁADZE KOMUNISTYCZNE W POLSCE – RODACY."
Struktura organizacyjna.
Organizacja miała zdecentralizowaną strukturę, zarówno centralną, jak też terenową. Na jej czele stali luźno powiązani ze sobą:
Centralne kierownictwo spełniało raczej rolę nominalną. Czasami otrzymywało od KG ZWZ–AK zlecenia dotyczące bardziej ogólnych zagadnień, jak np. sporządzenia statystyk produkcji i zapasów produktów rolnych, inwentarza żywego, stanu lasów itp.
Stały kontakt z KG ZWZ–AK utrzymywał Lasocki za pośrednictwem szefa Oddziału IV Zaopatrzenia KG ZWZ–AK, któremu były przesyłane ramowe sprawozdania z działalności „Uprawy” w poszczególnych Okręgach.
Przy każdym dowództwie Okręgu AK działał przedstawiciel „Uprawy”, który współpracował bezpośrednio z komendantem Okręgu lub jego kwatermistrzem.
Podwładni okręgowych przedstawicieli „Uprawy” posiadali odpowiednie kontakty z dowódcami Inspektoratów i Obwodów AK. Zasadniczo unikało się bezpośrednich powiązań z placówkami czy też oddziałami partyzanckimi, choć zdarzały się od tego wyjątki, dyktowane potrzebami akcji.

</doc>
<doc id="601989" url="https://pl.wikipedia.org/wiki?curid=601989" title="Rejon drohiczyński">
Rejon drohiczyński

Rejon drohiczyński (biał. Дра́гічынскі раён, "Drahiczynski rajon", ros. Дроги́чинский райо́н, "Drogiczinskij rajon") – rejon w południowo-zachodniej Białorusi, w obwodzie brzeskim.
Geografia.
Rejon drohiczyński ma powierzchnię 1855,06 km². Lasy zajmują powierzchnię 492,77 km², bagna 205,05 km², obiekty wodne 48,23 km².

</doc>
<doc id="601990" url="https://pl.wikipedia.org/wiki?curid=601990" title="Wolnościowy municypalizm">
Wolnościowy municypalizm

Wolnościowy municypalizm () – termin użyty po raz pierwszy przez wolnościowego socjalistę Murraya Bookchina, stosowany dla określenia wariantu anarchistycznego ustroju społecznego, w którym państwo zastąpione jest przez wolną konfederację miast, rządzonych przez instytucje demokracji uczestniczącej.

</doc>
<doc id="601993" url="https://pl.wikipedia.org/wiki?curid=601993" title="Zgrupowanie Kryska">
Zgrupowanie Kryska

Zgrupowanie „Kryska” – zgrupowanie wojskowe Armii Krajowej walczące w powstaniu warszawskim, utworzone 8 sierpnia 1944, na Czerniakowie. Od 28 sierpnia zostało przemianowane na III Batalion „Kryska” w odcinku wschodnim „Podobwodu Śródmieście Południowe”. Od 7 września zgrupowanie podlegało dowódcy odcinka czerniakowskiego płk. Janowi Mazurkiewiczowi „Radosław”. Zgrupowanie walczyło do upadku Czerniakowa 23 września 1944.
Szlak bojowy.
Na Powiślu Czerniakowskim od 1 sierpnia walczyło V Zgrupowanie „Siekiera”, jednak wskutek przebiegu walk pojawiło się tam również szereg innych oddziałów m.in. II Batalionu WSOP „Narew”, plutonów z obwodu Mokotów. Pojawił się również samozwańczy dowódca Izydor Sosnowski „Kapitan Sęp” (faktycznie podoficer z organizacji „Miecz i Pług”), ze swoim oddziałem. Chaos organizacyjny spowodował, że oddziały walczyły na własną rękę, zaś cześć podporządkowała się „Sępowi”.
7 sierpnia na rozkaz dowódcy odcinka płk. Jana Szczurek-Cergowskiego „Sławbora”. na Powiśle Czerniakowskie przybył kpt. Zygmunt Netzer „Kryska” wraz z częścią II Batalionu WSOP z rozkazem objęcia dowództwa wszystkich oddziałów na Czerniakowie. 9 sierpnia „Kryska podporządkował sobie V zgrupowanie (bez jednej kompanii), II Batalion WSOP (bez kompanii 23); pluton 1 szwadronu 1 pułku szwoleżerów AK (dowódca ppor. Stanisław Frydrychowicz „Waf” z Rejonu 1 Obwód Mokotów;), 535 pluton Słowaków (dowódca ppor. Mirosław Iringh „Stanko”. z Rejonu 3 Obwód Mokotów); Pluton 1140 ppor. Stanisława Mrozowskiego - „Nałęcza Sławomira” z 3 kompanii III zgrupowania Rejonu 1 Obwód Śródmieście; Oddział Wydziału Marynarki Wojennej KG AK „Szczupak”. Pluton 140 ppor. Jana Zapęckiego „Łokietka” oraz kilka drobnych oddziałów.
10 sierpnia teren podzielono teren na trzy odcinki:
Według meldunku pkt. „Kryski” z 10 sierpnia 1944 skład zgrupowania liczył 724 żołnierzy, w tym 108 kobiet.
Do składu 711 osób, należało doliczyć lekarza i 12 sanitariuszek WSK. Ponadto w odrębnym meldunku dodano pluton wartowniczy „Lecha” (1 ofcier i 19 żołnierzy.
7 września 1944 dowódcą odcinka Górny Czerniaków został mianowany dowódca zgrupowania „Radosław”, który przybył wraz z 500 żołnierzami. Dotychczasowy dowódca odcinka, kpt. „Kryska” został mu podporządkowany. Żołnierze zgrupowania "Kryska" bronili wtedy odcinka: Stocznia Rzeczna – ul. Łazienkowska – Rozbrat – Zagórna.
Ostateczna walka o Czerniaków rozpoczęła się 10 września. Do 23 września toczono ciężkie walki o przyczółek czerniakowski. Teren opanowany przez oddziały polskie zmniejszał się. Wkrótce część żołnierzy ewakuowała się kanałami na Mokotów, inni dostali się na prawy brzeg Wisły.
Jednymi z sanitariuszek były Eileen Frances Short i Małgorzata Lorentowicz, funkcję łączniczki sztabu pełniła Maria Cetys, zaś kapelanem zgrupowania był Józef Stanek.
W walkach powstania warszawskiego Zgrupowanie „Kryska” straciło ok. 680 żołnierzy.

</doc>
<doc id="601994" url="https://pl.wikipedia.org/wiki?curid=601994" title="Stanisław Mackiewicz (gubernator)">
Stanisław Mackiewicz (gubernator)

Stanisław Mackiewicz (ur. 10 października 1796 w Duszczycach, zm. 7 grudnia 1879 w Warszawie) – polski polityk.
Życiorys.
Pochodził z rodziny szlacheckiej wyznania ewangelicko-reformowanego. Studiował w Wilnie i Warszawie na Wydziale Prawa i Administracji. Od 1817 roku pełnił kolejno szereg funkcji prawniczych i urzędowych w administracji Królestwa Polskiego.
W latach 1842–1849 był naczelnikiem Zarządu Okręgu Naukowego Warszawskiego. Od tego roku pełnił obowiązki cywilnego gubernatora płockiego, a potem, od 8 listopada 1851 – lubelskiego. W 1856 roku został oficjalnie mianowany gubernatorem lubelskim, na stanowisku tym pozostawał do 25 marca 1861 roku.
W 1830 roku przetłumaczył i wydał powieść Jana Tadeusza Bułharyna "Iwan Wyżygin". 
Podobnie jak wielu innych członków lubelskiego zboru, angażował się w działalność kulturową i dobroczynną. Przez okres 8 lat był prezesem Lubelskiego Towarzystwa Dobroczynności.

</doc>
<doc id="601997" url="https://pl.wikipedia.org/wiki?curid=601997" title="Muzeum w Jarosławiu Kamienica Orsettich">
Muzeum w Jarosławiu Kamienica Orsettich

Muzeum w Jarosławiu Kamienica Orsettich – samorządowa instytucja kultury powiatu jarosławskiego powołana w 1925 roku. Muzeum mieści się w renesansowej kamienicy Orsettich - jednym z zabytków architektury mieszczańskiej w Jarosławiu.
Muzeum.
Historia.
Muzeum miejskie w Jarosławiu zostało powołane 13 grudnia 1925 roku na uroczystym posiedzeniu Zarządu Miasta z okazji 550. rocznicy lokacji miasta na prawie magdeburskim. Pierwsze sale wystawowe urządzono w specjalnie przystosowanych salach na II piętrze jarosławskiego ratusza. 3 maja 1938 roku otwarto nową ekspozycję przeniesioną do pobliskiej kamienicy Attavantich. Od 1945 roku siedzibą Muzeum jest kamienica Orsettich. Instytucja posiada jeden oddział zamiejscowy - Muzeum Dzieduszyckich w Zarzeczu, mieszczące się na I piętrze dawnego pałacu Morskich i Dzieduszyckich.
Zbiory.
Podstawowym zadaniem Muzeum jest gromadzenie, przechowywanie, opracowywanie i konserwacja zabytków sztuki i kultury związanych z historią Jarosławia oraz okolic. W zbiorach jednostki można wyróżnić następujące działy tematyczne:
Jedynym z najcenniejszych zabytków w zbiorach Muzeum w Jarosławiu Kamienica Orsettich jest słynąca łaskami ikona Matki Boskiej Jarosławskiej, zwana Bramą Miłosierdzia, pochodzący z Cerkwi Przemienienia Pańskiego w Jarosławiu. W latach 90. XX wieku ikona powróciła do świątyni jako bezterminowy depozyt.
Wystawy stałe.
Ekspozycja stała muzeum obejmuje stylizowane wnętrza mieszczańskie od XVII do początku XX wieku, w które wkomponowano muzealia i pamiątki ilustrujące przeszłość regionu. Na parterze znajduje się Wielka Izba - dawne pomieszczenie reprezentacyjne, z zachowaną oryginalną, XVII-wieczną posadzką ze szkliwionych cegieł - tzw. olstrychu - oraz strop z belek modrzewiowych. Jest też portal z okresu renesansu o cechach ormiańskich, przeniesiony do Muzeum z kamienicy przy ulicy Grodzkiej 3 w Jarosławiu. Na I piętrze budynku można oglądać pomieszczenia od 1. połowy XIX wieku (salonik w stylu biedermeier) do początku XX stulecia (salonik secesyjny).
Siedziba.
Historia.
Kamienica Orsettich (nazwana później od nazwiska jej najsłynniejszego właściciela) została wzniesiona w 2. połowie XVI wieku. Pierwszym znanym posiadaczem budynku był kupiec jarosławski Jan Raczkowski. W 1585 r. kamienicę zakupił Stanisław Smiszowic, zaś w 1633 r. obiekt wszedł w posiadanie Wilhelma Orsettiego - bogatego kupca wywodzącego się z Lukki we Włoszech. W I połowie XVIII wieku budynek był własnością znanego rzeźbiarza Tomasza Huttera.
Architektura.
Pod względem budowy, kamienica Orsettich różni się od klasycznych XVI i XVII-wiecznych kamienic jarosławskich, takich jak na przykład kamienice Gruszewiczów czy Rydzikowska. Obiekt nie posiada charakterystycznej wiaty - wewnętrznego dziedzińca typowego dla jarosławskich domów mieszczańskich tego okresu. Przyjmuje się, że taka forma była spowodowana odmienną funkcją budynku - jako siedziby najbogatszych kupców miasta.
Podczas przebudowy w latach 50. i 60. XX wieku, kamienicy Orsettich został przywrócony oryginalny układ wewnętrzny z XVI i XVII wieku. Obiekt posiada dwa piętra, poddasze oraz obszerne, trójkondygnacyjne piwnice. Od strony rynku znajdują się trójarkadowe podcienia. Centralną oś parteru stanowi przejezdna sień, po obu stronach której mieszczą się dwie izby sklepione - sklepy. W sklepie zachodnim zachował się jeden dekorowany wspornik. Ze sklepu wschodniego prowadzi przejście do Wielkiej Izby, znajdującej się na tyłach budynku. Układ pierwszego piętra odpowiada rozplanowaniu parteru - z centralną sienią górną i dwoma traktami pomieszczeń mieszkalnych. W części izb na piętrze można oglądać fragmenty polichromii z XVII i XVIII wieku. Pozostałości XVII-wiecznej polichromii figuralnej przetrwały także na parterze, w Wielkiej Izbie. 

</doc>
<doc id="601998" url="https://pl.wikipedia.org/wiki?curid=601998" title="Rejon hancewicki">
Rejon hancewicki

Rejon hancewicki (biał. Га́нцавіцкі раён, "Hancawicki rajon", ros. Ганце́вичский райо́н, "Ganciewiczskij rajon") – rejon w południowo-zachodniej Białorusi, w obwodzie brzeskim.
Geografia.
Rejon hancewicki ma powierzchnię 1709,58 km². Lasy zajmują powierzchnię 913,17 km², bagna 128,40 km², obiekty wodne 66,37 km².
Podział administracyjny.
W skład rejonu wchodzi jedno miasto i 8 sielsowietów:

</doc>
<doc id="601999" url="https://pl.wikipedia.org/wiki?curid=601999" title="Witold Cichy">
Witold Cichy

Witold Cichy (ur. 15 marca 1986 w Wodzisławiu Śląskim) – polski piłkarz grający na pozycji obrońcy, wychowanek Odry Wodzisław Śląski.
W latach 2003-2008 grał w występującej w Ekstraklasie Odrze Wodzisław Śląski, w której rozegrał 34 mecze. Zadebiutował w ekstraklasie 17 października 2004 w meczu pomiędzy drużynami Odry Wodzisław, a Wisły Kraków, wygranym przez drużynę z Krakowa 2:1. W 2009 r. był zawodnikiem GKS Jastrzębie, zaś w 2009 r. został zawodnikiem Kolejarza Stróże, w którym występował do końca sezonu 2014/2014. W kolejnych sezonach reprezentował barwy takich klubów jak Puszcza Niepołomice oraz Kotwica Kołobrzeg. 1 lipca 2016 roku podpisał roczny kontakt z ROW-em Rybnik. W sezonie 2017/2018 reprezentuje barwy trzecioligowego MKS Trzebinia, występując na pozycji środkowego pomocnika lub obrońcy.

</doc>
<doc id="602000" url="https://pl.wikipedia.org/wiki?curid=602000" title="Gołąbek jasnożółty">
Gołąbek jasnożółty

Gołąbek jasnożółty ("Russula claroflava" Grove) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Russula, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Nazwę polską podała Alina Skirgiełło w 1991 r. Niektóre synonimy nazwy naukowej:
Morfologia.
Średnicy 5-10 cm, za młodu półkulisty z podwiniętym brzegiem, potem płaski, z wgłębieniem pośrodku, twardy i mięsisty. Powierzchnia lśniąca, jednobarwna, cytrynowożółta do chromowożółtej. Skórkę można zdjąć do połowy kapelusza. 
Grube i dosyć rzadkie, czasami rozwidlone lub tworzące ananstomozy. Przy brzegu są zaokrąglone, przy trzonie zwężone, wolne, lub nieco zbiegające ząbkiem. Początkowo są białe, później żółtoochrowe. 
Wysokość 4-7 cm, grubość 1,5-2,5 cm, walcowaty, czasami nieco rozszerzony na środku, najpierw pełny, potem watowaty. Powierzchnia biała, czasami lekko cytrynowa, niemal gładka lub zamszowata. Po dotknięciu szarzeje.
Gruby i jędrny, barwy białej. Przecięty zmienia barwę na czarniawosiwą. W smaku początkowo jest cierpki, później łagodny i słodkawy. Zapach słaby.
W korze trzonu liczne występują przewody mleczne. Wysyp zarodników ochrowy. Zarodniki szeroko elipsoidalne, o rozmiarach 8,5-12 × 6-9 μm. Powierzchnia brodawkowato-siateczkowata, brodawki stożkowate, średniej wielkości, siateczka bardzo delikatna. Podstawki o rozmiarach 35-50 × 10-12 μm. Cystydy występują licznie, są wrzecionowate, tępo zakończone i mają rozmiar 50-80 × 8-12 μm. Dermatocystyd brak..
Występowanie i siedlisko.
Występuje w Ameryce Północnej, Europie i Japonii. W polskim piśmiennictwie mykologicznym opisany na licznych stanowiskach. Prawdopodobnie nie jest rzadki.
Rośnie w wilgotnych i ciemnych lasach liściastych z pojedynczymi brzozami lub na podmokłych brzezinach, czasami także na torfowiskach. Owocniki wytwarza od lipca do października.
Znaczenie.
Grzyb mikoryzowy. Grzyb jadalny.

</doc>
<doc id="602001" url="https://pl.wikipedia.org/wiki?curid=602001" title="M.S. Czernych">
M.S. Czernych



</doc>
<doc id="602003" url="https://pl.wikipedia.org/wiki?curid=602003" title="Gołąbek oliwkowozielony">
Gołąbek oliwkowozielony

Gołąbek oliwkowozielony ("Russula heterophylla" (Fr.) Fr.) – gatunek grzybów należący do rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Russula, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1821 r. Elias Magnus Fries nadając mu nazwę "Agaricus furcatus ß heterophyllus". Obecną, uznaną przez Index Fungorum nazwę nadał mu w 1838 r. ten sam autor, przenosząc go do rodzaju "Russula". Ma ok. 30 synonimów naukowych. Niektóre z nich:
Nazwę polską podał Władysław Wojewoda w 2003, Alina Skirgiełło w 1991 r. opisywała go jako gołąbek widlasty, a w 2003 r. W. Wojewoda podał dla niego również nazwę gołąbek kremowobiały (dla synonimu "Russula galochroa" (Fr.) Fr.).
Morfologia.
Średnica 6–12 cm. Początkowo półkulisty, później płaski, w dojrzałym owocniku całkiem płaski, z wgłębieniem pośrodku. Podczas suchej pogody powierzchnia matowa, podczas wilgotnej śliska. Kolor od żółtozielonego poprzez oliwkowozielony, czystozielony do brązowozielonego. Środek ciemniejszy, barwy od brązowawej do czarnobrązowej. Skórka daje się ściągnąć do1/3 promienia kapelusza.
Gęste, białe, później bladożółtawe, w końcu rdzawoplamiste. Często bywają rozwidlone przy brzegach kapelusza.
Wysokość 3–7 cm, grubość 1,5–3,5 cm, walcowaty, najpierw pełny, potem porowaty. Jest biały, w dolnej części rdzawy.
Kruchy, biały, po przekrojeniu zmienia kolor na żółty lub rdzawy. Smak słaby, zapach niewyraźny.
Wysyp zarodników biały. Zarodniki szeroko jajowate, o rozmiarach 5,2-6,5 (8,7) × 4-5,7 (6,5) μm. Są na nich długie sterygmy. Cystydy cylindryczne o rozmiarach 60-80 × 7–13 μm o końcach tępych, lub zakończonych kończykiem. W skórce trzonu nielicznie występują dermatocystydy i przewody mleczne.
Występowanie i siedlisko.
Występuje w Ameryce Północnej i Europie oraz w Japonii. Znany jest w całej Europie, w Polsce jest częsty. W piśmiennictwie naukowym podano wiele jego stanowisk na terenie Polski. W Polsce nie jest zagrożony, znajduje się natomiast na czerwonych listach w Danii i Holandii.
Rośnie w lasach liściastych i iglastych, na ziemi, głównie pod bukiem, świerkiem i sosną zwyczajną. Preferuje tereny piaszczyste. Owocniki wytwarza od lipca do listopada.
Znaczenie.
Grzyb jadalny. Odradza się jednak jego zbieranie – niewprawni grzybiarze mogą go pomylić ze śmiertelnie trującym muchomorem zielonawym ("Amanita phalloides") dawniej nazywanym muchomorem sromotnikowym.
Gatunki podobne.
Gołąbek oliwkowozielony charakteryzuje się zielonawym zabarwieniem kapelusza, ale wykazuje dużą zmienność w intensywności i odcieniach tego zabarwienia. Podobny jest gołąbek białozielonawy ("Russula aeruginea").

</doc>
<doc id="602004" url="https://pl.wikipedia.org/wiki?curid=602004" title="Zmęczenie gleby">
Zmęczenie gleby

Zmęczenie gleby – zjawisko polegające na zmniejszeniu się urodzajności gleby poprzez negatywne zmiany w jej stanie biologicznym i pogorszenie się jej właściwości. Powstaje jako efekt jednostronnego użytkowania, np. przy długotrwałych upraw monokulturowych, zwłaszcza roślin wpływających znacząco na właściwości gleby (edyfikatory).
Głównym skutkiem zmęczenia gleby jest radykalne zmniejszanie się plonów, pomimo stosowania wysokich dawek nawozów czy intensywnych metod uprawy.
Przyczyny.
Główną przyczyną zmęczenia gleby jest rozprzestrzenianie się patogenów i szkodników roślin uprawnych, także bakteriofagów niszczących takie pożyteczne mikroorganizmy symbiotyczne jak bakterie Rhizobium, wiążące azot atmosferyczny. Ponadto w glebie następuje kumulacja specyficznych związków chemicznych wydzielanych przez rośliny danego gatunku, jednocześnie wpływających na ten gatunek niekorzystnie (tzw. allelopatia). 
Zmęczenie gleby łatwo zauważyć w przypadku ciągłej uprawy takich roślin motylkowatych jak: koniczyn (wykoniczynienie) czy łubinów (wyłubinienie), buraków (wyburaczenie), czy pszenicy.
Przeciwdziałanie.
Aby przywrócić zmęczonym glebom produktywność stosuje się złożone zabiegi agrotechniczne i fitomelioracyjne. Często korzystny efekt daje przeoranie roślin wieloletnich, stosowanie właściwych płodozmianów, a także zaopatrzenie gleby w niektóre makro i mikroelementy wyczerpane w ciągu długiego okresu uprawiania tej samej rośliny.
Zmęczenie gleby może także ustąpić, jeśli zastosuje się przerwę w uprawie gatunków, które na danym polu spowodowały zmęczenie:

</doc>
<doc id="602006" url="https://pl.wikipedia.org/wiki?curid=602006" title="Rejon iwacewicki">
Rejon iwacewicki

Rejon iwacewicki (biał. Івацэ́віцкі раён, "Iwacewicki rajon", ros. Иваце́вичский райо́н, "Iwaciewiczskij rajon") – rejon w południowo-zachodniej Białorusi, w obwodzie brzeskim.
Geografia.
Rejon iwacewicki ma powierzchnię 2998,11 km². Lasy zajmują powierzchnię 1499,01 km², bagna 250,28 km², obiekty wodne 76,82 km².
Podział administracyjny.
W skład rejonu wchodzą dwa miasta Iwacewicze i Kosów oraz następujące sielsowiety:

</doc>
<doc id="602007" url="https://pl.wikipedia.org/wiki?curid=602007" title="Pieszyce (gmina)">
Pieszyce (gmina)

Pieszyce – gmina miejsko-wiejska w województwie dolnośląskim, w powiecie dzierżoniowskim z siedzibą w mieście Pieszyce.
1 stycznia 2016 Pieszyce zmieniły rodzaj gminy z miejskiego na miejsko-wiejski. W praktyce oznacza to wyłączenie poza administrację miasta obszarów miejscowości Rościszów, Kamionki, Piskorzów i Bratoszów, nadając im status wsi. Z wyłączonych terenów powstał "obszar wiejski" gminy miejsko-wiejskiej Pieszyce. 1 stycznia 2016 odebrany został też status miasta gminie miejskiej Pieszyce z równoczesnym (tego samego dnia) nadaniem statusu miasta miejscowości Pieszyce w gminie („wiejskiej”) Pieszyce. Jest to dwuetapowy zabieg administracyjny związany ze zmianą rodzaju gminy z miejskiej na miejsko-wiejską (z identyczną sytuacją spotkała się w 2008 roku Szczawnica, kiedy to przekształcono gminę miejską Szczawnica w miejsko-wiejską gminę Szczawnica; w 2014 roku Czarna Woda, kiedy to przekształcono gminę miejską Czarna Woda w miejsko-wiejską gminę Czarna Woda; oraz w 2015 roku Władysławowo, kiedy to przekształcono gminę miejską Władysławowo w gminę miejsko-wiejską Władysławowo). Według danych z 31 grudnia 2019 roku gminę zamieszkiwało 9410 osób. Natomiast według danych z 30 czerwca 2020 roku gminę zamieszkiwało 9397 osób.
Historia.
Gmina wiejska o nazwie "gmina Pieszyce" (tuż po wojnie jako "gmina Piotrolesie") istniała w latach 1945–1954 w woj. wrocławskim (dzisiejsze woj. dolnośląskie). Siedzibą władz gminy była wieś Pieszyce.
Gmina Pieszyce powstała po II wojnie światowej na terenie tzw. Ziem Odzyskanych (tzw. II okręg administracyjny – "Dolny Śląsk"). 28 czerwca 1946 gmina – jako jednostka administracyjna powiatu dzierżoniowskiego – weszła w skład nowo utworzonego woj. wrocławskiego.
Według stanu z 1 lipca 1952 gmina składała się z 4 gromad: Kamionki, Pieszyce, Piskorzów i Rościszów. Gmina została zniesiona 29 września 1954 wraz z reformą wprowadzającą gromady w miejsce gmin. Jednostki nie przywrócono 1 stycznia 1973 wraz z kolejną reformą reaktywującą gminy.

</doc>
<doc id="602009" url="https://pl.wikipedia.org/wiki?curid=602009" title="Rejon janowski (Białoruś)">
Rejon janowski (Białoruś)

Rejon janowski (biał. Іва́наўскі раён, "Iwanauski rajon", ros. Ива́новский райо́н, "Iwanowskij rajon") – rejon na Białorusi, w obwodzie brzeskim, z siedzibą w Janowie.
Geografia.
Rejon janowski ma powierzchnię 1551,41 km². Lasy zajmują powierzchnię 438,89 km², bagna 70,28 km², obiekty wodne 42,59 km².
Podział administracyjny.
W skład rejonu wchodzą miasto Janów oraz 10 następujących sielsowietów:

</doc>
<doc id="602011" url="https://pl.wikipedia.org/wiki?curid=602011" title="Korekta">
Korekta



</doc>
<doc id="602012" url="https://pl.wikipedia.org/wiki?curid=602012" title="Rejon kamieniecki (Białoruś)">
Rejon kamieniecki (Białoruś)

Rejon kamieniecki (biał. Камяне́цкі раён, "Kamianiecki rajon", ros. Камене́цкий райо́н, "Kamienieckij rajon") – rejon w południowo-zachodniej Białorusi, w obwodzie brzeskim.
Geografia.
Rejon kamieniecki ma powierzchnię 1687,11 km². Lasy zajmują powierzchnię 482,68 km², bagna 17,74 km², obiekty wodne 23,53 km².
Podział administracyjny.
Rejon kamieniecki dzieli się na 2 sielsowiety miejskie oraz 13 wiejskich:

</doc>
<doc id="602013" url="https://pl.wikipedia.org/wiki?curid=602013" title="Lubart">
Lubart

Dymitr Lubart, przed chrztem: Lubart (starorus. "Луборт", ur. ok. 1312/15, zm. przed 1386) – książę połocki, włodzimierski, łucki i halicko-wołyński. Jeden z synów Giedymina, a także członek rodziny Giedyminowiczów.
Książę połocki do 1342, książę włodzimierski i łucki 1342–1384, książę halicko-wołyński 1340–1349, 1350–1366, 1371–1383, książę halicki 1340–1349.
Historia.
Jego matką była Jewna (zm. 1344) i po niej został księciem połockim. Na chrzcie w obrządku prawosławnym otrzymał imię Dymitr. 
Według Jana Długosza w 1336 pustoszył Mazowsze. Gdy 7 kwietnia 1340 bojarzy otruli księcia halicko-wołyńskiego Bolesława Jerzego ІІ Trojdenowicza, Lubart, według Stefana Marii Kuczyńskiego, opanował Wołyń jako mąż córki księcia włodzimierskiego Andrzeja II Juriewicza (zdaniem Henryka Paszkiewicza, córki ostatniego księcia włodzimierskiego, prawdopodobnie Andrzeja), według innych danych rościł pretensje do zwolnionego tronu księstwa, bowiem ze względu na małżeństwo z córką księcia włodzimierskiego Andrzeja II, uważał siebie za jedynego spadkobiercę wymarłej linii książąt halickich. Ponadto siostra Lubarta Eufemia była żoną Bolesława Jerzego II. Do zbrojnego sporu o księstwo halicko-wołyńskie zapewne by nie doszło, gdyby nie śmierć (26 maja 1339) siostry Lubarta – polskiej królowej Aldony Anny, żony króla Kazimierza III Wielkiego, która była głównym łącznikiem pomiędzy Polską a Litwą. Na zaostrzenie konfliktu wpłynęła również śmierć ojca Lubarta Giedymina w 1341, utrzymującego poprawne stosunki z Polską.
Po śmierci Giedymina, państwo litewskie podzielono pomiędzy jego synów: Monwida, Kiejstuta, Olgierda, Narymunta, Koriata, Jawnutę i Lubarta. Mimo że Giedymin wyznaczył Jawnutę jako władcę Wilna i swego następcę, Lubart z pozostałymi braćmi wspierał Olgierda w walce o władzę w Wilnie.
Lubart założył między 1341 a 1382 na Wołyniu miasto o swoim imieniu Lubar nad rzeką Słuczą, i miał tu warowny zamek.
W 1350 Lubart w czasie najazdu zniszczył Lwów i inne pobliskie miejscowości jakie napotkał w drodze z Wołynia. Gdy w czasie wyprawy króla Kazimierza został podpisany rozejm (najstarszy spisany i zachowany układ polsko-litewski), mający obowiązywać do 24 czerwca 1355, w którym podzielono m.in. Ruś Halicko-Włodzimierską, tak, że Polska otrzymała ziemię halicką, przemyską i sanocką, a Litwa: włodzimierską, łucką, bełską, chełmską i brzeską i Krzemieniec, należący do księcia Jerzego Narymuntowicza, (nazwanego „kondominium polsko-litewskim”), to układ ten nie utrzymał się długo, został zerwany przez ks. Lubarta. W kolejnym układzie pokojowym, z jesieni 1366, Lubart otrzymał tylko cześć księstwa: ziemię łucką i część ziemi włodzimierskiej, a do Polski przyłączono ziemię chełmską i bełską (obie oddając w lenno Jerzemu Narymuntowiczowi), pozostałą część ziemi włodzimierskiej otrzymał w lenno Aleksander Koriatowicz. Po śmierci Ludwika Węgierskiego w 1382, Lubart nie przystąpił już do walki, lecz odzyskał ziemię pokojowo, wykupując od starostów węgierskich Olesko, Horodło, Łopatyn, Krzemieniec, Peremil i Siestratyn.Lubart Dymitr zmarł przed 1386.
Osoba pierwszej żony księcia Lubarta nie jest pewna. We wcześniejszej literaturze przyjmowano, że była to córka księcia halicko-wołyńskiego Bolesława II Jerzego i jego drugiej żony, inni historycy uważali, że była to córka księcia włodzimierskiego Andrzeja Halickiego, współcześnie wysuwany jest pogląd, że była nią córką kniazia Daniela Ostrogskiego
Drugą żoną księcia Lubarta była Olga, córka Konstantego Wasylowica, księcia rostowskiego, siostrzenica księcia moskiewskiego Siemiona Dumnego. Z tego małżeństwa miał trzech synów: Fiodora (Fedora, czyli Teodora), Łazarza i Siemiona (Semena).
W 1386 syn Lubarta, książę włodzimierski i łucki Fedor Lubartowicz złożył hołd Władysławowi Jagielle i Jadwidze. Król polski rozpoczął ograniczanie jego władzy: spod władzy Fedora wyłączono część księstwa, zarządzaną przez Fedora Daniłowicza (Ostrogskiego) i zmieniono w bezpośrednie lenno Polski.
W 1387 odebrano Fedorowi Lubartowiczowi ziemię łucką na rzecz Witolda.

</doc>
<doc id="602015" url="https://pl.wikipedia.org/wiki?curid=602015" title="Wskaźnik barwy">
Wskaźnik barwy

Wskaźnik barwy – różnica wyrażonych w wielkościach gwiazdowych jasności gwiazdy w dwu barwach.
Gwiazda emituje szerokie widmo promieniowania o natężeniu zależnym od długości fali, co powoduje, że jasność gwiazdy w różnych barwach jest różna. W systemie fotometrii trójbarwnej UBV określa się dwa wskaźniki barwy: ultrafioletowy – równy różnicy jasności w barwach nadfioletowej i niebieskiej (U-B), oraz niebieski – równy różnicy jasności w barwach niebieskiej i żółtej (B-V).
W systemach fotometrii wielobarwnej określa się odpowiednio więcej wskaźników. Wielkość wskaźnika barwy gwiazdy informuje o jej temperaturze, typie widmowym, a pośrednio o wieku oraz absorpcji międzygwiazdowej. Do określenia stopnia absorpcji międzygwiazdowej stosuje się wskaźnik E(B-V).

</doc>
<doc id="602016" url="https://pl.wikipedia.org/wiki?curid=602016" title="M0">
M0



</doc>
<doc id="602017" url="https://pl.wikipedia.org/wiki?curid=602017" title="Lunapark w Łodzi">
Lunapark w Łodzi

Łódzki Park Rozrywki na Zdrowiu – Lunapark Łódź – lunapark w Łodzi powstały w 1974 roku, zamknięty w styczniu 2016.
Obiekt położony był przy ul. Konstantynowskiej w dzielnicy Polesie na Zdrowiu, w pobliżu ZOO i Ogrodu Botanicznego. Stanowił jeden z elementów krajobrazu Parku im. Józefa Piłsudskiego. W wesołym miasteczku znajdowało się 38 atrakcji. Wśród nich m.in.: wysoka na 16 m kolejka górska "Jet Star" osiągająca prędkość 96 km/h, diabelski młyn oraz dwie karuzele przywiezione z Wiednia.
Wstęp do wesołego miasteczka był darmowy, płaciło się natomiast za korzystanie z atrakcji. Każdego roku w "Prima aprilis" następowało otwarcie lunaparku, a sezon trwał do przedostatniej niedzieli października.
Lokalizacji lunaparku przez lata przeciwny był wojewódzki konserwator zabytków. Rozważano m.in. możliwość przeniesienia lunaparku na błonia przy tzw. „Górce Retkińskiej” przy ul. Konstantynowskiej. W ostatnich latach obiekt nie cieszył się popularnością. Krytykowany był za przestarzałe wyposażenie i jego niepokojący stan techniczny. Ostatecznie lunapark zamknięto w styczniu 2016.
W 2019 roku dzięki staraniom internautów strefa powstała po dawnym lunaparku otrzymała nazwę "Lunapark Łódzki".

</doc>
<doc id="602018" url="https://pl.wikipedia.org/wiki?curid=602018" title="Siedzuń sosnowy">
Siedzuń sosnowy

Siedzuń sosnowy, szmaciak gałęzisty ("Sparassis crispa" (Wulf.) Fr.) – gatunek grzybów jadalnych z rodziny siedzuniowatych ("Sparassidaceae").
Systematyka i nazewnictwo.
Pozycja w klasyfikacji według Index Fungorum: "Sparassidaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w roku 1781 Franz Xaver von Wulfen nadając mu nazwę "Clavaria crispa". Obecną, uznaną przez Index Fungorum nazwę nadał mu w roku 1821 Elias Fries, przenosząc go do rodzaju "Sparassis".
Synonimy naukowe:
Nazwę polską podał Władysław Wojewoda w 1999 r. W polskim piśmiennictwie mykologicznym gatunek ten opisywany był też jako płaskosz sorokop, sorokop, sieduń, siedź, kozia broda kędzierzawa, kozia broda włoska, płaskorz, szmaciak, szmaciak gałęzisty, siedzuń borowy, strzępiak kędzierzawy.
Morfologia.
Wysokość zazwyczaj 5–20 cm, szerokość 6-30 cm, ale bywa i większy, niekiedy osiąga nawet 6 kg (w 1711 roku w Turoszowie zostały znalezione przez leśnika dwa egzemplarze, z których większy ważył 20 kg i mierzył 2,55 metra). Kształt nieregularnie kulisty, od grubej mięsistej bazy dzieli się na płatkowate, różnie pozrastane gałązki, mające po obu stronach hymenium. Płatki są mocno pofałdowane, z ząbkami na brzegach, dzięki czemu swoim wyglądem przypomina kalafior. U młodych okazów owocnik jest białawy, później żółtawy, kremowy, ochrowy lub żółtobrązowy. Gałązki owocnika wyrastają z grubej, czarniawej podstawy trzonu, która często głęboko wrasta w podłoże.
Woskowaty, elastyczny, biały. Zapach przyjemny, smakiem przypomina orzechy.
Ochrowy. Zarodniki o średnicy 6–7 x 4–7 µm, krótkoelipsoidalne, gładkie, jasnożółte.
Występowanie i siedlisko.
W Polsce uznawany był za gatunek rzadki. Znajduje się na "Czerwonej liście roślin i grzybów Polski". Ma status R – potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Belgii, Estonii, Litwie, Norwegii, Łotwie. Wbrew ustaleniom czerwonej listy w Polsce jest jednak dość częsty.
Występuje w lasach iglastych i mieszanych. Rośnie na korzeniach drzew iglastych, zarówno martwych, jak i żywych. Najczęściej rośnie na korzeniach sosny, na świerku rzadko. Może atakować również daglezje ("Pseudotsuga"). Owocniki wyrastają u podstawy pnia. W ciągu roku wyrasta jeden owocnik. Na zaatakowanym drzewie owocniki pojawiają się również w następnych latach, nie w każdym roku, ale od czasu do czasu.
Znaczenie.
Grzyb jadalny, wykorzystywany np. do zup, ale też do smażenia i suszenia. Źle znosi transport, gdyż łatwo się łamie. Jest saprotrofem lub pasożytem. W zaatakowanych przez niego drzewach pień gnije aż do wysokości 3 m i drzewo wydziela charakterystyczny zapach terpentyny.
W Polsce był od 1990 gatunkiem ściśle chronionym, od 9 października 2014 został wykreślony z listy gatunków grzybów chronionych.
Gatunki podobne.
W Polsce występuje również bardzo podobny siedzuń dębowy ("Sparassis brevipes"). Ma bardziej wyblakłe, szersze i bardziej listkowate zakończenia rozgałęzień.
Filatelistyka.
Poczta Polska wyemitowała 30 czerwca 1980 r. znaczek pocztowy przedstawiający siedzunia sosnowego o nominale 8 złotych. Autorem projektu znaczka był prof. Alojzy Balcerzak. Na znaczku grzyb został opisany jako szmaciak gałęzisty. Znaczek pozostawał w obiegu do 31 grudnia 1994 r..

</doc>
<doc id="602019" url="https://pl.wikipedia.org/wiki?curid=602019" title="M70">
M70



</doc>
<doc id="602023" url="https://pl.wikipedia.org/wiki?curid=602023" title="Rejon kobryński">
Rejon kobryński

Rejon kobryński (biał. Ко́брынскі раён, "Kobrynski rajon", ros. Ко́бринский райо́н, "Kobrinskij rajon") – rejon w południowo-zachodniej Białorusi, w obwodzie brzeskim.
Geografia.
Rejon kobryński ma powierzchnię 2039,79 km². Lasy zajmują powierzchnię 578,40 km², bagna 112,67 km², obiekty wodne 44,00 km².

</doc>
<doc id="602026" url="https://pl.wikipedia.org/wiki?curid=602026" title="Tadeusz Kozłowski (aktor)">
Tadeusz Kozłowski (aktor)

Tadeusz Kozłowski (ur. 16 sierpnia 1922 w Warszawie, zm. 25 stycznia 2001 w Białymstoku) – polski aktor i reżyser teatralny.
Życiorys.
Na scenie zadebiutował w 1950 roku, a trzy lata później w 1953 zdał egzamin eksternistyczny na aktora. Był asystentem Erwina Axera w Teatrze Współczesnym w Warszawie (1949-1950), aktorem i reżyserem w Teatrze Dramatycznym im. Aleksandra Węgierki w Białymstoku (1950-1955, 1979-1986), Teatrze im. Wilama Horzycy w Toruniu (1959-1964), Teatrze Polskim w Bydgoszczy (1959-1961), Teatrze im. Stefana Jaracza w Olsztynie (1965-1966), Teatrze Polskim we Wrocławiu (1975-1979), a także w Teatrze Nowym w Poznaniu oraz Teatrze Wybrzeże w Gdańsku.
Występował w spektaklach takich reżyserów jak Jerzy Grzegorzewski, Jerzy Zegalski, Zbigniew Sawan, Maciej Wojtyszko i Waldemar Śmigasiewicz. Pełnił funkcje dyrektora artystycznego Teatru Popularnego w Grudziądzu (1955-1959), Teatru Dolnośląskiego w Jeleniej Górze (1966-1973), Teatru im. Stefana Jaracza w Olsztynie (1973-1975) oraz Teatru Dramatycznego im. Aleksandra Węgierki w Białymstoku (1986-1987), z którym współpracował do czasu przejścia na emeryturę.

</doc>
<doc id="602027" url="https://pl.wikipedia.org/wiki?curid=602027" title="Koźlarz dębowy">
Koźlarz dębowy



</doc>
<doc id="602028" url="https://pl.wikipedia.org/wiki?curid=602028" title="Lyudmila Ivanovna Chernykh">
Lyudmila Ivanovna Chernykh



</doc>
<doc id="602030" url="https://pl.wikipedia.org/wiki?curid=602030" title="False (Unix)">
False (Unix)

false - uniksowe zwracające wartość 1, która jest uznawana przez powłokę systemową za logiczną wartość nieprawdy ("false"). Nie przyjmuje żadnych parametrów. W systemie GNU program ten jest w pakiecie GNU Coreutils.
Przykład.
 $ echo $?
 0
 $ false
 $ echo $?
 1
 $ echo $?
 0
 $ if false; then echo prawda; else echo nieprawda; fi
 nieprawda

</doc>
<doc id="602031" url="https://pl.wikipedia.org/wiki?curid=602031" title="L.I. Chernykh">
L.I. Chernykh



</doc>
<doc id="602034" url="https://pl.wikipedia.org/wiki?curid=602034" title="Rejon lachowicki">
Rejon lachowicki

Rejon lachowicki (biał. Ля́хавіцкі раён, "Lachawicki rajon", ros. Ля́ховичский райо́н, "Lachowiczskij rajon") – rejon w południowo-zachodniej Białorusi, w obwodzie brzeskim.
Geografia.
Rejon lachowicki ma powierzchnię 1352,31 km². Lasy zajmują powierzchnię 502,19 km², bagna 80,79 km², obiekty wodne 21,33 km².

</doc>
<doc id="602036" url="https://pl.wikipedia.org/wiki?curid=602036" title="True (Unix)">
True (Unix)

true – uniksowe polecenie zwracające wartość logicznej prawdy ("true"). W systemie GNU ten program jest w pakiecie GNU Coreutils.
Przykład.
 $ echo $?
 0
 $ true
 $ echo $?
 0
 $ echo $?
 0
 $ if true; then echo prawda; else echo nieprawda; fi
 prawda

</doc>
<doc id="602037" url="https://pl.wikipedia.org/wiki?curid=602037" title="Ezofagoskopia">
Ezofagoskopia

Ezofagoskopia (, ) – zabieg endoskopowy, polegający na wziernikowaniu przełyku. Ezofagoskopia jest wykonywana w znieczuleniu ogólnym przy pomocy sztywnych endoskopów przez otorynolaryngologów oraz przy użyciu miękkich endoskopów (fiberoskopów) przez gastroenterologów, chirurgów czy pediatrów.
Ezofagoskopia służy jako metoda diagnostyczna i lecznicza.

</doc>
<doc id="602041" url="https://pl.wikipedia.org/wiki?curid=602041" title="Rejon łuniniecki">
Rejon łuniniecki

Rejon łuniniecki (biał. Лу́нінецкі раён, "Łuniniecki rajon", ros. Лунине́цкий райо́н, "Łuninieckij rajon") – rejon w południowo-zachodniej Białorusi, w obwodzie brzeskim.
Geografia.
Rejon łuniniecki ma powierzchnię 2708,51 km². Lasy zajmują powierzchnię 438,89 km², bagna 70,28 km², obiekty wodne 42,59 km².
Podział administracyjny.
W skład rejonu wchodzą dwa miasta Łuniniec i Mikaszewicze oraz następujące sielsowiety:

</doc>
<doc id="602042" url="https://pl.wikipedia.org/wiki?curid=602042" title="Fundacja Dziecięce Marzenia">
Fundacja Dziecięce Marzenia

Fundacja Dziecięce Marzenia - organizacja charytatywna powstała w 1994 r. Ma siedzibę w Bielsku-Białej. Prowadzi środowiskowe świetlice integracyjne oraz pracownię informatyczną, dofinansowywuje leczenie i rehabilitację dzieci, wspomaga placówki wychowawcze i oświatowe. W roku 2004 zorganizowała pobyt w Polsce irackich dzieci z sierocinca w Al Hilli (Polska Strefa Stabilizacyjna). Zajmuje się również popularyzacją systemów GNU/Linux.

</doc>
<doc id="602045" url="https://pl.wikipedia.org/wiki?curid=602045" title="Bruno Kirby">
Bruno Kirby

Bruno Kirby, właściwie Bruno Giovanni Quidaciolu Jr. (ur. 28 kwietnia 1949 w Nowym Jorku, zm. 14 sierpnia 2006 w Los Angeles) – amerykański aktor charakterystyczny.
Życiorys.
Urodził się jako jeden z synów Lucille Garibaldi i aktora Bruce’a Kirby’ego, wł. Bruno Giovanni Quidaciolu Sr. (1925–2021). Miał brata Johna, który został trenerem aktorstwa. Dorastał w nowojorskiej dzielnicy Hell’s Kitchen, gdzie jego ojciec zabrał go do obejrzenia filmów na 42 ulicy i na zajęcia aktorskie w Actors Studio prowadzone przez Lee Strasberga. W 1967 jego rodzina przeniosła się do stanu Kalifornia. Pracował jako bileter w Radio City Music Hall.
Idąc w ślady ojca, po latach zaczął występować przed kamerą. Na ekranie zadebiutował jako Les w dramacie "Młodzi absolwenci" ("The Young Graduates", 1971) u boku Dennisa Christophera. Występował jako Herbie Constadine w serialu ABC "Pokój 222" ("Room 222", 1969-1973). Pierwsze większe sukcesy przyszły wraz z rolą w sitcomie ABC "Super" ("The Super", 1972), gdzie zagrał syna głównego bohatera. Znalazł się w obsadzie legendarnego dramatu kryminalnego Francisa Forda Coppoli "Ojciec chrzestny II" ("The Godfather: Part II", 1974) i potem w miniserialu "Saga rodu ojca chrzestnego" ("The Godfather Saga", 1977) jako młody Peter Clemenza, jeden z członków mafijnego klanu Corleone.
Pojawił się w dramatach: "Na granicy" ("Borderline", 1980) z Charlesem Bronsonem, "Ptasiek" ("Birdy", 1984), "Uśpieni" ("Sleepers", 1996) jako ojciec Shakesa i "Donnie Brasco" (1997). Jednak widzowie najlepiej zapamiętali jego kreacje z komedii: "Good Morning, Vietnam" (1987), "Nie jesteśmy aniołami" ("We're No Angels", 1989) u boku Roberta De Niro, "Kiedy Harry poznał Sally" ("When Harry Met Sally...", 1989) z Meg Ryan, "Nowicjusz" ("The Freshman", 1990), "Oto Spinal Tap" ("This is Spinal Tap", 1984), "Modern Romance" (1981) i "Sułtani westernu" ("City Slickers", 1991).
W 1991 zastąpił Kevina Spaceya i zadebiutował na scenie Broadwayu w roli mizernego gangstera Louiego w przedstawieniu Neila Simona "Zagubiony w Yonkers" ("Lost in Yonkers") z Mercedes Ruehl.
Zmarł wieku 57 lat w wyniku komplikacji związanych z białaczką.
Życie prywatne.
W 2003 poślubił aktorkę Lynn Sellers.

</doc>
<doc id="602047" url="https://pl.wikipedia.org/wiki?curid=602047" title="Fabolous">
Fabolous

Fabolous, a właściwie John David Jackson (ur. 18 listopada 1977 w Nowym Jorku) – amerykański raper pochodzący z Brooklynu, w stanie Nowy Jork.
Współpracował z wykonawcami takimi jak Jessica Jung, Busta Rhymes, Rihanna, Sean Combs, Jennifer Lopez, Cassidy, E-40, Joe Budden, Mobb Deep, Nate Dogg, Rah Digga, Xzibit, Game, Nicole Scherzinger, Lumidee, Lloyd Banks, The Diplomats, Omarion, The-Dream, Ne-Yo, Jay-Z, Pharrell Williams, Snoop Dogg, Young Jeezy, Missy Elliott, Mary Jane Blige, Ashanti Douglas, Jagged Edge, czy Maino.
Kariera.
W 1998 roku pod pseudonimem "Fabolous Sport" zadebiutował na płycie DJ-a Clue pt. "The Professional", w utworach „If They Want It” i „That's The Way”. W tym samym roku wystąpił również gościnnie na składance "Desert Storm 98".
Trzy lata później podpisał kontrakt z wytwórnią "Elektra Records" i skrócił swój pseudonim do Fabolous. Kilka miesięcy później wydał singiel „Can’t Deny It” z gościnnym udziałem Nate Dogga, który promował jego nadchodzący album "Ghetto Fabolous".
Młody raper dość szybko zyskał rozgłos takimi utworami jak „Trade It All (Pt. 2)”, „Can’t Let You Go” czy „This Is My Party”, co zaowocowało m.in. nagraniem piosenki na ścieżkę dźwiękową znanej na całym świecie serii gry "NBA Live 2003", w której był także stworzoną postacią.
W 2005 roku stworzył własną linię ubrań o nazwie „Rich Yung”.

</doc>
<doc id="602048" url="https://pl.wikipedia.org/wiki?curid=602048" title="Rejon małorycki">
Rejon małorycki

Rejon małorycki (, "Małarycki rajon"; , "Małoritskij rajon") – rejon w południowo-zachodniej Białorusi, w obwodzie brzeskim.
Geografia.
Rejon małorycki ma powierzchnię 1373,63 km². Lasy zajmują powierzchnię 659,27 km², bagna 16,35 km², obiekty wodne 36,82 km².
Podział administracyjny.
W skład rejonu wchodzi miasto Małoryta i 8 następujących sielsowietów:

</doc>
<doc id="602050" url="https://pl.wikipedia.org/wiki?curid=602050" title="Modrzew Griffitha">
Modrzew Griffitha

Modrzew Griffitha ("Larix griffithii" Hooker filius 1854, syn.: "Larix griffithiana" Carriere, "Pinus griffithiana" (Carriere) Voss) – roślina z rodziny sosnowatych (Pinaceae Lindley). Występuje we wschodnich Himalajach, Bhutanie, Nepalu i Sikkimie.
Zmienność.
Modrzew Griffitha posiada kilka ładnych odmian:
Zastosowanie.
Modrzew Griffitha jest uprawiany w większych ogrodach i parkach.
Szkodniki.
W cieplejszym klimacie może być atakowany przez ochojnika.
Choroby.
W wilgotnych miejscach ten gatunek modrzewia choruje na raka modrzewiowego.

</doc>
<doc id="602054" url="https://pl.wikipedia.org/wiki?curid=602054" title="Idiomorfizm">
Idiomorfizm

Idiomorfizm = automorfizm - występowanie minerałów w skałach w postaci kryształów o symetrii odpowiadającej ich budowie wewnętrznej, ograniczonej płaskimi ścianami.
Kryształy, które wykrystalizowały wcześniej niż kryształy innego składnika magmy są lepiej wykształcone i zbudowane prawidłowo.
Przykład idiomorfizmu.
Przykładem idiomorfizmu mogą być kryształy pirytu:
Wszystkie osobniki tego minerału mają taką samą symetrię, ponieważ symetria wewnętrzna jest niezmienna i kiedy się odzwierciedla w postaci zewnętrznej minerału tworzą się kryształy bliskie doskonałości. Mimo że ten sam minerał może tworzyć rozmaite typy kryształów, wszystkie one mają te same elementy symetrii. Idiomorficzne kryształy jednego rodzaju minerału mogą się pozornie różnić bardzo od siebie chociażby z powodu zniekształceń w czasie wzrostu, co utrudnia rozpoznanie symetrii.
Zawsze, gdy kryształy mogą swobodnie wykształcić swoją postać (idiomorfizm), tworzą się formy prawidłowe, na których ich symetria jest dobrze rozpoznawalna. Z tego względu ważnym krokiem w rozpoznawaniu minerałów jest przyporządkowanie identyfikowanego kryształu do jednego z siedmiu układów krystalograficznych.

</doc>
<doc id="602055" url="https://pl.wikipedia.org/wiki?curid=602055" title="Rejon piński">
Rejon piński

Rejon piński (biał. Пі́нскі раён, "Pinski rajon", ros. Пи́нский райо́н, "Pinskij rajon") – rejon w południowo-zachodniej Białorusi, w obwodzie brzeskim.
Geografia.
Rejon piński ma powierzchnię 3252,77 km². Lasy zajmują powierzchnię 1063,30 km², bagna 452,97 km², obiekty wodne 113,12 km².
Podział administracyjny.
W skład rejonu wchodzi osiedle typu miejskiego Łohiszyn oraz 24 następujących sielsowietów:
Pińsk, będący stolicą rejonu, jest miastem wydzielonym i nie należy do niego.

</doc>
<doc id="602056" url="https://pl.wikipedia.org/wiki?curid=602056" title="Indiana Asteroid Program">
Indiana Asteroid Program

Indiana Asteroid Program – program poszukiwania planetoid Uniwersytetu Indiana w Goethe Link Observatory prowadzony w latach 1949-1967.
Jego inicjatorem był Frank Kelley Edmondson z Uniwersytetu Indiana w Bloomington. W ramach programu odkryto 119 planetoid.

</doc>
<doc id="602059" url="https://pl.wikipedia.org/wiki?curid=602059" title="Rejon prużański">
Rejon prużański

Rejon prużański (biał. Пружа́нскі раён, "Prużanski rajon", ros. Пружа́нский райо́н, "Prużanskij rajon") – rejon w południowo-zachodniej Białorusi, w obwodzie brzeskim.
Geografia.
Rejon prużański ma powierzchnię 2825,91 km². Lasy zajmują powierzchnię 1267,64 km², bagna 74,19 km², obiekty wodne 36,83 km².

</doc>
<doc id="602060" url="https://pl.wikipedia.org/wiki?curid=602060" title="Roman Padlewski">
Roman Padlewski

Roman Padlewski ps. "Skorupka", "Kasztan" (ur. 7 października 1915 w Moskwie, zm. 16 sierpnia 1944 w Warszawie) – polski kompozytor, pianista, muzykolog, skrzypek, dyrygent, krytyk muzyczny, podporucznik Wojska Polskiego i powstaniec warszawski.
Życiorys.
Był synem pianistki Nadziei Beresteniew-Padlewskiej i profesora Leona Juliana Padlewskiego. Uczył się w klasie skrzypiec u Zdzisława Jahnke i kompozycji u Tadeusza Szeligowskiego i Wiechowicza w Państwowym Konserwatorium Muzycznym w Poznaniu. Następnie studiował muzykologię na Uniwersytecie Poznańskim. W 1937 ukończył Wołyńską Szkołę Artylerii w stopniu podchorążego. Walczył w wojnie obronnej 1939, także w obronie Warszawy. Podczas okupacji działał w Tajnym Związku Muzyków.
Uczestniczył w powstaniu warszawskim jako żołnierz Brygady Dywersyjnej „Broda 53" (Zgrupowanie „Radosław”) pod pseudonimami „Skorupka” i „Kasztan”. Zmarł w szpitalu powstańczym 16 sierpnia na Starym Mieście po tym, jak 14 sierpnia na Muranowie, próbując zneutralizować goliata, został ciężko ranny. Odznaczony Krzyżem Walecznych i Orderem Virtuti Militari.
Część jego kompozycji uległa zniszczeniu podczas działań wojennych. W 1995 powstał film biograficzny o Romanie Padlewskim.
Ważniejsze zachowane kompozycje.
Spośród zaginionych kompozycji należy wymienić "I" i "III kwartet smyczkowy" oraz "Koncert skrzypcowy" z 1944 roku.

</doc>
<doc id="602061" url="https://pl.wikipedia.org/wiki?curid=602061" title="Ramka (pszczelarstwo)">
Ramka (pszczelarstwo)

Ramka – drewniana lub z tworzywa sztucznego obudowa plastra pszczelego.
Ramki wykonuje się najczęściej z beleczek o grubości 10 mm i szerokości 25 mm. Górna beleczka jest zwykle grubsza (18 mm) i jest przedłużona o tzw. "wąsy", na których ramkę zawiesza się w ulu. W ramce na drucie przewleczonym przez otwory wykonane w górnej i dolnej ramce mocowana jest węza. Na zewnętrznej stronie górnej beleczki bywa wyżłobiony rowek, w którym biegnie drut, chroniony w ten sposób przed uszkodzeniem podczas czyszczenia ramki.
W wymiary ramki są dostosowane do typu ula w którym są umieszczane.
Poprzedniczką ramki jest snoza.
Stosowane są następujące rodzaje ramek:

</doc>
<doc id="602064" url="https://pl.wikipedia.org/wiki?curid=602064" title="Ullevi">
Ullevi

Ullevi, Ullevi Stadion ("dawniej także Nya Ullevi") – wielofunkcyjny stadion sportowy w Göteborgu na którym odbyły się na nim m.in. Mistrzostwa Europy w Lekkoatletyce 2006 i Mistrzostwa Świata w Lekkoatletyce 1995. Był również jedną z głównych aren piłkarskich Mistrzostw Europy 1992 na którym rozegrano mecz finałowy. Na stadionie rozegrano także mecz finałowy Pucharu UEFA w sezonie 2003/04.
W latach 2002-2004 odbyły się trzy rundy żużlowego Grand Prix Skandynawii. Na bieżni w ciągu kilku dni budowano tor czasowy. Stadion niechlubnie zapisał się w historii Grand Prix, gdy w 2003 po raz pierwszy przełożono zawody o tydzień z uwagi na złe przygotowanie toru czasowego (drugi taki przypadek miał miejsce w roku 2008 w Gelsenkirchen, przy czym w Niemczech zawody odwołano i rozegrano tydzień później w Bydgoszczy). Z tego powodu nie przedłużono umowy na organizację turnieju i GP Skandynawii od 2005 rozgrywane są na G&amp;B Arena w Malilla.
Zanim wybudowano Ullevi Stadion, określenie Ullevi używano w stosunku do Gamla Ullevi ("Old Ullevi").

</doc>
<doc id="602065" url="https://pl.wikipedia.org/wiki?curid=602065" title="Rejon stoliński">
Rejon stoliński

Rejon stoliński (biał. Сто́лінскі раё́н, "Stolinski rajon", ros. Сто́линский райо́н, "Stolinskij rajon") – rejon w południowo-zachodniej Białorusi, w obwodzie brzeskim.
Geografia.
Rejon stoliński ma powierzchnię 3342,06 km². Lasy zajmują powierzchnię 1278,99 km², bagna 670,85 km², obiekty wodne 71,02 km².
Podział administracyjny.
Rejon podzielony jest na dwa miasta: Dawidgródek i Stolin oraz między następujące sielsowiety:

</doc>
<doc id="602067" url="https://pl.wikipedia.org/wiki?curid=602067" title="Indeks agregatowy">
Indeks agregatowy

Indeks agregatowy – wskaźnik tempa zmian zjawisk ekonomicznych (cen, ilości produkcji, konsumpcji, wartości pieniężnych), porównywanych w dwóch okresach, określanych jako okres bieżący i okres bazowy.
Za pomocą indeksów porównuje się dobra pojedyncze bądź zestawienia wielu dóbr. W pierwszym przypadku używa się indeksów indywidualnych, a w drugim indeksów agregatowych (zespołowych). Indeksy indywidualne są ilorazami cen, ilości lub wartości. Indeksy agregatowe (zespołowe) wyrażają łączne zmiany zachodzące w całej danej populacji. Dzielą się na indeksy wartości, cen i ilości. Służą do porównania inflacji, zmian PKB, poziomu konsumpcji.
Agregatowy indeks wartości.
gdzie:
Komentarz:
Agregatowy indeks cen według formuły Laspeyresa.
gdzie:
Komentarz:
Agregatowy indeks ilości według formuły Laspeyresa.
gdzie:
Komentarz:
Agregatowy indeks cen według formuły Paaschego.
gdzie:
Komentarz:
Agregatowy indeks ilości według formuły Paaschego.
gdzie:
Komentarz:
Agregatowy indeks cen według formuły Fishera.
gdzie:
Komentarz:
Agregatowy indeks ilości według formuły Fishera.
gdzie:
Komentarz:

</doc>
<doc id="602068" url="https://pl.wikipedia.org/wiki?curid=602068" title="Miodarka">
Miodarka

Miodarka (wirówka) – urządzenie do odwirowywania miodu z plastrów pszczelich. Jest to wykonany ze stali nierdzewnej cylindryczny bęben. W środku znajduje się wirnik (kosz), połączony z mechanizmem napędowym. Do wirnika wkłada się ramki i pod wpływem siły odśrodkowej miód wylatuje z komórek plastra. Przy dnie miodarki znajduje się zawór, którym ścieka miód.
Miodarki dzieli się na:
Mniejsze miodarki są napędzane ręcznie, większe mają napęd elektryczny.
Wynalazcą miodarki w 1865 r. był František Hruška. Wynalazek ten odegrał dużą rolę, gdyż znacznie poprawił efektywność zbierania miodu i zapoczątkował nowoczesne pszczelarstwo.

</doc>
<doc id="602071" url="https://pl.wikipedia.org/wiki?curid=602071" title="Rejon żabinecki">
Rejon żabinecki

Rejon żabinecki (biał. Жа́бінкаўскі раён, "Żabinkauski rajon", ros. Жа́бинковский райо́н, "Żabinkowskij rajon") – rejon w południowo-zachodniej Białorusi, w obwodzie brzeskim. Graniczy z rejonami: brzeskim, kamienieckim, kobryńskim i małoryckim. Powstał 15 stycznia 1940 r., ale został rozwiązany 8 sierpnia 1959 r., ponownie utworzony 30 lipca 1966 r. Składa się z siedmiu sielsowietów.
Geografia.
Rejon żabinecki ma powierzchnię 684,17 km². Lasy zajmują powierzchnię 120,72 km², bagna 12,09 km², obiekty wodne 27,86 km².
Demografia.
Liczba ludności:
Podział administracyjny.
W skład rejonu wchodzą miasto Żabinka oraz 7 następujących sielsowietów:

</doc>
<doc id="602072" url="https://pl.wikipedia.org/wiki?curid=602072" title="Wc (Unix)">
Wc (Unix)

wc (od ) – uniksowe narzędzie do liczenia linii, słów, bajtów (lub znaków) w pliku lub potoku. W GNU/Linuksie jest częścią pakietu GNU Coreutils. 
Przykłady wykorzystywania.
W przykładach wykorzystano plik o nazwie codice_1, który zawiera tekst codice_2 zapisany w kodowaniu UTF-8. Plik jest zakończony uniksowym znakiem końca linii (LF, "\n", 0x0A).
$ cat plik.txt
Zażółć gęślą jaźń.
$ wc plik.txt
 1 3 28 plik.txt
$ wc -l plik.txt
1 plik.txt
$ wc -w plik.txt
3 plik.txt
$ wc -c plik.txt
28 plik.txt
$ wc -m plik.txt
19 plik.txt

</doc>
<doc id="602074" url="https://pl.wikipedia.org/wiki?curid=602074" title="Dr Dolittle">
Dr Dolittle



</doc>
<doc id="602078" url="https://pl.wikipedia.org/wiki?curid=602078" title="Mikołaj Oleśnicki (wojewoda)">
Mikołaj Oleśnicki (wojewoda)

Mikołaj Oleśnicki herbu Dębno (ur. 30 lipca 1558 roku, zm. 13 grudnia 1629 roku) – wojewoda lubelski w latach 1619–1629, kasztelan radomski w latach 1611–1619, kasztelan małogoski w latach 1598–1609, starosta opoczyński w latach 1622–1629, marszałek Trybunału Głównego Koronnego w 1604 roku.
Życiorys.
Syn Jana Oleśnickiego, bratanek Mikołaja Oleśnickiego. Jego pradziadem od strony matki był Mikołaj „Lubelczyk” Kurozwęcki. Nie wiadomo o żadnych urzędach pełnionych przez jego ojca, wygląda więc na to, że karierę zawdzięczał własnym umiejętnościom. Wychowany jako kalwinista, później arianin, w 1598 roku przeszedł na katolicyzm, co znacznie ułatwiło mu dalszą karierę.
Poseł na sejm 1590 roku z województwa sandomierskiego.
W 1606 roku, jako drugi wielki poseł obok Aleksandra Korwina Gosiewskiego, odprowadził Marynę Mniszchównę do Moskwy, gdzie prowadził pertraktacje dotyczące przymierza Rzeczypospolitej z Dymitrem Samozwańcem.
W 1613 roku wyznaczony został senatorem rezydentem.
W 1618 i 1626 roku był deputatem Senatu na Trybunał Skarbowy Koronny.
Żenił się czterokrotnie: kolejno z Krystyną Palęcką, Małgorzatą Tarło, Zofią Lubomirską i Zofią Tarło.
Wzniósł kościół w Lipsku, które od Oleśnickich zakupili Denhoffowie. Jednak wyjednał przedtem dla grodu tego prawa miejskie. Podjął również starania o budowę kościoła w Tarłowie.
Pochowany w ufundowanej przez siebie w 1620 rodzinnej kaplicy Oleśnickich na Świętym Krzyżu.

</doc>
<doc id="602083" url="https://pl.wikipedia.org/wiki?curid=602083" title="Herb Tunezji">
Herb Tunezji

Herb Tunezji – jeden z symboli państwowych Tunezji w postaci herbu. Tarcza jest podzielona na trzy części. W górnej części znajduje się wizerunek galery fenickiej na tle nieba, w lewej dolnej – rysunek czarnej wagi szalkowej na żółtym tle, zaś w prawej dolnej części – stylizowana postać czarnego lwa. Środkiem tarczy herbowej biegnie wstęga z napisem w języku arabskim: نظام، حرية، عدالة ("niẓām, ḥurriyya, ʿadāla") – "Porządek, Wolność, Sprawiedliwość".
Poszczególne pola na tarczy heraldycznej symbolizują poszczególne człony tego motta kraju: lew jest symbolem porządku (dyscypliny), galera – wolności, a waga – sprawiedliwości. Galera nawiązuje także do czasów starożytnych, kiedy to obszary obecnej Tunezji były terenem kolonizacji fenickiej, a następnie centrum państwa kartagińskiego.
Ponad tarczą znajduje się koło, w którym umieszczone są symbole islamu – półksiężyc i gwiazda. Podkreśla to znaczenie religii dla tego kraju oraz nawiązuje do wyglądu tunezyjskiej flagi.
Herb został przyjęty 21 czerwca 1956 r., tj. wkrótce po uzyskaniu niepodległości przez Tunezję. Pierwotna wersja herbu nieznacznie różniła się od obecnej (która obowiązuje od 1963 r.), m.in. zawierała dodatkowo wizerunki włóczni, na tle których znajdowała się tarcza herbowa, zaś wizerunki lwa i wagi umieszczone były w odwrotnej kolejności.

</doc>
<doc id="602086" url="https://pl.wikipedia.org/wiki?curid=602086" title="Ludmiła Czernych">
Ludmiła Czernych

Ludmiła Iwanowna Czernych (, ur. 13 czerwca 1935 w Szui, zm. 28 lipca 2017) – radziecka i rosyjska astronom, odkrywczyni 267 planetoid (250 samodzielnie oraz 17 wspólnie z innymi astronomami). Współpracowała z mężem Nikołajem Czernychem. Planetoida (2325) Chernykh nosi ich nazwisko. Odkryła m.in. planetoidy (2212) Hephaistos w grupie Apolla i (3147) Samantha.

</doc>
<doc id="602087" url="https://pl.wikipedia.org/wiki?curid=602087" title="Droga międzynarodowa M10 (Ukraina)">
Droga międzynarodowa M10 (Ukraina)

Droga magistralna M10 () − droga na Ukrainie. Jej fragment stanowi zachodnią obwodnicę Lwowa. Leży w ciągu trasy europejskiej E40. Droga umożliwia dojazd z Korczowej do Lwowa. Jest drogą jednojezdniową. Dawniej, w czasach Związku Radzieckiego, droga stanowiła fragment trasy A267 z Humania przez Chmielnicki, Tarnopol i Lwów do Krakowca.
Planowane jest w przyszłości wybudowanie w jej ciągu autostrady M10 ().

</doc>
<doc id="602088" url="https://pl.wikipedia.org/wiki?curid=602088" title="Selena (film)">
Selena (film)

Selena – amerykański dramat biograficzny z 1997 r., opowiadający historię życia meksykańsko-amerykańskiej piosenkarki i projektantki Seleny.
Opis fabuły.
Selena już jako dziecko wykazywała duży talent muzyczny. Zauważył to jej ojciec – dawny muzyk. Życie całej rodziny zostało dostosowane do śpiewu Seleny, która pokonywała bariery dla niektórych nie do pokonania. Jej kariera rozwijała się bardzo szybko i pierwsze koncerty zagrała jako dziewięcioletnie dziecko. Pełna czułości i poświęcenia dziewczynka nie miała własnego dzieciństwa – swoje życie podporządkowała muzyce. Szkołę ukończyła korespondencyjnie, a pierwszą miłość przeżyła z gitarzystą własnego zespołu. Jej perfekcjonizm doprowadził ją do otrzymania Grammy. Jednak jej życie skończyło się tragicznie. Została zastrzelona przez bliską jej osobę.

</doc>
<doc id="602090" url="https://pl.wikipedia.org/wiki?curid=602090" title="Józef Morawa">
Józef Morawa

Józef Morawa (ur. 11 listopada 1950 w Lipnicy Małej) – prezbiter katolicki, doktor teologii.
Święcenia kapłańskie otrzymał w 1974 z rąk kardynała Karola Wojtyły w Katedrze na Wawelu. W latach 1979–1989 prefekt, a od września 2004 do września 2007 rektor Wyższego Seminarium Duchownego Archidiecezji Krakowskiej. Od 2008 sekretarz kolegiaty św. Anny w Krakowie, a także ojciec duchowny kapłanów Archidiecezji Krakowskiej, pracownik UPJPII, od 2014 do 2019 rektor Ogólnopolskiego Seminarium dla Starszych Kandydatów do Święceń. Adiunkt Katedry Eklezjologii i sekretarz Ośrodka Studiów Europejskich Papieskiej Akademii Teologicznej w Krakowie. Sekretarz redakcji "Studia do Dziejów Wydziału Teologicznego Uniwersytetu Jagiellońskiego".

</doc>
<doc id="602093" url="https://pl.wikipedia.org/wiki?curid=602093" title="Miladinovowie">
Miladinovowie



</doc>
<doc id="602094" url="https://pl.wikipedia.org/wiki?curid=602094" title="Uniwersytet Indiany">
Uniwersytet Indiany

Uniwersytet Indiany () – amerykański uniwersytet w stanie Indiana, założony w roku 1820.
Kampusy.
Uniwersytet składa się z dziewięciu kampusów:
Publikacje.
Uniwersyteckie wydawnictwo to Indiana University Press. Wydaje ono, między innymi, następujące czasopisma naukowe&lt;ref name="IUP/Journals"&gt;&lt;/ref&gt;:

</doc>
<doc id="602102" url="https://pl.wikipedia.org/wiki?curid=602102" title="Rejon oszmiański">
Rejon oszmiański

Rejon oszmiański (biał. Ашмя́нскі раён, "Aszmianski rajon", ros. Ошмя́нский райо́н, "Oszmianskij rajon") – rejon w zachodniej Białorusi, w obwodzie grodzieńskim.
Geografia.
Rejon oszmiański ma powierzchnię 1215,92 km². Lasy zajmują powierzchnię 439,82 km², bagna 15,58 km², obiekty wodne 7,51 km².
Historia.
Od 20 września 1944 roku do 20 stycznia 1960 roku rejon wchodził w skład obwodu mołodeczańskiego.
Ludność.
W 2009 roku rejon zamieszkiwało 32 411 osób, w tym 14 813 w miastach i 17 598 na wsi.
Zobacz też.
Powiat oszmiański

</doc>
<doc id="602103" url="https://pl.wikipedia.org/wiki?curid=602103" title="Prawo Wagnera">
Prawo Wagnera

Prawo Wagnera – zasada opracowana przez Adolpha Wagnera, zgodnie z którą wydatki publiczne stale rosną, zarówno w odniesieniu do PKB, jak i w liczbach bezwzględnych. Pogląd ten Adolph Wagner przedstawił w czterotomowym dziele zatytułowanym "Finanzwissenschaft". Prawo to sprowadza się do obserwacji, iż mechanizm rynkowy nie jest w stanie sprostać potrzebom ludzkim, gdyż potrzeby publiczne rosną szybciej od potrzeb indywidualnych. Przyczyny tego wzrostu to m.in. wzrost liczby ludności i coraz bardziej skomplikowane struktury państwowe.

</doc>
<doc id="602104" url="https://pl.wikipedia.org/wiki?curid=602104" title="John Jackson">
John Jackson



</doc>
<doc id="602108" url="https://pl.wikipedia.org/wiki?curid=602108" title="Tr (Unix)">
Tr (Unix)

tr () – polecenie systemów operacyjnych typu Unix oraz Linux, które zmienia lub usuwa znaki ze standardowego strumienia wejścia (stdin).
W systemach używających oprogramowania GNU ten program jest w pakiecie GNU Coreutils.
Przykłady.
 $ echo "wikimedia" | tr "mw" "pW"
 Wikipedia
 $ echo "wiki wiki" | tr -d "ki"
 wi wi
 $ cat plik.txt | tr A-Z a-z # zamienia wielkie litery na małe

</doc>
<doc id="602109" url="https://pl.wikipedia.org/wiki?curid=602109" title="Bloc Party">
Bloc Party

Bloc Party – angielska grupa rockowa powstała w 2002 r.
Ostateczna nazwa została ustalona we wrześniu 2003 roku i zastąpiła poprzednie "Superheroes of BMX", "The Angel Range", "Diet" oraz "Union". Pochodzi ona od angielskiego określenia "block party", które oznacza "„mały, organizowany przez społeczność osiedlową festiwal, na którym występują okoliczne grupy muzyczne”". Jak zaznacza sama grupa, brak litery "„K”" w nazwie jest spowodowany jedynie względami estetycznymi, nie zaś aluzją do "Soviet Bloc" (blok socjalistyczny) czy "Bloc Québécois" (Blok Quebecu).
Dyskografia.
EP.
"Little Thoughts EP" – 2004

</doc>
<doc id="602110" url="https://pl.wikipedia.org/wiki?curid=602110" title="Rejon brzostowicki">
Rejon brzostowicki

Rejon brzostowicki (biał. "Бераставі́цкі раё́н", "Bierastawicki rajon", ros. "Берестовицкий район") — jednostka administracyjna położona w południowo-zachodniej części obwodu grodzieńskiego Białorusi. Centrum administracyjnym jest osiedle typu miejskiego Brzostowica Wielka.
Rejon graniczy z rejonami obwodu grodzieńskiego: grodzieńskim, mostowskim, świsłockim i wołkowyskim, a także, od zachodu, z Polską. Jego powierzchnia wynosi 743 km², rozciągłość z północy na południe 45 km, z zachodu na wschód - 25 km. Ludność liczy 19 975 osób (2006). Ludność miejska stanowi 37,5% ogółu. Średnia gęstość zaludnienia wynosi 26,9 os/km².
Rejon utworzony został 15 stycznia 1940, po zajęciu wschodnich ziem II Rzeczypospolitej przez ZSRR. Otrzymał wówczas nazwę rejonu kryneckiego. Po tym, jak Białostocczyzna z Krynkami zostały zwrócone Polsce, 20 września 1944 rejon przemianowano na brzostowicki.
Rejon dzieli się na 8 sielsowietów: brzostowicki, ejsmontowski, koniuchowski, makarowiecki, małobrzostowicki, olekszycki, parchimowski, i pograniczny. 16 października 2007 miejscowość Pograniczny zmieniła status z osiedla typu robotniczego na wieś, a tym samym pograniczny sowiet osiedlowy stał się ósmym sielsowietem.
W roku 1991 w skład rejonu wchodziło 129 miejscowości.
W rejonie działa 14 wspólnot religijnych: 8 prawosławnych, 5 katolickich i jedna ewangelicka.
Geografia.
Rejon brzostowicki ma powierzchnię 743,58 km². Lasy zajmują powierzchnię 128,21 km², bagna 44,43 km², obiekty wodne 6,69 km².
Podział administracyjny.
Rejon podzielony jest na 1 osiedle miejskie i 6 sielsowietów:
Flaga i herb.
Flaga i herb rejonu brzostowickiego zostały ustanowione 17 lipca 2006 roku rozporządzeniem prezydenta Białorusi nr 455.
Rzeźba i bogactwa naturalne.
Rejon leży na południowym odgałęzieniu Grzędy Białoruskiej. Dużą jego część zajmuje Wysoczyzna Wołkowyska, na północy - część Niziny Niemeńskiej, na północnym zachodzie sięga Wzgórz Sokólskich. Przeważają wysokości w granicach 160 – 200 m n.p.m. Najwyższy punkt, 212 m, położony jest w północnej części rejonu, na obszarze Grzędy Mogilańskiej
Zasoby naturalne: torf (Olekszyce), wysokiej jakości glina ceglana (Znojdzino), piaski budowlane, duże zasoby wód mineralnych.
Klimat i roślinność.
Klimat umiarkowany kontynentalny. Średnia temperatura stycznia -5°С, lipca 18°С. Średnioroczna suma opadów 560 mm. Okres wegetacji roślin 200 dni.
Lasy pokrywają 15% powierzchni rejonu. Przeważają lasy sosnowe, świerkowe, występują też brzozowe, dębowe, grabowe. Bagna pokrywają 7,6% powierzchni rejonu.
Gospodarka.
Całkowita powierzchnia terenów objętych gospodarką wiejską wynosi 50,9 tys. ha, z których osuszonych jest 7,9 tys. ha. Główne gałęzie wiejskiej gospodarki to: hodowla zwierząt na mleko i mięso, uprawa zbóż, pasz, ziemniaków i buraków cukrowych. Między Ojcowem i Brzostowicą Wielką uprawiane są buraki cukrowe. W miejscowościach tych występuje też drobny przemysł spożywczy, głównie przetwórstwo (produkcja masła, spirytusu). W północnej części rejonu, w okolicy miejscowości Znojdzino, produkowane są cegły. W rejonie pozyskiwane jest też na ograniczoną skalę drewno dla celów budowlanych.
W północnej części znajdują się trzy niewielkie ośrodki przemysłu wydobywczego. W Mandzinie pozyskiwana jest glina dla cegielni w Znojdzinie. Na wschód od niej znajdują się dwie kopalnie odkrywkowe, w których przedsiębiorstwo "Indurskoje" wydobywa mieszankę piaskowo-żwirową.
Przez rejon przechodzi linia kolejowa Białystok – Wołkowysk, jednak wykorzystywana jest tylko do stacji Pograniczny i przez to nie stanowi międzynarodowego połączenia. Istnieją też drogi na Białystok, Grodno, Świsłocz i Wołkowysk. W południowej części rejonu przebiegają w kierunku wschód-zachód: elektryczna linia przesyłowa do Polski oraz gazociąg ze Słonima do Polski i dalej do Niemiec.
Ze względu na przygraniczny charakter rejonu działają także 4 posterunki graniczne, punkt kontroli granicznej oraz punkt celny "Brzostowica" Grodzieńskiego Urzędu Celnego.
Ludność.
W 2009 roku rejon zamieszkiwało 18 017 osób, w tym 5 720 w osiedlach typu miejskiego i 12 297 na wsi.
Edukacja i zdrowie.
Na terenie rejonu działają: Małobrzostowicka Szkoła Zawodowa Nr 195 Przemysłu Przetwórczego, Brzostowicka Szkoła Zawodowa Nr 194 Gospodarki Wiejskiej, a także 8 szkół średnich, 4 szkoły podstawowe, 2 dziecięco-młodzieżowe szkoły sportowe, 1 szkoła muzyczna, 2 szkoły artystyczne, 11 instytucji przedszkolnych, 18 klubów, 9 kin i 23 biblioteki. We wsi Makarowce znajduje się internat dla osób starszych i niepełnosprawnych. Działają też 3 szpitale, 4 przychodnie i 11 punktów pomocy medycznej.

</doc>
<doc id="602111" url="https://pl.wikipedia.org/wiki?curid=602111" title="Kyo">
Kyo



</doc>
<doc id="602112" url="https://pl.wikipedia.org/wiki?curid=602112" title="Róża (wada drewna)">
Róża (wada drewna)

Róża – wada drewna z grupy sęków zarosniętych stanowi koliste lub soczewkowate zmarszczenie kory na pobocznicy pnia, zakrywające głęboko zalegający sęk. Występuje na wszystkich gatunkach drzew z grubą, płytkową korowiną, np. na sośnie, dębie i olszy.

</doc>
<doc id="602114" url="https://pl.wikipedia.org/wiki?curid=602114" title="Rejon grodzieński">
Rejon grodzieński

Rejon grodzieński (, "Haradzienski rajon"; ) – rejon w zachodniej Białorusi, w obwodzie grodzieńskim. Rejon utworzony został 15 stycznia 1940 roku.
Geografia.
Rejon grodzieński ma powierzchnię 2593,92 km². Lasy zajmują powierzchnię 1059,45 km², bagna 68,87 km², obiekty wodne 43,97 km². Graniczy od północnego wschodu z rejonem szczuczyńskim, od południowego wschodu z rejonem mostowskim, a od południa z rejonem brzostowickim. Na zachodzie przylega do granicy polsko-białoruskiej, a od północy do białorusko-litewskiej.
Podział administracyjny.
Stolicą rejonu jest Grodno. W skład rejonu wchodzi 383 miejscowości wiejskich skupionych w 14 sielsowietach, w tym miasto Skidel:

</doc>
<doc id="602115" url="https://pl.wikipedia.org/wiki?curid=602115" title="Koblenz">
Koblenz



</doc>
<doc id="602117" url="https://pl.wikipedia.org/wiki?curid=602117" title="Reroute to Remain">
Reroute to Remain

Reroute to Remain – szósty album szwedzkiej grupy In Flames. Został wydany 3 września 2002 roku nakładem Nuclear Blast. R2R był pierwszym krokiem In Flames ku zmianie gatunku na metal alternatywny - głównie dzięki brzmieniu wokalu (mniej growlu) i elementach muzyki elektronicznej. Ta radykalna zmiana spotkała się z dezaprobatą wielu fanów szwedzkiego metalu, choć dodała też wielu zwolenników lżejszych brzmień. Na kolejnych płytach In Flames kontynuuje tworzenie muzyki w rozpoczętym na Reroute to Remain stylu.

</doc>
<doc id="602118" url="https://pl.wikipedia.org/wiki?curid=602118" title="Rejon iwiejski">
Rejon iwiejski

Rejon iwiejski (, "Iujeuski rajon", , "Iwjewskij rajon") – rejon w zachodniej Białorusi, w obwodzie grodzieńskim.
Geografia.
Rejon iwiejski ma powierzchnię 1845,50 km². Lasy zajmują powierzchnię 815,25 km², bagna 89,23 km², obiekty wodne 20,25 km². Graniczy od południowego zachodu z rejonem lidzkim, od zachodu z rejonem werenowskim, od północy z rejonem oszmiańskim, od wschodu z rejonem wołożyńskim obwodu mińskiego, od południowego wschodu z rejonem stołpeckim obwodu mińskiego, a od południa z rejonem nowogródzkim. Od północnego zachodu rejon przylega do granicy białorusko-litewskiej.

</doc>
<doc id="602121" url="https://pl.wikipedia.org/wiki?curid=602121" title="Rejon korelicki">
Rejon korelicki

Rejon korelicki (biał. Карэ́ліцкі раён, "Karelicki rajon", ros. Коре́личский райо́н, "Koreliczskij rajon") – rejon w zachodniej Białorusi, w obwodzie grodzieńskim.
Geografia.
Rejon korelicki ma powierzchnię 1093,66 km². Lasy zajmują powierzchnię 224,99 km², bagna 21,38 km², obiekty wodne 13,05 km². Graniczy od północnego zachodu z rejonem nowogródzkim, od wschodu z rejonem stołpeckim obwodu mińskiego, od południowego wschodu z rejonem nieświeskim obwodu mińskiego, od południa z rejonem baranowickim obwodu brzeskiego. Rejon przylega do trójstyku obwodów brzeskiego, grodzieńskiego i mińskiego.
Gospodarka.
Największymi ośrodkami przemysłowymi rejonu są osiedla typu miejskiego Korelicze i Mir. W Koreliczach ok. 2/3 stanowi przemysł lekki, pozostały – spożywczy. W Mirze występuje głównie przemysł spożywczy. Ponadto w miejscowościach Krasne, Jeremicze i Worończa występuje drobny przemysł spożywczy, w Wieletowie – mączno-zbożowo-paszowy, w Berezowcu – lekki, a w Cyrynie – chemiczno-naftowy. Na terenie rejonu istnieją też dwa ośrodki rzemiosła artystycznego – tkactwa i garncarstwa.
Przez rejon na krótkim odcinku przebiega droga magistralna M1.
W centralnej części rejonu szczególnie intensywnie uprawiany jest len.

</doc>
<doc id="602122" url="https://pl.wikipedia.org/wiki?curid=602122" title="Ulamburiash">
Ulamburiash



</doc>
<doc id="602123" url="https://pl.wikipedia.org/wiki?curid=602123" title="Lubusza">
Lubusza



</doc>
<doc id="602126" url="https://pl.wikipedia.org/wiki?curid=602126" title="Rejon lidzki">
Rejon lidzki

Rejon lidzki (biał. Лідскі раён, "Lidski rajon", ros. Ли́дский райо́н, "Lidskij rajon") – rejon w zachodniej Białorusi, w obwodzie grodzieńskim.
Geografia.
Rejon lidzki ma powierzchnię 1566,74 km². Lasy zajmują powierzchnię 425,94 km², bagna 71,43 km², obiekty wodne 29,45 km². Graniczy od zachodu z rejonem szczuczyńskim, od północy z rejonem woronowskim, od północnego wschodu z rejonem iwiejskim, od południowego wschodu z rejonem nowogródzkim, a od południa z rejonem zdzięciolskim.
Ludność.
W 2009 roku rejon zamieszkiwało 135 096 osób, w tym 108 464 w miastach i 26 632 na wsi.
Podział administracyjny.
W skład rejonu wchodzą miasta Lida i Brzozówka oraz 12 następujących sielsowietów:

</doc>
<doc id="602127" url="https://pl.wikipedia.org/wiki?curid=602127" title="Lowell Observatory Near-Earth-Object Search">
Lowell Observatory Near-Earth-Object Search

Lowell Observatory Near-Earth-Object Search ("LONEOS") – wspólny program NASA i Lowell Observatory rozpoczęty w 1993 i kierowany przez dr Teda Bowella. Poszukuje planetoid i komet, które mogą zagrozić Ziemi. W ramach tego przeglądu nieba w latach 1998–2008 odkryto 19 249 planetoidy.

</doc>
<doc id="602128" url="https://pl.wikipedia.org/wiki?curid=602128" title="Rejon mostowski">
Rejon mostowski

Rejon mostowski (biał. Масто́ўскі раён, "Mastouski rajon" ros. Мосто́вский райо́н, "Mostowskij rajon") – rejon w zachodniej Białorusi, w obwodzie grodzieńskim. Znajduje się w nim wieś Bohatyrowicze.
Geografia.
Rejon mostowski ma powierzchnię 1342,04 km². Lasy zajmują powierzchnię 224,99 km², bagna 21,38 km², obiekty wodne 13,05 km².

</doc>
<doc id="602129" url="https://pl.wikipedia.org/wiki?curid=602129" title="LONEOS">
LONEOS



</doc>
<doc id="602131" url="https://pl.wikipedia.org/wiki?curid=602131" title="Flushing Meadows">
Flushing Meadows



</doc>
<doc id="602132" url="https://pl.wikipedia.org/wiki?curid=602132" title="Kuro Siwo">
Kuro Siwo

 – ciepły prąd morski w północno-zachodniej części Oceanu Spokojnego. Płynie z prędkością 2–6 km na godzinę, na północ wzdłuż wschodnich wybrzeży Wysp Japońskich, a następnie na wysokości półwyspu Bōsō skręca na wschód, ocieplając wody Pacyfiku na znacznych szerokościach geograficznych.
Prądy morskie wokół Japonii (jak na rysunku): 

</doc>
<doc id="602133" url="https://pl.wikipedia.org/wiki?curid=602133" title="Rejon nowogródzki">
Rejon nowogródzki

Rejon nowogródzki (biał. Навагрудскі раён, "Nawahrudski rajon", ros. Новогрудский район, "Nowogrudskij rajon") – rejon w zachodniej Białorusi, w obwodzie grodzieńskim.
Geografia.
Rejon nowogródzki ma powierzchnię 1668,01 km². Lasy zajmują powierzchnię 702,68 km², bagna 40,42 km², obiekty wodne 20,23 km². Graniczy od południowego zachodu z rejonem zdzięciolskim, od zachodu z rejonem lidzkim, od północy z rejonem iwiejskim, od wschodu z rejonem stołpeckim obwodu mińskiego, od południowego wschodu z rejonem korelickim, a od południa z rejonem baranowickim obwodu brzeskiego.
Gospodarka.
Największymi ośrodkami przemysłowymi rejonu są miasta Nowogródek, Brzozówka i w mniejszym stopniu osiedle typu miejskiego Lubcz. W Nowogródku prawie połowę stanowi przemysł spożywczy, drugą połowę – produkcja maszyn i obróbka metalu, w niewielkim zakresie obecny jest też przemysł lekki i mączno-zbożowo-paszowy. Brzozówka stanowi ośrodek produkcji materiałów budowlanych, a Lubcz – produktów spożywczych. Ponadto w miejscowości Wereskowo występuje drobny przemysł spożywczy, a w Rutce – drzewny i celulozowo-papierniczy. W centralnej części rejonu, na północ od Nowogródka znajdują się dwie kopalnie mieszanki piaskowo-żwirowej. Na północny zachód od Nowógródka znajduje się ośrodek rzemiosła artystycznego.
W maju 2011 roku dwa kilometry od Nowogródka uruchomiono jedyną na Białorusi i największą na terenie Wspólnoty Niepodległych Państw elektrownię wiatrową o mocy 1,5 MW.
Na terenie rejonu znajduje się gazociąg łączący Nowogródek z Brzozówką i dalej z rejonem lidzkim, a także elektryczne linie przesyłowe łączące Nowogródek z Brzozówką, Iwiem i Zdzięciołem.

</doc>
<doc id="602135" url="https://pl.wikipedia.org/wiki?curid=602135" title="Oja Siwo">
Oja Siwo

 – zimny, powierzchniowy, kurylski prąd oceaniczny, płynący z północy na południe wzdłuż półwyspu Kamczatka i Wysp Kurylskich. U wschodnich wybrzeży Wysp Japońskich napotyka odnogę prądu Kuro Siwo.

</doc>
<doc id="602140" url="https://pl.wikipedia.org/wiki?curid=602140" title="Zabobrze">
Zabobrze

Zabobrze – część miasta, osiedle mieszkaniowe w Jeleniej Górze, położone nad rzeką Bóbr, wielki zespół mieszkaniowy. Mieszka na nim około 30 tysięcy osób. 
Pierwszą część osiedla, w rejonie ówczesnej ulicy Legnickiej, zaczęto projektować w 1960 r. W 1961 r. zatwierdzono lokalizację terenów pod budownictwo wielorodzinne za rzeką Bóbr, na terenie dawnej wsi Raszyce. Wykonawcą budynków było Jeleniogórskie Przedsiębiorstwo Budownictwa Miejskiego, a gospodarzem Jeleniogórska Spółdzielnia Mieszkaniowa. Pierwsze budynki przy ul. Paderewskiego, powstały w latach 1965-1967. Budowa osiedla, które z biegiem czasu nazwane zostało jednostką "Zabobrze I" miała charakter doraźny. Miała to być jednostka samodzielna, zamknięta funkcjonalnie i przestrzennie. W 1975 r. rozpoczęto jednak budowę "Zabobrza II", natomiast w 1985 r. powstały pierwsze budynki na "Zabobrzu III", które - ostatecznie - zakończyły realizację zespołu .
W wyniku ankiety przeprowadzonej wśród mieszkańców miasta, nowe osiedle miało nosić nazwę "Osiedla Piastowskiego". Jednak ze względu na to, że nazwa taka została w podobnym czasie wykorzystana w Bolesławcu, Prezydium Miejskiej Rady Narodowej podjęło decyzję o nazwaniu osiedla "Zabobrze". Nazwę zaproponowali w plebiscycie pracownicy Wydziału Zdrowia PMRN oraz, niezależnie, równolegle mieszkaniec Szklarskiej Poręby.
Przez środek osiedla przeprowadzono w latach 70. tzw. obwodnicę północną, ukończoną w roku 2001. Jest to dwujezdniowa droga zbiorcza z estakadą nad linią kolejową nr 274, stanowiąca część drogi krajowej nr 3. Wzdłuż obwodnicy powstały sklepy wielkopowierzchniowe, stacje paliw, restauracje sieciowe. Pod estakadą ukończono budowę przystanku kolejowego.
Na osiedlu powstała stosowna infrastruktura socjalna, np. szkoły podstawowe: nr 4 (aktualnie drugi oddział szkoły nr 11), nr 8 (wcześniej SP nr 3) oraz najmłodsza – nr 11, obiekty kultu religijnego. Przy ul. Różyckiego znajduje się bazar. Komunikację miejską ulicami osiedla prowadzi Miejski Zakład Komunikacyjny w Jeleniej Górze. Wzniesiono tu również siedziby instytucji o znaczeniu ogólnomiejskim, np. Zakład Ubezpieczeń Społecznych, Wojewódzkie Centrum Szpitalne Kotliny Jeleniogórskiej, Ośrodek Sportu oraz nową siedzibę Urzędu Skarbowego.

</doc>
<doc id="602141" url="https://pl.wikipedia.org/wiki?curid=602141" title="Obdzieranie ze skóry">
Obdzieranie ze skóry



</doc>
<doc id="602143" url="https://pl.wikipedia.org/wiki?curid=602143" title="Rejon ostrowiecki">
Rejon ostrowiecki

Rejon ostrowiecki (biał. Астраве́цкі раён, "Astrawiecki rajon", ros. Острове́цкий райо́н, "Ostrowieckij rajon") – rejon w zachodniej Białorusi, w obwodzie grodzieńskim.
Geografia.
Rejon ostrowiecki ma powierzchnię 1568,77 km². Lasy zajmują powierzchnię 793,13 km², bagna 35,74 km², obiekty wodne 23,40 km².
Ludność.
W 2009 roku rejon zamieszkiwało 24 266 osób, w tym 8285 w miastach i 15 981 na wsi.

</doc>
<doc id="602144" url="https://pl.wikipedia.org/wiki?curid=602144" title="Departament lubelski">
Departament lubelski

Departament lubelski, departament Księstwa Warszawskiego istniejący w latach 1810–1815 ze stolicą w Lublinie. Został utworzony dekretem królewskim z dnia 24 lutego 1810 r. z części Nowej Galicji oraz z cyrkułu zamojskiego z Galicji Wschodniej, przyłączonych do Księstwa Warszawskiego. 17 kwietnia 1810 r. został podzielony na powiaty i zgromadzenia gminne.
W 1816 przekształcony w województwo lubelskie Królestwa Polskiego.
Departament dzielił się na 10 powiatów: 

</doc>
<doc id="602146" url="https://pl.wikipedia.org/wiki?curid=602146" title="Kyo (zespół muzyczny)">
Kyo (zespół muzyczny)

KYO - francuska grupa rockowa. Nazwa jest zainspirowana zamiłowaniem do anime i mangi.
Historia.
Zespół został założony w college w Yvelines, gdy dwaj bracia, Florian i Fabien Dubos, oraz ich dwaj przyjaciele: Nicolas Chassagne i Benoît Poher odkryli, że mają bardzo podobne zamiłowania - Nirvana, Pearl Jam, Rage Against the Machine i Soundgarden oraz manga. W 1997 spotkali swojego przyszłego managera, który przekonał przyjaciół o ich talencie i uzyskał dla grupy kontrakt z Sony. W 2005 roku zespół zawiesił działalność, w 2007 roku wydał kompilację największych przebojów. W 2013 roku grupa się reaktywowała.
Utwór KYO zatytułowany "Contact" został włączony do ścieżki dźwiękowej gry FIFA 06.

</doc>
<doc id="602147" url="https://pl.wikipedia.org/wiki?curid=602147" title="Rejon słonimski">
Rejon słonimski

Rejon słonimski (biał. Слонімскі раён, "Słonimski rajon" ros. Слонимский район, "Słonimskij rajon") – rejon w zachodniej Białorusi, w obwodzie grodzieńskim.
Geografia.
Rejon słonimski ma powierzchnię 1470,63 km². Lasy zajmują powierzchnię 547,95 km², bagna 40,16 km², obiekty wodne 12,78 km². Graniczy od zachodu z rejonem zelwieńskim, od północy z rejonem zdzięciolskim, od wschodu z rejonem baranowickim obwodu brzeskiego, od południa z rejonem iwacewickim obwodu brzeskiego, a od południowego wschodu rejonem prużańskim obwodu brzeskiego.
Gospodarka.
Największym ośrodkiem przemysłowym rejonu jest miasto Słonim, w którym ok. 1/3 stanowi przemysł lekki, 1/3 przemysł leśny, celulozowo-papierniczy i przetwórstwo drewna, 1/5 – spożywczy, a pozostały – maszynowy i obróbka metali. Oprócz tego w rejonie istnieje jeszcze kilka niewielkich ośrodków przemysłowych. W Nowosiółkach na zachodzie i Oziernicy na północy rejonu produkowane są materiały budowlane, w Szyłowicach Wielkich na południowym wschodzie istnieje niewielki przemysł spożywczy. W miejscowości Wyszywka na południowych obrzeżach Słonima produkowane są wybory rzemiosła artystycznego.
Na terenie rejonu istnieją dwa ośrodki przemysłu wydobywczego: w Oziernicy na zachodzie rejonu i Wierchlesiu na wschodzie pozyskiwane są mieszanki żwirowo-piaskowe.
Przez rejon przechodzą gazociągi o znaczeniu międzynarodowym. Z północy na południe przechodzi gazociąg Wilno – Iwacewicze. W pobliżu Słonima odchodzi z niego na zachód odgałęzienie, biegnące dalej do Polski i Niemiec. Przez rejon przebiega też z północy na południe elektryczna linia przesyłowa.
Ludność.
W 2009 roku rejon zamieszkiwało 67 288 osób, w tym 48 970 w miastach i 18 318 na wsi.
Zobacz też.
Powiat słonimski

</doc>
<doc id="602148" url="https://pl.wikipedia.org/wiki?curid=602148" title="Troja (film)">
Troja (film)

Troja (ang. "Troy") – film fabularny z 2004 roku, będący adaptacją "Iliady" Homera z dodatkowymi wątkami zaczerpniętymi z "Odysei" oraz "Eneidy" Wergiliusza.
Fabuła.
Helena, żona Menelaosa, władcy Sparty, uciekła z księciem Troi, Parysem, co stało się bezpośrednią przyczyną wojny trojańskiej. Znieważony ucieczką małżonki Menelaos prosi o pomoc brata, Agamemnona, króla Myken. Agamemnon jednoczy wkrótce wokół siebie liczne plemiona Greków i wysyła za uchodźcami pościg, w wyniku którego dochodzi do oblężenia miasta Troi. W rzeczywistości honor jest jedynie wygodnym pretekstem. Prawdziwą przyczyną wyruszenia Agamemnona na wyprawę jest chciwość – musi zdobyć Troję, by zdobyć panowanie nad Morzem Egejskim, co zapewni jego królestwu niekwestionowane przywództwo. Agamemnon marzy o podboju miasta. Okazuje się, że powodzenie wyprawy zależy od tego, czy będzie w niej uczestniczył Achilles, najlepszy wojownik Grecji. Ten nie chce walczyć, ale Odyseusz przekonuje go możliwością zdobycia wiecznej sławy. Gdy Grecy docierają na miejsce, Trojanie stawiają twardy opór. Wkrótce Agamemnon odbiera Achillesowi brankę późniejszą ukochaną Achillesa Bryzejdę, dlatego ten odmawia udziału w walce.
Pod murami Troi konflikt trafia na martwy punkt. Nie można wyłonić zwycięzcy, gdyż kiedy jedna ze stron zyskuje przewagę traci ją na rzecz drugiej. Zacięte boje toczą się blisko 10 lat. W filmie ten okres zostaje zawężony do kilku tygodni – przypuszczalnie reżyserowi i scenarzystom ciężko było pokazać starzejących się głównych bohaterów dramatu. Mówi się też o nierealności pokazania konfliktu, który trwał dekadę – dla widza nie byłoby to atrakcyjne. Wreszcie Grecy podstępem, symulując odwrót, pozostawili kilkunastu „martwych” ludzi na wybrzeżu - ucharakteryzowanych tak, aby wyglądało to na epidemię choroby oraz wielką figurę jako dar dla boga Posejdona, drewnianego konia (koń trojański), w którego wnętrzu ukryli greckich żołnierzy. Wbrew ostrzeżeniom Parysa, syna Priama, Trojanie otworzyli bramy i wciągnęli konia do miasta. W nocy Grecy wyszli z konia i zaatakowali śpiące miasto. Niemal wszystkich Trojan wymordowano, kobiety uprowadzono w niewolę, dzieci zabito, a miasto doszczętnie spłonęło.
Na czele obu przeciwległych armii stoi dwóch mitycznych herosów Achilles i Hektor. W wojnie trojańskiej wzięli udział najwięksi greccy bohaterowie i herosi: Agamemnon (brat Menelaosa i wódz naczelny wyprawy), Achilles i Patroklos, Odyseusz, Palamedes, Nestor z synami, dwaj Ajaksowie. Na czele obrony miasta Troi stał syn króla Priama, Hektor. Mimo że w filmie nie brak błędów i przeinaczeń mitu (choćby ucieczka Heleny i Parysa z Troi, śmierć Menelaosa w pojedynku z Parysem i Agamemnona w trakcie zdobywania Troi – według starożytnych źródeł zginął on prawdopodobnie podczas uczty ku czci zwycięstwa nad Trojanami. Inna plotka głosi, że króla zamordowała jego żona. Agamemnon był wtedy w wannie), zdobył on sporą popularność.
Analiza.
Zgodność z eposem Homera i innymi podaniami o wojnie trojańskiej przypadku filmu "Troja" jest znikoma, np. Bryzejda nie była ani kapłanką Apollina, ani kuzynką Parysa. Była branką Achillesa w czasie drogi pod Troję.
Nagrody.
Film otrzymał nominację do Oscara w kategorii Najlepsze Kostiumy. Otrzymał również 2 nominacje do MTV Movie Awards w kategoriach Najlepszy Aktor (Brad Pitt) i Najlepsza Walka (Brad Pitt kontra Eric Bana).

</doc>
<doc id="602151" url="https://pl.wikipedia.org/wiki?curid=602151" title="David Friedman">
David Friedman

David Director Friedman (ur. 12 lutego 1945) – amerykański ekonomista i działacz libertariański, jedna z kluczowych postaci współczesnego anarchokapitalizmu; z wykształcenia doktor fizyki teoretycznej.
Życie i twórczość.
David Friedman jest synem laureata nagrody Banku Szwecji im. Alfreda Nobla w dziedzinie nauk ekonomicznych Miltona Friedmana (1976) i ekonomistki Rose Friedman, a ojcem Patri Friedmana, dyrektora Seasteading Institute.
W 1965 obronił z wyróżnieniem tytuł licencjata z chemii i fizyki na Uniwersytecie Harvarda. Natomiast swój tytuł magistra z fizyki teoretycznej obronił w 1967 na Uniwersytecie w Chicago. Tam także w 1971 obronił pracę doktorską, z zakresu fizyki teoretycznej. Pracował i habilitował na takich uczelniach jak: Uniwersytet Pensylwanii, Virginia Tech, Uniwersytet Columbia, Uniwersytet Kalifornijski (kampus Los Angeles) czy Uniwersytet w Chicago (szkoła prawa). Obecnie jest profesorem prawa na Uniwersytecie Santa Clara, gdzie zajmuje się przede wszystkim ekonomiczną analizą prawa. Współpracuje z magazynem "Liberty". Jest ateistą. Jego syn, Patri Friedman, również publikował teksty o teorii libertarianizmu i anarchizmie rynkowym, szczególnie o seasteadingu.
The Machinery of Freedom.
W swej książce "The Machinery of Freedom. Guide to a Radical Capitalism" (1973), Friedman szkicuje formę ustroju anarchokapitalistycznego, w którym wszelkie dobra i usługi – w tym i samo prawo – mogą być świadczone, produkowane przez podmioty działające na wolnym rynku. To podejście jest odmienne od zaproponowanego przez Murraya Rothbarda, gdzie kodeks prawny zostałby najpierw zaakceptowany przez strony zaangażowane w tworzenie społeczeństwa anarcho-kapitalistycznego. Friedman opowiada się za inkrementalnym podejściem do osiągnięcia anarchokapitalizmu poprzez stopniową prywatyzację sektorów w które obecnie zaangażowane jest państwo – w ostateczności także prawodawstwa. W swej książce wyraża swój sprzeciw wobec możliwości ustanowienia ładu anarchokapitalistycznego na drodze brutalnej rewolucji.
Friedman w swym dziele opowiada się za konsekwencjalistyczną wersją anarchokapitalizmu, przekonując do zestawienia ustroju państwowego i bezpaństwowego na płaszczyźnie analizy zysków i strat. Kontrastuje to z podejściem wywodzącym zasadność Anarchokapitalizmu na podstawie tzw. "praw naturalnych", którego najszerzej znanym zwolennikiem był Murray Rothbard.
Książka zawiera odniesienia do ustroju średniowiecznej Islandii, jako do podobnego do proponowanego ładu anarchokapitalistycznego.

</doc>
<doc id="602152" url="https://pl.wikipedia.org/wiki?curid=602152" title="Prąd Południoworównikowy">
Prąd Południoworównikowy

Prąd Południoworównikowy – ciepły prąd morski występujący na oceanach: Atlantyckim, Spokojnym i Indyjskim na półkuli płd. w okolicach równika; płynie ze wsch. na zach.; prędkość 1–3 km/godz.; temp. wody 25–28 °C; przy wschodnich krańcach Ameryki Płd., Afryki i Australii rozwidla się na pomniejsze ciepłe prądy (m.in. Brazylijski, Madagaskarski i Wschodnioaustralijski).

</doc>
<doc id="602157" url="https://pl.wikipedia.org/wiki?curid=602157" title="Autostrada M10 (Ukraina)">
Autostrada M10 (Ukraina)

Autostrada M10 (ukr. Автомагістраль M10) – projektowana autostrada na Ukrainie w ciągu trasy europejskiej E40. Autostrada umożliwi dojazd z Korczowej do Lwowa oraz będzie stanowiła północną część jego obwodnicy.
W przyszłości autostrada będzie stanowiła fragment magistrali Kraków – Kijów. Do 2006 roku wybudowano jedynie obwodnicę Krakowca oraz fragment północnej obwodnicy Lwowa.
Historia budowy.
Pierwszy dekret dot. wybudowania autostrady na trasie Lwów – Krakowiec został wydany przez prezydenta Ukrainy 4 lipca 1998, określając, że budowa prowadzona ma być na warunkach koncesji. Według umowy koncesyjnej, zawartej jeszcze w 1999 roku między rządem i firmą „Transwestmagistral”, środki na sfinansowanie budowy pochodzić mają w 60% ze środków koncesjonariusza i w 40% ze środków koncesjodawcy. Według umowy budowa potrwa 5 lat. Jednak ze względu na brak finansowania realizacja projektu nie postępowała.
28 października 2010 doszło we Lwowie do spotkania wicepremiera Polski, Waldemara Pawlaka, z wicepremierem Ukrainy, Borysem Kolesnikowem, na którym poruszone zostały tematy rozbudowy przejścia granicznego Korczowa-Krakowiec oraz budowy drogi Lwów – Krakowiec. Podczas spotkania, obaj premierzy wzięli udział w uroczystym wmurowaniu kamienia węgielnego pod budowę autostrady. Akt ten zainaugurował rozpoczęcie budowy autostrady M10. W listopadzie 2010 r., podczas konferencji prasowej, Wasyl Horbal zdał raport z budowy z pierwszego kilometra nowej autostrady.
W styczniu 2011, na obszarze przyszłej autostrady, prowadzone były badania geologiczne i geodezyjne, umocnienia bagnistych działek trasy i przenoszenie instalacji podziemnych. Szczyt budowy drogi planowany był na wiosnę tego samego roku.
W lutym tego samego roku poinformowano, iż wykonawcą projektu została firma Altkom, która wcześniej została wykonawcą budowy lotniska i stadionu we Lwowie. Innymi firmami starającymi się o kontrakt na budowę autostrady, była m.in. Pol-Aqua S.A. Altkom podzielił projekt na trzy części, a pierwsza z nich, 14-kilometrowy odcinek autostrady, powinien był zostać wykonany jeszcze w tym samym roku.
W marcu 2011 r. szef Lwowskiej Obwodowej Administracji Państwowej Mychajło Cymbaluk poinformował, że Lwów do tego czasu nie dostał żadnych środków na wybudowanie autostrady, informując zarazem, że środki dostępne powinny być "„gdzieś w ciągu marca”". Jeszcze tego samego miesiąca zastępca przewodniczącego Lwowskiej Obwodowej Administracji Państwowej ds. przygotowań Euro 2012 Wołodymyr Hubycki w rozmowie z zaxid.net powiedział:
"„Sytuacja na razie nie jest pewna, a więc nie mówimy o niej. Mówię tylko o tym, co już na pewno wiemy. To remont obecnych dróg. Opcja drogi koncesyjnej nie jest na razie rozwiązana. Ja nie mówię, że nie będzie ona budowana, nie mówię również, że będzie. Gabinet Ministrów rozpatruje to zagadnienie. Kwestia obecnych dróg natomiast została rozstrzygnięta”."
Dalej przyznał, że budowę autostrady Krakowiec – Lwów odłożono na czas nieokreślony, prawdopodobnie do wówczas planowanego przeprowadzenia przez Ukrainę Olimpiady w 2022 roku. Powodem problemów był brak środków finansowych – sam pierwszy etap budowy drogi kosztować miałby 1,5 mld hrywien. Środki te jednak zostały przeznaczone na remonty i przebudowę istniejących dróg.
Przebieg i parametry drogi.
Droga zaczynać ma się na polsko-ukraińskim przejściu granicznym w Krakowcu, będąc przedłużeniem polskiej autostrady A4 (stanowiąc kontynuację ogólnoeuropejskiej trasy transgranicznej Berlin – Drezno – Wrocław – Katowice – Kraków – Rzeszów – Lwów – Kijów), a kończyć się w okolicach wsi Griada na przedmieściach Lwowa. Projektowana długość drogi to 84,4 km. Droga wybudowana ma zostać zgodnie z najwyższymi obowiązującymi standardami, omijając miasta, miejsca zamieszkania, o prędkości konstrukcyjnej 120/130 km/h. Początkowo planowano by autostrada była drogą płatną, później jednak pojawiły się co do tego wątpliwości. W 2007, w ramach organizacji Euro 2012, Departament ds. Urbanistyki, Architektury i Rozwoju Przestrzennego Lwowskiej Obwodowej Administracji Państwowej planował przedłużenie autostrady Krakowiec – Lwów do miejscowości Równe, a otrzymać miała nazwę Krakowiec – Równe. Koszt nowej trasy oszacowano na 500 mln euro. W 2008 natomiast, droga prowadzić miała od Krakowca, przez Lwów, do miejscowości Brody. W przypadku takiego przebiegu, M10 miałaby 162,4 km, a jej szacowany koszt wyniósłby 1,55 mld euro. Obecnie jednak, na powrót mówi się jedynie o przebiegu drogi na odcinku Krakowiec-Lwów.
Koszty projektu.
Z 4,1 mld hrywien przeznaczonych na przygotowanie dróg obwodu lwowskiego do Euro 2012, 3,4 mld hrywien przewidziano na pokrycie kosztów budowy trasy M10. W 2010 jednak, w związku ze wzrostem cen na usługi i materiały budowlane, koszt budowy drogi wzrósł, w związku z czym planowane jest zwiększenie finansowania drogi.
Koncesjonariusz.
Koncesjonariuszem odpowiedzialnym za budowę, a później utrzymanie i eksploatację drogi, jest konsorcjum firm Transwestmagistral oraz WNK Roztoczia – właścicielem obu jest polska firma NDI S.A. Pojawiły się jednak wątpliwości czy liczba samochodów korzystających z drogi w określonym terminie, nie będzie mniejsza od przewidzianej przez ustawodawstwo UE. W przypadku takiego scenariusza, władze ukraińskie zmuszone byłyby kompensować koncesjonariuszowi koszt budowy drogi.
W związku z brakiem dofinansowania projektu ze strony władz ukraińskich i związanych z tym obaw koncesjonariusza, NDI nie rozpoczęło budowy drogi. W 2009, podczas spotkania władz ukraińskich z wojewodą podkarpackim Mirosławem Karapytą, Ukraińcy wezwali władze polskie do zmobilizowania konsorcjum NDI S.A. do rozpoczęcia realizowania wziętych na siebie obowiązków, związanych z budową autostrady M10. W przeciwnym razie, gubernator obwodu lwowskiego zapowiedział rozważenie zerwania umowy na koncesję z polską firmą.
Od sierpnia 2009, koncesjonodawcą – organem odpowiedzialnym za koordynację zaprojektowania i wybudowania drogi, jest Państwowa Służba Dróg Samochodowych na Ukrainie Ukrawtodor. Wtedy to też rząd skasował swoją uchwałę z 12 października 1998 roku, według której koncesjonodawcą było Ministerstwo Transportu Ukrainy

</doc>
<doc id="602158" url="https://pl.wikipedia.org/wiki?curid=602158" title="Rejon smorgoński">
Rejon smorgoński

Rejon smorgoński (biał. Смарго́нскі раён, "Smarhonski rajon", ros. Сморго́нский райо́н, "Smorgonskij rajon") – rejon w zachodniej Białorusi, w obwodzie grodzieńskim.
Geografia.
Rejon smorgoński ma powierzchnię 1490,01 km². Lasy zajmują powierzchnię 581,15 km², bagna 29,38 km², obiekty wodne 24,78 km². Graniczy od zachodu z rejonami oszmiańskim i ostrowieckim, od północy z rejonem miadziolskim obwodu mińskiego, od wschodu z rejonami wilejskim i mołodeczańskim obwodu mińskiego, a od południa z rejonem wołożyńskim obwodu mińskiego.
Godpodarka.
Największymi ośrodkami przemysłowymi rejonu są miasto Smorgonie i wsie Soły i Zalesie. W Smorgoniach ponad ¼ przemysłu stanowi produkcja maszyn i obróbka metalu, obecny jest też przemysł spożywczy, produkcja materiałów budowlanych, przemysł mączno-zbożowo-paszowy, lekki, drzewny i celulozowo-papierniczy. W Sołach występuje przemysł spożywczy, w Zalesiu – produkcja materiałów budowlanych. Ponadto w miejscowości Krewo występuje na niewielką skalę produkcja materiałów budowlanych oraz drobny przemysł drzewny i celulozowo-papierniczy, w Michniewiczach – przemysł lekki, w Milidowszczyźnie – produkcja materiałów budowlanych, w Walejkowiczach – przemysł paliwowy. W centralnej części rejonu, na wschód od Smorgoni znajdują się: kopalnia mieszanki piaskowo-żwirowej "Smorgonskoje" i kopalnia piasku budowlanego w Sińkach.
Przez południową część rejonu przebiega gazociąg z Fanipola do Wilna, z odgałęzieniem do Smorgoni. Przez wschodnią część rejonu przebiega elektryczna linia przesyłowa.
Przez rejon przechodzi linia kolejowa Mińsk – Wilno.

</doc>
<doc id="602160" url="https://pl.wikipedia.org/wiki?curid=602160" title="Wysokie (Beskid Śląski)">
Wysokie (Beskid Śląski)

Wysokie (756 m n.p.m.) – szczyt w północnej części Beskidu Śląskiego, w paśmie Błotnego.
Szczyt graniczny Bielska-Białej. Przechodzi przez niego niebieski szlak z Bielska-Białej Wapienicy na Błotny. Teren wokół szczytu znajduje się w obrębie bielskiego rezerwatu przyrody Jaworzyna. Sam szczyt jest zalesiony, a można go bardzo dobrze oglądać z Doliny Wapienicy, głównie z rejonu zapory. Niedaleko szczytu, po skręceniu ze szlaku niebieskiego w kierunku Borowiny znajduje się Uroczysko Kultowe z XVII wieku, w którym odbywały się tajne nabożeństwa i śluby ewangelickie. W miejscu tym na kształt amfiteatru wyciosane jest kilkanaście kamiennych stopni, które pomieścić mogły około 500 osób.

</doc>
<doc id="602163" url="https://pl.wikipedia.org/wiki?curid=602163" title="Neste (przedsiębiorstwo)">
Neste (przedsiębiorstwo)

Neste Oyj – fińskie przedsiębiorstwo paliwowe prowadzące sieć samoobsługowych stacji paliw "A24" na terenie Finlandii, Łotwy, Litwy, Estonii i Rosji, a do niedawna - Polski. Pierwsza polska stacja została otwarta w roku 1991 w Zakroczymiu (obecnie zlikwidowana), w roku 2008 uruchomiono setną stację. 
W kwietniu 2013 firma Neste Polska została przejęta przez firmę Shell Polska Sp. z o.o. Oficjalnym powodem wycofania z rynku polskiego była bardzo niska marża na paliwa stosowana przez sprzedawców w Polsce, rekompensowana przez obecne na klasycznych stacjach paliw dodatkowe usługi (sklepy, myjnie itp.). W 2014 Shell Self Service sprzedał 27 samoobsługowych stacji paliw firmie BM Reflex, które od maja 2014 działają pod logiem eMILA.

</doc>
<doc id="602164" url="https://pl.wikipedia.org/wiki?curid=602164" title="Rejon szczuczyński">
Rejon szczuczyński

Rejon szczuczyński (biał. Шчу́чынскі раён, "Szczuczynski rajon", ros. Щу́чинский райо́н, "Szczuczinskij rajon") – rejon w zachodniej Białorusi, w obwodzie grodzieńskim.
Największe miejscowości w rejonie: Żołudek, Wasiliszki, Różanka, Ostryna.
W Szczuczynie mieści się dawny klasztor Bernardynów, kościół pod wezwaniem św. Teresy.
W tym powiecie znajduje się miejscowość Stare Wasiliszki, w której urodził się Czesław Niemen.
Geografia.
Rejon szczuczyński ma powierzchnię 1911,54 km². Lasy zajmują powierzchnię 665,86 km², bagna 64,44 km², obiekty wodne 28,13 km².

</doc>
<doc id="602168" url="https://pl.wikipedia.org/wiki?curid=602168" title="Rejon świsłocki">
Rejon świsłocki

Rejon świsłocki (, "Świsłacki rajon", , "Swisloczskij rajon") – rejon w zachodniej Białorusi, w obwodzie grodzieńskim.
Geografia.
Rejon świsłocki ma powierzchnię 1449,53 km². Lasy zajmują powierzchnię 704,83 km², bagna 92,90 km², obiekty wodne 9,05 km². Graniczy od północnego zachodu z rejonem brzostowickim, od północnego wschodu z rejonem wołkowyskim, a od południa z rejonem prużańskim obwodu brzeskiego. Na zachodzie przylega do granicy polsko-białoruskiej, granicząc z województwem podlaskim.
Ludność.
W 2009 roku rejon zamieszkiwało 19 539 osób, w tym 8 005 w miastach i 11 534 na wsi.
Podział administracyjny.
W skład rejonu wchodzą miasto Świsłocz, osiedle typu miejskiego Porozów oraz 7 następujących sielsowietów:

</doc>
<doc id="602170" url="https://pl.wikipedia.org/wiki?curid=602170" title="Pod Błatnią">
Pod Błatnią

Pod Błatnią – szczyt w Beskidzie Śląskim o wysokości 853 m n.p.m.
Szczyt graniczny Bielska-Białej. Znajduje się niedaleko szczytu Błatnia, która znajduje się już w obrębie administracyjnym Brennej. Przez ten szczyt prowadzi niebieski szlak na Błatnią. Jest to wzniesienie tuż za Przykrą. Schodząc z niego można dojść do łącznika z żółtym szlakiem, który biegnie od Jaworza.

</doc>
<doc id="602172" url="https://pl.wikipedia.org/wiki?curid=602172" title="Steven Soderbergh">
Steven Soderbergh

Steven Andrew Soderbergh (ur. 14 stycznia 1963 w Atlancie) – amerykański reżyser, producent, scenarzysta, operator i montażysta. Wczesny pionier nowoczesnego kina niezależnego. Laureat Złotej Palmy na 42. MFF w Cannes za film "Seks, kłamstwa i kasety wideo" (1989) oraz Oscara za najlepszą reżyserię za "Traffic" (2000).
Życiorys.
Urodził się w Atlancie jako syn Mary Ann Mitchell „Midge” (z domu Bernard) i Petera Andrew Soderbergha, dziekana i profesora. Jego ojciec miał pochodzenie szwedzkie i irlandzkie, a matka miała korzenie włoskie. Był dzieckiem, gdy wraz z rodziną przeniósł się do Charlottesville w Wirginii, gdzie mieszkał w okresie dojrzewania, a następnie do Baton Rouge w stanie Luizjana, gdzie jego ojciec został dziekanem ds. edukacji na Uniwersytecie Stanu Luizjana. Soderbergh jako nastolatek kręcił filmy krótkometrażowe za pomocą kamer Super 8 i 16 mm. Uczęszczał do liceum w Louisiana State University Laboratory School, a następnie przeniósł się do Hollywood, aby zająć się profesjonalnym filmowaniem. W swojej pierwszej pracy pracował jako kompozytor teleturniejów. Wkrótce potem znalazł pracę jako niezależny montażysta filmowy. W tym czasie wyreżyserował "9012Live" (1985), film rejestrujący koncert grupy Yes, za który otrzymał nominację do nagrody Grammy.
Już debiutancki film kinowy "Seks, kłamstwa i kasety wideo" (1989) przyniósł uznanie krytyki i Złotą Palmę na 42. MFF w Cannes. Za dramat biograficzny "Kafka" (1991) z Jeremym Ironsem w roli tytułowej zdobył dwie nagrody na festiwalu filmowym na Wyspach Owczych – Złotego Księżyca za najlepszy film i FIPRESCI poza konkursem. Jego dramat historyczny "Król wzgórza" ("King of the Hill", 1993) z Jesse Bradfordem był nominowany do Złotej Palmy na 46. MFF w Cannes. Następnie zrealizował dreszczowiec "Na samym dnie" (1995) z Peterem Gallagherem i Elisabeth Shue. Za reżyserię komedii kryminalnej "Co z oczu, to z serca" (1998) dostał pozytywne recenzje, otrzymał Nagrodę Amerykańskiego Stowarzyszenia Krytyków Filmowych i zapoczątkował współpracę filmowca z George’em Clooneyem.
Powrót na szczyt zapewniły mu dwa filmy nakręcone w 2000 – "Erin Brockovich" i "Traffic", które były nominowane do Oscara za najlepszą reżyserię. Statuetkę Soderbergh odebrał za "Traffic". Hitem kasowym stała się także zrealizowana w gwiazdorskiej obsadzie kryminalna komedia "" (2001). Film doczekał się dwóch kontynuacji. Mniejsze uznanie wzbudziła ekranizacja filozoficznej powieści sci-fi Stanisława Lema "Solaris" (2002).
Współpracował z Davidem Holmesem przy tworzeniu serii "Ocean’s" oraz "Co z oczu, to z serca". Holmes napisał muzykę do tych filmów.
Zasiadał w jury konkursu głównego na 56. MFF w Cannes (2003).
Był dwukrotnie żonaty, ma córkę Sarah (ur. 1990).

</doc>
<doc id="602173" url="https://pl.wikipedia.org/wiki?curid=602173" title="Rejon wołkowyski">
Rejon wołkowyski

Rejon wołkowyski (biał. Ваўкавы́скі раён, "Waukawyski rajon", ros. Волковы́сский райо́н, "Wołkowysskij rajon") – rejon w zachodniej Białorusi, w obwodzie grodzieńskim.
Geografia.
Rejon wołkowyski ma powierzchnię 1192,85 km². Lasy zajmują powierzchnię 288,69 km², bagna 33,42 km², obiekty wodne 14,36 km². Graniczy od zachodu z rejonem brzostowickim, od północy z rejonem mostowskim, od wschodu z rejonem zelwieńskim, od południowego wschodu z rejonem prużańskim obwodu brzeskiego, a od południowego zachodu rejonem świsłockim.
Zobacz też.
Powiat wołkowyski

</doc>
<doc id="602176" url="https://pl.wikipedia.org/wiki?curid=602176" title="Rejon werenowski">
Rejon werenowski

Rejon werenowski (biał. Во́ранаўскі раён, "Woranauski rajon", ros. Во́роновский райо́н, "Woronowskij rajon") – rejon w zachodniej Białorusi, w obwodzie grodzieńskim.
Geografia.
Rejon werenowski ma powierzchnię 1418,39 km². Lasy zajmują powierzchnię 397,58 km², bagna 44,67 km², obiekty wodne 20,24 km². Graniczy od wschodu z rejonem iwiejskim, od południa z rejonem lidzkim, od południowego zachodu z rejonem szczuczyńskim. Od północy przylega do granicy białorusko-litewskiej.
W rejonie znajdują się dwa miasteczka: Werenowo (Woronów) i Raduń.
Podział administracyjny.
Rejon podzielony jest między następujące sielsowiety:

</doc>
<doc id="602177" url="https://pl.wikipedia.org/wiki?curid=602177" title="Rejon zdzięcielski">
Rejon zdzięcielski

Rejon zdzięcielski (biał. Дзя́тлаўскі раён, "Dziatłauski rajon", ros. Дя́тловский райо́н, "Diatłowskij rajon") − rejon w zachodniej Białorusi, w obwodzie grodzieńskim.
Geografia.
Rejon zdzięcielski ma powierzchnię 1544,09 km². Lasy zajmują powierzchnię 719,41 km², bagna 32,28 km², obiekty wodne 14,92 km². Graniczy od zachodu z rejonem mostowskim, od północnego zachodu na krótkim odcinku z rejonem szczuczyńskim, od północy z rejonem lidzkim, od wschodu z rejonem nowogródzkim, a od południowego wschodu z rejonem baranowickim obwodu brzeskiego.

</doc>
<doc id="602178" url="https://pl.wikipedia.org/wiki?curid=602178" title="Rejon zelwieński">
Rejon zelwieński

Rejon zelwieński (biał. Зэ́львенскі раён, "Zelwienski rajon", ros. Зе́львенский райо́н, "Zielwienskij rajon") – rejon w zachodniej Białorusi, w obwodzie grodzieńskim.
Geografia.
Rejon zelwieński ma powierzchnię 869,69 km². Lasy zajmują powierzchnię 153,80 km², bagna 14,54 km², obiekty wodne 20,58 km². Graniczy od zachodu z rejonem wołkowyskim, od północy z rejonem mostowskim, od północnego wschodu na krótkim odcinku z rejonem zdzięciolskim, od wschodu z rejonem słonimskim, a od południa z rejonem prużańskim obwodu brzeskiego.
Gospodarka.
Największym ośrodkiem przemysłowym rejonu jest osiedle typu miejskiego Zelwa, w którym ok. 2/3 stanowi przemysł spożywczy, 1/5 lekki, a pozostały – produkcja materiałów budowlanych. Ponadto w północnej części rejonu, w miejscowości Dereczyn występuje drobny przemysł spożywczy. Na terenie rejonu istnieją dwa ośrodki przemysłu wydobywczego: w Koszełach na południu pozyskiwane są mieszanki żwirowo-piaskowe, zaś na północy zakłady "Podgruszanskoje" wydobywają piasek budowlany. Na południowych przedmieściach Zelwy budowana jest obecnie elektrociepłownia.
Przez rejon ze wschodu na zachód przechodzi gazociąg ze Słonima do Polski i Niemiec.
W północnej części rejonu szczególnie intensywnie uprawiane są buraki cukrowe.

</doc>
<doc id="602184" url="https://pl.wikipedia.org/wiki?curid=602184" title="Modrzew chiński">
Modrzew chiński

Modrzew chiński ("Larix potaninii" Batalin, 1894) - gatunek drzewa z rodziny sosnowatych (Pinaceae Lindley). Występuje w górach Chin południowo-wschodnich, Syczuanie i Junnanie.
Zmienność.
Gatunek dosyć zmienny, posiada następujące odmiany : 

</doc>
<doc id="602188" url="https://pl.wikipedia.org/wiki?curid=602188" title="Elladan i Elrohir">
Elladan i Elrohir



</doc>
<doc id="602190" url="https://pl.wikipedia.org/wiki?curid=602190" title="Elladan">
Elladan



</doc>
<doc id="602194" url="https://pl.wikipedia.org/wiki?curid=602194" title="Rob McElhenney">
Rob McElhenney

Robert Dale „Rob” McElhenney (ur. 14 kwietnia 1977 w Filadelfii) – amerykański aktor filmowy i telewizyjny, także scenarzysta, reżyser i producent filmowy, najlepiej znany z roli Ronalda „Maca” McDonalda w serialu "U nas w Filadelfii" ("It's Always Sunny in Philadelphia").
Życiorys.
Urodził się w Filadelfii, w stanie Pensylwania w rodzinie rzymskokatolickiej pochodzenia irlandzkiego jako syn Heleny i Roberta McElhenneya. W 1995 ukończył St Joseph's Preparatory School. Studiował w Waldron Mercy Academy. W 1997 podjął pracę w Nowym Jorku. 
Zadebiutował w kinowym dramacie sensacyjnym Alana J. Pakuli "Zdrada" ("The Devil's Own", 1997) u boku Brada Pitta i Harrisona Forda. Wystąpił gościnnie w serialu "Prawo i porządek" ("Law &amp; Order"). 
Zagrał w dramacie Stevena Zailliana "Adwokat" ("A Civil Action", 1998) z Johnem Travoltą, komediodramacie Curtisa Hansona "Cudowni chłopcy" ("Wonder Boys", 2000) z Michaelem Douglasem, melodramacie o miłości kelnera i mormona "Latter Days" (2003) u boku Jacqueline Bisset oraz w niskobudżetowej komedii "Punkt pobierania opłat" ("The Tollbooth", 2004). 
Pojawił się także w serialu NBC "Ostry dyżur" ("ER", 2004).
Stał się najbardziej rozpoznawalny ze szklanego ekranu jako Mac w serialu "U nas w Filadelfii" ("It's Always Sunny in Philadelphia", 2005), którego jest także pomysłodawcą, scenarzystą i reżyserem.
23 września 2020 Wrexham Supporters Trust ogłosił, że prowadzi rozmowy dotyczące zakupu walijskiego klubu piłkarskiego Wrexham F.C. przez partnerów biznesowych - Roba McElhenneya i jego kolegi Ryana Reynoldsa, a 16 listopada potwierdzono, że McElhenney i Reynolds przejęli klub po otrzymaniu wsparcia Wrexham Supporters Trust. W lutym 2021 Urząd Nadzoru Finansowego zatwierdził przejęcie Wrexham.
Życie prywatne.
27 września 2008 w Malibu ożenił się z Kaitlin Olson. Mają dwóch synów: Axela Lee (ur. 1 września 2010) i Leo Greya (ur. 27 października 2011). Zamieszkali w Los Angeles.
Filmografia.
filmy fabularne.
"Campfire Stories" jako Ricky

</doc>
<doc id="602197" url="https://pl.wikipedia.org/wiki?curid=602197" title="Plintus">
Plintus



</doc>
<doc id="602199" url="https://pl.wikipedia.org/wiki?curid=602199" title="Koło Instruktorów im. Mieczysława Bema">
Koło Instruktorów im. Mieczysława Bema

Koło Instruktorów im. Mieczysława Bema (KIMB) – krąg instruktorski w Związku Harcerstwa Polskiego mający charakter ruchu programowo-metodycznego. Powstał w 1931 z inicjatywy m.in. hm. Juliusza Dąbrowskiego i hm. Stefana Zakrzewskiego, który został jego pierwszym przewodniczącym. Celem było objęcie przez ZHP pracą wychowawczą młodzieży ze środowisk robotniczych i wiejskich oraz demokratyzacja Związku Harcerstwa Polskiego.
KIMB zawiązał się formalnie 15 września 1931. Jego korzenie są jednak starsze, sięgają drugiej połowy lat dwudziestych. Wiążą się z grupą instruktorów 40 Warszawskiej Drużyny Harcerzy, której drużynowym był Mieczysław Bem. Poległ on w walkach podczas przewrotu majowego 1926, niosąc pomoc rannym jako sanitariusz wojsk po stronie Józefa Piłsudskiego. Po śmierci Mieczysława Bema nowym drużynowym 40 WDH został Stefan Zakrzewski, a przybocznym Juliusz Dąbrowski. Drużyna osiągała wspaniałe wyniki wychowawcze i głośno było o niej w Warszawie. Z jej inicjatywy, na przełomie lat 1929/1930, w Warszawskiej Chorągwi Harcerzy utworzono Wydział Drużyn Szkół Powszechnych, który prowadzili hm. Józef Marian Sosnowski i phm. Juliusz Dąbrowski.
Kilka miesięcy po XI Walnym Zjeździe ZHP nastąpiła legalizacja KIMB. Założycielami było 19 instruktorów. Pierwszym przewodniczącym został Stefan Zakrzewski, sekretarzem Juliusz Dąbrowski, skarbnikiem Marian Bukowski. Do KIMB-u należeli między innymi Kazimierz Koźniewski i Edmund Pokrzywa – nauczyciel z Czechowic, późniejszego Ursusa.
Instruktorzy zgrupowani w KIMB chcieli propagować postępowe idee harcerskie i pedagogiczne w pracy z młodzieżą. Szczególnie z młodzieżą publicznych szkół powszechnych, młodzieżą z nizin społecznych, robotniczych, wiejskich i mniejszości narodowych. Sprzyjające warunki nastąpiły po przewrocie majowym 1926. 
W 1935 na spotkaniu instruktorów Chorągwi Warszawskiej KIMB postulował:
Hm. Juliusz Dąbrowski i instruktorzy KIMB podjęli kilka inicjatyw programowych, celem wdrożenia nowatorskich metod wychowawczych, które pomogą ZHP "...wychowywać działaczy społecznych gotowych podjąć walkę o społeczną przebudowę ustroju...". Ze względu na zbyt lewicowy charakter inicjatyw były w wielu środowiskach harcerskich sabotowane. To, oraz wystąpienie hm. Juliusza Dąbrowskiego przeciw podejmowaniu delegacji Hitlerjugend w 1937, spowodowało usunięcie go z Głównej Kwatery ZHP i ograniczenie roli KIMB. Jednak w czasie II wojny światowej hm. Juliusz Dąbrowski był współtwórcą pierwszej Głównej Kwatery Szarych Szeregów („Pasieka”) i wchodził w jej skład.
Tradycje i idee KIMB kultywowane były w Hufcu ZHP Ursus im. hm. Mieczysława Bema, które wniósł tam jeden z członków KIMB hm. Edmund Pokrzywa.

</doc>
<doc id="602200" url="https://pl.wikipedia.org/wiki?curid=602200" title="Elrohir">
Elrohir



</doc>
<doc id="602204" url="https://pl.wikipedia.org/wiki?curid=602204" title="Węgarek">
Węgarek



</doc>
<doc id="602211" url="https://pl.wikipedia.org/wiki?curid=602211" title="Oficer (straż)">
Oficer (straż)

Oficer "(w pożarnictwie)" – funkcjonariusz Państwowej Straży Pożarnej czynny zawodowo lub na emeryturze należący do korpusu oficerów, posiadający stopień służbowy co najmniej młodszego kapitana.
Na pierwszy stopień oficerski funkcjonariusz Państwowej Straży Pożarnej pasowany jest szablą przez Komendanta Głównego Państwowej Straży Pożarnej w czasie uroczystej promocji w nawiązaniu do tradycji rycerskiej.
Oficerem Państwowej Straży Pożarnej zostają absolwenci Szkoły Głównej Służby Pożarniczej.
Stopień oficerski w Polsce jest dożywotni. Utrata lub obniżenie stopnia oficerskiego może nastąpić na skutek:

</doc>
<doc id="602212" url="https://pl.wikipedia.org/wiki?curid=602212" title="FIFA 06">
FIFA 06

FIFA 06 (także FIFA Soccer 06 i FIFA Football 06) – gra komputerowa wyprodukowana przez kanadyjskie studio EA Sports i wydana przez Electronic Arts 30 września 2005. Dostępne są wersje PlayStation 2, Xbox, GameCube, PC DVD, PlayStation Portable, Game Boy Advance, Nintendo DS.
Jest to 13. gra z serii FIFA i 1. z polskim komentarzem. W tej grze, po raz pierwszy w serii gier FIFA gracze mogli pokierować zespołami z polskiej IDEA Ekstraklasy (4 drużyny nielicencjonowane - Cracovia, BOT GKS Bełchatów, Groclin Dyskobolia Grodzisk Wlkp. oraz Korona Kielce).
Do promocji gry użyczyli swoich wizerunków Ronaldinho, Wayne Rooney, Jared Borgetti i Omar Bravo.
W polskiej wersji językowej swojego głosu użyczyli do komentarzu Dariusz Szpakowski i Włodzimierz Szaranowicz. Oryginalna wersja posiada komentarz w wykonaniu Clive'a Tyldesleya i Andy’ego Graya
Możliwości.
Tryby gry.
Mecz towarzyski.
Rozegranie meczu towarzyskiego pomiędzy dwoma dowolnymi drużynami. Pozwala także na spotkanie reprezentacji z klubem oraz dwóch identycznych drużyn przeciwko sobie.
Tryb menedżerski.
Symulacja 15 sezonów kariery managera piłkarskiego. Pozwala od razu rozpocząć zarządzanie wszystkimi klubami z całego świata, w przeciwieństwie do poprzedniej części (najlepsze odblokowuje się w sklepiku fana). Gracze mają możliwość:
Podczas rozgrywki pojawiają się trzy wskaźniki: zgranie zespołu, zaufanie kibiców, bezpieczeństwo posady. Aby utrzymywać wysoki poziom każdego można oprócz osiągania dobrych wyników sportowych m.in. rozmawiać z prasą i asystentami oraz utrzymywać wysokie morale i małe zmęczenie zawodników.
Tryb turnieju.
Tryb pozwala na wybranie dowolnego turnieju klubowego. Na liście znajduje się wiele lig i pucharów z 19 państw oraz dwa turnieje międzynarodowe: Copa Libertadores i Klubowe Mistrzostwa Świata. Istnieje także możliwość utworzenia własnego turnieju. Podczas rozgrywania turnieju w tym trybie nie jest obliczane zmęczenie pomeczowe oraz morale.
Tryb treningu.
Trening daje możliwość rozegrania sparingu między dwiema wybranymi drużynami. W razie potrzeby gracz może zmniejszyć liczbę zawodników przeciwnika lub zawodników własnej drużyny. Istnieje także opcja treningu stałych fragmentów gry wykonywanych z określonego wcześniej przez gracza miejsca. Trening służy jedynie do zwiększania swoich umiejętności w grze – statystyki zawodników nie ulegają zmianie.
Zarządzanie drużynami.
Kreator zawodników.
Kreator pozwala na utworzenie własnego zawodnika i umieszczenie go w dowolnej drużynie. Podczas tworzenia ustalamy m.in. wygląd (za pomocą zaawansowanego edytora) czy umiejętności gracza. Można również edytować dane o istniejących już piłkarzach.
Skład.
Istnieją następujące możliwości edycji składu:
Ścieżka dźwiękowa.
Piosenki tworzące soundtrack FIFA 06 zostały przed umieszczeniem w grze ocenzurowane, by sprostać wymaganiom PEGI. Poza poniższymi utworami w grze nagranych jest wiele archiwalnych komentarzy bramek.
Ligi.
W grze odwzorowanych jest 26 lig z 19 krajów. Dodatkowo istnieją 3 ligi: "Reszta Świata" (zbiór wybranych drużyn świata, które nie występują w żadnej z odwzorowanych lig), "Liga Światowa" (zawiera 2 nieistniejące drużyny gwiazd – historyczna i współczesna) oraz "Reprezentacje" (zbiór reprezentacji narodowych). Składy drużyn oraz lig są aktualne na 24 września 2005.

</doc>
<doc id="602213" url="https://pl.wikipedia.org/wiki?curid=602213" title="FIFA 2006">
FIFA 2006



</doc>
<doc id="602214" url="https://pl.wikipedia.org/wiki?curid=602214" title="Policentryczny system prawa">
Policentryczny system prawa

Policentryczny system prawa – system prawa, który w przeciwieństwie do systemów prawa stanowionego przez legislaturę państwa, zakłada współistnienie niezależnych i konkurujących ze sobą systemów prawnych. Podstawą obowiązywania w sporze danego systemu prawnego jest porozumienie stron lub decyzja sądu.
System ten jest elementem anarchokapitalistycznej wizji ładu bezpaństwowego, zakładającej istnienie sądownictwa opartego wyłącznie na konkurujących ze sobą sądach prywatnych.

</doc>
<doc id="602216" url="https://pl.wikipedia.org/wiki?curid=602216" title="Oscar Ruggeri">
Oscar Ruggeri

Óscar Alfredo Ruggeri (ur. 26 stycznia 1962 w Corral de Bustos) – argentyński piłkarz grający na pozycji środkowego obrońcy.
Kariera klubowa.
Oscar Ruggeri jest wychowankiem stołecznego Boca Juniors, w którego pierwszym zespole zadebiutował 8 czerwca 1980 w spotkaniu z Newel’s Old Boys. W trakcie pobytu w klubie zdobył jedno mistrzostwo Argentyny, zanim w 1985 roku wraz z Ricardo Garecą odszedł do lokalnego rywala – River Plate. Tam w samym tylko 1986 roku wygrał tryplet: mistrzostwo Argentyny, Copa Libertadores i Puchar Interkontynentalny.
W 1988 roku Ruggeri wyjechał na Stary Kontynent, zostając piłkarzem hiszpańskiego CD Logroñés. Pierwszy sezon w Hiszpanii był dla Argentyńczyka niezwykle udany – piłkarz został wybrany najlepszym obcokrajowcem ligi, czego skutkiem był transfer do Realu Madryt. W Madrycie spędził tylko sezon, zwieńczony zdobyciem mistrzostwa Hiszpanii. W 1990 wrócił do Argentyny zostając piłkarzem Vélezu Sársfield. W 1991 roku piłkarz został wybrany piłkarzem roku Argentyny oraz najlepszego piłkarzem kontynentu.
Rok później, na pół roku wrócił do Europy, zostając piłkarzem włoskiej Ancony. Szybko jednak przeniósł się do Meksyku, gdzie został graczem Clubu América, gdzie zdobył puchar Ligi Mistrzów CONCACAF. Na początku 1994 roku, obrońca wrócił do Argentyny, zostając piłkarzem stołecznego San Lorenzo. W trakcie gry dla klubu, po raz trzeci został mistrzem kraju. W 1997 roku przeniósł się do Lanus, gdzie po pół roku gry zakończył karierę sportową w wieku 35 lat.
Kariera reprezentacyjna.
Ruggeri zadebiutował w reprezentacji Argentyny 1 września 1984 w spotkaniu przeciwko Szwajcarii (0:2).
Uczestnik trzech mundiali. Na turnieju w 1986 roku Argentyna zdobyła złoty medal, a zawodnik rozegrał wszystkie siedem spotkań w pełnym wymiarze czasowym i zdobył jednego gola w grupowym spotkaniu z Koreą Południową (3:1). Cztery lata później, w 1990 roku doznał kontuzji kolana w otwierającym spotkaniu z Kamerunem (0:1), która wykluczyła go z udziału dwóch kolejnych spotkań. Do gry wrócił na spotkanie z Brazylią w 1/8 finału, rozgrywając w pełnym wymiarze czasowym późniejsze spotkania: w ćwierćfinale spotkanie przeciwko Jugosławii oraz półfinałowe z Włochami. W finałowym spotkaniu przeciwko RFN (0:1), odnowiła się kontuzja kolana przez co został zmieniony po pierwszej połowie gry.
Na swoim trzecim mundialu Ruggeri rozegrał cztery spotkania, pełniąc funkcję kapitana drużyny po wykluczeniu z turnieju Diego Maradony. Karierę reprezentacyjną piłkarz zakończył po przegranym spotkaniu 1/8 finału z Rumunią (2:3).
Sukcesy.
Klubowe

</doc>
<doc id="602218" url="https://pl.wikipedia.org/wiki?curid=602218" title="Anna Łęcka-Dobrowolska">
Anna Łęcka-Dobrowolska

Anna Łęcka-Dobrowolska (ur. 7 stycznia 1980 w Skaryszewie k. Radomia) – polska łuczniczka, olimpijka z Sydney. Córka Jana i Ewy (z d. Falkiewicz). 
W latach 1994-2005 należała do klubu sportowego PTG Sokół Radom, a od 2006 r. do klubu Sokół Radom. Jej trenerzy: Józef Trześniewski, Bogdan Stuligłowa oraz Stanisław Stuligłowa (trener kadry).
W 1999 została absolwentką Zespołu Szkół Ekonomicznych w Radomiu. Następnie ukończyła studia licencjackie w Wyższej Szkole Biznesu w Radomiu (2004). We wrześniu 2008 roku wyszła za mąż za Rafała Dobrowolskiego, olimpijczyka z Pekinu. Do czasu ślubu mieszkała w Radomiu, aktualnie mieszka wraz z mężem w Szewcach k. Kielc.

</doc>
<doc id="602219" url="https://pl.wikipedia.org/wiki?curid=602219" title="Policentryczna teoria prawa">
Policentryczna teoria prawa



</doc>
<doc id="602220" url="https://pl.wikipedia.org/wiki?curid=602220" title="Prawo policentryczne">
Prawo policentryczne



</doc>
<doc id="602221" url="https://pl.wikipedia.org/wiki?curid=602221" title="Eluréd i Elurín">
Eluréd i Elurín



</doc>
<doc id="602222" url="https://pl.wikipedia.org/wiki?curid=602222" title="Elured">
Elured



</doc>
<doc id="602224" url="https://pl.wikipedia.org/wiki?curid=602224" title="Rejon Apszeron">
Rejon Apszeron

Rejon Apszeron (azer. "Abşeron rayonu") – rejon we wschodnim Azerbejdżanie. Nazwa wywodzi się od Półwyspu Apszerońskiego, na którym leży.
Rejon Apszeron obejmuje: 1 miasto (stolica regionu), 8 osiedli miejskich i 7 osad wiejskich.
Demografia.
dane z 2000 r.

</doc>
<doc id="602225" url="https://pl.wikipedia.org/wiki?curid=602225" title="Linia Kármána">
Linia Kármána

Linia Kármána – umowna granica pomiędzy atmosferą Ziemi i przestrzenią kosmiczną przebiegająca na wysokości 100 km (328 084 stóp) n.p.m. Powyższa definicja została przyjęta przez Międzynarodową Federację Lotniczą (FAI), która zajmuje się m.in. ustalaniem norm w aeronautyce i astronautyce.
Kármán i linia FAI.
Linia nazwana została nazwiskiem Theodore'a von Kármána, amerykańskiego inżyniera i fizyka pochodzenia węgierskiego, który był zainteresowany głównie aeronautyką. Kármán starał się obliczyć granicę powyżej której atmosfera Ziemi staje się zbyt rozrzedzona by mogła występować siła nośna. W rzeczywistości podał on jednak liczbę . Zgadza się to z obecnymi wyliczenia granicy między mezosferą i termosferą (czyli położenie mezopauzy ok. 80-90 km).
Nie jest jasne dlaczego FAI wybrało inną wartość mimo nazwania jej nazwiskiem Kármána. Andrew G. Haley (amerykański prawnik zajmujący się kosmosem) sugerował, że linia 100 km została ustalona przez delegatów FAI z USA i ZSRR.
Na wysokości ok. 100 km znajduje się natomiast granica między homosferą i heterosferą, czyli homopauza. W homosferze skład chemiczny gazów (azot, tlen itp) jest stosunkowo jednolity, a w heterosferze mieszanie jest słabe przez co skład jest zmienny i zależny od wysokości (w dolnych warstwach heterosfery zalegają cięższe cząsteczki).
Definicja sił zbrojnych USA.
Chociaż oficjalnie Stany Zjednoczone nie definiują własnej „granicy Kosmosu”, definicja astronauty, używana do dzisiaj przez Siły Zbrojne USA, opisuje osobę, która poleciała powyżej 50 mil (ok. 80,5 km) n.p.m. Jest to wartość bliska granicy pomiędzy mezosferą i termosferą.
Ta definicja była w pewnym sensie kontrowersyjna ze względu na różnice poglądów co do tej granicy pomiędzy Siłami Zbrojnymi USA i NASA, która jej nie uznaje. W roku 2005 trzech pilotów (w tym dwóch pośmiertnie), którzy w trakcie lotów X-15 w latach 60. XX wieku pracowali dla NASA, zostało uhonorowanych odznaczeniami astronautów za ich lot na wysokości powyżej 50 mil, ponieważ w tamtym czasie nie zostali uznani przez tę agencję za astronautów.

</doc>
<doc id="602230" url="https://pl.wikipedia.org/wiki?curid=602230" title="Elurin">
Elurin



</doc>
<doc id="602235" url="https://pl.wikipedia.org/wiki?curid=602235" title="Pseudomorfizm">
Pseudomorfizm



</doc>
<doc id="602239" url="https://pl.wikipedia.org/wiki?curid=602239" title="Oi Va Voi">
Oi Va Voi

Oi Va Voi - londyńska grupa muzyczna, założona w 2000 roku, grająca muzykę eksperymentalną z silnie zaznaczonymi brzmieniami folkowymi.

</doc>
<doc id="602240" url="https://pl.wikipedia.org/wiki?curid=602240" title="Fender Jaguar">
Fender Jaguar

Fender Jaguar – gitara elektryczna marki "Fender", jeden ze sztandarowych modeli firmy, charakterystyczny z powodu kształtu i zastosowanego układu elektrycznego.
Początki.
Historia tej gitary sięga początku lat 50. XX wieku. Pomysł skonstruowania gitary zaistniał wraz z pojawieniem się "Jazzmastera", jednak pierwszy model "Jaguara" opuścił zakład dopiero w 1962 roku.
Opis.
Gitara charakteryzowała się przede wszystkim nowatorskim rozwiązaniem połączenia pick-upów (posiadał bowiem 2 oddzielne układy elektryczne, ang. "rythym" oraz "tone". Pierwszy, gdy uaktywniony, włącza tylko przetwornik pod gryfem, gdzie dwa pokrętła rolujące odpowiadają za głośność i barwę (panel powyżej płytki). Drugi natomiast umożliwia włączanie i wyłączanie obydwu przetworników oraz dodatkowo kontrolowanie niskich oraz wysokich tonów (chromowany panel w kształcie wielokąta). Inna charakterystyczną cechą była krótsza od standardowej fenderowskiej 25,5 calowej, 24-calowa skala menzury. Trzy najczęściej spotykane kolory to "Sunburst", "Candy Apple Red" i "Olympic White". W pewnych latach produkcji, gitara ta wyposażona była w mechanizm tłumienia strun, który znosił konieczność tłumienia ich dłonią. Pod koniec lat sześćdziesiątych wraz z przejęciem firmy przez potentata rynku mediów - CBS, do sprzedaży trafiły gitary, które charakteryzowały m.in. zmienionym logo na główce, blokowymi markerami na podstrunnicy gryfu, który w standardzie posiadał syntetyczne obramowanie ang. "binding". Ten model gitary w momencie premiery był najdroższą gitarą produkowaną przez firmę Fender. Pierwsza seria produkcyjna tego modelu została zakończona w latach siedemdziesiątych z powodu słabej popularności oraz malejącej sprzedaży.
Użytkownicy.
Jednym z najsławniejszych użytkowników tego instrumentu był Kurt Cobain (jego model różnił się od fabrycznego, posiadał dwia przetworniki typu humbucker, przełącznik trójpozycyjny, jeden potencjometr więcej oraz gryf z obramowaniem z tworzywa sztucznego). Gitary tej używali m.in. John Frusciante (grał na tej gitarze w utworze "Under the Bridge"), Sonic Youth, Dick Dale, Tom Verlaine, Johnny Marr (The Smiths), Brian Molko,i Artur Rojek. Gitara jest produkowana do dziś w wielu wariantach, w przeszlości, głównie w Japonii, obecnie, także Meksyku oraz Stanach Zjednoczonych.
Squier Vintage Modified.
Od roku 2011 Fender pod banderą Squier oferował różne warianty Jaguara. Gitary te produkowane w Chinach i Indonezji były znacznie tańsze niż oryginalne Fendery i w odróżnieniu od Stratocastera czy Telecastera nie doczekały się tańszych podróbek. Seria "Vintage Modified" została, w 2019 roku, zastąpiona nową serią "Classic Vibe".

</doc>
<doc id="602241" url="https://pl.wikipedia.org/wiki?curid=602241" title="Wielki Mur (skała)">
Wielki Mur (skała)

Wielki Mur – skała na wzniesieniu Birów w Podzamczu, w powiecie zawierciańskim, w gminie Ogrodzieniec. Znajduje się w grupie skał, na których wybudowano Gród na Górze Birów. Pod względem geograficznym jest to obszar Wyżyny Częstochowskiej będącej częścią Wyżyny Krakowsko-Częstochowskiej.
Wielki Mur znajduje się w północnej grupie skał Birowa pomiędzy Okiennikiem Birowskim i Cynamonową Płytą. Zbudowany jest z twardych wapieni skalistych, ma wysokość do 25 m, ściany pionowe lub przewieszone. Uprawiana jest na nim wspinaczka skalna. Pierwsze drogi wspinaczkowe powstały w latach 70. XX wieku. W 2020 r. jest 17 dróg, jeden projekt i dwie możliwości. Drogi mają trudność od IV do VI.5 w skali Kurtyki. Część z nich ma zamontowane stałe punkty asekuracyjne w postaci ringów (r) i stanowisk zjazdowych (st), na pozostałych możliwa jest wspinaczka tradycyjna. Wśród wspinaczy skała jest bardzo popularna.

</doc>
<doc id="602243" url="https://pl.wikipedia.org/wiki?curid=602243" title="Konfederacja Peruwiańsko-Boliwijska">
Konfederacja Peruwiańsko-Boliwijska

Konfederacja Peruwiańsko-Boliwijska – państwo w Ameryce Południowej, istniejące w latach 1836–1839.
Historia.
W 1826 od Peru oddzieliła się Boliwia. Od tego czasu Peru pogrążyło się w anarchii. Sytuację wykorzystała Boliwia, dokonując w 1835 agresji na Peru.
17 marca 1836 ogłoszono powstanie Republiki Południowego Peru, zaś 11 sierpnia 1836 Republiki Północnego Peru. 28 października 1836 prezydent Boliwii Andrés de Santa Cruz ogłosił ponowne zjednoczenie Peru, łącząc trzy państwa w Konfederację Peruwiańsko-Boliwijską. Stolicą nowego państwa została Tacna.
Przeciwko nowemu państwu wystąpiło Chile, wypowiadając mu wojnę 28 grudnia 1836. 9 maja 1837 również Argentyna włączyła się do wojny. 11 października 1837 zawarto rozejm, jednakże w praktyce walki toczyły się nadal. 20 stycznia 1839 doszło do Bitwy pod Yungay, w której wojska Konfederacji uległy Chilijczykom. 25 sierpnia 1839 Północne i Południowe Peru ogłosiły zjednoczenie i wystąpienie z konfederacji, co oznaczało jej rozpad.
Struktura.
Zgodnie z konstytucją z 1837 konfederacja składała się z trzech samorządnych republik: Boliwii, Północnego Peru i Południowego Peru. Na czele konfederacji stał protektor. W rzeczywistości Północne i Południowe Peru były podporządkowane Boliwii.
Władze.
Protektor Andrés de Santa Cruz (1836–1839)

</doc>
<doc id="602245" url="https://pl.wikipedia.org/wiki?curid=602245" title="U nas w Filadelfii">
U nas w Filadelfii

U nas w Filadelfii () – amerykański sitcom wyprodukowany przez 3 Arts Entertainment, RCG Productions, Jersey Films i FX Productions. Pomysłodawcą serialu jest Rob McElhenney. Serial był emitowany od 4 sierpnia 2005 roku przez FX. Od 9 sezonu serial jest emitowany przez kanał FXX. W Polsce serial jest emitowany od 6 października 2006 roku przez stację Canal +.1 kwietnia 2016 roku, stacja FXX zamówiła 13. i 14. sezon serialu.
O serialu.
Serial opowiada o perypetiach czwórki przyjaciół. Bohaterowie serialu są nieudacznikami w życiu osobistym, prowadzą pub, który świeci pustkami. Ponadto, wbrew tytułowi serialu (w wersji oryginalnej "It's Always Sunny In Philadelphia"), słońce w Filadelfii nie świeci prawie nigdy. Nieszczęśliwie dla nich samych, mają dosyć wypaczone poglądy na życie, a odważne sądy często doprowadzają ich do niewiarygodnych i wręcz absurdalnych sytuacji. Zamiast rozwiązywać swoje problemy, uruchamiają lawinę kolejnych. Poglądy Maca, Charliego, Dennisa i Dee są niepoprawne politycznie, zresztą bohaterowie wyprą się swoich racji natychmiast, jeśli będzie trzeba. Dee wydaje się najrozsądniejsza z całej czwórki, lecz w chwilach upojenia alkoholowego czy miłosnego zauroczenia również traci rozum.
Fabuła.
Trójka przyjaciół z czasów liceum, Mac (Rob McElhenney), Charlie (Charlie Day) i Dennis (Glenn Howerton), prowadzą wspólnie irlandzki pub w Filadelfii. W pubie pracuje też siostra Dennisa, Dee (Kaitlin Olson), a cała czwórka spędza razem mnóstwo czasu w pracy i poza nią. I tu podobieństwo do wszystkich innych seriali się kończy. Mac, Charlie i Dennis są najgorszymi restauratorami na świecie. Cała czwórka wplątuje się w związki bez przyszłości, popełnia najgłupsze gafy pod słońcem i po prostu nie umie dojrzeć. Budzi jednak nieodpartą sympatię i zrozumienie, a sam serial uderza, udanym połączeniem formuły amerykańskiej komedii sytuacyjnej i szyderczo-prześmiewczej satyry obyczajowej i społecznej, wywodzącej się z ducha komedii brytyjskiej. Twórcy serialu z lekkością sitcomu prześlizgują się po tematach zupełnie nie-komediowych, takich jak aborcja, eutanazja, uprzedzenia rasowe; wyśmiewają zarówno ksenofobię, jak i powszechną i bezmyślną poprawność polityczną.
Młodzi odtwórcy głównych ról zagrali właściwie siebie – bezrobotnych, sfrustrowanych trzydziestolatków, którzy nie radzą sobie z życiem i sobą, w równie powikłanym jak oni sami świecie.

</doc>
<doc id="602246" url="https://pl.wikipedia.org/wiki?curid=602246" title="Kirsten Bråten Berg">
Kirsten Bråten Berg

Kirsten Bråten Berg (ur. 7 stycznia 1950 w Arendal) – norweska wokalistka folkowa.
Berg jest wiodącą postacią norweskiej sceny folkowej, odkąd przeniosła się do Setesdal na początku lat 70. XX wieku. Tworzy we współpracy z basistą jazzowym Arildem Andersenem, prywatnie jej partnerem życiowym, brazylijskim perkusistą Naná Vasconcelos oraz współczesnym kompozytorem Janem Erikiem Pettersenem.

</doc>
<doc id="602247" url="https://pl.wikipedia.org/wiki?curid=602247" title="Grigori Perelman">
Grigori Perelman



</doc>
<doc id="602248" url="https://pl.wikipedia.org/wiki?curid=602248" title="Rejon Ağcabədi">
Rejon Ağcabədi

Rejon Ağcabədi (azer. "Ağcabədi rayonu") – rejon w centralnym Azerbejdżanie.

</doc>
<doc id="602249" url="https://pl.wikipedia.org/wiki?curid=602249" title="Utqiaġvik">
Utqiaġvik

Utqiaġvik "(w latach 1901–2016: Barrow)" – najdalej na północ wysunięte miasto USA, położone na północnym wybrzeżu Alaski będące stolicą dystryktu North Slope.
Geografia i klimat.
Miasto umiejscowione jest 15 km od Przylądka Barrow, czyli północnym skrajnym punkcie Alaski i całych Stanów Zjednoczonych. Utqiaġvik położone jest na północ od Północnego koła podbiegunowego nad Morzem Beringa, które jest przez większą część roku zamarznięte. Od kontynentu oddzielone jest Górami Brooksa, co powoduje iż klimat w Utqiaġvik jest ekstremalnie zimny i suchy. Zimami, które trwają kilka miesięcy temperatura spada drastycznie poniżej zera, a mocny, północny wiatr wzmaga dodatkowo poczucie zimna. Lata są chłodne i suche.

</doc>
<doc id="602250" url="https://pl.wikipedia.org/wiki?curid=602250" title="Podatek wspólny">
Podatek wspólny

Podatek wspólny – to podatek, który zasila częściowo budżet państwa, jak i budżet samorządu terytorialnego.
Przykładem takich podatków jest podatek dochodowy od osób fizycznych oraz podatek dochodowy od osób prawnych.

</doc>
<doc id="602251" url="https://pl.wikipedia.org/wiki?curid=602251" title="Rejon Ağdam">
Rejon Ağdam

Rejon Ağdam (azer. "Ağdam rayonu", ormiań. "Աղդամ" – "Aghdam") – rejon w zachodnim Azerbejdżanie. Większość terytorium okręgu znalazła się pod okupacją wojsk ormiańskich w wyniku I wojny o Górski Karabach na początku lat 90. W ramach porozumienia kończącego wojnę o Górski Karabach w 2020, miasto Agdam i jego okolice zostały zwrócone pod kontrolę Azerbejdżanu w dniu 20 listopada 2020.

</doc>
<doc id="602252" url="https://pl.wikipedia.org/wiki?curid=602252" title="Rejon Ağdaş">
Rejon Ağdaş

Rejon Ağdaş (azer. "Ağdaş rayonu") – rejon w centralnym Azerbejdżanie.

</doc>
<doc id="602254" url="https://pl.wikipedia.org/wiki?curid=602254" title="Hristo Jivkov">
Hristo Jivkov



</doc>
<doc id="602255" url="https://pl.wikipedia.org/wiki?curid=602255" title="Przewód">
Przewód

Hasła z dziedziny techniki i budownictwa:
Hasła z dziedziny anatomii:
Hasła z innych dziedzin:
Zobacz też:

</doc>
<doc id="602256" url="https://pl.wikipedia.org/wiki?curid=602256" title="Rejon Ağstafa">
Rejon Ağstafa

Rejon Ağstafa (azer. "Ağstafa rayonu") – rejon w północno-zachodnim Azerbejdżanie.

</doc>
<doc id="602258" url="https://pl.wikipedia.org/wiki?curid=602258" title="Rejon Ağsu">
Rejon Ağsu

Rejon Ağsu (azer. "Ağsu rayonu") – rejon w centralnym Azerbejdżanie.

</doc>
<doc id="602260" url="https://pl.wikipedia.org/wiki?curid=602260" title="Rejon Astara">
Rejon Astara

Rejon Astara – rejon w południowo-wschodnim Azerbejdżanie.

</doc>
<doc id="602261" url="https://pl.wikipedia.org/wiki?curid=602261" title="Tęczowy Music Box">
Tęczowy Music Box

Tęczowy Music Box – polski program muzyczny dla dzieci i młodzieży stworzony przez Lilianę Urbańską i Krzysztofa Sadowskiego. Był emitowany na początku lat 90. XX w. na antenie TVP1.
Pierwszy odcinek programu zarejestrowano w wieczór sylwestrowy 1989. Jego emisja odbyła się w 1990, z trzymiesięcznym opóźnieniem. Ówczesne kierownictwo telewizji nie wyrażało zgody, aby w programie wystąpił Maciej Pietrzyk, który miał zaprezentować "Piosenkę dla córki", utwór z listy zakazanych do wykonywania w stanie wojennym, znany robotnikom i ich dzieciom ze Stoczni Gdańskiej.
Redaktorami programu zostali, obok Aleksandra Pałaca, Barbara Kolago i Krzysztof Sadowski. Gospodarzami programu były dzieci z grupy Tęcza, a później z radiowego zespołu Chochliki, w tym m.in. Marysia Sadowska, Piotr Deszkiewicz, Gabrysia Owsiak, Julia Wolska, Agata Komosa, Maciej Kolago oraz gościnnie Krzysztof Tyniec. Atrakcyjność programu miały zapewnić liczne konkursy, w których można było wygrać cenne nagrody (głównie przenośny sprzęt grający marki Philips, ufundowany przez firmę Brabork).
"Tęczowy Music Box" rejestrowany był również poza studiem telewizyjnym, m.in. w Sali Kongresowej i Teatrze Wielkim podczas koncertów galowych z okazji Mikołajek, Dni Dziecka czy Dni UNICEF-u. Następnie także w największych halach sportowych w kraju w ramach ogólnopolskiej akcji "Odkrywamy talenty". W konkursie zorganizowanym w 1995 roku na najbardziej uzdolnioną solistkę dziecięcą zwyciężyła Alicja Bachleda-Curuś.
Wraz z popularnością programu na antenie TVP1, w czwartki o godz. 19:10 zaczęły ukazywać się krótkie programy w formie wieczorynek pt. "Tęczowy Mini Box". Prezentowano tam naukę piosenek dla dzieci oraz wierszowane "Tęczowe bajeczki" pióra Doroty Gellner z muzyką Barbary Kolago i Aleksandra Pałaca. Popularność piosenek z tego cyklu, takich jak "Leśne duszki", "Śmieszne grzybki" czy "Kapelusze pełne płatków" spowodowała, że trafiły one do śpiewników szkolnych oraz na płyty CD. Zaczęły być śpiewane przez dzieci w przedszkolach i szkołach, a także na różnego rodzaju festiwalach.
W wyniku zmian kadrowych w kierownictwie Telewizji Polskiej, "Tęczowy Music Box" został zdjęty z anteny i zastąpiony przez nowe programy dla dzieci: "Małe musicale" i "Talent za talent".
Piosenki dla dzieci - Tęczowy Music-Box.
Źródło:

</doc>
<doc id="602263" url="https://pl.wikipedia.org/wiki?curid=602263" title="Rejon Balakən">
Rejon Balakən

Rejon Balakən (azer. "Balakən rayonu") – rejon w północnym Azerbejdżanie.

</doc>
<doc id="602266" url="https://pl.wikipedia.org/wiki?curid=602266" title="Rejon Bərdə">
Rejon Bərdə

Rejon Bərdə (azer. "Bərdə rayonu") – rejon w centralnym Azerbejdżanie.

</doc>
<doc id="602268" url="https://pl.wikipedia.org/wiki?curid=602268" title="Rejon Beyləqan">
Rejon Beyləqan

Rejon Beyləqan (azer. "Beyləqan rayonu") – rejon w centralno-południowym Azerbejdżanie.

</doc>
<doc id="602273" url="https://pl.wikipedia.org/wiki?curid=602273" title="Rejon Biləsuvar">
Rejon Biləsuvar

Rejon Biləsuvar (azer. "Biləsuvar rayonu") – rejon w południowym Azerbejdżanie.

</doc>
<doc id="602276" url="https://pl.wikipedia.org/wiki?curid=602276" title="Jeziora polskich Tatr">
Jeziora polskich Tatr

Jeziora polskich Tatr z podziałem na doliny.

</doc>
<doc id="602280" url="https://pl.wikipedia.org/wiki?curid=602280" title="Rejon Daşkəsən">
Rejon Daşkəsən

Rejon Daşkəsən (azer. "Daşkəsən rayonu") – rejon w zachodnim Azerbejdżanie.

</doc>
<doc id="602281" url="https://pl.wikipedia.org/wiki?curid=602281" title="Rejon Şabran">
Rejon Şabran

Rejon Şabran (azer. "Şabran rayonu") – rejon we wschodnim Azerbejdżanie.

</doc>
<doc id="602282" url="https://pl.wikipedia.org/wiki?curid=602282" title="Conon de Béthune">
Conon de Béthune

Conon de Béthune (ur. ok. 1160 w Pas-de-Calais, zm. 17 grudnia 1219) – północnofrancuski truwer. Syn Roberta V Rudego i Adelajdy de Saint-Pol. Jego nauczycielem był Huon d'Oisy.
Conon był uczestnikiem III i IV wyprawy krzyżowej do Ziemi Świętej. W 1219, po śmierci Jolanty Flandryjskiej, pełnił funkcję regenta cesarstwa łacińskiego w czasie rządów Roberta de Courtenay.
Do dziś zachowało się 11 pieśni Conona de Béthune, a wśród nich:

</doc>
<doc id="602284" url="https://pl.wikipedia.org/wiki?curid=602284" title="Ferdinand Schulz">
Ferdinand Schulz

Ferdinand Schulz (ur. 18 grudnia 1892 w Piszewie, zm. 16 czerwca 1929 w Sztumie) – niemiecki konstruktor lotniczy, lotnik sportowy, szybownik i instruktor szybownictwa.
Życiorys.
Ferdinand Schulz pochodził z Warmii. Urodził się 18 grudnia 1892 roku w Piszewie ("Pissau") powiat Reszel ("Rössel") jako pierwsze z 12 dzieci małżeństwa Ferdinanda Schulza i Rosi Schulz z domu Scharnick. Jego ojciec był nauczycielem w Piszewie, gdzie Ferdinand rozpoczął w 1899 roku naukę. Uczył się następnie w gimnazjum w Braniewie (Braunsberg), potem przeszedł do Królewskiego Zakładu Przygotowawczego – Seminarium Nauczycielskiego w Reszlu (Rössel). W 1911 roku rozpoczął naukę w Królewsko – Pruskim Seminarium Nauczycielskim w Toruniu ("Thorn"), w którym szkolono nauczycieli szkół podstawowych dla Prus Zachodnich i Wschodnich.
W roku 1914 Ferdinand zgłosił się na jeden rok jako ochotnik, żeby odbyć służbę wojskową. W dniu 1 kwietnia otrzymał powołanie do 128 Pułku Piechoty w Gdańsku Wrzeszczu ("Danzig-Langfuhr"). Przydzielono go do 3 Batalionu. 1 sierpnia wybuchła I wojna światowa. Krótko po tym Schulz został ranny. 22 lutego 1917 r. przeniósł się do Piły ("Schneidemühl"). Potem uczęszczał do Szkoły Lotniczej w Grossenhain w Saksonii. 9 marca Schulz po raz pierwszy wsiadł ze swoim instruktorem do samolotu szkoleniowego. Po 46 lotach wolno było mu dokonać pierwszego samodzielnego lotu. Zakończenie szkolenia lotniczego nastąpiło w szkole dla obserwatorów w Schwerinie. W tymże roku Schulz awansował na stopień młodszego sierżanta. W końcu 1917 roku nastąpiło przeniesienie Ferdinanda na lotnisko 2 Armii w Aulony na froncie zachodnim. 3 stycznia 1918 r. Schulz wraz z 484 innymi lotnikami wystartował do swego pierwszego lotu na front. W pierwszym locie zaskoczył alianckie oddziały artyleryjskie, które budowały obóz za lasem i został przez nie ostrzelany. Pociski podziurawiły skrzydła oraz kadłub. Widzący to inny żołnierz niemiecki został ranny i w końcu jego silnik został trafiony. Silnik zaczął przerywać pracę. Wtedy Schulz podbił swoją maszynę, przekręcił i próbował dolecieć do swojego wojska, ale musiał lądować awaryjnie na polu. Pocisk, który utkwił w jego silniku, zabrał i nosił ze sobą jako talizman. Jeszcze 97 razy wychodził cało z wojennych potyczek. Po zakończeniu wojny powrócił do Piszewa, a następnie rozpoczął pracę w katolickiej szkole podstawowej w powiecie tucholskim. Wtedy rozpoczął budowanie swych pierwszych szybowców: „FS 1” i „FS 2”.
Od 10 do 25 października 1921 r. Schulz chciał uczestniczyć jako nowicjusz w II Zawodach w Röhn, lecz jego maszyna została odrzucona przez komisję konkursową. Jednak wykonał osiem lotów poza zawodami ze zbocza w Pelz. W jednym z nich pokonał 365 metrową trasę w 46 sekund. Schulzowi przyznano nagrodę pocieszenia w wysokości 1000 Marek za „śmiały lot”. Do roku 1924 Schulz wybudował, według własnych projektów, 10 różnych szybowców, wśród których znalazły się również samoloty z silnikiem pomocniczym. Ze skonstruowanych w Królewcu szybowców najbardziej znane były „FS 5”, „FS 9”, „FS 10” i „FS 3” – znany jako „skrzynia z trzonków od mioteł” ("Besenstielkiste"). W swojej budowie był bardzo prosty. Z trzonków od mioteł, listew, blachy, drutu i płótna, sprawiał wrażenie bardzo prymitywnego.
11 maja 1924 roku podczas II Zawodów Szybowcowych Wybrzeża w Rossitten, Schulz na szybowcu „FS 3” leciał 8 godzin i 42 minuty, co było podówczas rekordem świata i stało się bezpośrednim impulsem do założenia przez mała grupkę miłośników szybownictwa Związku Lotniczego w podmalborskim Willenbergu (ob. Wielbark). 20 maja 1925 przy wsparciu Ferdinanda Schulza utworzono „Zachodniopruski Związek Lotniczy” z siedzibą w Malborku.
Jesienią 1925 roku niemiecka grupa lotników została zaproszona na III Ogólnorosyjskie Zawody Szybowców, które odbywały się w dniach od 1 do 10 października na Krymie. Do tej grupy należał również Ferdinand Schulz, który leciał na szybowcu wyczynowym „Moritz”. Na tym szybowcu ustanowił Schulz w dniu 2 października na Krymie nowy rekord świata w locie długodystansowym, który trwał 12 godzin i 6 minut. Osiągając wysokość 405 m uzyskał drugi wynik w tych zawodach. Po powrocie do Rossitten założył Szkołę Szybowcową.
3 czerwca 1926 roku Schulz razem z Heinzem Reichardtem przebywali w powietrzu 9 godzin i 21 minut. Dopiero w roku 1937, w Sylt został ten rekord poprawiony przez Ernsta Jachtmanna i Flossdorfa na szybowcu „RM 4” do 13 godzin i 59 minut.
1 stycznia 1927 roku otrzymał Schulz posadę nauczyciela w szkole podstawowej w Malborku – Piaski ("Marienburg-Sandhof"). Zamieszkał w Malborku w zajeździe „Kurfürsten” (obecnie bar „Puchatek”) zlokalizowanym przy Placu Gdańskim 7 ("Danziger Platz", obecnie Plac Słowiański). Mógł teraz osobiście nadzorować rozbudowę lotniska szybowcowego w dzielnicy Wielbark, jak również brać dalej czynny udział w zawodach międzynarodowych. 2 maja 1927 r. wziął udział w IV Zawodach Szybowcowych w Rossitten. Wystartował na szybowcu „Westpreußen” – należącym do „Zachodniopruskiego Związku Lotniczego”, a zbudowanym w Malborku w 1926 r. specjalnie dla Schulza. W pierwszym dniu pobił kolejny rekord – leciał 14 godzin i 7 minut. Dwa dni później pobił kolejne rekordy: wysokościowy w locie wahadłowym (wyniósł on 560 m) oraz rekord prędkości, który wyniósł 54,45 km/h. 14 maja 1927 ustanowił nowy rekord wynoszący 60,2 km.
Najciekawsze loty udawały mu się na terenie rodzinnym – w Wielbarku. Pewnego majowego dnia 1928 r. wiał silny wiatr północno-zachodni z prędkością 14m/sek., który podniósł Schulza na wysokość 650 m, zdecydował się odwiedzić Malbork. Mieszkańcy Malborka ze zdumieniem patrzyli na niego, gdy nagle pojawił się nad zamkiem i miastem, przeleciał nad nim na wysokości 150 m. Spontanicznie machali do niego. Był to pierwszy lot w historii szybownictwa, który odbył się nad miastem. Przebywał łącznie w powietrzu 4 godziny i 1 minutę.
Miesiąc przed 36 urodzinami Schulza, 18 listopada 1928 r. mieszkańcy Malborka na skraju lotniska szybowcowego Malbork-Wielbark ustawili swojemu zasłużonemu współobywatelowi kamień pamiątkowy. Był to blok granitowy z napisem: „Pilotowi Szybowcowemu Ferdinandowi Schulzowi – 1928”. Dwa dni później Schulz zdobył uprawnienia do wykonywania akrobatyki lotniczej.
16 czerwca 1929 roku, pilotując samolot „Marienburg” do Sztumu na uroczystość odsłonięcia pomnika lotników (gdzie miał zrzucić wieniec), rozbił się razem z Bruno Kaiserem na sztumskim rynku. Na miejscu wypadku postawiono kamień z inskrypcją. Malbork uczcił jego pamięć popiersiem na „Ehrenhof” – małym dziedzińcu przy północnej elewacji Nowego Ratusza, oraz tablicą na kamienicy, w której mieszkał. Ferdinand Schulz na życzenie rodziny pochowany został w ziemi ojczystej na cmentarzu Leśnym w Lidzbarku Warmińskim ("Heilsberg") przy licznym udziale mieszkańców. Przywieziony wieniec zdobił teraz jego własną trumnę. Jego grób istnieje do dnia dzisiejszego.
W roku szkolnym 2005/2006 uczniowie ze Szkoły Podstawowej nr 3 w Malborku (noszącej w latach 1935–1945 imię Ferdinanda Schulza) realizowali program mający na celu przybliżenie sylwetki Schulza oraz odsłonięcie tablicy na budynku, w którym mieszkał w latach 1927–1929. Uroczyste odsłonięcie nastąpiło 16.06.2006 roku w rocznicę tragicznej śmierci Schulza.
Własne konstrukcje samolotowe.
z 10 własnych konstrukcji zbudowanych przez Schulza, w literaturze znajdują się dane:
Niewiele danych pozostało o tej konstrukcji z 1920 roku. Szybowiec był dwupłatowcem z wysuniętym dziobem. Stokowiec ten startowany był nogami, którymi pilot wymachiwał w różne strony aby utrzymać go w żądanym położeniu. Pilot wisiał w czasie lotu ramionami jakby na poręczach.
Po bardzo silnym uszkodzeniu „FS 1" Schulz postanowił skonstruować nowy szybowiec w rodzaju dwupłatowca, który znowu był stokowcem. Z tym szybowcem zgłosił się Schulz do II Zawodów Röhn. W roku 1921 „FS 2" nie został jednak przez Komisję Techniczną dopuszczony do zawodów z powodu niedostatecznej pewności lotu. Schulz przy końcu zawodów wykonał jednak na swym szybowcu kilka lotów i otrzymał za swój brawurowy lot nagrodę pocieszenia w wysokości 1000 Marek.
Szybowiec „Vampyr” był najsłynniejszym szybowcem pierwszego okresu rozwojowego. Powstał w 1921 roku.
Tym szybowcem ustanowił Schulz w dniu 11 maja 1924 r. w Rossiten rekord świata w locie długodystansowym trwającym 8 godz. i 42 min. Szybowiec ten był typem doświadczalnym do prób nowego sposobu sterowania. Składał się on ze steru wysokościowego i klap po jednej przy zewnętrznych końcach skrzydeł, niezależnie uruchamianych podczas opadnięcia steru bocznego. Drąg sterowniczy składał się z kijów do mioteł, dlatego konstrukcja ta nazywana została „skrzynia z kijów do mioteł” – „Besentielkiste”.
Tym szybowcem Schulz startował od 18 do 28 maja 1923 na Mierzei Kurońskiej w I Wybrzeżowych Zawodach Szybowniczych w Rossitten. Szybowiec ten został skonstruowany w Królewcu i zbudowany jako kadłub, miał on kształt gondoli z wydłużoną rufą.
Szybowiec, który po poważnym uszkodzeniu przy nagłym upadku został ponownie naprawiony. Opiera się on w sposobie budowy na konstrukcji „Vampira”, który zdobył sławę w II Zawodach w Rhön. Na końcach skrzydeł był on zaopatrzony w klapy nawiewne. Schulz startował na tej konstrukcji w III Zawodach Wybrzeżowych, które trwały od 29.04 do 17.05.1925 r. Otrzymał wówczas nagrodę specjalną za 30-minutowy lot nocny z 16/17 maja.
Szybowiec, który później wyposażono w silnik Siemensa o mocy 16 KM, zbudowany został dla Schulza w Fabryce Wagonów „Steinfurt” w Królewcu dla jego pierwszych światowych rekordów. Tą konstrukcją, która miała 13 m rozpiętości zamierzał wystąpić na zawodach szybowców lekkich w Rhön. Do startu nie doszło z powodu złych warunków atmosferycznych. „FS 10" w późniejszym czasie został przez Schulza przebudowany na helikopter.
Następne szybowce, na których Schulz bił rekordy.
„Cöthen” został skonstruowany w 1925 r. przez Seilera ze Zgorzelca. Schulz i Heinz Reichardt osiągnęli w dniu 3 czerwca 1926 r. na tym szybowcu rekord świata w dwuosobowym locie na długim dystansie, który trwał 9 godz. i 21 min. Również w locie wahadłowym padł rekord – 330 km.
Ta konstrukcja została zbudowana w 1926 r. przez Zachodniopruski Związek Lotniczy w Malborku dla Schulza. „D 15" posiadał kadłub ze sklejki z dolną stępką. Urządzenie sterujące składało się z poprzecznego steru, wahadła i steru bocznego. Mechanizm jezdny składał się ze sprężystej płozy środkowej. Na tym szybowcu Schulz uzyskiwał rekordy świata na długich dystansach, jak również bił rekordy w lotach wahadłowych, prędkościowych, odległościowych, przełajowych i wysokościowych.

</doc>
<doc id="602286" url="https://pl.wikipedia.org/wiki?curid=602286" title="Rejon Füzuli">
Rejon Füzuli

Rejon Füzuli (azer. "Füzuli rayonu") – rejon w południowym Azerbejdżanie. Niewielka część rejonu w latach 1993–2020 znajdowała się pod okupacją Ormian z separatystycznego Górskiego Karabachu.

</doc>
<doc id="602287" url="https://pl.wikipedia.org/wiki?curid=602287" title="Suez (przedsiębiorstwo)">
Suez (przedsiębiorstwo)

Suez S.A. – była spółka (grupa kapitałowa) energetyczna i ochrony środowiska, której szeroka działalność obejmuje produkcję i przesył energii elektrycznej, dostarczanie wody i odprowadzanie ścieków, gospodarowanie odpadami i utrzymanie miejskiej zieleni.
W 2007 roku rozpoczął się proces fuzji grupy Suez z państwowym przedsiębiorstwem Gaz de France.
Historia.
Suez była jednym z najdłużej działających przedsiębiorstw międzynarodowych założonym w 1858 r. przez Ferdynanda Lessepsa (Towarzystwo Kanału Sueskiego – "La companie universell du canal maritime de Suez") do budowy Kanału Sueskiego. Spółka przez prawie sto lat eksploatowała kanał, aż do jego nacjonalizacji przez władze egipskie (kryzys sueski) w 1956 r., od którego to roku przeniosła swą działalność w sektory bankowości czy infrastruktury.
Drugie składowe przedsiębiorstwo grupy stanowiła utworzona w 1880 r. w celu dostarczania wody, gazu do oświetlenia, a później także prądu elektrycznego, kompania "La Lyonnaise des eaux et de l’éclairage", której, po nacjonalizacji w powojennej Francji sektorów: energetycznego i gazowego (utworzenie państwowych monopoli Électricité de France – EDF oraz Gaz de France) pozostał dział dostarczania wody.
"Suez" i "La Lyonnaise des eaux" połączyły się w jedno przedsiębiorstwo "Suez Lyonnaise des eaux" w 1997 r., od 2001 r. zwane "Suez".
Podział grupy.
1. Suez Energy (Suez-Tractebel):
2. Suez Environment: (m.in. Sita, Ondeo, Degrémont, United Water)
Grupa Suez w Polsce.
Belgijska spółka energetyczna "Société Générale de Belgique" działała w Polsce międzywojennej. Była największym inwestorem zagranicznym w sektorze energetyki i posiadała elektrownie w Białymstoku, Częstochowie, Kielcach i Łodzi.
Spółki grupy Suez w Polsce:

</doc>
<doc id="602288" url="https://pl.wikipedia.org/wiki?curid=602288" title="Rejon Gədəbəy">
Rejon Gədəbəy

Rejon Gədəbəy (azer. "Gədəbəy rayonu") – rejon w Azerbejdżanie. 

</doc>
<doc id="602289" url="https://pl.wikipedia.org/wiki?curid=602289" title="Czesław Klimuszko">
Czesław Klimuszko

Andrzej Klimuszko OFMConv., właśc. Czesław Klimuszko (ur. 23 sierpnia 1905 w Nierośnie, zm. 25 sierpnia 1980 w Elblągu) – polski duchowny rzymskokatolicki, franciszkanin. Był zielarzem, wizjonerem, jasnowidzem, medium i parapsychologiem.
Życiorys.
Pochodził z wielodzietnej rodziny. Był synem Wincentego i Zofii Klimuszków. Do szkoły powszechnej uczęszczał w Różanymstoku. Następnie kontynuował edukację w gimnazjum w Grodnie.
Po roku nauki w szkole średniej, w 1925 roku, przeniósł się do Lwowa. Tam wstąpił do zakonu Braci Mniejszych Konwentualnych. Po nowicjacie, który odbył w Kalwarii Pacławskiej powrócił znów do Lwowa, gdzie rozpoczął edukację w X Państwowym Gimnazjum im. Henryka Sienkiewicza. 
W 1926 złożył śluby wieczyste. 6 maja 1934 w Krakowie przyjął święcenia kapłańskie. Przebywał w klasztorach franciszkańskich w: Gnieźnie, Wilnie, Łagiewnikach oraz w Warszawie. Pierwszych wizji doświadczył, jak pisze w książce "Moje widzenie świata", w przededniu wybuchu II wojny światowej, kiedy to miał sny dotyczące tragicznego rozwoju kampanii wrześniowej. Podczas kampanii wrześniowej znajdował się w Warszawie. Po wkroczeniu do stolicy Polski wojsk niemieckich uciekł z niej do Kalisza. W 1940 został aresztowany przez gestapo. Później, mimo uwolnienia, znajdował się pod dozorem niemieckiej policji.
Po II wojnie światowej wyjechał na Mazury. Uczestniczył w organizacji życia religijnego w Prabutach. Tam też rozpoczął swoją działalność jako zielarz i wizjoner. Szybko zdobył popularność. Zmusiła go ona jednak do opuszczenia powierzonego probostwa. Od 1948 roku przebywał w kilku domach zakonnych na terenie kraju. Z uwagi na zainteresowanie jego osobą ze strony władz państwowych jak i zwykłych ludzi ukrywał swoją tożsamość. 
We wrześniu 1961 roku osiadł w klasztorze franciszkańskim przy kościele św. Pawła Apostoła w Elblągu. Był to bardzo pracowity okres w jego życiu. Jego pozostałe wizje dotyczyły między innymi wojny w Europie i śmierci papieża Jana Pawła I. 
22 sierpnia 1980 został przywieziony do szpitala garnizonowego w Elblągu. Ojciec Klimuszko zmarł 25 sierpnia 1980 roku w Elblągu. W przyczynie zgonu stwierdzono przewlekłe zapalenie oskrzeli. Pochowany został na elbląskim cmentarzu Dębica. W 2002 roku szczątki jego przeniesiono do grobowca obok kościoła św. Pawła Apostoła.
W 2004 radni Elbląga pośmiertnie przyznali mu honorowe obywatelstwo miasta Elbląga. Od 2012 r. w południowo-wschodniej części miasta Prabuty budowane jest osiedle upamiętniające ojca Czesława Klimuszko.
Znaczenie drzew.
Klimuszko studiował oddziaływanie drzew na ludzi. Pod tym względem podzielił ich gatunki na trzy grupy:

</doc>
<doc id="602291" url="https://pl.wikipedia.org/wiki?curid=602291" title="Winnica">
Winnica

Winnica – miejsce, gdzie uprawia się winorośl z przeznaczeniem na wino, rodzynki oraz do bezpośredniej konsumpcji.
Historia.
Przypuszcza się, że w zorganizowanej formie winorośl zaczęto uprawiać na obszarze Kaukazu, a jako podpórki wykorzystywano drzewa. Dzikie gatunki winorośli występowały także w Azji (w Chinach uprawiano ją już w 2000 p.n.e.) i Ameryce Północnej. Liczne nawiązania do winnic znajdują się w źródłach biblijnych. W Starym Testamencie (Rdz 9:20) czytamy, że Noe założył winnice na stokach góry Ararat. Hebrajczycy, gdy Mojżesz wyprowadził ich do Kanaan, żałowali, że nie mają dostępu do egipskich winorośli (Liczb 20:5).
Starożytni Grecy i Rzymianie zakładali winnice na podbijanych przez siebie obszarach w Europie, częściowo po to, by zaopatrzyć w wino własne oddziały. Najbardziej na północ wysuniętym punktem uprawy były Wyspy Brytyjskie. Wiele winnic zostało zniszczonych podczas najazdów m.in. Arabów, Wizygotów i Wandalów. Odrodzenie winnic nastało w epoce średniowiecza, kiedy to przy zakładanych klasztorach urządzano winnice, a mnisi doskonalili techniki uprawy i rozpoczęli selekcję odmian. Szczególnie wysoki poziom osiągnęły cysterskie klasztory w Burgundii i dolinie Renu. Równolegle rozwijały się świeckie winnice w okolicach Bordeaux, dostarczające wina na stoły angielskie.
W epoce wielkich odkryć geograficznych kolonizatorzy założyli pierwsze winnice na podbitych terenach. W 1521 albo 1522 Hernán Cortés zorganizował obsadzanie winoroślą ziem Meksyku i jeszcze w XVI wieku jej uprawę rozpoczęto w Kanadzie i Ameryce Południowej. W 1616 Holendrzy zawieźli winorośl do Afryki Południowej, a w 1788, wraz z Anglikami, pierwsze sadzonki trafiły do Australii.
Pod koniec XIX wieku europejskim winnicom poważny cios zadała plaga filoksery, rodzaju mszycy zawleczonej z Ameryki Północnej. Amerykańskie odmiany winorośli – m.in. winorośl lisia ("Vitis labrusca") – były odporne na tego szkodnika, ale wytwarzane z nich wina charakteryzował zwierzęcy, lisi posmak. Rozwiązaniem okazało się szczepienie odmian winorośli właściwej na podkładkach z winorośli amerykańskich, przede wszystkim winorośli lisiej.
W 2006 powierzchnia światowych winnic była szacowana 7,9 mln ha.
Agronomia.
Instytuty uprawy winorośli, powstające w krajach winiarskich, prowadzą badania i systematyzują ich wyniki, co pozwala na optymalizację upraw. Ośrodki naukowe rozpowszechniają wiedzę na temat doboru szczepów do lokalnych warunków, sposobu formowania krzewów, nawożenia, zabezpieczania przed szkodnikami, suszą i mrozem, a także mechanizacji zbiorów i samej produkcji wina. Część producentów zdecydowała się na uprawy ekologicznie zrównoważone (biodynamiczne i organiczne). Rozwój technik oszczędnego nawadniania pozwolił na wprowadzenie upraw winorośli na tereny wcześniej dla nich niedostępne. Stosowanie nowoczesnego nawadniania stabilizuje także plony i zmniejsza wpływ kaprysów pogody.
Prawo.
Przepisy prawne wpływają na kształt winnic. Producenci chcący oznaczać swe wyroby konkretną apelacją są zmuszeni dostosować się do narzuconych przez nią wymogów. Reguły apelacji mogą określać m.in. dozwolone szczepy winorośli (zwykle odwołujące się do tradycji regionu), sposób formowania krzewów, gęstość ich sadzenia, maksymalną wielkość zbiorów (ograniczenie zbiorów sprzyja koncentracji wina), sposób przetwarzania gron itp. Niektórzy producenci świadomie sprzeciwiają się wymaganiom miejscowej apelacji, będąc przekonanymi o wyższej wartości inaczej produkowanych win (znany przykład tzw. supertoskanów, produkowanych z merlota i cabernet sauvignon w regionie Chianti, ale bez prawa do oznaczenia Chianti DOC, które z czasem doczekały się własnej apelacji Bolgheri DOC). Prohibicja w Stanach Zjednoczonych w latach 1920–1933 spowodowała upadek przemysłu winiarskiego. Niektórzy winiarze sprzedawali wytłoczony i podsuszony sok winogronowy w formie brykietów ("grape bricks") wraz z porcją drożdży i gotową instrukcją, jak go przefermentować oraz ostrzeżeniem o nielegalności tego procederu. Niski udział gatunków innych niż winorośl właściwa w kalifornijskich uprawach doprowadził do znaczącej pozycji win kalifornijskich we współczesnym krajobrazie winiarskim (90% produkcji)
Unia Europejska, by zwalczyć nadprodukcję wina w Europie sprzyjała, poprzez rekompensaty i dotacje, karczowaniu winnic.
Mało elastyczne prawo pracy (bariery utrudniające zatrudnianie sezonowe) i brak wykwalifikowanej siły roboczej sprzyjały mechanizacji obsługi upraw. Mechanizacja obniża koszty produkcji, przyspiesza zbiory i umożliwia prace także w nocy. Z drugiej strony, mechanizacja obsługi winnic nie jest możliwa wszędzie, ze względu na uwarunkowania kulturowe, charakterystykę niektórych odmian, nieznormalizowane wymiary upraw (np. odległości między rzędami roślin), przepisy prawne, duże rozdrobnienie areału winnic albo ich położenie na zboczach, co utrudnia albo uniemożliwia dostęp maszyn. Zbiór ręczny umożliwia także wstępną selekcję owoców. Szacuje się, że zbiory mechaniczne we Francji są dwu- trzykrotnie tańsze od zbiorów ręcznych
Gusta konsumentów.
Zmiany dotyczą także rodzaju uprawianych winogron. Dla przykładu, w Chile zastąpiono tysiące hektarów niskiej jakości winorośli szlachetnymi szczepami, jak cabernet sauvignon czy chardonnay. Zmiany te zwykle są odpowiedzią na zmiany zainteresowań konsumentów, ale są też wywołane ogólną tendencją do zmieniania rodzaju winorośli w winnicy. Z drugiej strony nowoczesne metody szczepienia i rozmnażania roślin, pozwalają na zmianę odmiany w winnicy, wykorzystując istniejące podkładki. Zmiana odmiany winorośli jest możliwa w przeciągu dwóch lat.
Innym przykładem jak wpływano na kształt i rozwój winnic mogą być wydarzenia związane z recenzjami i preferencjami kiperów wina. Swojego czasu, jeden z czołowych kiperów - Robert M. Parker Jr., a właściwie jego preferencje smakowe, doprowadziły do tego, że wielu właścicieli winnic w Bordeaux usuwało całe kiście winogron, by ograniczyć zbiory i podnieść jakość pozostawionych owoców. Także pod wpływem Parkera wielu hodowców kształtuje rośliny tak, by zapewnić gronom bezpośrednie naświetlanie słońcem.
"Terroir".
Położenie winnic nierozerwalnie wiąże się z pojęciem terroir (z fr.), tłumaczonym w polskiej literaturze jako "siedlisko". Odnosi się on do wpływu czynników związanych z geograficzną lokalizacją winnicy na cechy i indywidualność produktu końcowego. Czynniki te to m.in.: gleba, leżąca pod nią skała, wysokość nad poziomem morza, nachylenie terenu, orientacja wobec słońca, ogólnie pojęty mikroklimat (deszcze, wiatry, wilgotność, wahania temperatury itp.). Żadne dwie winnice nie mają dokładnie tego samego "terroir", jakkolwiek różnice pomiędzy produktami końcowymi mogą być niewyczuwalne.
Winnice zwykle są lokalizowane na zboczach wzgórz, na glebach, które są zwykle bezużyteczne dla innych roślin. Powiedzenie mówi – "im gorsza gleba, tym lepsze wino". Winnice zwykle zakłada się na południowych stokach, by zwiększyć bezpośrednią ekspozycję na promienie słońca. Z tego też powodu dużo winnic znajduje się na całkiem stromych zboczach, na których uprawa innych roślin jest nieekonomiczna.
Idealnym miejscem na winnicę, na półkuli północnej, jest zbocze wzgórza, w suchym klimacie, skierowane na południe. Gleba powinna być przepuszczalna dla wody, by zminimalizować niepotrzebne jej odkładanie w owocach. Same rośliny powinny być mocno przycinane, by skierować energię na owocowanie, a nie tworzenie liści.

</doc>
<doc id="602292" url="https://pl.wikipedia.org/wiki?curid=602292" title="Rejon Goranboy">
Rejon Goranboy

Rejon Goranboy – rejon w zachodnim Azerbejdżanie. Malutka południowa część rejonu od początku lat 90. do 2020 roku znajdowała się pod okupacją separatystów ormiańskich z Górskiego Karabachu.
Na południe od zbiornika mingeczaurskiego, w górach Bozdağ, w 2008 roku utworzono Państwowy Rezerwat Przyrody Korçay.

</doc>
<doc id="602294" url="https://pl.wikipedia.org/wiki?curid=602294" title="Czesław Andrzej Klimuszko">
Czesław Andrzej Klimuszko



</doc>
<doc id="602295" url="https://pl.wikipedia.org/wiki?curid=602295" title="Rejon Göyçay">
Rejon Göyçay

Rejon Göyçay (azer. "Göyçay rayonu") – rejon w centralnym Azerbejdżanie.

</doc>
<doc id="602299" url="https://pl.wikipedia.org/wiki?curid=602299" title="Rejon Hacıqabul">
Rejon Hacıqabul

Rejon Hacıqabul (azer. "Hacıqabul rayonu") – rejon we wschodnim Azerbejdżanie.
W rejonie znajduje się Chanaka Pir Husejna – kompleks historyczno-architektoniczny znajdujący się we wsi Navahı poświęcony Pir Husejnowi.

</doc>
<doc id="602301" url="https://pl.wikipedia.org/wiki?curid=602301" title="Rejon İmişli">
Rejon İmişli

Rejon İmişli (azer. "İmişli rayonu") – rejon w centralno-południowym Azerbejdżanie.

</doc>
<doc id="602304" url="https://pl.wikipedia.org/wiki?curid=602304" title="Rejon İsmayıllı">
Rejon İsmayıllı

Rejon İsmayıllı (azer. "İsmayıllı rayonu") – rejon w północnym Azerbejdżanie.

</doc>
<doc id="602306" url="https://pl.wikipedia.org/wiki?curid=602306" title="Alert">
Alert

Alert – baza-osada, najdalej na północ wysunięty stale zamieszkany punkt na świecie. Znajduje się w terytorium Nunavut na obszarze Kanady. Znajduje się 10 km od Przylądka Sheridan, na północno-wschodnim krańcu Wyspy Ellesmere’a. Alert położony jest nad Morzem Lincolna, 817 km od bieguna północnego.
Charakterystyka.
Osada składa się z bazy wojskowej CFS Alert, stacji meteorologicznej oraz najdalej na północ wysuniętego lotniska świata. Morze jest zamarznięte lub pokryte lodem przez cały rok; w historii osady do Alert zawinęły jedynie dwa lodołamacze: "Staten Island" amerykańskiej Straży Wybrzeża w 1953 oraz "St. Laurent" kanadyjskiej Straży Wybrzeża w 1971.
Według oficjalnych danych Statistics Canada, stała ludność Alert w 2001 roku stanowiła 6 osób. W rzeczywistości jednak większość mieszkańców to pracownicy kanadyjskiej armii oraz ministerstwa środowiska, przebywający tam tymczasowo i często się zmieniający. Wliczając te osoby, ludność Alert wynosi około 200.
Białe noce zaczynają się tu pod koniec marca, a dzień polarny, kiedy słońce widoczne jest przez 24 godziny na dobę, trwa od 8 kwietnia do 5 września. Od 10 października do 1 marca trwa noc polarna.
Jako pierwszy w miejsce dzisiejszego Alert dopłynął podróżnik Sir George Strong Nares na statku "HMS Alert", od którego nazwę wzięła osada. W zimie 1875/76 statek zimował 10 km od obecnej osady. Stację meteorologiczną założono w 1950, a bazę wojskową w 1958.
Klimat.
Alert znajduje się w polarnej strefie klimatycznej. W ciągu roku jest tu średnio 28 dni bez mrozu. Najwyższa zanotowana temperatura wynosiła 21 °C, a najniższa –50°C. Średnia temperatura w lipcu, najcieplejszym miesiącu, to 10°C w ciągu dnia i 4°C w ciągu całej doby. W zimie temperatura potrafi utrzymać się około –40°C przez dłuższy czas, co w połączeniu z silnym wiatrem odczuwane jest tak, jak gdyby było jeszcze zimniej (23 stycznia 1993 zanotowano temperaturę –45°C, oraz wiatr o prędkości 40 km/h, co spowodowało odczuwalną temperaturę –71°C). Jest tu bardzo sucho, średnia ilość deszczu to jedynie 17,5 mm rocznie. Śnieg pada przez cały rok, a roczna średnia to 148,1 cm, z czego najwięcej – ok. 33 cm – spada we wrześniu.
14 lipca 2019 w osadzie zanotowano najwyższą temperaturę powietrza w historii pomiarów: 21 °C.

</doc>
<doc id="602307" url="https://pl.wikipedia.org/wiki?curid=602307" title="Rejon Cəbrayıl">
Rejon Cəbrayıl

Rejon Cəbrayıl (azer. "Cəbrayıl rayonu") – rejonów w południowym Azerbejdżanie. Od początku lat 90. do 2020 roku jednak cały ten obszar znajdował się pod kontrolą ormiańską i wchodził w skład nieuznawanego quasi-państwa Górskiego Karabachu. 

</doc>
<doc id="602308" url="https://pl.wikipedia.org/wiki?curid=602308" title="Rejon Cəlilabad">
Rejon Cəlilabad

Rejon Cəlilabad (azer. "Cəlilabad rayonu") – rejon w południowym Azerbejdżanie.

</doc>
<doc id="602309" url="https://pl.wikipedia.org/wiki?curid=602309" title="Aleksander Dadźbóg Sapieha">
Aleksander Dadźbóg Sapieha

Aleksander Dadźbóg Sapieha herbu Lis (ur. 1585, zm. w styczniu 1635) – kasztelan witebski, podkomorzy witebski od 1606 roku, starosta orszański, propojski i czeczerski od 1611 roku, rotmistrz królewski.
Życiorys.
Był wnukiem Iwana, synem Hrehorego, podkomorzego orszańskiego (zm. 1600) i Zofii Strawińskiej (zm. 1611). Ponadto – bratankiem Lwa i Andrzeja oraz bratem Krzysztofa Stefana. Oboje rodzice byli wyznania kalwińskiego. Po ich śmierci dostał się na wychowanie stryja Lwa, który młodych bratanków wysłał na naukę do kolegium jezuickiego, co zapewniło ich rychłą konwersję na katolicyzm.
W latach 1602-1603 uczył się w Braniewie i w Krakowie.
W 1606 mianowany podkomorzym witebskim. W 1607 posłował na sejm. W latach 1609-1611 brał udział w wyprawie smoleńskiej, w tymże czasie otrzymał starostwo orszańskie. Poseł na sejm zwyczajny 1613 roku, gdzie został mianowany kasztelanem witebskim. W 1614 położył znaczne zasługi w ratowaniu oblężonego przez Rosjan Smoleńska. Brał udział w bitwie pod Chocimiem, gdzie po śmierci Chodkiewicza objął dowództwo nad całym wojskiem litewskim. W 1622 został nagrodzony starostwami czeczerskim i propojskim. W 1625 przebywał we Włoszech. Brał udział w wojnie ze Szwecją, przybywając na czele swoich wojsk do Inflant pod koniec 1627. W 1628 z Janem Stanisławem Sapiehą wyjechał do wód na Węgry. W 1631 otrzymał cześnikostwo litewskie, którego nie przyjął ze względu na pogarszający się stan zdrowia.
Zmarł w styczniu 1635 roku.

</doc>
<doc id="602311" url="https://pl.wikipedia.org/wiki?curid=602311" title="Rejon Kəlbəcər">
Rejon Kəlbəcər

Rejon Kəlbəcər (azer. "Kəlbəcər rayonu") – jeden z rejonów w zachodnim Azerbejdżanie. 
W latach 1993-2020 cały obszar rejonu znajdował się pod kontrolą ormiańską i wchodzi w skład nieuznawanego quasi-państwa Górskiego Karabachu.
Na mocy porozumienia kończącego konflikt w Górskim Karabachu w 2020 r. część rejonu w tym miasto Kəlbəcər wróciło pod kontrolę Azerbejdżanu. Nastąpiło to 25 listopada 2020.

</doc>
<doc id="602312" url="https://pl.wikipedia.org/wiki?curid=602312" title="Mieczysław Ożóg">
Mieczysław Ożóg

Mieczysław Ożóg (ur. 23 lutego 1966 w Jeżowem) – polski piłkarz.
Kariera zawodnicza.
W polskiej 1. lidze (ówczesnym pierwszym poziomie ligowym) zagrał 108 spotkań i strzelił 8 bramek. Został wybrany najlepszym piłkarzem Rzeszowszczyzny w plebiscycie „Tempa” i Radia Rzeszów.
Sezon 2007/2008 rozpoczął w Stali Stalowa Wola, będąc najstarszym piłkarzem grającym w II lidze i jednym z najstarszych w profesjonalnych drużynach polskiej ligi. Pomimo wieku zawodnik ten miał pewne miejsce w składzie Stali i większość meczów rozegrał w pełnym wymiarze czasowym. Po przegranym meczu II ligi z Pelikanem Łowicz na początku sierpnia 2007 został usunięty (wraz z dwójką innych zawodników – Andrzejem Kasiakiem i Markiem Kusiakiem) z zespołu Stali. 
Po odejściu ze Stalowej Woli, łączył pracę fizyczną z grą w niższych ligach, będąc jednym z najstarszych aktywnych zawodników w Polsce. W rundzie jesiennej sezonu 2021/2022, w wieku 55 lat, występował w a-klasowym klubie Bukowa Jastkowice.

</doc>
<doc id="602314" url="https://pl.wikipedia.org/wiki?curid=602314" title="Rejon Xaçmaz">
Rejon Xaçmaz

Rejon Xaçmaz (azer. "Xaçmaz rayonu") – rejon w północno-wschodnim Azerbejdżanie.

</doc>
<doc id="602317" url="https://pl.wikipedia.org/wiki?curid=602317" title="Rejon Göygöl">
Rejon Göygöl

Rejon Göygöl (do 2008 "Xanlar", Chanłar) – rejon w północno-zachodnim Azerbejdżanie. Stolicą regionu jest miasto Göygöl.

</doc>
<doc id="602322" url="https://pl.wikipedia.org/wiki?curid=602322" title="Messier 78">
Messier 78

Messier 78 (również M78, NGC 2068) – mgławica refleksyjna w gwiazdozbiorze Oriona znajdująca się w odległości około 1600 lat świetlnych. Należy do Obłoku Molekularnego w Orionie. Została odkryta w 1780 roku przez Pierre’a Méchaina. Jest najjaśniejszą częścią rozległej chmury pyłu, której inne fragmenty skatalogowano jako NGC 2071, NGC 2067 oraz NGC 2064.
Messier 78 jest najjaśniejszą mgławicą refleksyjną na niebie. Jej wielkość obserwowana wynosi 8,3. Znajduje się w niej ok. 45 gwiazd zmiennych typu "T Tauri", młode gwiazdy w procesie formowania, a także ok. 17 obiektów Herbiga-Haro.

</doc>
<doc id="602324" url="https://pl.wikipedia.org/wiki?curid=602324" title="Rejon Xızı">
Rejon Xızı

Rejon Xızı (azer. "Xızı rayonu") – rejon we wschodnim Azerbejdżanie.

</doc>
<doc id="602325" url="https://pl.wikipedia.org/wiki?curid=602325" title="Podatek państwowy">
Podatek państwowy

Podatek państwowy – podatek, który zasila tylko budżet państwa. Takimi podatkami są podatek od towarów i usług, podatek akcyzowy, podatek od gier i podatek tonażowy.

</doc>
<doc id="602330" url="https://pl.wikipedia.org/wiki?curid=602330" title="Rejon Xocalı">
Rejon Xocalı

Rejon Xocalı (azer. "Xocalı rayonu") – według oficjalnego statusu jeden z rejonów w zachodnim Azerbejdżanie. Od początku lat 90. niemal cały obszar rejonu znajduje się faktycznie pod kontrolą ormiańską i wchodzi w skład nieuznawanego na arenie międzynarodowej quasi-państwa Górskiego Karabachu. W listopadzie 2020 roku na mocy porozumienia kończącego działania zbrojne w Górskim Karabachu niektóre wsie z południowej części rejonu powróciły pod kontrolę Azerbejdżanu.

</doc>
<doc id="602331" url="https://pl.wikipedia.org/wiki?curid=602331" title="Bimetalizm">
Bimetalizm

Bimetalizm – kruszcowy system monetarny zbudowany w oparciu o dwa metale szlachetne: srebro i złoto. Opierał się na ustalonej relacji srebra do złota. Obydwa kruszce na równi uczestniczyły w obiegu pieniężnym. Jeśli jednak relacja rynkowa złota i srebra różniła się od ustawowej relacji monet złotych i srebrnych, wówczas pieniądz relatywnie droższy („lepszy”) był tezauryzowany (oszczędzany, odkładany), a w obiegu pozostawał pieniądz relatywnie tańszy („gorszy”).
Bimetalizm pojawił się w Europie w drugiej połowie XIII wieku wraz ze wprowadzeniem złotego florena we Florencji (1252) i złotego dukata w Wenecji (1284). Wcześniej w obiegu były już monety srebrne, tzw. groszowe. W Polsce były to od początku XIV wieku grosze czeskie. System bimetaliczny w Polsce zaczął funkcjonować od roku 1528.
Bimetalizm zdominował system monetarny do końca XVIII wieku, kiedy to w roku 1794 wyemitowano pierwszy pieniądz papierowy. W XIX wieku obowiązywał już tylko w niektórych krajach, a coraz większe znaczenie zaczynał zdobywać pieniądz papierowy.
Tym nie mniej w 1803 r. system bimetaliczny został wprowadzony we Francji Napoleona, a w 1806 w Holandii. W 1865 r. bimetalizm został uznany przez Łacińską Unię Monetarną (Francja, Belgia, Luksemburg, Szwajcaria, Włochy) i przetrwał tam formalnie do czasów I wojny światowej. Niektóre kraje oparły swój system monetarny tylko na złocie. M. in. Rzesza Niemiecka w 1871 r. pierwsza zlikwidowała bimetalizm, przechodząc na parytet złota. Z czasem poszły za tym inne państwa Europy Zachodniej, wprowadzając zakaz nieograniczonego bicia monet srebrnych. Francję zalew srebrnych monet bitych nielegalnie w amerykańskiej Nevadzie zmusił już w 1876 r. do zdewaluowania srebrnych 5-frankówek (które zachowały jednak swoją wartość w Indochinach i Ameryce Łacińskiej).
W niektórych krajach parytet złotowy (pełne pokrycie wartości waluty w zasobach złota) zachowano jeszcze do niedawna.
Bimetalizm w debacie politycznej w Stanach Zjednoczonych.
Bimetalizm istniał w Stanach Zjednoczonych do 1873 roku, przy czym od 1836 roku obowiązywał sztywny kurs srebra w stosunku do złota 16:1. Wyczerpanie się amerykańskich zasobów srebra doprowadziło do wprowadzenia systemu waluty złotej, tzw. "Gold Standard". Po odkryciu nowych złóż srebra w Nevadzie pojawiły się naciski, by powrócić do bimetalizmu. Optowali za tym nie tylko właściciele kopalń srebra, ale i farmerzy, którzy walutę złotą obwiniali za spadek cen produktów rolnych (który był przede wszystkim wynikiem zwiększenia wydajności rolnictwa i zmniejszenia kosztów transportu). Za bimetalizmem opowiedziała się duża część demokratów i wielu republikanów, a także farmerska Partia Populistyczna.
W 1878 roku Kongres, mimo weta prezydenta Rutherforda Hayesa, uchwalił Bland-Allison Act, zobowiązujący rząd USA do zakupu srebra po cenach rynkowych i wybijania z niego monet. Ustawa ta została w 1890 roku zastąpiona przez Sherman Silver Purchase Act, podnoszącą ilość obowiązkowo nabywanego przez rząd srebra, za które płacono tzw. ceryfikatami, wymienialnymi na złote lub srebrne monety. W efekcie Stany Zjednoczone utraciły prawie połowę swoich zapasów złota, gdyż większość posiadających srebro sprzedawała je za certyfikaty, a te wymieniała na złoto.
W 1893 roku prezydent Grover Cleveland nakłonił Kongres do uchylenia ustawy Shermana. Spotkało się to z negatywną reakcją nie tylko populistów, ale także części demokratów. W rezultacie kandydatem demokratów na prezydenta podczas konwencji wyborczej w czerwcu 1896 został William Bryan, radykalny zwolennik srebrnej monety. Na tej konwencji Bryan wygłosił płomienną mowę, znaną później jako "Cross of Gold Speech", zakończoną słowami "nie założycie człowiekowi pracy korony cierniowej na skronie, nie przybijecie ludzkości do krzyża ze złota" ("shall not press down upon the brow of labor this crown of thorns, you shall not crucify mankind upon a cross of gold").
Kwestia bimetalizmu spowodowała także rozłam w partii republikańskiej: zwolennicy srebra założyli Srebrną Partię Republikańską, która poparła Bryana. Jego kontrkandydatem został William McKinley, republikanin i zwolennik parytetu złota. Kwestia monety złotej i srebrnej stała się głównym motywem kampanii prezydenckiej obu kandydatów.
McKinleya poparły elity gospodarcze Stanów Zjednoczonych, obawiające się, że inflacja spowodowana przez bimetalizm zniszczy państwo. Dzięki ich pomocy finansowej i energicznemu działaniu menedżera kampanii McKinleya, Marka Hanny, kandydat republikanów mógł prowadzić o wiele kosztowniejszą kampanię, która okazała się też skuteczniejsza – William McKinley wygrał wybory, stając się 25. prezydentem USA. Pod koniec jego kadencji, 14 marca 1900 roku, uchwalono Gold Standard Act, opierający walutę Stanów Zjednoczonych na złocie.
Kwestia bimetalizmu była także jednym z głównych tematów następnych wyborów prezydenckich, w których naprzeciw siebie ponownie stanęli McKinley i Bryan. Także i te wybory wygrał McKinley, uzyskując większą przewagę niż poprzednio. Do jego zwycięstwa przyczyniła się zapewne poprawa sytuacji gospodarczej USA. Do bimetalizmu już w Stanach Zjednoczonych nie wrócono.

</doc>
<doc id="602333" url="https://pl.wikipedia.org/wiki?curid=602333" title="Bitwa pod Bużynem">
Bitwa pod Bużynem

Bitwa pod Bużynem – starcie zbrojne, które miało miejsce 7 września 1677 podczas wojny rosyjsko-tureckiej (1674–1681).
Idąca na odsiecz obleganemu od trzech tygodni Czehryniowi armia rosyjsko-kozacka (52–57 tys. żołnierzy) dowodzona przez hetmana kozackiego Ukrainy lewobrzeżnej Iwana Samojłowicza oraz przez Grigorija Romodanowskiego pobiła armię turecko-tatarską dowodzoną przez Ibrahima Szejtana. Turcy musieli się wycofać, a załoga Czehrynia została uratowana.

</doc>
<doc id="602334" url="https://pl.wikipedia.org/wiki?curid=602334" title="Monometalizm">
Monometalizm

Monometalizm – system monetarny, w którym jeden metal (złoto lub srebro) jest prawnym środkiem obiegowym, pośrednikiem wymiany i miernikiem wartości. Występuje on (metal szlachetny) zarówno jako towar, jak i pieniądz. Konieczne jest jednak spełnienie warunku: cena danego dobra jako towaru musi się równać jego cenie jako środka obiegowego. Monometalizm złoty był najbardziej rozpowszechniony w Europie, srebrny - w krajach Wschodu. Przeciwieństwem monometalizmu jest bimetalizm.
Pewną modyfikacją monometalizmu jest tzw. monometalizm ułomny polegający na pozostawieniu jako miernika wartości obok metalu podstawowego (zazwyczaj złota) pojedynczego pełnowartościowego nominału w drugim metalu (zazwyczaj srebrze). Przykładem zastosowania monometalizmu ułomnego była łacińska unia monetarna. Na przełomie XIX i XX w. wycofano się z systemów monometalizmu ułomnego.

</doc>
<doc id="602335" url="https://pl.wikipedia.org/wiki?curid=602335" title="Piłka nożna w Anglii (1927/1928)">
Piłka nożna w Anglii (1927/1928)

Sezon 1927/1928 był 53. w historii angielskiej piłki nożnej.

</doc>
<doc id="602336" url="https://pl.wikipedia.org/wiki?curid=602336" title="Jay Albert Nock">
Jay Albert Nock

Jay Albert Nock (ur. 13 grudnia 1870, zm. 19 sierpnia 1945) – amerykański krytyk społeczny, publicysta i teoretyk libertarianizmu. Nock był proto-libertarianinem i jednym z prekursorów rodzącego się anarchokapitalizmu.
Życie.
Urodził się jako syn pastora w Scranton w Pensylwanii, a dorastał na nowojorskim Brooklynie. Odbierał edukację domową, chlubił się z faktu, że nie odbierał nauki od państwowych instytucji na żadnym szczeblu i nie miały one wpływu na niego. W 1897 roku otrzymał święcenia pastorskie, a następnie został proboszczem parafii w Titusville, gdzie poznał przyszłą małżonkę. W 1900 roku ożenił się z Agnes Grumbine, z którą miał dwójkę dzieci. Małżeństwo przetrwało zaledwie kilka lat. Po rozwodzie, Nock zrezygnował także z posługi kapłańskiej by poświęcić się dziennikarstwu. Zaraz po tych wydarzeniach w 1908 roku przeprowadził się do Nowego Jorku, gdzie pisał dla "American Magazine".
W 1914 roku rozpoczął pracę w magazynie "The Nation", związanym ze środowiskami liberalnego kapitalizmu. Jedno z wydań gazety zostało skonfiskowane przez Urząd Pocztowy z powodu artykułu Nocka w którym skrytykował prezydenta Wilsona za dążenie do dołączenia USA do I wojny światowej oraz wyraził oburzenie wsparciem tych działań przez prezydenta Amerykańskiej Federacji Pracy Samuela Gompersa. 
Nock był pod dużym wpływem wydanej w 1915 roku w języku angielskim książki Franza Oppenheimera „Państwo”, na którego definicji środków ekonomicznych i politycznych, będzie później opierał się w swoich dziełach.
W latach 1920–24 był współwydawcą magazynu "The Freeman" skupiającego środowisko tzw. Starej Prawicy, a od 1924 roku freelancerem. 
W latach 1931–33 Nock udzielił kilku odczytów na swoim "alma matter" Bard Collage i Uniwersytecie stanu Wirginia. Wykłady stały się podstawą najbardziej znanej jego książki „Państwo – nasz wróg”, w której całościowo zaprezentował swoją polityczną koncepcję. 
W tym czasie Nock nie miał już złudzeń, że zmiana sytuacji społecznej może nastąpić szybko i radykalnie. Nie wierząc, że uda się przekonać społeczeństwo do radykalnego ograniczenia wpływu państwa oraz odcinając się od pomysłów na zbrojny przewrót, Nock proponował „Remanent”. Jest to koncepcja oparta na działaniach niewielkich grup osób świadomych natury państwa, które miałyby stać się motorem zmian w sytuacji krytycznej, gdy status quo będzie już nie do utrzymania. A to, zdaniem Nocka, może wystąpić dopiero w odległej przyszłości. W swojej autobiografii „"Memoirs of a Superfluous Man"” („Pamiętnik zbędnego człowieka”), wydanej dwa lata przed śmiercią, Nock pisał: „(Moi nauczyciele) wiedzieli, że nie każdy jest edukowalny, wręcz przeciwnie, zdawali sobie sprawę, że tylko nieliczni są pojętni, w istocie bardzo nieliczni. Traktowali to jak coś naturalnego, jak np. to, że tylko niektórzy mają 180 cm.”. 
Nock zmarł na białaczkę w 1945 roku.
Poglądy.
Nock określał siebie jako filozoficznego anarchistę. Twierdził, że państwo sankcjonuje i wykorzystuje monopol na przemoc zniewalając społeczeństwo, które, by być prawdziwie wolne, powinno odrzucić wszelką państwowość. Był przeciwnikiem centralizacji władzy, podatków, regulacji, obowiązku edukacji, a także wszelkich form totalitaryzmów (faszyzmu, nazizmu, komunizmu, marksizmu) oraz demokracji.
W latach trzydziestych XX wieku był przeciwnikiem "New Dealu", o którym twierdził, że jest wykorzystywany do zwiększenia kontroli państwa nad społeczeństwem. Twierdził, że dzięki temu programowi prezydent Franklin Roosevelt skupił w swoich rękach bezprecedensową władzę i nazywał to autentycznym zamachem stanu. Nie zgadzał się z opiniami, że jest to czasowy program naprawczy, twierdząc, że w konsekwencji spowoduje on trwałą zmianę. Był przekonany, że polityka inflacyjna republikańskiej administracji w latach dwudziestych XX wieku była przyczyną Wielkiego Kryzysu. 
Był przeciwnikiem wojny i imperialnej polityki Stanów Zjednoczonych. Wierzył, że wojna przynosi społeczeństwu tylko szkody wyjaśniając, że nieuchronnie prowadzi do kolektywizacji i militaryzacji oraz umacnia wiarę w przemoc, na czym zawsze cierpią niewinne jednostki. W czasie I wojny światowej napisał "The Nation", książkę, która ze względu na swój pacyfizm została ocenzurowana przez administrację prezydenta Wilsona. Przed II wojną światową w swoich artykułach potępiał interwencjonizm i politykę Roosevelta zmierzającą do wciągnięcia USA w działania wojenne.
Największy rozgłos zyskał dopiero po śmierci, gdy do jego twórczości sięgnęli wolnościowi myśliciele tacy jak Murray Rothbard, Frank Chodorov czy Leonard Read. Od tego czasu Nock zaczął być uważany za jednego z prekursorów anarchokapitalizmu.

</doc>
<doc id="602339" url="https://pl.wikipedia.org/wiki?curid=602339" title="Albert Jay Nock">
Albert Jay Nock



</doc>
<doc id="602342" url="https://pl.wikipedia.org/wiki?curid=602342" title="Taduhepa">
Taduhepa

Taduhepa (hur. "Tadu-Hepa" lub "Tatu-Hepa", ur. ok. 1366 r. p.n.e.) – mitannijska księżniczka, córka króla Tuszratty i jego żony, królowej Juni, żona faraona Amenhotepa III, a później Echnatona, najprawdopodobniej była tą samą osobą, co Kija, a więc być może była także matką faraona Tutanchamona.
Została wysłana z Mitanni na królewski dwór tebański pod koniec rządów Amenhotepa III, a więc niedługo przed rokiem 1351. W zamian za nią jej ojciec, Tuszratta zażądał od faraona złotego posągu naturalnych rozmiarów, będącego jej realną podobizną (ku ukojeniu tęsknoty za córką) i wielkich ilości złota (gdyż, jak napisał w liście do faraona "w kraju mego brata złoto jest w większej obfitości niż kurz"). Ok. 1351 została żoną lub konkubiną czterdziesto- lub pięćdziesięcioletniego Amenhotepa III, który wkrótce potem zmarł. Taduhepa została więc jedną z drugorzędnych żon nowego władcy Echnatona. Niektórzy uczeni identyfikują ją jako Kiję, która była według źródeł i osobistych tytułów najbardziej ukochaną żoną Echnatona, gdyż jako jedyna dała mu męskiego potomka – Tutanchamona.
Oprócz tego, Taduhepa bywa też identyfikowana z królową Nefertiti.

</doc>
<doc id="602347" url="https://pl.wikipedia.org/wiki?curid=602347" title="Godło Malediwów">
Godło Malediwów

Godło Malediwów przedstawia złoty półksiężyc i gwiazdę – symbole islamu – religii państwowej, na tle pnia palmy kokosowej. Liście palmy znajdują się nad tymi symbolami. Pod półksiężycem znajduje się napis w języku malediwskim, zapisany pismem arabskim: الدولة المحلديبية ("Ad–Dawlat Al–Mahaldheebiyya"), co można tłumaczyć jako: "Państwo Tysiąca Wysp" lub jako "Państwo Malediwy"
Z boków palmy odchodzą dwa maszty, na których znajdują się flagi Malediwów.
Godło przyjęte zostało w latach 40. XX wieku, modyfikowane w 1990 roku.

</doc>
