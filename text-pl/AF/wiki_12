<doc id="613368" url="https://pl.wikipedia.org/wiki?curid=613368" title="NGC 5794">
NGC 5794

NGC 5794 (również PGC 53378 lub UGC 9610) – galaktyka spiralna (S), znajdująca się w gwiazdozbiorze Wolarza. Odkrył ją John Herschel 13 maja 1830 roku.

</doc>
<doc id="613369" url="https://pl.wikipedia.org/wiki?curid=613369" title="NGC 5795">
NGC 5795

NGC 5795 (również PGC 53402 lub UGC 9617) – galaktyka spiralna (Sc), znajdująca się w gwiazdozbiorze Wolarza. Odkrył ją Lewis A. Swift 24 czerwca 1887 roku.

</doc>
<doc id="613370" url="https://pl.wikipedia.org/wiki?curid=613370" title="NGC 5796">
NGC 5796

NGC 5796 (również PGC 53549) – galaktyka eliptyczna (E), znajdująca się w gwiazdozbiorze Wagi. Odkrył ją Wilhelm Tempel 23 maja 1884 roku.

</doc>
<doc id="613372" url="https://pl.wikipedia.org/wiki?curid=613372" title="NGC 5797">
NGC 5797

NGC 5797 (również PGC 53408 lub UGC 9619) – galaktyka spiralna (S0-a), znajdująca się w gwiazdozbiorze Wolarza. Odkrył ją William Herschel 15 maja 1787 roku.

</doc>
<doc id="613373" url="https://pl.wikipedia.org/wiki?curid=613373" title="NGC 5798">
NGC 5798

NGC 5798 (również PGC 53463 lub UGC 9628) – galaktyka nieregularna (Im), znajdująca się w gwiazdozbiorze Wolarza. Odkrył ją William Herschel 16 maja 1784 roku.

</doc>
<doc id="613374" url="https://pl.wikipedia.org/wiki?curid=613374" title="NGC 5799">
NGC 5799

NGC 5799 (również PGC 53875) – galaktyka spiralna (S0-a), znajdująca się w gwiazdozbiorze Ptaka Rajskiego. Odkrył ją John Herschel 4 kwietnia 1835 roku.

</doc>
<doc id="613377" url="https://pl.wikipedia.org/wiki?curid=613377" title="Hrabstwo Grand Traverse">
Hrabstwo Grand Traverse

Grant Traverse County – hrabstwo w stanie Michigan w Stanach Zjednoczonych położone na terenie Północnego Michigan. Region ten uznawany jest za obszar popularny wśród turystów, przede wszystkim ze względu na bogactwo przyrody i bliskie sąsiedztwo wielu jezior. Na stałe zamieszkuje tam 77 654 osób na powierzchni 1557 km², z czego 352 km² to woda. 96,5% mieszkańców to ludność rasy białej, 0,93% to rdzenni Amerykanie, 0,4% to ludność rasy czarnej lub Afroamerykanie, pozostali to przedstawiciele innych ras. Głównym miastem hrabstwa jest Traverse City.

</doc>
<doc id="613381" url="https://pl.wikipedia.org/wiki?curid=613381" title="Centrum (Chorzów)">
Centrum (Chorzów)

Centrum (pot. "Chorzów Miasto", do 1991 roku Chorzów I) – dzielnica Chorzowa obejmująca jego śródmieście. W jej skład wchodzi przede wszystkim południowa część dawnego miasta Królewska Huta z Klimzowcem oraz dawna gmina Nowe Hajduki, która przed przyłączeniem Wielkich Hajduk do Chorzowa nosiła oficjalną nazwę Chorzów IV.

</doc>
<doc id="613384" url="https://pl.wikipedia.org/wiki?curid=613384" title="Cholan">
Cholan

Cholan – organiczny związek chemiczny, przedstawiciel steroidów. Stanowi podstawowy szkielet węglowy obecny w cząsteczkach kwasu cholanowego i kwasów cholowych obecnych w żółci.
Cholan jest zbudowany z 24 atomów węgla. Jak wszystkie steroidy posiada sprzężony układ czterech pierścieni – trzech sześcioczłonowych i jednego pięcioczłonowego.
Pierścienie mogą być względem siebie różnie położone. Kolejne pierścienie nazywa się od kolejnych liter alfabetu. I tak pierścienie tworzone przez atomy węgla numerowane od 1 do 10 określane są jako A i B. W zależności od wzajemnego położenia pierścieni A i B, czyli od układu w jakim są skondensowane, wyróżniamy α i β cholan. O β-cholanie mówimy, jeśli te dwa pierścienie są skondensowane w układzie "cis" – wtedy atom wodoru przy piątym atomie węgla "wystaje" nad płaszczyznę. Z α-cholanem mamy do czynienia, gdy pierścienie są skondensowane w układzie "trans" – wtedy atom wodoru przy piątym atomie węgla znajduje się pod płaszczyzną.
Kwas cholanowy i kwasy cholowe zawierają układ β-cholanu.

</doc>
<doc id="613389" url="https://pl.wikipedia.org/wiki?curid=613389" title="Chorzów II">
Chorzów II

Chorzów II (pot. "Cwajka") − dzielnica Chorzowa (niebędąca jednostką pomocniczą miasta), obejmująca północno-zachodnią część miasta. Nazwę Chorzów II tę podtrzymano w uchwale Rady miasta z 1991 r. (zmieniono nazwy pozostałych trzech dzielnic). Jest to północna część dawnego miasta Królewska Huta, gdzie znajduje się jego pierwotne centrum (okolice ul. 3 Maja i ul. Kalidego). Spośród dawnych osad Chorzów II obejmuje właściwą Królewską Hutę, Pnioki, Szarlociniec, Kolonię Górnołagiewnicką i Południowe Łagiewniki. Znajduje się tu także Osiedle Rodziny Oswaldów i Osiedle Pod Arkadami.

</doc>
<doc id="613390" url="https://pl.wikipedia.org/wiki?curid=613390" title="Alkamina">
Alkamina



</doc>
<doc id="613397" url="https://pl.wikipedia.org/wiki?curid=613397" title="Okręg Kosowska Mitrowica">
Okręg Kosowska Mitrowica

Okręg Kosowska Mitrowica (serb. "Kosovskomitrovički okrug" / "Косовскомитровички округ", alb. "Distrikti i Mitrovicës") – okręg w południowej Serbii, w regionie autonomicznym Kosowo, istniejący w latach 1990 – 1999.
Okręg dzielił się na 6 gmin:
 

</doc>
<doc id="613400" url="https://pl.wikipedia.org/wiki?curid=613400" title="Chorzów IV">
Chorzów IV



</doc>
<doc id="613402" url="https://pl.wikipedia.org/wiki?curid=613402" title="Ziemia chełmska">
Ziemia chełmska

 
Ziemia chełmska – w okresie I Rzeczypospolitej jednostka administracyjna Królestwa Polskiego, wchodząca w skład województwa ruskiego. Ziemia chełmska posiadała status szczególny, zbliżony do województwa, dlatego w niektórych źródłach (w tym kartograficznych) określana jest jako "palatinatus chelmensis" („województwo chełmskie”). Przejawem autonomii ziemi chełmskiej była pozycja sejmiku chełmskiego, który obradował w terminach sejmików wojewódzkich i delegował posłów ziemskich bezpośrednio na sejm walny bez konsultacji z sejmikiem generalnym województwa ruskiego. Odrębość ziemi podkreślała własna organizacja kościelna w postaci prawosławnej (a następnie unickiej) i katolickiej diecezji chełmskiej.
Historia i terytorium ziemi chełmskiej.
W dawnej Polsce ziemia była terytorialną jednostką administracyjną powstałą z księstwa, w którym w dobie rozbicia dzielnicowego nie wykształcił się urząd wojewody, a które włączone do Królestwa Polskiego utraciło odrębność polityczną, ale zachowało własną organizację urzędniczą. W XIV i XV wieku większość ziem przekształciła się w województwa, niektóre jednak utrzymały dawną nazwę i własny sejmik. Jedną z nich była ziemia chełmska.
Obszar późniejszej ziemi chełmskiej od X w. był przedmiotem rywalizacji polskiej (Piastów) i ruskiej (Rurykowiczów). Za właściwego twórcę Chełma i odrębności politycznej ziemi chełmskiej uważa się ks. Daniela Romanowicza, który ok. 1240 r. uczynił z Chełma siedzibę biskupstwa prawosławnego i na kilkadziesiąt lat główny ośrodek księstwa halicko-włodzimierskiego. Osłabienie książąt ruskich w wyniku najazdów tatarskich spowodowało, że tereny ziemi chełmskiej stały się przedmiotem zainteresowania książąt litewskich. W 1340 r. tereny ziemi chełmskiej wraz z pozostałymi ziemiami dawnej Rusi włodzimiersko-halickiej (Ruś Czerwona) zostały zajęte przez Kazimierza Wielkiego. Jednocześnie rozpoczął się kilkudziesięcioletni okres sporów i walk między Kazimierzem i książętami litewskimi o ziemię chełmską i Wołyń. Mocą ugody z Olgierdem, Kazimierz Wielki, odzyskawszy ziemię chełmską, oddał ją w dzierżawę Jerzemu Narymuntowiczowi, księciu bełskiemu, zostawiając załogę polską w grodzie chełmskim. Nielojalna postawa Jerzego, występującego przeciw Polsce, spowodowała, że król Ludwik Węgierski, następca Kazimierza, zarządziwszy w roku 1377 wielką wyprawę, zajął Chełm i ziemię chełmską, podporządkowując je Koronie Królestwa Polskiego.
Wchodząc w skład Korony, ziemia chełmska początkowo stanowiła integralną całość z ziemią bełską. W 1387 król Władysław Jagiełło oddał ziemię bełską w lenno ks. mazowieckiemu Siemowitowi IV, a ziemię chełmską włączył bezpośrednio do Korony. W dawniejszej literaturze dominował pogląd, że ziemia chełmska należała do województwa ruskiego od momentu jego utworzenia w 1434 r. Według nowszych opracowań w XV w. ziemia chełmska nie wchodziła w skład tego województwa, tylko była całkowicie samodzielną jednostką administracyjną z własnym sejmikiem. Do województwa ruskiego ziemia chełmska została włączona prawdopodobnie dopiero na początku XVI w. w niezbyt jasnych okolicznościach.
W momencie włączenia do Korony, terytorium ziemi chełmskiej obejmowało właściwy powiat chełmski oraz powiat krasnostawski. Około 1392 r. Władysław Jagiełło przyłączył do niej Hrubieszów wraz z okolicznymi miejscowościami (starostwo hrubieszowskie), odłączając je od ziemi bełskiej. W latach 30. XV w. do ziemi chełmskiej włączone zostały rozległe tereny na prawym brzegu Bugu – powiaty ratneński i lubomelski, włączone później do powiatu chełmskiego. Na pocz. XVI w. do ziemi chełmskiej włączona została tzw. włość kryłowska, oderwana od województwa bełskiego. Tak ukształtowany obszar ziemi chełmskiej pozostał zasadniczo niezmieniony do pierwszego rozbioru Rzeczypospolitej w 1772 r. i zajmował blisko 10 tys. km².
Przebieg granic ziemi chełmskiej był dość skomplikowany i budzi dotychczas kontrowersje, zwłaszcza jeśli chodzi o granicę południową, z województwem bełskim i ziemią przemyską województwa ruskiego. Według Zygmunta Glogera ziemia chełmska stanowiła eksklawę województwa ruskiego, będąc zupełnie od niego odciętą przez województwo bełskie. W nowszej literaturze pogląd ten jest kwestionowany – dopuszcza się bezpośrednią styczność (na niewielkim odcinku) ziemi chełmskiej i przemyskiej, ewentualnie brak wyraźnej granicy między tymi ziemiami na terenie Puszczy Solskiej. Od zachodu ziemia chełmska graniczyła z województwem lubelskim, od północy z województwem brzeskolitewskim, od wschodu z województwem wołyńskim, od południa z województwem bełskim i, być może, z ziemią przemyską.
Dokładny przebieg granic według J. Ternesa wyglądał następująco:
- na zachodzie, poczynając od Puszczy Solskiej na południowy wschód od Biłgoraja, granica biegła w kierunku północno-zachodnim do Turobina, za którym skręcała na północny wschód, przecinając Wieprz około 25 km. poniżej (na północ od) Krasnegostawu. Stamtąd biegła na północ, dochodząc w rejonie Sosnowicy do granicy województwa brzeskolitewskiego. Była to jednocześnie granica Korony i Litwy, a jej fragment stanowiła rzeka Włodawka,
- na północy, poczynając od Sosnowicy, granica biegła bagiennymi terenami w stronę Włodawy, przecinała Bug w pobliżu Orchówka, po czym zataczała łuk, pozostawiając w ziemi chełmskiej Pojezierze Szackie. Dalej szła w kierunku północno-wschodnim. Na wysokości wsi Powiecie skręcała na południe,
- na wschodzie, po przekroczeniu Prypeci dochodziła do województwa wołyńskiego. Od tego miejsca granica chełmsko-wołyńska biegła na południowy zachód, pozostawiając po stronie chełmskiej Wielką i Małą Hłuszę oraz miasteczko Michnowice (Michnówkę). Od Michnowic do wsi Datyń granica biegła częściowo rzeką Turją. Za Datyniem skręcała na zachód, zostawiając po stronie chełmskiej wieś Synów. Dalej zataczała łuk na południe, obejmując miasteczka Maciejów i Przewały, poniżej których stykała się z granicą województwa bełskiego,
- na południu granica z województwem bełskim była najbardziej skomplikowana. Biegła szerokim łukiem wokół powiatu horodelskiego, zostawiając po stronie chełmskiej Hrubieszów i Kryłów. Za Kryłowem skręcała na północny zachód w kierunku Grabowca. Dalej biegła krętą linią na północ od Grabowca aż do Starego Zamościa, który pozostawał w województwie bełskim, a następnie skręcała na południowy wschód w kierunku Łabuń. Stamtąd kierowała się na południe, dochodząc poniżej Krasnobrodu do Puszczy Solskiej.
Enklawą ziemi chełmskiej, położoną na terenie województwa bełskiego, były tereny wokół wsi Dub, Niewirków, Śniatycze i Wola Śniatycka. Bug przecinał ziemię chełmską na dwie nierówne części, a Wieprz brał początek na południowym jej krańcu przy granicy województwa bełskiego. W mniejszej części, zabużańskiej, miała swoje źródła rzeka Prypeć i znajdowało się kilka sporych jezior – Tur, Pulmo, Świtaskie (czyli Świtiach), Łuna, Biała.
Pierwszy rozbiór Polski spowodował oderwanie od ziemi chełmskiej jej południowych terenów wraz z Zamościem. Ziemia chełmska stała się wówczas całkowicie samodzielną jednostką administracyjną, niezależną od województwa ruskiego, które niemal w całości zostało zagarnięte przez Austrię. Po drugim rozbiorze Polski w 1793 r. została przeprowadzona reforma administracyjna państwa, w wyniku której okrojona ziemia chełmska została podniesiona do rangi województwa z podziałem na ziemię chełmską, łukowską i parczewską. Obejmowało ono międzyrzecze Bugu i Wieprza (bez Krasnegostawu), ziemię łukowską, okolice Parczewa i zabużańskie tereny ziemi chełmskiej. W wyniku trzeciego rozbioru Polski (1795) wschodnia, zabużańska część ziemi chełmskiej znalazła się w zaborze rosyjskim, a zachodnia austriackim.
Rozbiory Polski oznaczały kres istnienia ziemi chełmskiej jako jednostki administracyjnej o ściśle określonych granicach oraz zerwanie trwających ponad trzysta lat związków z zabużańską częścią ziemi. Od tego momentu termin ziemia chełmska (Chełmszczyzna) oznacza tereny i jednostki administracyjne tylko częściowo pokrywające się z obszarem ziemi chełmskiej w jej historycznych granicach i ciążące ku Chełmowi jako ośrodkowi kościelnemu, administracyjnemu, politycznemu i gospodarczemu.
Po trzecim rozbiorze zachodnia część ziemi chełmskiej znalazła się pod panowaniem austriackim jako część prowincji Galicja Zachodnia. Chełm stał się stolicą cyrkułu (okręgu), który w 1803 r. został włączony do cyrkułu bialskiego. W 1809 r. Chełm stał się ponownie stolicą powiatu w składzie departamentu lubelskiego Księstwa Warszawskiego. Po utworzeniu Królestwa Polskiego w 1815 r. departament lubelski został przemianowany na województwo z podziałem na obwody. Region chełmski znalazł się w obwodzie krasnostawskim. W 1837 r. władze carskie przemianowały województwa na gubernie z podziałem na powiaty i okręgi. Od tego momentu tereny ziemi chełmskiej znalazły się w powiecie krasnostawskim podzielonym na okręgi chełmski i krasnostawski. W 1867 wprowadzono podział guberni na mniejsze jednostki administracyjne, reaktywując powiat chełmski i tworząc nowy powiat włodawski. Jednocześnie rozpoczęła się intensywna rusyfikacja dawnej ziemi chełmskiej. W tym celu w 1875 zlikwidowano unicką diecezję chełmską, wcielając ją do struktur Rosyjskiego Kościoła Prawosławnego.
W 1912 r. w celu usprawnienia i intensyfikacji akcji rusyfikacyjnej z części terenów guberni siedleckiej i lubelskiej utworzona została gubernia chełmska o pow. ok. 16000 km² i podzielona na powiaty: bialski, biłgorajski, chełmski, hrubieszowski, konstantynowski, tomaszowski, włodawski i zamojski. W 1915 r. gubernia została formalnie wcielona do Rosji, ale pierwsza wojna światowa przeszkodziła w realizacji tych planów. W okresie międzywojennym (1918-1939) Chełm stał się stolicą powiatu w składzie województwa lubelskiego. W okresie okupacji niemieckiej (1939–1944) tereny ziemi chełmskiej wchodziły w skład Generalnego Gubernatorstwa. Po drugiej wojnie światowej Chełm stał się ponownie siedzibą powiatu w składzie województwa lubelskiego, a w l. 1975–1998 stolicą województwa chełmskiego. Od 1998 Chełm (jako miasto na prawach powiatu) jest ponownie stolicą powiatu w składzie województwa lubelskiego.
Obecnie tereny historycznej ziemi chełmskiej (w granicach z 1772 r.) znajdują się na terytorium trzech państw: Polski, Białorusi i Ukrainy. Na obszarze Polski mniejsze lub większe skrawki ziemi chełmskiej znajdują się na terytorium powiatów: chełmskiego, włodawskiego, krasnostawskiego, hrubieszowskiego i zamojskiego.
Administracja państwowa i kościelna.
W XV w. ziemia chełmska dzieliła się na powiaty: chełmski, krasnostawski, hrubieszowski, lubomelski i ratneński. Około 1465 zniesiono powiat ziemski hrubieszowski, wcielając go do powiatu chełmskiego. W 1469 r. do powiatu chełmskiego włączono powiat lubomelski, a na pocz. XVI w. powiat ratneński. Zlikwidowane powiaty przekształcono w starostwa niegrodowe. Od tego momentu aż do rozbiorów ziemia chełmska dzieliła się na dwa powiaty, w których mieściły się starostwa grodowe: chełmski, o powierzchni ok. 7945 km², i krasnostawski, o powierzchni ok. 1994 km². W południowo-zachodniej części powiatu krasnostawskiego znajdował się ponadto prywatny powiat szczebrzeski, stanowiący pewną osobliwość prawno-administracyjną w ówczesnej Rzeczypospolitej. Południową część ziemi chełmskiej (powiatu krasnostawskiego) zajmowała ordynacja zamojska, której znaczna część przeciągała się na zachód, do powiatu urzędowskiego w województwie lubelskim.
Od XV w. do 1736 r. ziemia chełmska posiadała własną hierarchię urzędniczą, wspólną dla obu powiatów, którą tworzyli: kasztelan chełmski, chorąży, cześnik, łowczy, miecznik, podczaszy, podkomorzy, podstoli, stolnik, wojski, sędzia, podsędek i pisarz. W latach 30. przybył urząd skarbnika. Ziemia chełmska miała też podwojewodziego (vicepalatinus), który z ramienia wojewody kontrolował miary, wagi i ceny oraz rozstrzygał spory między chrześcijanami a Żydami. W 1736 ustanowiono osobną hierarchię urzędniczą dla powiatu krasnostawskiego.
Ziemia chełmska rządziła się oddzielnie od województwa ruskiego, sejmikowała w Chełmie, wybierając dwóch posłów na sejm walny i jednego deputata do Trybunału Koronnego. Do senatu z urzędu wchodzili kasztelan (senator mniejszy) i łaciński biskup (senator większy) chełmscy.
Stolica ziemi Chełm od ok. 1240 r. był jednocześnie stolicą prawosławnej eparchii, a od 1375 r. – diecezji łacińskiej. W 1596 r. prawosławna diecezja chełmska przystąpiła do unii z Kościołem rzymskokatolickim. Obszar diecezji obu obrządków był mniej więcej taki sam i oprócz ziemi chełmskiej obejmował tereny województwa bełskiego oraz skrawki ziemi przemyskiej, lwowskiej i województwa wołyńskiego. Od 1490 r. siedzibą łacińskich biskupów chełmskich stał się Krasnystaw.
Ludność i miasta.
Liczba ludności ziemi chełmskiej i jej struktura etniczna, wyznaniowa i społeczna są trudne do ustalenia. Większość mieszkańców reprezentowała żywioł ruski (ukraiński), który dominował zwłaszcza we wschodniej części ziemi. W części zachodniej większy był udział ludności polskiej. Charakterystycznym zjawiskiem była postępująca w XVI, a zwł. w XVII w. polonizacja szlachty ruskiej. Stosunkowo wcześnie na obszarze ziemi chełmskiej zaczęli osiedlać się Wołosi (m.in. Żurawnica, Wola Lipska, Huszczka Wołoska, Olszanka, Żdżanne, Hniszów, Stulno, Łukówek, Bereść, Samarowice), którzy w późniejszym okresie ulegli rutenizacji lub polonizacji. Ziemię chełmską zamieszkiwali też Żydzi, którzy w XVII-XVIII w. zdominowali ludność niektórych miast i miasteczek, a także nieliczni Ormianie.
Do końca XVI w. większość mieszkańców ziemi chełmskiej była wyznania prawosławnego, a od końca XVI w. – unickiego. Mniejsza część ludności, głównie pochodzenia polskiego i szlachty, należała do Kościoła łacińskiego. W 2. poł. XVI w. część rodzin szlacheckich ziemi chełmskiej przeszła na protestantyzm (gł. kalwinizm). W XVII w. część z nich powróciła na łono Kościoła rzymskokatolickiego.
Liczbę mieszkańców ziemi chełmskiej w 2. poł. XVI w. szacuje się na ok. 67 tys., w 1636 r. na ok. 125 tys. i w 1662 r. ok. 105 tys. Większość mieszkańców należała do stanu plebejskiego (chłopi i mieszczanie). Szacuje się, że w 2. poł. XVII w. szlachta stanowiła ok. 3-4% ogółu ludności.
W roku 1676 Powiat chełmski posiadał 16 miast i miasteczek oraz 260 wsi, a powiat krasnostawski 7 miast i 167 wsi.

</doc>
<doc id="613403" url="https://pl.wikipedia.org/wiki?curid=613403" title="Chorzów III">
Chorzów III



</doc>
<doc id="613404" url="https://pl.wikipedia.org/wiki?curid=613404" title="NGC 5801">
NGC 5801

NGC 5801 (również PGC 53596) – galaktyka spiralna (Sb), znajdująca się w gwiazdozbiorze Wagi. Odkrył ją Francis Leavenworth 10 czerwca 1885 roku.

</doc>
<doc id="613407" url="https://pl.wikipedia.org/wiki?curid=613407" title="NGC 5802">
NGC 5802

NGC 5802 (również PGC 53601) – galaktyka soczewkowata (S0), znajdująca się w gwiazdozbiorze Wagi. Odkrył ją Francis Leavenworth 10 czerwca 1885 roku.

</doc>
<doc id="613408" url="https://pl.wikipedia.org/wiki?curid=613408" title="NGC 5803">
NGC 5803

NGC 5803 (również PGC 53609) – galaktyka eliptyczna (E-S0), znajdująca się w gwiazdozbiorze Wagi. Odkrył ją Francis Leavenworth 10 czerwca 1885 roku.

</doc>
<doc id="613410" url="https://pl.wikipedia.org/wiki?curid=613410" title="Harmonia wokaliczna">
Harmonia wokaliczna



</doc>
<doc id="613412" url="https://pl.wikipedia.org/wiki?curid=613412" title="NGC 5804">
NGC 5804

NGC 5804 (również PGC 53437 lub UGC 9627) – galaktyka spiralna z poprzeczką (SBb), znajdująca się w gwiazdozbiorze Wolarza. Odkrył ją William Herschel 15 maja 1787 roku. Jest to galaktyka z aktywnym jądrem.

</doc>
<doc id="613416" url="https://pl.wikipedia.org/wiki?curid=613416" title="Abel (krater księżycowy)">
Abel (krater księżycowy)

Abel – krater księżycowy, leżący w południowo-wschodniej części widocznej z Ziemi strony Księżyca. Leży na południe od krateru Barnard, na północno-zachodnim krańcu Mare Australe.
Ściana krateru uległa zniszczeniu w procesie erozji i przez kolejne uderzenia, obecnie przypomina nieregularny wielokąt. Krater satelitarny "Abel A" zachodzi na południowy brzeg, "Abel M" i "Abel L" na zachodni.
Wschodnia powierzchnia krateru została pokryta nową nawierzchnią przez późniejsze strumienie lawy, zostawiając stosunkowo gładką, płaską powierzchnię z niskim albedo. Pozostałości małego brzegu krateru znajdują się obok północno-wschodniej ściany. Zachodnia powierzchnia ma bardziej chropowatą w teksturę i pasuje do albedo okolicznej powierzchni.

</doc>
<doc id="613418" url="https://pl.wikipedia.org/wiki?curid=613418" title="NGC 5805">
NGC 5805

NGC 5805 (PGC 53435 lub PGC 214349) – zwarta galaktyka znajdująca się w gwiazdozbiorze Wolarza. Odkrył ją 3 kwietnia 1854 roku R. J. Mitchell – asystent Williama Parsonsa. Galaktyka ta ma małego towarzysza. Niektóre katalogi i bazy obiektów astronomicznych (np. SIMBAD) błędnie podają, że NGC 5805 to galaktyka PGC 53381.

</doc>
<doc id="613419" url="https://pl.wikipedia.org/wiki?curid=613419" title="Harmonia samogłoskowa">
Harmonia samogłoskowa



</doc>
<doc id="613421" url="https://pl.wikipedia.org/wiki?curid=613421" title="NGC 5806">
NGC 5806

NGC 5806 (również PGC 53578 lub UGC 9645) – galaktyka spiralna z poprzeczką (SBb), znajdująca się w gwiazdozbiorze Panny w odległości 80 milionów lat świetlnych. Została odkryta 24 lutego 1786 roku przez Williama Herschela. Jest to galaktyka z aktywnym jądrem.
Zgrubienie centralne NGC 5806 ma typ dyskowy, gdyż struktura spiralna sięga do samego jądra galaktyki. Powoduje to, że w jądrze nie ma wyróżnionego eliptycznego nagromadzenia gwiazd. Znajduje się tam natomiast aktywna supermasywna czarna dziura, która pochłaniając ogromne ilości materii ze swojego najbliższego otoczenia emituje silne promieniowanie.
W galaktyce tej zaobserwowano supernowe SN 2004dg i SN 2012P.

</doc>
<doc id="613422" url="https://pl.wikipedia.org/wiki?curid=613422" title="NGC 5807">
NGC 5807

NGC 5807 (również PGC 53373) – zwarta galaktyka (C), znajdująca się w gwiazdozbiorze Smoka. Odkrył ją Heinrich Louis d’Arrest 14 września 1866 roku.

</doc>
<doc id="613423" url="https://pl.wikipedia.org/wiki?curid=613423" title="NGC 5808">
NGC 5808

NGC 5808 (również NGC 5819, PGC 53251 lub UGC 9609) – galaktyka spiralna z poprzeczką (SBbc), znajdująca się w gwiazdozbiorze Małej Niedźwiedzicy.
Odkrył ją William Herschel 16 marca 1785 roku. Niezależnie odkrył ją Heinrich Louis d’Arrest 6 października 1861 roku. Pozycja podana przez Herschela była niedokładna i różniła się od tej wyliczonej przez d’Arresta na tyle, że John Dreyer w swoim "New General Catalogue" skatalogował obie te obserwacje jako, odpowiednio, NGC 5808 i NGC 5819. 

</doc>
<doc id="613425" url="https://pl.wikipedia.org/wiki?curid=613425" title="Shimano Dura-Ace">
Shimano Dura-Ace

Dura-Ace - grupa osprzętu szosowego japońskiego producenta Shimano. Dura-Ace jest najwyższą grupą w hierarchii. Osprzętu grupy Dura-Ace używają kolarze zawodowych grup kolarskich jak i osoby uprawiające kolarstwo amatorsko.
Przerzutki Dura-Ace obsługują kasety 9, 10, 11 i 12 rzędowe (9speed, 10speed, 11speed, 12speed).
Szosowe łańcuchy grupy Dura-Ace są odpowiednikami górskich XTR.

</doc>
<doc id="613426" url="https://pl.wikipedia.org/wiki?curid=613426" title="Okręg Peć">
Okręg Peć

Okręg Peć (serb. "Pećki okrug" / "Пећки округ", alb. "Regjioni i Pejës") - okręg w południowej Serbii, w regionie autonomicznym Kosowo, istniejący w latach 1990 - 1999.
Okręg dzielił się na 5 gmin:

</doc>
<doc id="613427" url="https://pl.wikipedia.org/wiki?curid=613427" title="NGC 5809">
NGC 5809

NGC 5809 (również PGC 53624) – galaktyka spiralna (S0-a), znajdująca się w gwiazdozbiorze Wagi. Odkrył ją John Herschel 5 czerwca 1836 roku.

</doc>
<doc id="613428" url="https://pl.wikipedia.org/wiki?curid=613428" title="NGC 5810">
NGC 5810

NGC 5810 (również PGC 53711) – galaktyka spiralna z poprzeczką (SBb), znajdująca się w gwiazdozbiorze Wagi. Odkrył ją w 1886 roku Ormond Stone.

</doc>
<doc id="613430" url="https://pl.wikipedia.org/wiki?curid=613430" title="NGC 5811">
NGC 5811

NGC 5811 (również PGC 53597) – magellaniczna galaktyka spiralna z poprzeczką (SBm), znajdująca się w gwiazdozbiorze Panny. Odkrył ją Albert Marth 12 kwietnia 1864 roku.

</doc>
<doc id="613432" url="https://pl.wikipedia.org/wiki?curid=613432" title="NGC 5812">
NGC 5812

NGC 5812 (również PGC 53630 lub UGCA 398) – galaktyka eliptyczna (E), znajdująca się w gwiazdozbiorze Wagi. Odkrył ją William Herschel 5 marca 1785 roku.

</doc>
<doc id="613433" url="https://pl.wikipedia.org/wiki?curid=613433" title="NGC 5813">
NGC 5813

NGC 5813 (również PGC 53643 lub UGC 9655) – galaktyka eliptyczna (E1), znajdująca się w gwiazdozbiorze Panny. Została odkryta 24 lutego 1786 roku przez Williama Herschela.
"NGC 5813" to galaktyka z aktywnym jądrem typu LINER. Należy do grupy galaktyk NGC 5846.

</doc>
<doc id="613434" url="https://pl.wikipedia.org/wiki?curid=613434" title="NGC 5814">
NGC 5814

NGC 5814 (również PGC 53653) – galaktyka spiralna (Sab), znajdująca się w gwiazdozbiorze Panny. Odkrył ją John Herschel 13 kwietnia 1828 roku. Jest zaliczana do radiogalaktyk.

</doc>
<doc id="613436" url="https://pl.wikipedia.org/wiki?curid=613436" title="Okręg Prizren">
Okręg Prizren

Okręg Prizren (serb. "Prizrenski okrug" / "Призренски округ", alb. "Distrikti i Prizrenit") - okręg w południowej Serbii, w regionie autonomicznym Kosowo, istniejący w latach 1990 - 1999.
Okręg dzielił się na 4 gminy:

</doc>
<doc id="613437" url="https://pl.wikipedia.org/wiki?curid=613437" title="NGC 5815">
NGC 5815

NGC 5815 (również PGC 53600) – galaktyka spiralna (Sb), znajdująca się w gwiazdozbiorze Wagi. Odkrył ją Francis Leavenworth 15 lutego 1886 roku.

</doc>
<doc id="613438" url="https://pl.wikipedia.org/wiki?curid=613438" title="NGC 5816">
NGC 5816

NGC 5816 (również PGC 902544) – galaktyka soczewkowata (S0), znajdująca się w gwiazdozbiorze Wagi. Odkrył ją w 1886 roku Ormond Stone.

</doc>
<doc id="613439" url="https://pl.wikipedia.org/wiki?curid=613439" title="NGC 5817">
NGC 5817

NGC 5817 (również PGC 53567) – galaktyka soczewkowata (S0), znajdująca się w gwiazdozbiorze Wagi. Odkrył ją w 1886 roku Ormond Stone.

</doc>
<doc id="613440" url="https://pl.wikipedia.org/wiki?curid=613440" title="NGC 5818">
NGC 5818

NGC 5818 (również PGC 53530 lub UGC 9643) – galaktyka soczewkowata (S0), znajdująca się w gwiazdozbiorze Wolarza. Odkrył ją Lewis A. Swift 23 kwietnia 1887 roku.
W galaktyce tej zaobserwowano supernową SN 2013hr.

</doc>
<doc id="613441" url="https://pl.wikipedia.org/wiki?curid=613441" title="Pochwodziób żółtodzioby">
Pochwodziób żółtodzioby

Pochwodziób żółtodzioby, pochwodziób biały ("Chionis albus") – gatunek średniej wielkości ptaka z rodziny pochwodziobów (Chionidae). Występuje w południowej części Ameryki Południowej, Antarktyce i na wyspach subantarktycznych. Nie jest zagrożony.
Systematyka.
Gatunek został opisany zgodnie z zasadami nazewnictwa binominalnego przez J.F. Gmelina w 1789 roku w 13. edycji "Systema Naturae", jako "Vaginalis alba". Jako miejsce typowe błędnie została wskazana Nowa Zelandia, faktycznie powinny być Falklandy. Nie wyróżnia się podgatunków. Epitet gatunkowy "albus" oznacza „biały”.
Morfologia.
Pochwodziób żółtodzioby jest średniej wielkości ptakiem, mierzy od 34 do 41 cm, rozpiętość skrzydeł to 75–80 cm, a masa ciała dorosłego osobnika to 460–810 g. Z sylwetki przypomina gołębia lub kurę, lata podobnie do gołębi. Upierzenie dorosłych jest jednolicie białe. Dziób ma czarny koniec i żółtą nasadę, jego rogowa pochewka jest zielonkawa. Skóra wokół oczu jest bladożółta, przydatki głowowe są różowe. Palce nóg nie mają błony pławnej.
Występowanie.
Gatunek rozmnaża się na Półwyspie Antarktycznym i na wyspach wokół Morza Scotia – Szetlandach Południowych, Orkadach Południowych, Georgii Południowej i prawdopodobnie na Sandwichu Południowym. Poza sezonem lęgowym migruje na Falklandy, Ziemię Ognistą i do Patagonii, niektóre ptaki zapuszczają się też dalej na północ. Zalatuje do Urugwaju i Brazylii, a także na Tristan da Cunha, a nawet do Afryki Południowej.
Pożywienie.
Ptaki te są wszystkożerne. Jedzą kryla, ryby, kałamarnice i inny pokarm podkradany pingwinom oraz kormoranom. Zjadają także ich jaja i małe pisklęta. Nękają pingwiny także po to, aby te zwróciły pokarm. Poza sezonem rozrodczym szukają pokarmu najczęściej pośród wyrzuconych na brzeg glonów, w trawach tussock, na nadbrzeżnych łąkach i terenach podmokłych. W lecie, gdy rozmnażają się płetwonogie, pochwodzioby zjadają ich martwe noworodki, dziobią rany zwierząt, jedzą łożyska, a obserwowano nawet, jak próbowały pożreć pępowinę wciąż połączoną z ciałem młodej foki. Nie gardzą też odchodami płetwonogich. Ze względu na zwyczaje żywieniowe, ptaki spędzają dużo czasu na oczyszczaniu piór.
Zachowania.
Ptaki te żyją na wybrzeżach morskich, często na wyspach. Rzadko zapuszczają się dalej niż na kilometr w głąb lądu. Typowo spotykane są w koloniach ptaków morskich, szczególnie pingwinów, ale także kormoranów i albatrosów. Występują także w koloniach płetwonogich; na Falklandach spotyka się je w pobliżu siedzib ludzkich. Migrujące ptaki znajdują odpoczynek na górach lodowych i czasem statkach.
Ptaki te nie boją się ludzi i żerują na odpadkach w pobliżu stacji polarnych, portów i osad nadmorskich.
Rozród.
Pochwodzioby żółtodziobe pojawiają się na terenach lęgowych w październiku i listopadzie (wiosną na półkuli południowej). Są monogamiczne i przywiązane do terytorium, na które zazwyczaj wracają co roku. Terytorium obejmuje część kolonii pingwinów i jest zaciekle bronione. Gniazda mają kształt miski, są wyłożone kośćmi, guanem, szczątkami piskląt i śmieciami. Między grudniem a styczniem samica składa typowo 2–3 kremowe jaja o gruszkowatym kształcie, w czterodniowych odstępach. Są one wysiadywane przez 28–32 dni. Młode ptaki po uzyskaniu zdolności do lotu żerują wzdłuż brzegu, szukając resztek ryb, mięczaków i glonów, a pomiędzy kwietniem a czerwcem odlatują na północ.
Status i ochrona.
Ocenia się, że łącznie żyje około 10 tysięcy par tych ptaków. Ma duży obszar występowania i stabilną liczebność, w związku z czym nie jest zagrożony wyginięciem. W przeszłości zagrożeniem dla niego było skażenie środowiska, szczególnie na wyspie Signy, a norwescy wielorybnicy polowali na nie dla mięsa. Międzynarodowa Unia Ochrony Przyrody uznaje go za gatunek najmniejszej troski.

</doc>
<doc id="613443" url="https://pl.wikipedia.org/wiki?curid=613443" title="NGC 5820">
NGC 5820

NGC 5820 (również PGC 53511, UGC 9642 lub Arp 136) – galaktyka soczewkowata (S0), znajdująca się w gwiazdozbiorze Wolarza. Odkrył ją William Herschel 5 maja 1788 roku.

</doc>
<doc id="613445" url="https://pl.wikipedia.org/wiki?curid=613445" title="NGC 5821">
NGC 5821

NGC 5821 (również PGC 53532 lub UGC 9648) – galaktyka spiralna (S?), znajdująca się w gwiazdozbiorze Wolarza. Odkrył ją William Herschel 24 kwietnia 1789 roku.

</doc>
<doc id="613449" url="https://pl.wikipedia.org/wiki?curid=613449" title="Aitken (krater księżycowy)">
Aitken (krater księżycowy)

Aitken – krater uderzeniowy położony na niewidocznej z Ziemi stronie Księżyca. Leży na południowy wschód od krateru Heaviside i na północ od krateru Van de Graaff. Na południowy wschód od krateru Aitken leży mniejszy krater Bergstrand, a na południowym zachodzie Vertregt.
Wewnętrzna ściana Aitken jest ukształtowana tarasowo i różni się wyraźnie od południowo-zachodniej części. Wewnątrz północnej ściany znajduje się mały krater nazwany "Aitken Z", który jest otoczony przez wyrzucony materiał o mniejszym albedo. Dawniej wnętrze zostało pokryte lawą, która utworzyła nową nawierzchnię o mniejszym albedo, szczególnie w południowej połowie. We wnętrzu krateru jest również kilka małych kraterów.
Krater ten leży na północnym skraju basenu Biegun Południowy Aitken, który wziął od niego nazwę.

</doc>
<doc id="613451" url="https://pl.wikipedia.org/wiki?curid=613451" title="Ognisko Siedlce">
Ognisko Siedlce



</doc>
<doc id="613452" url="https://pl.wikipedia.org/wiki?curid=613452" title="NGC 5826">
NGC 5826

NGC 5826 (również NGC 5870, PGC 53949 lub UGC 9725) – galaktyka soczewkowata (S0), znajdująca się w gwiazdozbiorze Smoka.
Odkrył ją Lewis A. Swift 9 czerwca 1885 roku. Ponownie obserwował ją 11 czerwca, lecz nie zorientował się, że to ten sam obiekt (gdyż, jak się później okazało, błędnie obliczył rektascensję obiektu w trakcie wcześniejszej obserwacji i to aż o 7 minut) i skatalogował ją po raz drugi. John Dreyer w swoim "New General Catalogue" skatalogował obie obserwacje Swifta jako, odpowiednio, NGC 5826 i NGC 5870.

</doc>
<doc id="613453" url="https://pl.wikipedia.org/wiki?curid=613453" title="NGC 5827">
NGC 5827

NGC 5827 (również PGC 53676 lub UGC 9662) – galaktyka spiralna (S?), znajdująca się w gwiazdozbiorze Wolarza. Odkrył ją Édouard Jean-Marie Stephan 8 czerwca 1880 roku. Jest to galaktyka z aktywnym jądrem.

</doc>
<doc id="613454" url="https://pl.wikipedia.org/wiki?curid=613454" title="Obrzęd zmieszania postaci eucharystycznych">
Obrzęd zmieszania postaci eucharystycznych

Obrzęd zmieszania postaci eucharystycznych - obrzęd liturgiczny dokonany podczas każdej Mszy Świętej. Obrzędu tego dokonuje kapłan przed Komunią Świętą (poprzedza go przekazanie przez wiernych znaku pokoju). Jest symbolem Zmartwychwstania Chrystusa po jego śmierci (łamanie Chleba). Najpierw łamie chleb, następnie wkłada jego kawałek do wina. Jest to zmieszanie Ciała Jezusa Chrystusa z jego Krwią. Przy mieszaniu chleba z winem kapłan modli się, żeby Ciało i Krew Chrystusa pomogły ludziom osiągnąć życie wieczne. Po dokonaniu tego obrzędu następuje Komunia Święta. Obrzęd bywa nazywany "łączeniem materii".

</doc>
<doc id="613455" url="https://pl.wikipedia.org/wiki?curid=613455" title="NGC 5828">
NGC 5828

NGC 5828 (również PGC 53618 lub UGC 9658) – galaktyka spiralna (Sc), znajdująca się w gwiazdozbiorze Wolarza. Odkrył ją Lewis A. Swift 24 czerwca 1887 roku. Jest to galaktyka z aktywnym jądrem typu LINER.
W galaktyce tej zaobserwowano supernową SN 2007T.

</doc>
<doc id="613456" url="https://pl.wikipedia.org/wiki?curid=613456" title="NGC 5829">
NGC 5829

NGC 5829 (również PGC 53709, UGC 9673 lub HCG 73A) – galaktyka spiralna (Sc), znajdująca się w gwiazdozbiorze Wolarza. Odkrył ją Édouard Jean-Marie Stephan 11 maja 1882 roku. Wraz z widoczną w pobliżu IC 4526 tworzy optyczną parę skatalogowaną jako Arp 42 w "Atlasie Osobliwych Galaktyk", galaktyki te znajdują się jednak daleko od siebie i nie są ze sobą fizycznie związane. Obie te galaktyki wchodzą w skład zwartej grupy galaktyk Hickson 73 (HCG 73), NGC 5829 jest jednak galaktyką pierwszego planu (tzn. znajduje się znacznie bliżej Ziemi) i nie jest powiązana fizycznie z resztą grupy.
W galaktyce tej zaobserwowano supernową SN 2008B.

</doc>
<doc id="613457" url="https://pl.wikipedia.org/wiki?curid=613457" title="NGC 5830">
NGC 5830

NGC 5830 (również PGC 53674 lub UGC 9670) – galaktyka spiralna (Sb), znajdująca się w gwiazdozbiorze Wolarza. Odkrył ją Lewis A. Swift 23 kwietnia 1887 roku. Jest zaliczana do radiogalaktyk.

</doc>
<doc id="613458" url="https://pl.wikipedia.org/wiki?curid=613458" title="NGC 5831">
NGC 5831

NGC 5831 (również PGC 53770 lub UGC 9678) – galaktyka eliptyczna (E3), znajdująca się w gwiazdozbiorze Panny. Została odkryta 24 lutego 1786 roku przez Williama Herschela. Galaktyka NGC 5831 należy do grupy galaktyk NGC 5846.

</doc>
<doc id="613460" url="https://pl.wikipedia.org/wiki?curid=613460" title="NGC 5832">
NGC 5832

NGC 5832 (również PGC 53469 lub UGC 9649) – galaktyka spiralna z poprzeczką (SBb), znajdująca się w gwiazdozbiorze Małej Niedźwiedzicy. Odkrył ją William Herschel 16 marca 1785 roku.

</doc>
<doc id="613463" url="https://pl.wikipedia.org/wiki?curid=613463" title="Lista najwyższych budynków w Sendai">
Lista najwyższych budynków w Sendai

W Sendai znajduje się obecnie 9 budynków ponad 100 metrowych. W planach i w trakcie budowy jest kilka nowych budynków, które przekroczą ten próg wysokości.

</doc>
<doc id="613464" url="https://pl.wikipedia.org/wiki?curid=613464" title="NGC 5833">
NGC 5833

 
NGC 5833 (również PGC 54250) – galaktyka spiralna (Sbc), znajdująca się w gwiazdozbiorze Ptaka Rajskiego. Odkrył ją John Herschel 4 kwietnia 1835 roku.

</doc>
<doc id="613466" url="https://pl.wikipedia.org/wiki?curid=613466" title="Zbigniew Drzymała">
Zbigniew Drzymała

Zbigniew Franciszek Drzymała (ur. 13 sierpnia 1950 w Grodzisku Wielkopolskim) – polski przedsiębiorca, właściciel firmy Inter Groclin Auto. Od 27 listopada 2000 do lipca 2008 prezes Dyskobolii Grodzisk Wielkopolski. Konsul honorowy Ukrainy w Zielonej Górze. Prawnuk Michała Drzymały.
Życiorys.
Absolwent Zespołu Szkół Budowlano-Drzewnych – Technikum Budowlanego w Poznaniu. W 1970 roku podjął pracę zawodową w Przedsiębiorstwie Budownictwa Komunalnego w Wolsztynie. Dwa lata później uzyskał uprawnienia w zakresie nadzoru i projektowania. Do 1976 roku był projektantem i kierownikiem dużych inwestycji w uspołecznionym przedsiębiorstwie budowlanym w Zespole Usług Projektowych w Wolsztynie.
Swoją karierę w biznesie rozpoczął w 1977 roku, otwierając warsztat produkujący zagłówki samochodowe. Pierwszym dużym sukcesem było nawiązanie, jak się okazało wieloletniej, współpracy z koncernem Fiat. Później współpracował także z innymi producentami samochodów.
Jego majątek stopniał z powodu silnego złotego, w lecie 2008 roku wartość jego spółki szacowana była na 300 milionów złotych, wobec 800 milionów w przeszłości. W lipcu 2008 sprzedał swoją spółkę Groclin Dyskobolia SSA Józefowi Wojciechowskiemu, prezesowi Polonii Warszawa, co umożliwiło Polonii grę w piłkarskiej Ekstraklasie. Cenę transakcji szacuje się na 20 milionów PLN. W 2013 roku jego firma połączyła się z Kabel-Technik-Polska. W maju 2014 r. zrezygnował z pełnienia funkcji prezesa zarządu w Inter Groclin Auto S.A.
W 2018 r. utworzył w Grodzisku Wielkopolskim nową firmę pod nazwą ZD Drzymała. Po niespełna 2 latach sprzedał swoje udziały w przedsiębiorstwie i przestał być jego właścicielem.
Życie prywatne.
Syn Czesława i Felicji z domu Marciniak. Mieszka w Karpicku. Oprócz piłki nożnej pasjonuje się historią i łowieniem ryb.

</doc>
<doc id="613467" url="https://pl.wikipedia.org/wiki?curid=613467" title="NGC 5835">
NGC 5835

NGC 5835 (również PGC 53699 lub UGC 9674) – galaktyka spiralna (Sa), znajdująca się w gwiazdozbiorze Wolarza. Odkrył ją Lewis A. Swift 23 kwietnia 1887 roku. Jest to galaktyka z aktywnym jądrem typu LINER.

</doc>
<doc id="613468" url="https://pl.wikipedia.org/wiki?curid=613468" title="NGC 5836">
NGC 5836

NGC 5836 (również PGC 53554 lub UGC 9664) – galaktyka spiralna z poprzeczką (SBb), znajdująca się w gwiazdozbiorze Małej Niedźwiedzicy. Odkrył ją William Herschel 16 marca 1785 roku.

</doc>
<doc id="613469" url="https://pl.wikipedia.org/wiki?curid=613469" title="NGC 5837">
NGC 5837

NGC 5837 (również PGC 53817 lub UGC 9686) – galaktyka spiralna z poprzeczką (SBbc), znajdująca się w gwiazdozbiorze Wolarza. Odkrył ją Lewis A. Swift 19 czerwca 1887 roku. Jest zaliczana do radiogalaktyk.
W galaktyce tej zaobserwowano supernowe SN 2014ac i SN 2015Z.

</doc>
<doc id="613470" url="https://pl.wikipedia.org/wiki?curid=613470" title="NGC 5838">
NGC 5838

NGC 5838 (również PGC 53862 lub UGC 9692) – galaktyka soczewkowata (SA0-), znajdująca się w gwiazdozbiorze Panny. Odkrył ją William Herschel 24 lutego 1786 roku.

</doc>
<doc id="613472" url="https://pl.wikipedia.org/wiki?curid=613472" title="NGC 5839">
NGC 5839

NGC 5839 (również PGC 53865 lub UGC 9693) – galaktyka soczewkowata (S0), znajdująca się w gwiazdozbiorze Panny. Odkrył ją William Herschel 24 lutego 1786 roku.

</doc>
<doc id="613475" url="https://pl.wikipedia.org/wiki?curid=613475" title="NGC 5841">
NGC 5841

NGC 5841 (również NGC 5848 lub PGC 53941) – galaktyka soczewkowata (S0+ pec), znajdująca się w gwiazdozbiorze Panny.
Odkrył ją Heinrich Louis d’Arrest 6 maja 1862 roku. 12 kwietnia 1864 roku obserwował ją Albert Marth. Pozycje galaktyki podane przez obu astronomów różniły się (pozycja Martha ma błąd rektascensji wielkości jednej minuty) i w rezultacie John Dreyer skatalogował ją w swoim "New General Catalogue" jako dwa różne obiekty: NGC 5848 (obserwacja d’Arresta) i NGC 5841 (obserwacja Martha).

</doc>
<doc id="613477" url="https://pl.wikipedia.org/wiki?curid=613477" title="NGC 5842">
NGC 5842

NGC 5842 (również PGC 53831) – galaktyka spiralna (Sb), znajdująca się w gwiazdozbiorze Wolarza. Odkrył ją Édouard Jean-Marie Stephan 11 maja 1882 roku. Jest zaliczana do radiogalaktyk.

</doc>
<doc id="613478" url="https://pl.wikipedia.org/wiki?curid=613478" title="Albategnius (krater księżycowy)">
Albategnius (krater księżycowy)

Albategnius (łac. nazwisko muzułmańskiego uczonego al Battani z IX wieku) – krater uderzeniowy, położony pośrodku widocznej z Ziemi strony Księżyca. Jego ściany zewnętrzne przypominają kształt sześciokąta. Pierścień wokół krateru jest przerwany po stronie południowo-zachodniej przez mniejszy krater Klein.
Albategnius leży na południe od krateru Hipparchus, oraz na wschód od kraterów Ptolemeusz i Alphonsus. Powierzchnia w tym obszarze charakteryzuje się zbiorem blizn podobnych do formy kanałów biegnących z północy na południowy wschód.
Albategnius podobno miał zostać umieszczony na widocznym miejscu we wczesnym szkicu narysowanym przez Galileusza w jego książce Sidereus Nuncius wydanej w 1610 r.

</doc>
<doc id="613479" url="https://pl.wikipedia.org/wiki?curid=613479" title="Oblężenie Pilzna">
Oblężenie Pilzna

Oblężenie Pilzna (lub Bitwa pod Pilznem) – oblężenie, które zostało przeprowadzone przez czeskich protestantów dowodzonych przez Ernsta von Mansfelda i było pierwszą większą bitwą wojny trzydziestoletniej. Zwycięstwo protestantów i zdobycie miasta ostatecznie przesądziły o wybuchu buntu w Czechach.
Przyczyny.
23 maja 1618 roku protestancka część czeskiej arystokracji obaliła rządy Ferdynanda II Habsburga i wyrzuciła katolickiego zarządcę Czech przez okno ratusza podczas defenestracji praskiej. Nowy rząd złożony z protestanckiego ziemiaństwa i arystokracji przekazał dowodzenie nad wszystkimi czeskimi wojskami Ernstowi von Mansfeldowi. W tym samym czasie katolicy zaczęli uciekać z kraju. Część klasztorów i nieufortyfikowanych posiadłości ewakuowano. Katoliccy uchodźcy zatrzymali się w Pilźnie, gdzie, jak sądzili, można było zorganizować sprawną obronę. Miasto było dobrze przygotowane do długiego oblężenia, ale fortyfikacje były w kiepskim stanie, a obrońcom brakowało prochu. Von Mansfeld zdecydował się zaatakować miasto, zanim katolicy byliby w stanie otrzymać wsparcie z Austrii, Bawarii lub Polski.
Oblężenie.
19 września 1618 armia von Mansfelda osiągnęła przedmieścia Pilzna. Obrońcy zablokowali dwie miejskie bramy, trzecią wzmocnili strażnicy miejscy. Protestanckie oddziały były zbyt słabe, aby wziąć miasto szturmem, zdecydowali się więc pokonać obrońców głodem. 2 października przybyła artyleria, ale ilość i zasięg dział były zbyt małe, aby przynieść większe efekty. Oblężenie było kontynuowane. Siły protestanckie powiększały się i zyskiwały zapasy, natomiast obrońcy tracili jedzenie, broń i amunicję. Główna miejska studnia została zniszczona, co doprowadziło wkrótce do braków wody pitnej.
21 listopada udało się zrobić wyłomy w murze i protestanccy żołnierze wkroczyli do miasta. Po kilku godzinach walk miasto było zdobyte.
Skutki.
Po zdobyciu miasta Mansfeld zażądał 120 000 złotych guldenów w ramach kontrybucji i kolejnych 47 000 florenów za nieplądrowanie i niepodpalanie miasta. Jednakże wkrótce wojska Świętego Cesarstwa Rzymskiego prowadzone przez Bawarczyków zebrały się i przekroczyły czeską granicę, kierując się w stronę Pilzna i Pragi.
Nowo wybrany król czeski, Fryderyk V z Palatynatu, został ostrzeżony przed znaczną przewagą swoich przeciwników i zamówił dla siebie prywatną armię, aby przegrupować siły i zaatakować każdego z nieprzyjaciół oddzielnie. Został jednak opuszczony przez większość swoich sojuszników, a jego armie rozpierzchły się po lasach między Pragą a Pilznem, doprowadzając do największej klęski w historii Czech na Białej Górze.

</doc>
<doc id="613480" url="https://pl.wikipedia.org/wiki?curid=613480" title="NGC 5843">
NGC 5843

NGC 5843 (również PGC 53996) – galaktyka spiralna z poprzeczką (SBb), znajdująca się w gwiazdozbiorze Wilka. Odkrył ją John Herschel 3 maja 1834 roku.

</doc>
<doc id="613481" url="https://pl.wikipedia.org/wiki?curid=613481" title="Wyżnie Solnisko">
Wyżnie Solnisko

Wyżnie Solnisko – rówień w Dolinie Pięciu Stawów Polskich w Tatrach Wysokich, znajdująca się w jej największym rozszerzeniu. Jest to stosunkowo płaski teren, na północ od Czarnego Stawu Polskiego, na południowym zboczu opadającym spod Dolinki Pustej. Od zachodu ograniczony jest grzbietem Kołowej Czuby, na wschód przechodzi w Niżnie Solnisko, na południe w Stare Solnisko. Teren pokryty jest wielkimi głazami, w wielu miejscach podmokły, znajduje się w nim koryto okresowego niewielkiego potoku spływającego spod Koziej Przełęczy. Jest to najwyżej w polskich Tatrach położone miejsce, w którym obserwowano występowanie żaby trawnej. Teren pokryty jest skąpą roślinnością z niewielkimi płatami kosodrzewiny. Rośnie tutaj m.in. sit skucina, sasanka alpejska, borówka bagienna, omieg kozłowiec, a na podmokłych terenach wełnianka szerokolistna i knieć błotna.
Nazwą solnisko określano miejsca, w których wykładano sól dla wypasanego na hali bydła i owiec. Na Wyżnim Solnisku znajduje się pamiątkowy kamień z tabliczką poświęconą Stanisławowi Bronikowskiemu. Nieco powyżej niego krzyżówka szlaków turystycznych.

</doc>
<doc id="613482" url="https://pl.wikipedia.org/wiki?curid=613482" title="Tokaj (miasto)">
Tokaj (miasto)

Tokaj – miasto powiatowe w komitacie Borsod-Abaúj-Zemplén w północno-wschodnich Węgrzech. 
Położenie.
Tokaj leży u zbiegu Bodrogu i Cisy, u południowych podnóży wulkanicznej góry Tokaj (także "Kopasz", 515 m n.p.m.). Miasteczko jest stolicą tokajskiego regionu winiarskiego.
Historia.
Pierwsza wzmianka o okolicy Tokaj pojawia się w 1067 roku, a Tokaj jako nazwę osady nadmienia się w 1353 roku.
W roku 1074 pod miasteczkiem miała miejsce bitwa wojsk Gejzy I z wojskami króla Salomona.
W widłach dwóch wielkich rzek już w XI w. stała warownia, zniszczona później przez Tatarów.
W XIII w. za panowania króla Béli IV osiedlili się w Tokaju włoscy winiarze.
W XIV wieku wzniesiono tu zamek kamienny.
W późniejszych latach miejsce bitwy z Turkami w roku 1567, rezydencja Jana Hunyadyego i Macieja Korwina.
Znaczenie twierdzy wzrosło w czasach panowania Jana Zapolyi (1526-1540), który obdarzył miasto wieloma przywilejami. 
W drugiej połowie XVI w. Tokaj spustoszyli Turcy, a wkrótce przeszedł on na własność Stefana Batorego, potem Gábora Bethlena, a w końcu Rakoczych. Dzięki dochodom z winnic Franciszek II Rakoczy mógł finansować powstanie przeciw Habsburgom.
W 1705 r. zarządził on zburzenie zamku.
Rozkwit winiarstwa w Tokaju nastąpił w XVII-XVIII w., gdy w okolicy osiedlili się kupcy greccy.
Po 1945 r. winnice zostały rozdrobnione, centralną rolę regionu winiarskiego powoli zajęło miasto Salgótarján.
W 1952 r. Tokaj pozbawiono praw miejskich, które odzyskał dopiero w 1986 r.
W 2002 r. UNESCO wpisało tokajski region winiarski na Listę Światowego Dziedzictwa Kulturowego i Przyrodniczego.
Zwiedzanie.
Śródmieście – Plac Kossutha
Centrum miasta tworzy plac Kossutha z fontanną Bachusa. Swój dzisiejszy wygląd miasto Tokaj osiągnęło w XIX wieku. Wówczas to w okolicach dzisiejszego placu Kossutha zbudowane zostały domy greckich kupców, pałace, zajazd Arany Sas Fogadó. Kościół rzymskokatolicki pochodzi z 1909 r. 
Piwnice 
Obok kościoła widać kamienny przedsionek 600-letnich piwnic Rakoczego. Według tradycji tu w roku 1526 wybrany został na króla Jan Zapolya. Labirynt podziemnych korytarzy sięga 1,5 km w głąb góry. System piwnic ciągnący się po dzisiejszym centrum miasta liczy sobie kilkaset lat, w niektórych piwnicach przechowywano wina już w XV – XVI wieku. Poza tym w mieście znajduje się mnóstwo otwartych piwnic, gdzie mile widziani goście mogą delektować się światowej sławy winem Tokaj Aszú.
Muzeum Tokajskie
Niedaleko placu Kossutha, przy Bethlen utca 7, w dawnym domu greckich handlarzy wina znajduje się Muzeum Tokajskie. Zebrano tu m.in. wypowiedzi znanych osób na temat Tokaju, kolekcję narzędzi winiarskich, archiwa miejskie.
Galeria 
Tokaji Galéria (Rákóczi u.) mieści się w późnobarokowej cerkwi, a Centrum Kultury w budynku dawnej synagogi przy Serház utca.
Imprezy.
Festiwal Wina Tokajskiego – około Dnia Orbana (25 maja)
Tokajskie Święto Winobrania – jesienią.

</doc>
<doc id="613483" url="https://pl.wikipedia.org/wiki?curid=613483" title="Katarzyna Lancaster">
Katarzyna Lancaster

Katarzyna Lancaster, znana również jako Katarzyna Plantagenet lub królowa Catalina z Kastylii i Leónu, ang. "Katherine of Lancaster" LG (ur. 1372/1373, zm. 2 czerwca 1418 w Valladolid) – córka Jana z Gandawy, 1. księcia Lancaster, i jego drugiej żony – Konstancji Kastylijskiej.
W 1388 r. Katarzyna poślubiła w Burgos Henryka III Chorowitego, króla Kastylii. Ponieważ jej matka była córką Piotra I Okrutnego, małżeństwo to pomogło zachować spójność dynastii Trastamara. Katarzyna zmarła w Valladolid i jej osierocony trzynastoletni syn-król przeszedł pod kuratelę doradców (m.in. Álvaro de Luna).

</doc>
<doc id="613484" url="https://pl.wikipedia.org/wiki?curid=613484" title="Wojciech Militz">
Wojciech Militz

Wojciech Militz ps. „Bystry” (ur. 29 lipca 1926 w Warszawie, zm. 18 marca 2018 tamże) – polski strzelec, uczestnik powstania warszawskiego, prezes Środowiska Pułku AK Baszta, Mokotowskich Oddziałów Powstańczych, także prezes zarządu fundacji „Wystawa Warszawa Walczy 1939-45”.
Życiorys.
Był żołnierzem Armii Krajowej. W powstaniu walczył w batalionie Bałtyk pułku „Baszta” na Mokotowie. Dwukrotnie ranny.
Odznaczony Krzyżem Komandorskim Orderu Odrodzenia Polski (1999) oraz Medalem za Długoletnie Pożycie Małżeńskie (2000).
Został członkiem honorowego komitetu poparcia Bronisława Komorowskiego przed przyspieszonymi wyborami prezydenckimi 2010 oraz przed wyborami prezydenckimi w Polsce w 2015 roku.

</doc>
<doc id="613485" url="https://pl.wikipedia.org/wiki?curid=613485" title="American Megatrends">
American Megatrends

American Megatrends, American Megatrends, Inc. (AMI) – przedsiębiorstwo informatyczne produkujące sprzęt i firmware dla komputerów PC. Przedsiębiorstwo zostało założone w stanie Georgia w USA w roku 1985 przez aktualnego prezesa i dyrektora S. Shankara. 
Produkty.
AMI stworzyła m.in. własny BIOS, oprogramowanie diagnostyczne, płyty główne i systemy przechowywania danych.
Stworzyła też emulator systemu Android, AMIDuOS.

</doc>
<doc id="613486" url="https://pl.wikipedia.org/wiki?curid=613486" title="Muzyka niezależna">
Muzyka niezależna

Muzyka alternatywna lub niezależna (często określana jako muzyka indie, od – niezależny) – muzyka produkowana niezależnie od komercyjnych wytwórni płytowych oraz proces, który może obejmować samodzielne podejście do nagrywania i publikowania. Głównym celem tego typu muzyki jest dostarczanie odbiorcom walorów estetycznych i przekazywanie głębszych treści w tekstach. Piosenki zaliczane do tego gatunku nie są tworzone z myślą o wielkim sukcesie komercyjnym. 
Termin indie jest czasem używany do opisu gatunku (takiego jak indie rock i indie pop), a jako termin gatunkowy, „indie” może obejmować też muzykę, która nie jest produkowana niezależnie.
Do grona artystów wykonujących muzykę alternatywną zaliczani są muzycy, którzy tworzą w wielu gatunkach i stylach muzycznych. To między innymi rock alternatywny, muzyka elektroniczna czy rap. Ich utwory często nie należą do tych mainstreamowych, czyli głównego nurtu. Mimo iż jej tworzeniem zajmują się również bardzo znani muzycy to piosenki tego typu są słabo promowane przez stacje radiowe i telewizyjne.
Pod koniec XX wieku termin „alternatywny" w odniesieniu do muzyki zaczął być rozumiany, jako przeciwwaga dla utworów promowanych przez główne stacje radiowe i telewizyjne. 
Twórcy muzyki alternatywnej, często tworzą w gatunkach niszowych i już w założeniu piosenki te są adresowane do zawężonego grona odbiorców. 
W Polsce od 2016 na Krajowym Festiwalu Piosenki Polskiej w Opolu odbywa się koncert pt. „Scena alternatywna”, promujący tego typu muzykę, który czwartego - ostatniego dnia kończy wydarzenie.

</doc>
<doc id="613488" url="https://pl.wikipedia.org/wiki?curid=613488" title="Winx">
Winx



</doc>
<doc id="613489" url="https://pl.wikipedia.org/wiki?curid=613489" title="NGC 5845">
NGC 5845

NGC 5845 (również PGC 53901 lub UGC 9700) – galaktyka eliptyczna (E), znajdująca się w gwiazdozbiorze Panny. Odkrył ją William Herschel 24 lutego 1786 roku.

</doc>
<doc id="613490" url="https://pl.wikipedia.org/wiki?curid=613490" title="NGC 5846">
NGC 5846

NGC 5846 (również PGC 53932 lub UGC 9706) – galaktyka eliptyczna (E), znajdująca się w gwiazdozbiorze Panny w odległości około 81,5 milionów lat świetlnych od Ziemi. Została odkryta 24 lutego 1786 roku przez Williama Herschela.
Galaktyka NGC 5846 jest głównym składnikiem grupy galaktyk NGC 5846. W pobliżu jądra NGC 5846 widoczna jest dużo mniejsza PGC 53930 (zwana czasem NGC 5846A), prawdopodobnie należąca do tej samej grupy galaktyk.

</doc>
<doc id="613491" url="https://pl.wikipedia.org/wiki?curid=613491" title="NGC 5847">
NGC 5847

NGC 5847 (również PGC 53928) – galaktyka spiralna (Sbc), znajdująca się w gwiazdozbiorze Panny. Odkrył ją Albert Marth 25 marca 1865 roku.

</doc>
<doc id="613492" url="https://pl.wikipedia.org/wiki?curid=613492" title="Franz Komnick">
Franz Komnick

Franz Komnick (ur. 27 listopada 1857 w Tropiszewie, zm. 1 grudnia 1938 w Elblągu) – przedsiębiorca niemiecki, konstruktor samochodów, zasłużony dla Elbląga przemysłowiec. 
Pierwsza firma Komnicka.
Komnick był samoukiem, swoją edukację rozpoczął od terminowania w kuźni swojego ojca w Tropiszewie. W wieku kilkunastu lat wyruszył w podróż po Europie, a po powrocie zainwestował zarobione pieniądze w warsztat mechaniczny w Lubieszewie koło Nowego Stawu. W czasie wielkiej powodzi z roku 1888 jako konstruktor amator zbudował stosunkowo prostą, lecz niezwykle potężną pompę wodną, która została wzniesiona na obrzeżach Elbląga. Rząd królewski w Gdańsku zamówił następnie u Komnicka tyle pomp tego typu, ile mógł dostarczyć. W ten sposób równiny zalewowe zostały osuszone przed rozpoczęciem cieplejszego sezonu i wyeliminowano ryzyko epidemii malarii, a sam konstruktor bardzo się wzbogacił.
Rozkwit firmy w Elblągu.
W 1898 roku Franz Komnick przybył do Elbląga i kupił Hotopsche Maschinenfabrik, w którym w tym czasie zatrudnionych było około 50 pracowników. Pod jego kierownictwem fabryka znacznie się rozwinęła.
W 1906 roku otworzył pierwszą na wschodzie fabrykę samochodów Automobilfabrik Komnick AG na terenie prowadzonej przez niego fabryki, usytuowanej nad rzeką i przy linii kolejowej. Zlokalizowana była pomiędzy obecnymi ulicami Fabryczną, Malborską i Dojazdową. Produkował zarówno auta osobowe, dostawcze, sportowe i autobusy. Syn przemysłowca Otto Komnick często startował w wyścigach samochodowych na autach z fabryki swojego ojca. Samochody Komnicka zwyciężyły dwukrotnie w wyścigach w Rosji w 1911 i 1912 r. pokonując dystans 6800 km na rosyjskich drogach wiejskich i ścieżkach stepowych. Były najlepiej wykwalifikowanymi i najszybszymi pojazdami, które otrzymały sześć pierwszych nagród. Przyniosło to prestiż i uznanie wyrobów z fabryki Komnicka. 
Oprócz aut, fabryka produkowała maszyny rolnicze, pługi samobieżne, pompy i prefabrykaty budowlane. Konstrukcja pługów silnikowych była oparta na doświadczeniu, jakie fabryki Komnick miały już przy produkcji pługów parowych, dzięki czemu pługi silnikowe Komnicka szybko zyskały poważaną reputację. Pługi 3 i 4 skibowe były budowane dla dziennej wydajności 12-20 akrów, a te z 6 ostrzami dla dziennej wydajności od 20 do 30 akrów.
I wojna światowa wymusiła zmiany w produkcji. Zamiast aut dla cywili, fabryka Komnicka, jak wszystkie inne zakłady w Niemczech musiała przestawić się na produkcję na potrzeby wojny. W Elblągu powstawały głównie pługi samobieżne, samochody pancerne oraz ciężarówki z ładunkiem od 3 do 5 ton. 
Po przegranej Niemiec w I wojnie światowej nabył zakład koło byłego lotniska, w miejscu obecnej szkoły wyższej EUH-E, który również został przekształcony w fabrykę maszyn. Podczas remontu starych budynków odnaleziono tam napisy "Franz Komnick und Söhne AG". 
Rozbudowane obiekty były wyposażone w duży park najnowszych obrabiarek i elektrownię do prądu trójfazowego i prądu stałego o wartości ponad czterech tysięcy koni mechanicznych. Zbudowano także odlewnię stali, która zajmowała powierzchnię 5000 metrów kwadratowych. Obie fabryki miały łączną powierzchnię ponad 350 000 metrów kwadratowych i zatrudniały około 5000 pracowników przyjętych na zmiany dzienne.
Kryzys finansowy lat dwudziestych.
Przegrana Niemiec bardzo mocno wstrząsnęła niemiecką gospodarką. Kryzys nie ominął praktycznie żadnej firmy, łącznie z przedsiębiorstwem Komnicka. W roku 1920 podjęto próbę ratowania fabryki, przekształcając fabrykę samochodów w spółkę akcyjną o kapitale zakładowym wynoszącym pięćdziesiąt milionów marek. Komnick był jedynym członkiem zarządu i utrzymywał znaczną większość udziałów w swoim posiadaniu. Fabryka maszyn wraz z innymi nowymi obiektami na byłej bazie lotniczej pozostały jego prywatną własnością. Jednak zaprzestanie udzielania pożyczek przez banki sprawiło, że firma została postawiona w stan likwidacji. Decyzję podjęto w roku 1922.
Po tym fakcie Komnick otworzył nową firmę "Franz Komnick und Söhne AG" (pl. "Franz Komnick i synowie") i zajął się naprawą samochodów i maszyn rolniczych. W roku 1931 hale fabryczne przy obecnej ulicy Dojazdowej przejęła brunszwicka firma Bussig NAG, tworząc w Elblągu Zakład Frabryczny pod nazwą "Elbląg - Zakład Wschód" (niem. "Werk Ost"). Nadal produkowano tu pługi samobieżne i autobusy miejskie. Pod koniec wojny pracę miało tu około 1000 robotników.
Czasy III Rzeszy.
Po dojściu Hitlera do władzy przemysł w Niemczech odżył, a w szczególności przemysł ciężki, który potrzebny był władzom III Rzeszy do odbudowy potęgi militarnej. Fabryka przy ulicy Lotniczej otrzymała zamówienia na produkcję części do czołgów (sprzęgła) oraz nadwozi do samochodów pancernych.
Śmierć przemysłowca.
Franz Komnick zmarł w grudniu 1938 roku. Został pochowany na cmentarzu ewangelickim przy ul. Sadowej w Elblągu. Jego nagrobek zachował się do dnia dzisiejszego. W 2008, w 70 rocznicę jego śmierci, nastąpiła ekshumacja jego zwłok i przeniesiono je do lapidarium. 

</doc>
<doc id="613494" url="https://pl.wikipedia.org/wiki?curid=613494" title="NGC 5849">
NGC 5849

NGC 5849 (również PGC 53962) – galaktyka soczewkowata (S0), znajdująca się w gwiazdozbiorze Wagi. Odkrył ją Francis Leavenworth 6 czerwca 1886 roku. Jest to galaktyka z aktywnym jądrem typu LINER.

</doc>
<doc id="613495" url="https://pl.wikipedia.org/wiki?curid=613495" title="NGC 5850">
NGC 5850

NGC 5850 (również PGC 53979 lub UGC 9715) – galaktyka spiralna z poprzeczką (SBb), znajdująca się w gwiazdozbiorze Panny. Odkrył ją William Herschel 24 lutego 1786 roku.
Jest to galaktyka z aktywnym jądrem typu LINER.
W galaktyce tej zaobserwowano supernową SN 1987B.

</doc>
<doc id="613497" url="https://pl.wikipedia.org/wiki?curid=613497" title="Bitwa pod Pilznem">
Bitwa pod Pilznem



</doc>
<doc id="613498" url="https://pl.wikipedia.org/wiki?curid=613498" title="NGC 5851">
NGC 5851

NGC 5851 (również PGC 53965 lub UGC 9714) – galaktyka spiralna (Sc), znajdująca się w gwiazdozbiorze Wolarza. Odkrył ją William Herschel 26 maja 1791 roku. Jest to galaktyka z aktywnym jądrem typu LINER.

</doc>
<doc id="613499" url="https://pl.wikipedia.org/wiki?curid=613499" title="NGC 5852">
NGC 5852

NGC 5852 (również PGC 53974) – galaktyka spiralna (S), znajdująca się w gwiazdozbiorze Wolarza. Odkrył ją William Herschel 26 maja 1791 roku. Jest to galaktyka z aktywnym jądrem typu LINER.

</doc>
<doc id="613500" url="https://pl.wikipedia.org/wiki?curid=613500" title="Greg Drudy">
Greg Drudy

 
Greg Drudy - amerykański perkusista. Ukończył New York University. Jest żonaty.
Zaczynał swoją karierę perkusisty z zespołem Quid Pro Quo. Był także perkusistą zespołów Southpaw, Saetia (1997-1999). Był pierwszym perkusistą zespołu Interpol (1998-2000). Na początku 2000 r. opuścił Interpol i został zastąpiony przez Sama Fogarino. W latach 2000 - 2007 grał na perkusji w zespole Hot Cross.
Obecnie pracuje w wytwórni Level Plane Records.

</doc>
<doc id="613501" url="https://pl.wikipedia.org/wiki?curid=613501" title="Pisana Polana">
Pisana Polana



</doc>
<doc id="613502" url="https://pl.wikipedia.org/wiki?curid=613502" title="NGC 5853">
NGC 5853

NGC 5853 (również PGC 53894 lub UGC 9707) – galaktyka spiralna z poprzeczką (SBb), znajdująca się w gwiazdozbiorze Wolarza. Odkrył ją Édouard Jean-Marie Stephan 19 maja 1881 roku.

</doc>
<doc id="613503" url="https://pl.wikipedia.org/wiki?curid=613503" title="NGC 5854">
NGC 5854

NGC 5854 (również PGC 54013 lub UGC 9726) – galaktyka spiralna z poprzeczką (SB0-a), znajdująca się w gwiazdozbiorze Panny. Została odkryta 24 lutego 1786 roku przez Williama Herschela. Należy do grupy galaktyk NGC 5846.
W galaktyce NGC 5854 zaobserwowano supernową SN 1980P.

</doc>
<doc id="613504" url="https://pl.wikipedia.org/wiki?curid=613504" title="NGC 5855">
NGC 5855

NGC 5855 (również PGC 54014) – zwarta galaktyka (C), znajdująca się w gwiazdozbiorze Panny. Odkrył ją Lewis A. Swift 30 marca 1887 roku.

</doc>
<doc id="613506" url="https://pl.wikipedia.org/wiki?curid=613506" title="Katalizatory Zieglera-Natty">
Katalizatory Zieglera-Natty

Katalizatory Zieglera-Natty – mieszaniny różnych związków chemicznych stosowanych jako heterofazowe katalizatory stereoselektywnej polimeryzacji olefin.
Dwa najpopularniejsze tego rodzaju katalizatory to:
Pierwszy z tych katalizatorów został opracowany w 1953 roku przez Karla Zieglera do otrzymywania niskociśnieniowego polietylenu; przy pomocy drugiego kilka lat później zespół Giulia Natty otrzymał po raz pierwszy regularny, izotaktyczny polipropylen.
Ziegler i niezależnie od niego Natta eksperymentowali z wieloma katalizatorami, które były mieszaninami nieorganicznych halogenków glinu, cynku, magnezu, tytanu, wanadu lub chromu oraz związków metaloorganicznych.
Karl Ziegler i Giulio Natta otrzymali za badania nad katalizatorami polimeryzacji olefin Nagrodę Nobla z chemii w 1963 roku. 

</doc>
<doc id="613507" url="https://pl.wikipedia.org/wiki?curid=613507" title="NGC 5857">
NGC 5857

NGC 5857 (również PGC 53995 lub UGC 9724) – galaktyka spiralna z poprzeczką (SBb), znajdująca się w gwiazdozbiorze Wolarza. Odkrył ją William Herschel 27 kwietnia 1788 roku. Należy do galaktyk Seyferta typu 2.
W galaktyce zaobserwowano supernowe SN 1950H i SN 1955M.

</doc>
<doc id="613510" url="https://pl.wikipedia.org/wiki?curid=613510" title="NGC 5858">
NGC 5858

NGC 5858 (również PGC 54075) – galaktyka eliptyczna (E6), znajdująca się w gwiazdozbiorze Wagi. Odkrył ją Edward Singleton Holden 14 maja 1882 roku.

</doc>
<doc id="613511" url="https://pl.wikipedia.org/wiki?curid=613511" title="Goran Ljubojević">
Goran Ljubojević

Goran Ljubojević (ur. 4 maja 1983 w Osijeku) – piłkarz chorwacki grający na pozycji napastnika.
Ljubojević urodził się w Osijeku i w tym mieście zaczynał swoją piłkarską karierę w miejscowym klubie NK Osijek. W pierwszym zespole zadebiutował w wieku 16 lat. Fakt ten miał miejsce 11 kwietnia 2000 roku w wygranym 3:0 meczu z Cibalią. Był to wówczas jedyny mecz Ljubojevicia w sezonie 1999/2000. Następnie zawodnik ogrywał się w rezerwach klubu z Osijeku i stopniowo był włączany do składu. W sezonie 2002/2003 wrócił do pierwszej drużyny. Zagrał 20 meczów ligowych i zdobył 6 bramek, jego klub zajął 8. miejsce w lidze. W sezonie 2003/2004 Osijek zajął wysokie 4. miejsce w lidze. Ljubojević zdobył 16 goli, a więcej bramek od niego zdobył tylko jego klubowy partner z zespołu Robert Špehar (18 goli).
Latem 2004 Ljubojević trafił do stołecznego Dinama, które zajęło 7. miejsce w lidze, a Ljubojević zdobył 9 bramek. W sezonie 2005/2006 stołeczny zespół został mistrzem Chorwacji, a Ljubojević miał w tym udział tylko w rundzie jesiennej, gdyż na wiosnę został wypożyczony do szwajcarskiego klubu FC St. Gallen. Latem 2006 powrócił do zespołu Dinama. Dinamo jako mistrz kraju brał udział w kwalifikacjach do Ligi Mistrzów. Ljubojević ustrzelił hat-tricka w spotkaniu II rundy eliminacyjnej w wygranym 5:2 meczu z mistrzem Litwy, Ekranasem Poniewież.
W styczniu 2007 Ljubojević ponownie wyjechał za granicę, tym razem za 500 tysięcy został sprzedany do Racingu Genk. W 2007 roku wywalczył z nim wicemistrzostwo kraju, a w 2009 roku zdobył Puchar Belgii.
W 2010 roku Chorwat wrócił do ojczyzny i przez pół roku grał w NK Zagreb. Drugą połowę 2010 roku spędził w szwedzkim AIK Fotboll, a w 2011 roku powrócił do NK Osijek. W 2012 roku przeszedł do FCM Târgu Mureş, a następnie do Naftu Teheran. W sezonie 2013/2014 grał w Osijeku, a w sezonie 2014/2015 był zawodnikiem singapurskiego klubu Balestier Khalsa. W 2015 przeszedł do indonezyjskiego Sriwijaya FC.
Ljubojević w swojej karierze grał w młodzieżowych reprezentacjach Chorwacji: U-15, U-16, U-17, U-19, U-20 i U-21.

</doc>
<doc id="613512" url="https://pl.wikipedia.org/wiki?curid=613512" title="NGC 5859">
NGC 5859

 
NGC 5859 (również PGC 54001 lub UGC 9728) – galaktyka spiralna z poprzeczką (SBbc), znajdująca się w gwiazdozbiorze Wolarza. Odkrył ją William Herschel 27 kwietnia 1788 roku. Jest to galaktyka z aktywnym jądrem typu LINER.

</doc>
<doc id="613514" url="https://pl.wikipedia.org/wiki?curid=613514" title="NGC 5860">
NGC 5860

NGC 5860 (również PGC 53939 lub UGC 9717) – para galaktyk soczewkowatych (S0+S0), znajdująca się w gwiazdozbiorze Wolarza w odległości około 251 milionów lat świetlnych od Ziemi. Odkrył ją John Herschel 1 maja 1828 roku. Galaktyki te są w trakcie kolizji, w wyniku której połączą się i utworzą pojedynczą galaktykę.

</doc>
<doc id="613515" url="https://pl.wikipedia.org/wiki?curid=613515" title="NGC 5861">
NGC 5861

NGC 5861 (również PGC 54097) – galaktyka spiralna z poprzeczką (SBc), znajdująca się w gwiazdozbiorze Wagi. Odkrył ją William Herschel 9 maja 1784 roku. Należy do galaktyk Seyferta typu 2.
W galaktyce tej zaobserwowano supernową SN 1971D.

</doc>
<doc id="613516" url="https://pl.wikipedia.org/wiki?curid=613516" title="NGC 5862">
NGC 5862

NGC 5862 (również PGC 53900) – zwarta galaktyka (C), znajdująca się w gwiazdozbiorze Smoka. Odkrył ją Lewis A. Swift 11 czerwca 1885 roku.

</doc>
<doc id="613517" url="https://pl.wikipedia.org/wiki?curid=613517" title="Garażowy rock">
Garażowy rock



</doc>
<doc id="613518" url="https://pl.wikipedia.org/wiki?curid=613518" title="NGC 5863">
NGC 5863

NGC 5863 (również PGC 54160) – galaktyka spiralna z poprzeczką (SBa), znajdująca się w gwiazdozbiorze Wagi. Odkrył ją w 1886 roku Ormond Stone.

</doc>
<doc id="613520" url="https://pl.wikipedia.org/wiki?curid=613520" title="Warunkowe umorzenie postępowania">
Warunkowe umorzenie postępowania

Warunkowe umorzenie postępowania – instytucja polegająca na warunkowym wstrzymaniu reakcji karnej na przestępstwo.
Jest warunkowym (na próbę) zwolnieniem od ponoszenia przez sprawcę kary. Oznacza w istocie kontrolowaną wolność.
Orzeka go sąd wyrokiem na posiedzeniu.
Obowiązki orzekane przez sąd obligatoryjnie.
Umarzając warunkowo postępowanie karne, sąd zobowiązuje sprawcę do naprawienia szkody w całości lub części, a w miarę możliwości obowiązek zadośćuczynienia za doznaną krzywdę lub zamiast obowiązków orzeka nawiązkę.
Obligatoryjne podjęcie postępowania karnego.
Następuje, jeżeli sprawca w okresie próby popełnił przestępstwo umyślne, za które został prawomocnie skazany.
Fakultatywne podjęcie postępowania karnego.
Następuje, jeżeli:
Termin podjęcia warunkowo umorzonego postępowania.
Warunkowo umorzonego postępowania nie można podjąć później niż w ciągu 6 miesięcy od zakończenia próby.

</doc>
<doc id="613521" url="https://pl.wikipedia.org/wiki?curid=613521" title="Bitwa morska pod Passero">
Bitwa morska pod Passero

Bitwa morska pod Passero (lub Passaro) – zwycięstwo floty brytyjskiej nad hiszpańską 11 sierpnia 1718 r. podczas wojny Hiszpanii z czwórprzymierzem 1717-1720. Bitwa stoczona została koło przylądka Passero, na południowy wschód od Sycylii.
W lipcu 1718 r. wysadzony został na Sycylii potężny desant hiszpański liczący 30 tys. żołnierzy. Armia ta wkrótce przystąpiła do oblężenia Mesyny bronionej przez sabaudzki garnizon. Operację ochraniała flota hiszpańska (26 liniowców i fregat, 4 kecze, 7 galer i kilka statków transportowych) dowodzona przez admirała Antonio Gaztañetę.
Brytyjska flota (22 okręty, blisko 1400 dział) dowodzona przez admirała George'a Bynga wysłana została przez rząd angielski, by przeciwdziałać hiszpańskim operacjom na Sycylii. Admirał Byng całkowicie zaskoczył flotę hiszpańską. Udało się to dzięki temu, że w tym czasie Anglia i Hiszpania oficjalnie nie były w stanie wojny, a hiszpańska flota żeglowała rozproszona i widząc Brytyjczyków nie spodziewała się żadnego zagrożenia. Hiszpańska flota podzieliła się na dwie części – mniejsze okręty schroniły się w pobliże wybrzeży, podczas gdy większe jednostki stoczyły walkę z Brytyjczykami. Okręty brytyjskie "Canterbury" wraz z okrętem "Argyle", "Burford" i 4 innymi ruszyły w pościg za małymi jednostkami hiszpańskimi, zdobywając większość z nich. Reszta toczyła walki abordażowe z Hiszpanami i dzięki rozproszeniu przeciwnika udało się zdobyć większość hiszpańskich liniowców i fregat z okrętem flagowym "San Felipe" na czele (który eksplodował podczas holowania). Poza tym zdobyto okręt kontradmirała Chacona 70-działowy "Principe de Asturias" i 60-działowy "San Carlos" z księciem Chalay na pokładzie. Z floty hiszpańskiej ocalało jedynie 5 liniowców i 7 fregat, w tym 60-działowy "San Luis" kontradmirała Guavary wraz z innym 60 działowym liniowcem "San Fernando". Wszystkie te okręty schroniły się na Malcie.
Zdobyte okręty hiszpańskie zgromadzone zostały koło Minorki.
W 1731 r. Brytyjczycy zaoferowali zwrot okrętów zdobytych w tej bitwie, jednak okazało się, że wszystkie są już przegniłe i zdewastowane. W wyniku tej bitwy flota angielska zdobyła całkowite panowanie na Morzu Śródziemnym. Wojska hiszpańskie znajdujące się na Sycylii zostały zablokowane. Dopiero w grudniu 1718 roku, gdy wojna toczyła się już na pełnych obrotach, państwa czwórprzymierza (Wielka Brytania, Francja, Austria i Holandia) oficjalnie wypowiedziały wojnę Hiszpanii.

</doc>
<doc id="613522" url="https://pl.wikipedia.org/wiki?curid=613522" title="NGC 5864">
NGC 5864

NGC 5864 (również PGC 54111 lub UGC 9740) – galaktyka soczewkowata (SB0), znajdująca się w gwiazdozbiorze Panny. Została odkryta 27 maja 1786 roku przez Williama Herschela. Galaktyka NGC 5864 należy do grupy galaktyk NGC 5846.

</doc>
<doc id="613523" url="https://pl.wikipedia.org/wiki?curid=613523" title="NGC 5865">
NGC 5865

NGC 5865 (również NGC 5868, PGC 54118 lub UGC 9743) – galaktyka eliptyczna (E-S0), znajdująca się w gwiazdozbiorze Panny.
Odkrył ją William Herschel 11 kwietnia 1787 roku. 27 kwietnia 1862 roku obserwował ją Heinrich Louis d’Arrest, lecz błędnie uznał, że odkrył nowy obiekt. Błąd ten powielił John Dreyer w swoim "New General Catalogue", gdzie skatalogował obserwację Herschela jako NGC 5865, a d’Arresta jako NGC 5868. Niektóre katalogi i bazy obiektów astronomicznych (np. SIMBAD) błędnie podają, że NGC 5865 to sąsiednia galaktyka NGC 5869.

</doc>
<doc id="613524" url="https://pl.wikipedia.org/wiki?curid=613524" title="Grzbietorodowate">
Grzbietorodowate

Grzbietorodowate, żaby bezjęzyczne, bezjęzykowe, grzbietorody (Pipidae) – rodzina płazów z rzędu płazów bezogonowych Anura). W obrębie tej rodziny wyróżnia się 5 rodzajów i 33 gatunki.
Zasięg występowania.
Rodzina obejmuje gatunki występujące w Ameryce Południowej na wschód od Andów i sąsiedniej Panamy oraz na południe od Sahary w Afryce.
Charakterystyka.
Płazy te charakteryzują się brakiem języka i powiek. Mają ciało silnie spłaszczone, posiadają linię boczną. Rozmiar waha się od 3 do 18 cm. Palce stóp połączone błoną pławną. Niektóre gatunki należące do tej rodziny na trzech palcach tylnych kończyn posiadają twarde wypustki przypominające pazury.
Tryb życia.
Prowadzą wodny tryb życia, żywiąc się bezkręgowcami wodnymi. Przy pożeraniu zdobyczy często pomagają sobie przednimi kończynami.
W okresie godowym grzbietorodowate wydają charakterystyczny cichy terkot (podobny do skrzypienia drzwi). Uzyskują go dzięki twardym płytkom krtaniowym.
Podział systematyczny.
Do rodziny należą następujące rodzaje:

</doc>
<doc id="613525" url="https://pl.wikipedia.org/wiki?curid=613525" title="NGC 5866">
NGC 5866

NGC 5866 (również PGC 53933 lub UGC 9723, być może także Messier 102) – galaktyka soczewkowata z jasnym, okrągłym jądrem i mało rozwiniętymi ramionami spiralnymi (S0-a), znajdująca się w gwiazdozbiorze Smoka w odległości około 48 milionów lat świetlnych. Jest to galaktyka aktywna klasyfikowana jako LINER lub galaktyka Seyferta.
Jest głównym składnikiem małej gromady galaktyk zwanej Grupą NGC 5866. Ma masę około 30-50% większą niż Droga Mleczna. Z Ziemi jest widoczna z boku, co nadaje jej wrzecionowaty kształt, z delikatnie zarysowanym pasmem pyłu, stąd nazwa "Galaktyka Wrzeciono".
Odkrycie.
Być może odkrył ją Pierre Méchain 27 marca 1781 roku. Jego przyjaciel Charles Messier umieścił tę obserwację w swoim katalogu jako Messier 102, z braku czasu nie dokonał jednak jej weryfikacji i podał tylko orientacyjną pozycję opisową. Dokładniejszą pozycję obiektu umieścił w odręcznej notatce w swojej prywatnej kopii katalogu. Żadna z tych pozycji nie pozwala jednak jednoznacznie stwierdzić, który obiekt zaobserwował Méchain, choć część badaczy twierdzi, że mogła to być galaktyka NGC 5866. Niezależnie galaktykę tę odkrył William Herschel 5 maja 1788 roku.

</doc>
<doc id="613526" url="https://pl.wikipedia.org/wiki?curid=613526" title="NGC 5867">
NGC 5867

NGC 5867 (również PGC 2512461) – zwarta galaktyka (C), znajdująca się w gwiazdozbiorze Smoka. Odkrył ją Bindon Stoney – asystent Williama Parsonsa 25 kwietnia 1851 roku.

</doc>
<doc id="613527" url="https://pl.wikipedia.org/wiki?curid=613527" title="Teresa Kotlarczyk">
Teresa Kotlarczyk

Teresa Kotlarczyk (ur. 10 października 1955 w Oświęcimiu) – polska reżyserka i scenarzystka filmowa.
Postanowieniem Prezydenta RP z dnia 18 października 2002, została odznaczona Złotym Krzyżem Zasługi za zasługi dla rozwoju Telewizji Polskiej.

</doc>
<doc id="613529" url="https://pl.wikipedia.org/wiki?curid=613529" title="NGC 5869">
NGC 5869

NGC 5869 (również PGC 54119 lub UGC 9742) – galaktyka soczewkowata (S0), znajdująca się w gwiazdozbiorze Panny. Została odkryta 24 lutego 1786 roku przez Williama Herschela. Galaktyka NGC 5869 należy do grupy galaktyk NGC 5846.
Niektóre źródła (np. baza SIMBAD) błędnie podają, że duplikatem NGC 5869 w katalogu NGC jest NGC 5865; w rzeczywistości NGC 5865 to zdublowana obserwacja galaktyki NGC 5868.

</doc>
<doc id="613530" url="https://pl.wikipedia.org/wiki?curid=613530" title="Żaby bezjęzyczne">
Żaby bezjęzyczne



</doc>
<doc id="613531" url="https://pl.wikipedia.org/wiki?curid=613531" title="NGC 5872">
NGC 5872

NGC 5872 (również PGC 54169) – galaktyka soczewkowata (S0), znajdująca się w gwiazdozbiorze Wagi. Odkrył ją Joseph Winlock 30 lipca 1867 roku.

</doc>
<doc id="613532" url="https://pl.wikipedia.org/wiki?curid=613532" title="NGC 5874">
NGC 5874

NGC 5874 (również PGC 54018 lub UGC 9736) – galaktyka spiralna z poprzeczką (SBc), znajdująca się w gwiazdozbiorze Wolarza. Odkrył ją Lewis A. Swift 11 czerwca 1885 roku.
W galaktyce tej zaobserwowano supernową SN 1999A.

</doc>
<doc id="613533" url="https://pl.wikipedia.org/wiki?curid=613533" title="NGC 5875">
NGC 5875

NGC 5875 (również PGC 54095 lub UGC 9745) – galaktyka spiralna (Sb), znajdująca się w gwiazdozbiorze Wolarza. Odkrył ją William Herschel 1 maja 1788 roku. Należy do galaktyk Seyferta typu 2.

</doc>
<doc id="613534" url="https://pl.wikipedia.org/wiki?curid=613534" title="Autostrada M2 (Węgry)">
Autostrada M2 (Węgry)

Autostrada M2 (węg. "M2 autópálya"), droga 2/A – budowana autostrada na Węgrzech w ciągu trasy europejskiej E77.
Obecnie autostrada łączy Budapeszt z miastem Vác. Dotychczas wybudowano dopiero jedną jezdnię autostrady. Jest ona tymczasowo oznakowana jako droga 2/A. Planowane jest przedłużenie drogi do granicy Słowacji.

</doc>
<doc id="613537" url="https://pl.wikipedia.org/wiki?curid=613537" title="NGC 5876">
NGC 5876

NGC 5876 (również IC 1111, PGC 54110 lub UGC 9747) – galaktyka spiralna z poprzeczką (SBab), znajdująca się w gwiazdozbiorze Wolarza. Odkrył ją Lewis A. Swift 11 czerwca 1885 roku. Jest to galaktyka z aktywnym jądrem typu LINER.

</doc>
<doc id="613539" url="https://pl.wikipedia.org/wiki?curid=613539" title="NGC 5878">
NGC 5878

NGC 5878 (również PGC 54364 lub UGCA 403) – galaktyka spiralna (Sb), znajdująca się w gwiazdozbiorze Wagi. Odkrył ją William Herschel 30 kwietnia 1788 roku.
W galaktyce tej zaobserwowano supernową SN 1988H.

</doc>
<doc id="613544" url="https://pl.wikipedia.org/wiki?curid=613544" title="Tadeusz Marian Sawicz">
Tadeusz Marian Sawicz

Tadeusz Marian Sawicz (ur. 1 września 1948, zm. 18 grudnia 1970 w Elblągu) – pracownik Miejskiego Przedsiębiorstwa Komunikacyjnego w Elblągu, zastrzelony w czasie wydarzeń grudniowych 1970. 
Życiorys.
18 grudnia 1970 r., wychodząc z baru mlecznego przy ul. 1 Maja w Elblągu, został postrzelony w głowę przez funkcjonariusza MO, jadącego milicyjną Nysą; zginął na miejscu. Sawicz nie brał udziału w manifestacjach.
Narzeczona Tadeusza Sawicza była w ciąży, a tydzień później, w pierwszy dzień Świąt Bożego Narodzenia, miał się odbyć ślub zamordowanego. Pochowano go na elbląskim cmentarzu przy ulicy Agrykola.
Po upadku komunizmu w Polsce skwer, niedaleko którego zginął, został nazwany jego imieniem. Postanowieniem Prezydenta RP Lecha Kaczyńskiego z dnia 17 grudnia 2008 (w 38. rocznicę Grudnia '70), "za zasługi w działalności na rzecz przemian demokratycznych w Polsce", został pośmiertnie odznaczony Złotym Krzyżem Zasługi.

</doc>
<doc id="613545" url="https://pl.wikipedia.org/wiki?curid=613545" title="NGC 5879">
NGC 5879

NGC 5879 (również PGC 54117 lub UGC 9753) – galaktyka spiralna (Sbc), znajdująca się w gwiazdozbiorze Smoka. Odkrył ją William Herschel 5 maja 1788 roku. Jest to galaktyka z aktywnym jądrem.
Do tej pory w galaktyce zaobserwowano jeden przypadek supernowej – SN 1954C. Należała do typu II, maksimum jasności (14,9) osiągnęła 4 października 1954 roku.

</doc>
<doc id="613546" url="https://pl.wikipedia.org/wiki?curid=613546" title="NGC 5880">
NGC 5880

NGC 5880 (również PGC 54427) – galaktyka soczewkowata (S0), znajdująca się w gwiazdozbiorze Wagi. Odkrył ją Francis Leavenworth 6 czerwca 1885 roku.

</doc>
<doc id="613548" url="https://pl.wikipedia.org/wiki?curid=613548" title="Lotto Dstny">
Lotto Dstny

Lotto Dstny ("Kod UCI:" LTD) – belgijska zawodowa grupa kolarska. Sponsorowana przez belgijską loterię Lotto nieprzerwanie od 1985. W latach 2005-2011 drugim sponsorem tytularnym była firma Omega Pharma, która w nazwie drużyny umieszczała marki swoich produktów: "Davitamon" pochodziła od suplementu witaminowego, "Predictor" od testu ciążowego, a "Silence" – od leku przeciwko chrapaniu. W latach 2010-2011 sponsor „ujawnił się” i grupa występowała pod nazwą Omega Pharma-Lotto. W sezonie 2012, po decyzji firmy Omega Pharma by sponsorować drużynę Quick Step, grupa zmieniła nazwę na Lotto-Belisol. W sezonie 2015 drugim sponsorem tytularnym została firma Soudal.
W sezonie 2019 grupa zarejestrowana w dywizji UCI WorldTeams.

</doc>
<doc id="613549" url="https://pl.wikipedia.org/wiki?curid=613549" title="NGC 5881">
NGC 5881

NGC 5881 (również IC 1100, PGC 53920 lub UGC 9729) – galaktyka spiralna (S?), znajdująca się w gwiazdozbiorze Smoka. Odkrył ją William Herschel 26 kwietnia 1789 roku.
W galaktyce tej zaobserwowano supernową SN 2011br.
Obiekt NGC 5881 jest przez niektóre starsze katalogi błędnie identyfikowany jako galaktyka PGC 54150 znajdująca się 2 stopnie dalej na północ.

</doc>
<doc id="613550" url="https://pl.wikipedia.org/wiki?curid=613550" title="NGC 5883">
NGC 5883

NGC 5883 (również PGC 54439) – galaktyka soczewkowata (S0), znajdująca się w gwiazdozbiorze Wagi. Odkrył ją Joseph Winlock 30 lipca 1867 roku.

</doc>
<doc id="613553" url="https://pl.wikipedia.org/wiki?curid=613553" title="NGC 5885">
NGC 5885

NGC 5885 (również PGC 54429) – galaktyka spiralna z poprzeczką (SBc), znajdująca się w gwiazdozbiorze Wagi. Odkrył ją William Herschel 9 maja 1784 roku.

</doc>
<doc id="613554" url="https://pl.wikipedia.org/wiki?curid=613554" title="Günter Netzer">
Günter Netzer

Günter Netzer (ur. 14 września 1944 w Mönchengladbach) – niemiecki piłkarz, pomocnik. Mistrz świata z 1974.
Życiorys.
Karierę piłkarską zaczynał w 1. FC Mönchengladbach, w 1963 przeniósł się do silniejszego i sławniejszego klubu z tego miasta – Borussii, gdzie występował przez dekadę. W tym czasie rozegrał 230 spotkań (82 gole) i zdobył dwa tytuły mistrzowskie (1970 i 1971) oraz Puchar Niemiec w 1973. W tym samym roku podpisał kontrakt z madryckim Realem i zespole "Królewskich" grał do 1976 (mistrzostwo kraju 75, 76 oraz Puchar Hiszpanii 74, 75). Karierę zakończył szwajcarskim Grasshoppers Zurych (1977).
W reprezentacji Niemiec debiutował 9 października 1965 w meczu z Austrią. Do 1975 rozegrał w kadrze 37 spotkań i strzelił 6 bramek. W 1972 zdobył z nią mistrzostwo Europy, a skład, którego podstawowymi zawodnikami byli Maier, Beckenbauer, Netzer oraz Müller jest uznawany za jeden z najlepszych w historii światowej piłki. Dwa lata później, podczas MŚ 74 zagrał jedynie 21 minut w przegranym meczu z reprezentacją NRD – występ ten dał mu tytuł mistrzowski.
Netzer był jednym z najwybitniejszych rozgrywających nie tylko swoich czasów. Na boisku i poza nim prezentował niesforny charakter, często kłócił się z trenerami, jednak w Mönchengladbach był niekwestionowanym przywódcą zespołu. Po zakończeniu kariery pracował jako generalny menadżer Hamburger SV, w okresie największych sukcesów klubu na arenie międzynarodowej (1978–1986). Od lat jest jednym z najbardziej znanych, ale i kontrowersyjnych, komentatorów wydarzeń piłkarskich w niemieckich mediach.

</doc>
<doc id="613555" url="https://pl.wikipedia.org/wiki?curid=613555" title="NGC 5886">
NGC 5886

NGC 5886 (również PGC 54298) – galaktyka eliptyczna (E-S0), znajdująca się w gwiazdozbiorze Wolarza. Odkrył ją John Herschel 13 maja 1828 roku.

</doc>
<doc id="613556" url="https://pl.wikipedia.org/wiki?curid=613556" title="Gunter Netzer">
Gunter Netzer



</doc>
<doc id="613557" url="https://pl.wikipedia.org/wiki?curid=613557" title="NGC 5887">
NGC 5887

NGC 5887 (również PGC 54416 lub UGC 9779) – galaktyka spiralna (S0-a), znajdująca się w gwiazdozbiorze Węża. Odkrył ją Édouard Jean-Marie Stephan 9 czerwca 1880 roku. Jest to galaktyka z aktywnym jądrem typu LINER.

</doc>
<doc id="613560" url="https://pl.wikipedia.org/wiki?curid=613560" title="NGC 5888">
NGC 5888

NGC 5888 (również PGC 54316 lub UGC 9771) – galaktyka spiralna z poprzeczką (SBbc), znajdująca się w gwiazdozbiorze Wolarza. Odkrył ją William Herschel 9 kwietnia 1787 roku. Jest to galaktyka z aktywnym jądrem typu LINER.
W galaktyce tej zaobserwowano supernowe SN 2007Q i SN 2010fv.

</doc>
<doc id="613561" url="https://pl.wikipedia.org/wiki?curid=613561" title="NGC 5889">
NGC 5889

NGC 5889 (również PGC 54317) – galaktyka spiralna z poprzeczką (SBb), znajdująca się w gwiazdozbiorze Wolarza. Odkrył ją 25 kwietnia 1851 roku Bindon Stoney – asystent Williama Parsonsa.

</doc>
<doc id="613563" url="https://pl.wikipedia.org/wiki?curid=613563" title="NGC 5890">
NGC 5890

NGC 5890 (również PGC 54602) – galaktyka spiralna (S0-a), znajdująca się w gwiazdozbiorze Wagi. Odkrył ją w 1886 roku Ormond Stone.

</doc>
<doc id="613565" url="https://pl.wikipedia.org/wiki?curid=613565" title="NGC 5891">
NGC 5891

NGC 5891 (również PGC 54491) – galaktyka spiralna (Sbc), znajdująca się w gwiazdozbiorze Wagi. Odkrył ją Francis Leavenworth 12 czerwca 1885 roku.

</doc>
<doc id="613566" url="https://pl.wikipedia.org/wiki?curid=613566" title="Baguazhang">
Baguazhang

Baguazhang (). - w dosłownym tłumaczeniu Dłoń Ośmiu Trygramów. Jest to chiński styl walki, jeden z trzech najważniejszych stylów z grupy stylów wewnętrznych (Neijia), w skład której wchodzą również Taijiquan i Xingyiquan. Do grupy tej zaliczane są również Liuhebafaquan i Yiquan (w japońskiej odmianie nazywany Taikiken).
Tradycyjnie uważa się, że styl Baguazhang jest twardszy od Taijiquan, ale delikatniejszy od Xingyiquan.
W Baguazhang dostrzegalne są także wpływy zewnętrznych stylów Długiej Pięści (Chang Quan).
Styl walki.
Styl ten jest rozpoznawalny szczególnie dzięki charakterystycznej pracy stóp, opierającej się na krążeniu po wyimaginowanym okręgu wokół przeciwnika, wykonywanych co pewien czas gwałtownych zmianach kierunku i okrężnych technikach ręcznych. Inną bardzo charakterystyczną cechą tego stylu jest unikanie zaciskania dłoni w pięści - ćwiczący prawie zawsze wykonuje techniki otwartymi dłońmi.
Baguazhang wymaga bardzo silnych nóg oraz dużej giętkości kręgosłupa. W trakcie wykonywania form kręgosłup często jest mocno skręcany wokół osi. Mówi się, że prawidłowo ćwiczący "płynie w powietrzu", a jego kręgosłup "wygina się niczym ciało smoka". Ze względu na wysoki poziom trudności i obciążenie, styl ten nie jest raczej polecany początkującym, którym proponuje się na początek Xingyiquan lub Yiquan.
Strategia stylu polega na unikaniu przeciwnika, schodząc z linii ataku, by niemal równocześnie zaatakować.
Istnieje kilka odmian stylu Baguazhang, z których niektóre jako metodę kontrataku preferują rzuty, inne natomiast uderzenia w punkty witalne.
Mistrzowie.
Najbardziej znani na Zachodzie mistrzowie stylu to:
Styl w filmach.
Ze względu na duże walory estetyczne styl Baguazhang pojawił się w kilku filmach. Najbardziej znane z filmów wyświetlanych w Polsce to:
Publikacje na temat stylu w języku polskim.
Pierwszy i jak na razie jedyny materiał instruktażowy z polskim tłumaczeniem (tłumaczenie: Sebastian Niedziela) to wydany w 2005 roku przez YMAA film DVD "Baguazhang z Emei" autorstwa mistrza Liang Shou-Yu.

</doc>
<doc id="613567" url="https://pl.wikipedia.org/wiki?curid=613567" title="Waldemar Rebinin">
Waldemar Rebinin

Waldemar Rebinin (ur. 29 października 1944 w Grójcu, zm. 15 grudnia 1970 w Gdańsku) – polski kierowca, pracownik Wojewódzkiej Kolumny Transportu Sanitarnego w Gdańsku, zastrzelony w czasie wydarzeń grudniowych 1970.
Życiorys.
Był synem Gabriela, Łotysza, z zawodu kolejarza, byłego więźnia obozu koncentracyjnego Mauthausen-Gusen oraz Haliny. Od 1947 mieszkał w Elblągu. Ukończył zasadniczą szkołę zawodową w Starogardzie Gdańskim. W 1967 ożenił się i przeprowadził do Gdańska. W 1968 urodziła mu się córka, Małgorzata, a w 1970 syn, Robert.
W trakcie wydarzeń grudniowych, 15 grudnia 1970 był kierowcą oznakowanego samochodu sanitarnego wiozącego zaopatrzenie medyczne do przychodni kolejowej przy Dworcu Głównym w Gdańsku. W okolicach dworca, około godz. 14, został śmiertelnie postrzelony w głowę przez funkcjonariusza MO. Był jedną z 8 ofiar wydarzeń grudniowych w Gdańsku. Pochowano go w Gdańsku na cmentarzu Srebrzysko, a wiosną 1971 została wykonana ekshumacja i przeniesienie zwłok na elbląski cmentarz przy ulicy Agrykola, na którym również zostali pochowani Zbyszek Godlewski i Tadeusz Marian Sawicz.
Po upadku komunizmu w Polsce jeden ze skwerów w jego rodzinnym Elblągu został nazwany jego imieniem. Postanowieniem Prezydenta RP Lecha Kaczyńskiego z 17 grudnia 2008 (w 38. rocznicę Grudnia '70), "za zasługi w działalności na rzecz przemian demokratycznych w Polsce", został pośmiertnie odznaczony Złotym Krzyżem Zasługi.

</doc>
<doc id="613569" url="https://pl.wikipedia.org/wiki?curid=613569" title="NGC 5892">
NGC 5892

NGC 5892 (również PGC 54365) – galaktyka spiralna z poprzeczką (SBcd), znajdująca się w gwiazdozbiorze Wagi. Odkrył ją w 1886 roku Ormond Stone.

</doc>
<doc id="613570" url="https://pl.wikipedia.org/wiki?curid=613570" title="NGC 5893">
NGC 5893

NGC 5893 (również PGC 54351 lub UGC 9774) – galaktyka spiralna z poprzeczką (SBb), znajdująca się w gwiazdozbiorze Wolarza. Odkrył ją William Herschel 9 kwietnia 1787 roku.

</doc>
<doc id="613571" url="https://pl.wikipedia.org/wiki?curid=613571" title="Astygmatyzm">
Astygmatyzm

Astygmatyzm – wada układu optycznego, polegająca na tym, że promienie padające w dwóch prostopadłych płaszczyznach są ogniskowane w różnych punktach. Wywołuje ona obraz nieostry i zniekształcony.
Rodzaje astygmatyzmu.
Istnieją dwa rodzaje astygmatyzmu. Pierwszy z nich jest aberracją trzeciego rzędu i występuje dla obiektów położonych poza osią optyczną. Ta aberracja pojawia się nawet wtedy, gdy układ optyczny jest całkowicie symetryczny.
Drugi rodzaj astygmatyzmu występuje, gdy układ optyczny nie ma symetrii obrotowej względem osi optycznej. Ten brak symetrii może być celowy, jak w przypadku soczewek cylindrycznych, albo spowodowany przez niedokładności w produkcji czy też złe ustawienie elementów układu optycznego. W tym wypadku astygmatyzm pojawia się nawet dla źródła światła leżącego na osi optycznej układu. Do wyrównania tej wady stosuje się tzw. soczewki cylindryczne.
Astygmatyzm jako wada wzroku.
Oko ludzkie również jest układem optycznym, w którym może występować astygmatyzm. W tym przypadku jest to astygmatyzm drugiego rodzaju, spowodowany przez niesymetryczny kształt oka.

</doc>
<doc id="613573" url="https://pl.wikipedia.org/wiki?curid=613573" title="Letni Pałac Lubomirskich w Rzeszowie">
Letni Pałac Lubomirskich w Rzeszowie

Letni Pałac Lubomirskich w Rzeszowie – zabytkowa, późnobarokowa rezydencja z elementami rokoka, znajdująca się przy alei Lubomirskich w Rzeszowie, w pobliżu zamku. Powstała w latach 90. XVII w. na terenie dawnej winnicy Mikołaja Spytka Ligęzy, jako część większego założenia, które miało na celu stworzenie dużego kompleksu ogrodowego wokół rezydencji na zamku.
Historia.
Budynek zaprojektował prawdopodobnie Tylman z Gameren. Rozbudowano go w połowie XVIII w. za czasów Hieronima Augusta Lubomirskiego, kiedy nadwornym architektem był Karol Wiedemann. Pałacyk uzyskał w efekcie modną w tym czasie formę "maison de plaisance". W jego otoczeniu znajdował się rozległy ogród z oranżerią, zwierzyńcem i altaną w stylu chińskim. Ostatnim Lubomirskim, który posiadał pałac był Franciszek, który podejmuje decyzje o jego sprzedaży. Od początku wieku XX budynek należy kolejno do rodzin Kostheimów i Nieciów, ci ostatni dzierżawią budynek instytucjom publicznym. Na przełomie roku 1936 i 1937 w budynku utworzono dowództwo 10. Brygady Kawalerii, z ówczesnym płk. Stanisławem Maczkiem.
W 1904 został przebudowany, zaś w latach 1981–1985 gruntownie restaurowany.
W okresie PRL w budynku działał Wojewódzki Ośrodek Doskonalenia Kadr Medycznych.
Z chwilą utworzenia Uniwersytetu Rzeszowskiego, budynek, dzierżawiony od miasta przekazano Instytutowi Muzyki, następnie zaś Katedrze Informatyki i Uniwersyteckiemu Centrum Nauki Języków Obcych. Budynek był także siedzibą Centrum Dokumentacji Współczesnej Sztuki Sakralnej. W lipcu 2013 roku nieruchomość odzyskali ostatni prywatni właściciele - rodzina Nieciów, która pałac wystawiła na sprzedaż. Budynek zakupiła Okręgowa Izba Lekarska w Rzeszowie. Docelowo ma stać się on siedzibą OIL. połowy Od 2013 r. w budynku trwa jednak remont i konserwacja.
Architektura.
Jest to nieduży, trzykondygnacyjny budynek z podpiwniczeniem na rzucie litery "H". Pierwotnie możliwe, że jego wysokość była zróżnicowana i główna część była jedynie 1-piętrowa. Piętro dobudowano w późniejszym okresie. Fasada zwrócona jest ku wschodowi. Cała ma długość ok. 26,5 m, zaś część środkowa z wejściem 12,7 m. Każde ze "skrzydeł" ma wymiary 6,8 x 16,8 m. Zarówno ściany boczne jak i przednia i tylna ozdobione są pojedynczymi, centralnie usytuowanymi ryzalitami. Całość ma wysokość ok. 6 m.
W środkowej części fasady widoczne są trzy kolumny okien. Na najniższym poziomie są to okna prostokątne, natomiast miejsce środkowego zajęły koliście zakończone drzwi. Na 1 piętrze szerokość bocznych okien jest taka sama jak tych, na parterze, natomiast wysokość jest 2 razy krótsza, co powoduje, że zyskują one niemal kwadratowy kształt. Nad drzwiami znajduje się niewielkie owalne okno. W skrzydłach znajdują w fasadzie znajduje się 2 pary okien powtarzających kształt okien z centralnej części. Na piętrze brak jest za to okien, występują jedynie nisze z popiersiami członków rodziny Lubomirskich. 2. piętro nad częścią centralna pozbawione jest ozdób, powtarza jedynie rozmieszczenie 3 okien w linii z niższymi. Dach nad skrzydłami zachował początkowy kształt manstardowy z okienkami "lucarnes" (widocznych na planie Wiedemanna). Całość opiera się na cokole o wysokości 1,6 m. W nim są umieszczone są okna piwnic. Wszystkie narożniki ścian posiadają pilastry. Prostokątne obramowania wykonane są z drzewa dębowego. Całość wieńczy, biegnący wzdłuż wszystkich ścian na wysokości oryginalnego dachu trójdzielny gzyms. Archiwoltę portalu od strony wschodniej zdobią obustronnie potrójne pilastry. Wedle opisu Emanuela Świeykowskiego z 1907 roku, łączący je kapitel składa się z niestarannie wykonanych wolut z głową cheruba pośrodku, obecnie zdobienia te nie zostały zachowane. Nad wejściem znajdował się owalny kartusz herbowy ze stylizowanym "L", obecnie pusty. Owalne okienko stanowi integralną część kompozycji.
Ściany boczne analogicznie podzielone były na trzy części środkowym ryzalitem, tym razem zwieńczony trójkątnym szczytem. W środkowej części znajdują się centralnie umieszczone pusta, podłużna nisza na parterze i owalna w kształcie z popiersiem na pierwszym piętrze. Po bokach okna, które zachowywały proporcje otworów okiennych ze ściany frontowej. na 2 pozostałych częściach bocznych rozmieszczono po 1 kolumnie okien (na ścianie południowej 2 okna są ślepe). Dolne nisze posiadają bardzo bogate zdobienia. Ich archiwolty są, podobnie, jak obramowania okienne wykonane z dębiny, jednak te cechuje potrójny ciężki klucz z obustronnymi wolutami. Boczne nisze z popiersiami są również bardziej bogato zdobione względem przednich.
Wnętrze pałacyku nie zachowało praktycznie w ogóle pierwotnego rozkładu, ani zdobień, gdyż nie zdecydowano się na ich odtworzenie, po pożarze z początku ubiegłego wieku. Wiadomo, że w czasach pierwszych właścicieli pałacu zwany on był też "teatrzykiem", ze względu na to, że w jego największym, dwukondygnacyjnym pomieszczeniu znajdowała się scena i były odgrywane spektakle dla przybyłych gości. Całość, wraz z niewielkim ogrodem osłonięta jest masywnym ogrodzeniem. Wcześniej na filarach ustawione były bogato zdobione kamienne wazy, które obecnie ustawione są wzdłuż bocznych ścian pałacu. Są one wykonane z kamienia, mają kształt urny, zwieńczonej płomieniem, lub bukietem kwiatów. Najprawdopodobniej, ze względu na ich różnorodny kształt, przed umieszczeniem ich na filarach służyły jako ozdoby ogromnego francuskiego parku, który rozciągał się przed budynkiem.

</doc>
<doc id="613574" url="https://pl.wikipedia.org/wiki?curid=613574" title="NGC 5894">
NGC 5894

NGC 5894 (również PGC 54234 lub UGC 9768) – galaktyka spiralna z poprzeczką (SBm), znajdująca się w gwiazdozbiorze Smoka. Odkrył ją William Herschel 25 maja 1788 roku.

</doc>
<doc id="613575" url="https://pl.wikipedia.org/wiki?curid=613575" title="NGC 5895">
NGC 5895

NGC 5895 (również PGC 54366) – galaktyka spiralna (Sc), znajdująca się w gwiazdozbiorze Wolarza. Odkrył ją 23 maja 1854 roku R.J. Mitchell – asystent Williama Parsonsa.

</doc>
<doc id="613577" url="https://pl.wikipedia.org/wiki?curid=613577" title="Krzysztof Jeżowski (kolarz)">
Krzysztof Jeżowski (kolarz)

Krzysztof Jeżowski (ur. 30 sierpnia 1975 w Pabianicach) – polski kolarz, mistrz Polski (2009)
Życiorys.
Jest wychowankiem LKS Pawlikowiczanki. Od 1997 do 2000 występował w barwach Legii Warszawa, a następnie w ekipach Mikomax-Browar Staropolski (2001-2003), Knauf Team (2004-2006), CCC Polsat Polkowice (2007-2010) i Bank BGŻ Team (2011-2012).
W wyścigu szosowym ze startu wspólnego był mistrzem Polski (2009), wicemistrzem (2002) i brązowym medalistą (2004). W 2009 zwyciężył w generalnej klasyfikacji Wyścigu dookoła Tajwanu. Wygrał także dwukrotnie Memoriał im. Henryka Łasaka (2007, 2008) oraz pojedyncze etapy w Wyścigu dookoła Mazowsza (2001, 2005, 2 × 2006, 2009), Małopolskim Wyścigu Górskim (2 × 2004, 2007, 2008, 2009), Wyścigu Solidarności (2004), Wyścigu Szlakiem Grodów Piastowskich (2 × 2006, 2008), Bałtyk-Karkonosze Tour (2007, 2011) i Wyścigu dookoła Maroka (2004, 4 × 2009). W Wyścigu Pokoju startował w 1999 (77. miejsce), 2000 (nie ukończył), 2002 (76. miejsce), 2004 (nie ukończył).

</doc>
<doc id="613578" url="https://pl.wikipedia.org/wiki?curid=613578" title="NGC 5896">
NGC 5896

NGC 5896 (również PGC 54367) – galaktyka spiralna (S), znajdująca się w gwiazdozbiorze Wolarza. Odkrył ją 23 maja 1854 roku R.J. Mitchell – asystent Williama Parsonsa.

</doc>
<doc id="613580" url="https://pl.wikipedia.org/wiki?curid=613580" title="Swap stopy procentowej">
Swap stopy procentowej

Swap stopy procentowej (ang. "interest rate swap", "IRS") – kontrakt wymiany płatności odsetkowych, jeden z podstawowych instrumentów pochodnych, będący przedmiotem obrotu na rynku międzybankowym. Swap stopy procentowej jest umową pomiędzy dwiema stronami, na podstawie której strony wypłacają sobie wzajemnie (w określonych odstępach czasu w trakcie trwania kontraktu) odsetki od umownego nominału kontraktu, naliczane według odmiennej stopy procentowej. Transakcja IRS może być traktowana jako seria kontraktów FRA, albo jako wymiana odsetek od dwóch kuponowych obligacji.
Transakcja IRS umożliwia zarządzanie ryzykiem stóp procentowych, pozwalając na zamianę stopy procentowej kredytu lub inwestycji ze stopy zmiennej na stałą lub inną zmienną, albo ze stopy stałej na zmienną. IRS daje możliwość zabezpieczenia przed wzrostem kosztu kredytu lub przed obniżeniem stopy zwrotu z inwestycji.
Obecnie w coraz większym zakresie transakcje IRS zawierają korporacje. Dokonują tego m.in. w celu zapewnienia sobie stałego kosztu finansowania ("receive floating rate and pay fixed"), albo pozyskania tańszego finansowania w walucie obcej ("receive foreign fixed rate vs. pay domestic fixed rate").
W rodzinie IRS można wyróżnić:
W waniliowej transakcji IRS wyróżnia się dwie pozycje, przy czym to kierunek płatności stawki zmiennej określa, jaką pozycję zajmuje kontrahent w transakcji IRS:
W charakterze stopy zmiennej występuje zazwyczaj stopa „rynkowa” (LIBOR, EURIBOR, WIBOR lub inna, zależnie od rynku). Wysokość stopy stałej dla standardowych kontraktów kwotowana jest przez banki i zwana stopą swapową (ang. "swap rate"). Jest ona dobrana w taki sposób, że początkowa wartość kontraktu była zerowa.
Należy zwrócić uwagę, że wysokość stopy zmiennej płaconej w danym okresie odsetkowym standardowo jest ustalana z góry na początku tego okresu (tak jak dla lokat bankowych). Niekiedy są spotykane kontrakty w których stopa ta ustalana jest z dołu (tzw. ang. "LIA swap" lub "Libor in arrears swap"), należą one jednak do grupy skomplikowanych w wycenie, tzw. egzotycznych instrumentów pochodnych.
Wycena.
Wycena waniliowego kontraktu IRS to różnica zdyskontowanych przepływów po stronie fixed i floating. Dla kontrahenta zajmującego długą pozycję w stopie zmiennej wycena net present value, to:
a dla zajmującego krótką pozycję NPV przybiera wartość formula_2 gdzie:
oraz

</doc>
<doc id="613581" url="https://pl.wikipedia.org/wiki?curid=613581" title="NGC 5898">
NGC 5898

NGC 5898 (również PGC 54625 lub UGCA 404) – galaktyka eliptyczna (E0), znajdująca się w gwiazdozbiorze Wagi. Odkrył ją William Herschel 21 maja 1784 roku.

</doc>
<doc id="613583" url="https://pl.wikipedia.org/wiki?curid=613583" title="NGC 5899">
NGC 5899

NGC 5899 (również PGC 54428 lub UGC 9789) – galaktyka spiralna z poprzeczką (SBc), znajdująca się w gwiazdozbiorze Wolarza. Odkrył ją William Herschel 18 marca 1787 roku. Należy do galaktyk Seyferta typu 2.

</doc>
<doc id="613585" url="https://pl.wikipedia.org/wiki?curid=613585" title="NGC 5900">
NGC 5900

NGC 5900 (również PGC 54431 lub UGC 9790) – galaktyka spiralna (Sb), znajdująca się w gwiazdozbiorze Wolarza. Odkrył ją William Herschel 9 kwietnia 1787 roku.

</doc>
<doc id="613593" url="https://pl.wikipedia.org/wiki?curid=613593" title="Ryt gallikański">
Ryt gallikański

Ryt gallikański (galijski) – katolicki ryt właściwy dla Galii w V–X w. Jest pokrewny z rytem mozarabskim, odrębny zaś od pozostałych rytów zachodnich – rzymskiego i ambrozjańskiego. Liturgię w tym rycie sprawują niektóre wspólnoty starokatolickie we Francji.
Historia i pochodzenie.
Ryt gallikański związany jest ze starożytną Galią zaalpejską, z jej stolicami biskupimi, Marsylią i Arles. Jest on odrębny od liturgii rzymskiej przepracowanej na potrzeby Karolińskiego środowiska kulturalnego, określanej czasem w opracowaniach także jako „gallikańska”. Są to jednak zasadniczo dwie różne od siebie liturgie. Ryt gallikański nigdy nie miał wypracowanego jednego całkowicie wspólnego tekstu modlitwy eucharystycznej. Różne ośrodki związane ze sobą opracowywały – jak wcześniej, gdy obowiązywały eucharystyczne tradycje ustne przekazywane z pokolenia na pokolenie – swoje lokalne warianty sakramentarza.
Ponieważ źródła pisane pojawiły się dopiero w V wieku wraz z procesem spisywania modlitw eucharystycznych, trudno jednoznacznie określić pochodzenie i początki rytu gallikańskiego. Badacze zgadzają się, że jakaś pierwotna forma tego – znana pod nazwą rytu hiszpańsko-gallikańskiego – była celebrowana także na Półwyspie iberyjskim. Z tej formy pierwotnej wykształcił się m.in. ryt mozarabski.
Trwa jednak spór o to, gdzie czerpała wzory liturgia w kościołach w Galii, która z biegiem czasu zyskała miano rytu gallikańskiego.
Istnieją 4 główne hipotezy próbujące wyjaśnić pierwotne źródła tego rytu: efezyjska, ambrozjańska, rzymska i galijska.
Teoria efezyjska.
Autorem teorii efezyjskiej jest Sir W. Palmer. Według niego ryt gallikański powstał przez przeniesienie obrzędów i zwyczajów liturgicznych z Efezu do Lyonu przez św. Ireneusza, który przejął je pośrednio (przez św. Polikarpa) od św. Jana. Większość współczesnych liturgistów odrzuca jednak tę teorię, odmawiając jej wartości historycznej.
Teoria ambrozjańska.
Na przełomie XIX i XX w. teorię efezyjską odrzucił historyk wczesnego chrześcijaństwa, Louis Duchesne, i zaproponował swoją. Jego zdaniem ryt gallikański powstał w Mediolanie, który – zdaniem o. Duchesne’a – w IV w. był jednym z ważniejszych ośrodków chrześcijaństwa. Stamtąd ryt ten rozprzestrzenił się w Galii, Prowansji, Galii Narboniensis. Belgii, Germanii, Norikum (Austria), Batawii (późniejsze Niderlandy). W zmienionej formie dotarł do Brytanii, Kornwalii, Szkocji, Walii, Irlandii i na Półwysep Iberyjski, a także w mniejszym stopniu rozwinął się w południowej Italii, Sycylii, był poświadczony w Alpach Julijskich (Słowenia), w Recji (Szwajcaria), w Akwilei, nawet w Umbrii. Ligurii, Piemoncie, Toskanii, co nieco w Afryce Północnej i na Malcie, jak również w Dalmacji (Chorwacja), a nawet w samej diecezji rzymskiej (obrządek gelazjański czy wpływ na rzymskie liturgie monastyczne) z wyjątkiem Watykanu. Wschodnie pochodzenie i akcenty rytu gallikańskiego tłumaczył on tym, że w latach 355–374 na stolicy biskupiej w Mediolanie urzędował pochodzący z Kapadocji Auksencjusz ("Auxentius"). Za „dowód” na takie pochodzenie rytu gallikańskiego Duchnese służył list papieża Innocentego I (pont. 401–417) do Decencjusza z Gubbio, w którym papież zwracał uwagę na "„obce zapożyczenia”" w liturgii (m.in. odnośnie do miejsca znaku pokoju w czasie mszy). Ta teoria pociąga za sobą stwierdzenie, że ryt ambrozjański nie jest odmianą rytu rzymskiego, lecz pochodził od rytu gallikańskiego i został zromanizowany później.
Teoria rzymska.
Trzecia teoria, zwana rzymską, nie posiada swojego jednego, głównego autora i opiera się na założeniu, że ryt gallikański nie posiada korzeni wschodnich. W swojej większej części została sformułowana przez Łukasza Probsta, mediolańskiego liturgistę. Należy zaznaczyć, że teoria ta, wyjaśniając pochodzenie rytu gallikańskiego, analizuje tylko kształt gallikańskiej mszy; nie bada więc ani liturgii godzin, ani innych obrzędów liturgicznych (jak chrzest czy pogrzeb). Zwolennicy tej teorii swoje dowodzenie opierają głównie na analizie 2 właściwości mszy gallikańskiej, w kontekście innych rytów: różnorodności nigryków czytanych (śpiewanych) przez kapłana oraz konsekracji.
Różnorodność nigryków czytanych (śpiewanych) przez kapłana
Liturgie wschodnie charakteryzują się względną stałością (niezmiennością) części przewidzianych dla kapłana, tzn. msza nie przewiduje części zmiennych, zależnych np. od dnia, w którym odprawiana jest msza. Istnieje oczywiście różnorodność i określona zmienność śpiewanych propriów (takich jak anafory, tropariony), ale części te wykonywane są przez chór, gdy tymczasem fragmenty przewidziane do odczytania przez kapłana pozostają niezmienne. Tymczasem ryty zachodnie cechują się właściwością odmienną. Widać to chociażby w mnogości prefacji przewidzianych przez Mszał Rzymski. Ryt gallikański cechował się jednak jeszcze większą zmiennością (zob. niżej charakterystyka mszy gallikańskiej).
Konsekracja
Różnica pomiędzy rytami wschodnimi a zachodnimi zachodzi również w słowach formuły konsekracji. Otóż, na Wschodzie stosuje się wzięty bezpośrednio z Pisma św. fragment: "„Tej nocy, której został zdradzony”" (1 Kor 9, 23–25). Tymczasem Zachód używa formuły: "„Tej nocy, której został wydany”". Jednakże w rycie gallikańskim (jak również w mozarabskim do 924 r.) stosowało się formułę konsekracji taką, jak na Wschodzie. Zwolennicy teorii rzymskiej uważają, że taka wschodnia formuła konsekracji była w pierwszych wiekach chrześcijaństwa powszechna również na Zachodzie. Dopiero w IV w., wyniku reform (kiedy to m.in. usunięto z mszy rozesłanie katechumenów, co było skutkiem osłabienia się podziału na mszę katechumenów i mszę wiernych), ustanowiono w Rzymie formułę dziś określaną jako „zachodnią”. Uważa się, że ryt gallikański po prostu nie przyjął tej reformy, stąd zachowały się w nim takie archaizmy, które bierze się za obce (wschodnie) zapożyczenia. Zwolennicy tej teorii za podobny przykład podają dzieje rytu ambrozjańskiego, który nie przyjął późniejszych (z V i VI w.) reform przeprowadzonych w Rzymie.
Teoria galijska.
W.C. Bishop w 1908 r. zaproponował zupełnie odmienne wyjaśnienie pochodzenia rytu gallikańskiego. Otóż, jego zdaniem ryt ten powstał właśnie w Galii, a dopiero później został wzbogacony różnymi innymi zapożyczeniami. Bishop nie wykluczał również, że to właśnie ryt gallikański, powstały w Galii, był w pierwszych wiekach chrześcijaństwa wspólnym dla całego Zachodu.
Dalsze dzieje rytu gallikańskiego.
Dalsze dzieje rytu gallikańskiego – podobnie jak jego początki – nie są dobrze zbadane i pewne. Na Półwyspie Iberyjskim ulegał dalszemu, oddzielnemu rozwojowi, ewoluując w ryt mozarabski. Tam właśnie ryt uporządkowano i zadbano o jego prawną regulację. Inaczej było we Francji, gdzie nie było jednolitej władzy, co skutkowało prawdziwą „liturgiczną anarchią”. Poszczególne synody – w Vannes (465), Agde (506), Vaison (529), Tours (567), Auxerre (578), oraz dwa w Mâcon (581, 623) – próbowały uporządkować sytuację. Jednak przez to – odwołując się często w spornych przypadkach do Rzymu – doprowadziły do romanizacji rytu gallikańskiego i utraty jego dotychczasowego charakteru. Dodatkowe zmiany wprowadzali obecni w Galii w kolejnych stuleciach iroszkoccy misjonarze. Szczególnie nasilony proces romanizacji zachodził w VII i VIII w., kiedy to np. zniesiono (dekretem króla Franków Pepina Krótkiego) śpiew gallikański, zastępując go rzymskim chorałem gregoriańskim. Romanizacja liturgii w Królestwie Franków następowała również za panowania Karola Wielkiego, który m.in. zwrócił się z prośbą do papieża Adriana I o przesłanie ksiąg liturgicznych; opracowane w Rzymie, wysłane na dwór Karola Wielkiego i rozpowszechnione w jego królestwie księgi przyczyniły się do ostatecznej utraty cech gallikańskich w liturgii tych obszarów.
Inne znaczenia przymiotnika „gallikański”.
Termin „gallikański” bywa również stosowany w odniesieniu do:
Nie mają one żadnego związku z omawianym w tym artykule rytem gallikańskim.
Charakterystyka.
Msza.
Charakterystyczną cechą gallikańskiej mszy jest jej zmienność, czyli brak stałych elementów. Wszystkie części mszy są zmienne, z wyjątkiem: 3 kantyków, Trisagionu przed Ewangelią, "Prex" po homilii, rozesłania katechumenów, modlitw celebransa podczas Offertorium, Wielkiego Wejścia, formuły znaku pokoju, dialogu "Sursum corda", śpiewu "Sanctus", słów konsekracji, modlitwy Pater noster oraz kilku innych modlitw z obrzędów komunijnych. Porządek mszy w rycie gallikańskim:

</doc>
<doc id="613594" url="https://pl.wikipedia.org/wiki?curid=613594" title="Józef Świder">
Józef Świder

Józef Świder (ur. 19 sierpnia 1930 w Czechowicach-Dziedzicach, zm. 22 maja 2014 w Katowicach) – polski kompozytor i pedagog muzyczny.
Studia muzyczne odbywał w Państwowej Wyższej Szkole Muzycznej w Katowicach (kompozycję pod kierunkiem Bolesława Woytowicza, fortepian w klasie Stefanii Allinówny i teorię muzyki u Adama Mitschy) zaś studia uzupełniające w Accademia di Santa Cecilia w Rzymie u Goffredo Petrassiego. Od roku 1952 nauczał kompozycji i teorii muzyki w katowickiej Akademii Muzycznej, gdzie przez szereg lat pełnił funkcje: dziekana, kierownika Katedry i prorektora. Jego uczniami byli, między innymi, Aleksander Lasoń, Julian Gembalski, Andrzej Dziadek i Wiesław Cienciała. Był też profesorem Uniwersytetu Śląskiego, filii w Cieszynie, gdzie w latach 1985–1999 kierował Instytutem Pedagogiki Muzycznej. Od roku 1984 był także profesorem Podyplomowego Studium Chórmistrzowskiego przy Akademii Muzycznej w Bydgoszczy, a od roku 1996 kierownikiem tego Studium. W latach siedemdziesiątych współpracował ze Śląskim Związkiem Chórów i Orkiestr, pełniąc tam przez kilka lat funkcję dyrektora artystycznego. Przez wiele lat był jurorem Ogólnopolskiego Turnieju Chórów „Legnica Cantat” oraz innych polskich i międzynarodowych konkursów chóralnych. Laureat „Srebrnej Piszczałki” (2002) - honorowej nagrody przyznawanej przez Prymasa Polski za wybitne osiągnięcia i wkład w rozwój muzyki sakralnej w Polsce. Wieloletni członek Związku Kompozytorów Polskich i Stowarzyszenia Autorów ZAiKS.
Ważniejsze dzieła.
Ponadto pisał muzykę kameralną, pieśni na głos i fortepian, utwory na gitarę, organy, na orkiestrę dętą, muzykę teatralną i filmową.
Ważniejsze nagrania radiowe i płytowe.
oraz liczne nagrania utworów chóralnych.

</doc>
<doc id="613596" url="https://pl.wikipedia.org/wiki?curid=613596" title="NGC 5902">
NGC 5902

NGC 5902 (również PGC 54394) – galaktyka spiralna (S), znajdująca się w gwiazdozbiorze Wolarza. Odkrył ją William Herschel 1 maja 1788 roku. Jest to galaktyka z aktywnym jądrem typu LINER.

</doc>
<doc id="613604" url="https://pl.wikipedia.org/wiki?curid=613604" title="NGC 5903">
NGC 5903

NGC 5903 (również PGC 54646 lub UGCA 405) – galaktyka eliptyczna (E2), znajdująca się w gwiazdozbiorze Wagi. Odkrył ją William Herschel 21 maja 1784 roku.

</doc>
<doc id="613605" url="https://pl.wikipedia.org/wiki?curid=613605" title="Podział administracyjny Armenii">
Podział administracyjny Armenii

Armenia jest podzielona na 10 prowincji – "marz" (orm. մարզ), w liczbie mnogiej "marzer" (orm. մարզէր). Miasto Erywań jest traktowane jako specjalne miasto/prowincja.
Prowincjami zarządzają gubernatorzy, zaś Erywaniem burmistrz, mianowany przez prezydenta.

</doc>
<doc id="613612" url="https://pl.wikipedia.org/wiki?curid=613612" title="NGC 5905">
NGC 5905

NGC 5905 (również PGC 54445 lub UGC 9797) – galaktyka spiralna z poprzeczką (SBb), znajdująca się w gwiazdozbiorze Smoka. Odkrył ją William Herschel 5 maja 1788 roku.
W galaktyce tej zaobserwowano supernową SN 1963O.

</doc>
<doc id="613615" url="https://pl.wikipedia.org/wiki?curid=613615" title="NGC 5907">
NGC 5907

NGC 5907 (również Galaktyka Drzazga, Galaktyka Krawędź Noża, PGC 54470 lub UGC 9801) – galaktyka spiralna (Sc), znajdująca się w gwiazdozbiorze Smoka. Odkrył ją William Herschel 5 maja 1788 roku.
W galaktyce zaobserwowano supernową SN 1940A.
Słabiej widoczna zachodnia część galaktyki, przesłonięta pyłem z dysku galaktycznego, została skatalogowana w "New General Catalogue" jako NGC 5906, gdyż błędnie sądzono, że jest to oddzielny obiekt.

</doc>
<doc id="613620" url="https://pl.wikipedia.org/wiki?curid=613620" title="NGC 5908">
NGC 5908

NGC 5908 (również PGC 54522 lub UGC 9805) – galaktyka spiralna (Sb), znajdująca się w gwiazdozbiorze Smoka. Odkrył ją William Herschel 5 maja 1788 roku.

</doc>
<doc id="613625" url="https://pl.wikipedia.org/wiki?curid=613625" title="NGC 5909">
NGC 5909

NGC 5909 (również PGC 54223 lub UGC 9778) – galaktyka spiralna (Sbc), znajdująca się w gwiazdozbiorze Małej Niedźwiedzicy. Odkrył ją William Herschel 12 grudnia 1797 roku.

</doc>
<doc id="613629" url="https://pl.wikipedia.org/wiki?curid=613629" title="Hans Christian Orsted">
Hans Christian Orsted



</doc>
<doc id="613631" url="https://pl.wikipedia.org/wiki?curid=613631" title="NGC 5911">
NGC 5911

NGC 5911 (również PGC 54731) – galaktyka spiralna (S0-a), znajdująca się w gwiazdozbiorze Węża. Odkrył ją Édouard Jean-Marie Stephan 5 czerwca 1880 roku.

</doc>
<doc id="613635" url="https://pl.wikipedia.org/wiki?curid=613635" title="NGC 5912">
NGC 5912

NGC 5912 (również PGC 54237) – galaktyka eliptyczna (E-S0), znajdująca się w gwiazdozbiorze Małej Niedźwiedzicy. Odkrył ją William Herschel 12 grudnia 1797 roku.

</doc>
<doc id="613638" url="https://pl.wikipedia.org/wiki?curid=613638" title="NGC 5913">
NGC 5913

NGC 5913 (również PGC 54761 lub UGC 9818) – galaktyka spiralna z poprzeczką (SBa), znajdująca się w gwiazdozbiorze Węża. Odkrył ją William Herschel 14 kwietnia 1785 roku. Jest to galaktyka z aktywnym jądrem.

</doc>
<doc id="613639" url="https://pl.wikipedia.org/wiki?curid=613639" title="Warunkowe zawieszenie wykonania kary">
Warunkowe zawieszenie wykonania kary

Warunkowe zawieszenie wykonania kary, "warunkowe zawieszenie wykonania orzeczonej kary" – jeden z przewidzianych w prawie karnym środków probacyjnych, polegający na wstrzymaniu realizacji orzeczonej represji prawnokarnej na ściśle oznaczony okres próby, którego przebieg decyduje, czy represja ta zostanie ostatecznie zastosowana.
Podstawową przesłanką do warunkowego zawieszenia kary jest przyjęcie przez sąd pozytywnej prognozy społeczno-kryminologicznej wobec sprawcy, który w czasie popełnienia przestępstwa nie był skazany na karę pozbawienia wolności oraz przekonanie, że kara w takiej postaci osiągnie cele oczekiwane wobec sprawcy, a w szczególności zapobiegnie powrotowi przez niego do przestępstwa.
W 2013 w Polsce karę w zawieszeniu orzeczono w 56% wyroków skazujących w I instancji wydanych przez sądy rejonowe. W krajach skandynawskich, Niemczech i Anglii odsetek kar w zawieszeniu nie przekracza kilkunastu procent. 
Z warunkowym zawieszeniem można orzec tak tylko karę pozbawienia wolności. Przy wymierzaniu kary pozbawienia wolności, Kodeks karny nakazuje orzec karę pozbawienia wolności w postaci bezwzględnej (bez warunkowego zawieszenia jej wykonania) tylko wtedy, gdy jest to bezwzględnie konieczne (gdy cele kary wobec sprawcy, a określone w art. 67 § 1 k.k.w. mogą zostać tylko osiągnięte w warunkach izolacji penitencjarnej).
Granice zastosowania.
Orzeczona kara pozbawienia wolności – co do zasady – nie może przekraczać jednego roku. W przypadku zastosowania instytucji nadzwyczajnego złagodzenia kary, sąd może warunkowo zawiesić wykonanie kary pozbawienia wolności do 5 lat.
Warunki.
Jeżeli skazany nie był wcześniej karany karą pozbawienia wolności i jest to wystarczające do osiągnięcia wobec sprawcy celów kary, a w szczególności zapobieżenia powrotowi do przestępstwa. Sąd bierze pod uwagę przede wszystkim postawę sprawcy, jego właściwości i warunki osobiste, dotychczasowy sposób życia oraz zachowanie się po popełnieniu przestępstwa.
Okres próby.
Zawieszenie wykonania kary następuje na okres próby, który biegnie od uprawomocnienia się orzeczenia i wynosi:
Orzekanie.
Dozór jest obowiązkowy wobec młodocianego sprawcy przestępstwa umyślnego, wobec wielokrotnego recydywisty i skazanego określonego w art. 65 § 1 k.k. a także wobec osoby, która dopuściła się przestępstwa w związku z zaburzeniami preferencji seksualnych i wobec sprawcy, który popełnił przestępstwo z użyciem przemocy na szkodę osoby wspólnie zamieszkującej (art. 73 §2 k.k.)
Przy zawieszeniu wykonania kary pozbawienia wolności sąd może orzec także grzywnę w wysokości do 270 stawek dziennych, jeżeli jej wymierzenie na innej podstawie nie jest możliwe; ponadto może ustanowić dozór kuratora lub osoby godnej zaufania, stowarzyszenia, instytucji albo organizacji społecznej, do której należy troska o wychowanie, zapobieganie demoralizacji lub pomoc skazanym.
Obowiązki.
Zawieszając wykonanie kary sąd zobowiązuje, a jeśli stosuje również środek karny, może zobowiązać skazanego do:
– przy czym orzeka się przynajmniej jeden z obowiązków.
Czas i sposób wykonania nałożonych obowiązków sąd określa po wysłuchaniu skazanego. Nadto nałożenie obowiązku poddania się terapii uzależnień i poddania się psychoterapii lub psychoedukacji wymaga zgody skazanego.
Wykonanie kary.
Obligatoryjne:
Fakultatywne:
Zarządzając wykonanie kary w trybie fakultatywnym, sąd może skrócić orzeczoną karę, nie więcej jednak niż o połowę. Bierze się wtedy pod uwagę przebieg okresu próby oraz stopień wykonania nałożonych obowiązków.
Przed wydaniem postanowienia w przedmiocie zarządzenia wykonania zawieszonej kary, skazany lub jego obrońca powinien zostać wysłuchany, chyba że zachodzą okoliczności obligatoryjnego zarządzenia wykonania kary.
Kara ograniczenia wolności w zamian za karę pozbawienia wolności.
W sytuacji zaistnienia przesłanek do zarządzenia wykonania kary pozbawienia wolności sąd może zamiast zarządzenia kary, zamienić ją na karę ograniczenia wolności w formie z obowiązkiem nieodpłatnej kontrolowanej pracy na cele społeczne ("vide" art. 75a k.k.) lub na grzywnę, przyjmując 1 dzień pozbawienia wolności jako 2 dni ograniczenia wolności lub 2 stawki dzienne grzywny - wyłącznie w przypadku wystąpienia przesłanek fakultatywnego zarządzenia wykonania kary pozbawienia wolności.
Właściwość sądu.
W sprawach związanych z wykonaniem orzeczenia o warunkowym zawieszeniu wykonania kary oraz w sprawie zarządzenia wykonania zawieszonej kary właściwy jest sąd, który w danej sprawie orzekał w pierwszej instancji, jednakże w stosunku do osoby skazanej przez sąd powszechny pozostającej pod dozorem właściwy jest sąd rejonowy, w którego okręgu dozór jest lub ma być wykonywany.
Zarządzenie wykonania kary nie może nastąpić później niż w ciągu 6 miesięcy od zakończenia próby. Przy czym w okresie tym również musi nastąpić uprawomocnienie się orzeczenia o zarządzeniu kary.
Zatarcie skazania.
Skazanie ulega zatarciu z mocy prawa z upływem 6 miesięcy od zakończenia próby. Jeżeli wobec skazanego orzeczono grzywnę lub środek karny, zatarcie skazania nie może nastąpić przed ich wykonaniem, darowaniem albo przedawnieniem ich wykonania; nie dotyczy to środka karnego w postaci obowiązku naprawienia szkody.

</doc>
<doc id="613640" url="https://pl.wikipedia.org/wiki?curid=613640" title="NGC 5914">
NGC 5914

NGC 5914 (również PGC 54654) – galaktyka spiralna (Sb), znajdująca się w gwiazdozbiorze Wolarza. Odkrył ją Édouard Jean-Marie Stephan 16 maja 1882 roku.

</doc>
<doc id="613642" url="https://pl.wikipedia.org/wiki?curid=613642" title="NGC 5915">
NGC 5915

NGC 5915 (również PGC 54816 lub UGCA 407) – galaktyka spiralna z poprzeczką (SBab), znajdująca się w gwiazdozbiorze Wagi. Odkrył ją John Herschel 5 czerwca 1836 roku.

</doc>
<doc id="613643" url="https://pl.wikipedia.org/wiki?curid=613643" title="Język abau">
Język abau

Język abau – język z rodziny sepickiej używany przez grupę ludności w prowincji Sandaun w Papui-Nowej Gwinei, blisko granicy z Indonezją. Według danych z 2000 roku posługuje się nim 7270 osób.
Jest na tyle zróżnicowany dialektalnie, że w kontaktach między różnymi grupami często używany jest tok pisin (który jest znany większości osób). Młodsze pokolenie zaczyna preferować ten język.
Udokumentowano jego gramatykę. Jest stosowany w edukacji. W piśmiennictwie stosuje się alfabet łaciński.

</doc>
<doc id="613645" url="https://pl.wikipedia.org/wiki?curid=613645" title="Ols porzeczkowy">
Ols porzeczkowy

Ols porzeczkowy – zespół roślinny o naukowej nazwie "Ribeso nigri-Alnetum" lub "Ribo nigri-Alnetum". Jeden z dwóch głównych rodzajów olsów.
Las z udziałem olszy czarnej i czarnej porzeczki o kępkowo-dolinkowej strukturze. Na kępkach gatunki roślinności leśnej, rzadziej borowej i łąkowej, w okresowo zalewanych dolinkach – szuwarowej i torfowiskowej (zwłaszcza ze związku "Magnocaricion"). Czasem podobny do zabagnionych postaci łęgu jesionowo-olszowego, który jednak nie ma struktury dolinowo-kępkowej, ma znaczny udział gatunków leśnych i łąkowych, a mniejszy udział gatunków szuwarowych.
Siedlisko żyzne lub co najmniej mezotroficzne. Odczyn gleby od słabo kwaśnego po słabo zasadowy.

</doc>
<doc id="613646" url="https://pl.wikipedia.org/wiki?curid=613646" title="NGC 5916">
NGC 5916

NGC 5916 (również PGC 54825) – galaktyka spiralna z poprzeczką (SBa/P), znajdująca się w gwiazdozbiorze Wagi. Odkrył ją John Herschel 5 czerwca 1836 roku.

</doc>
<doc id="613647" url="https://pl.wikipedia.org/wiki?curid=613647" title="Język iwam">
Język iwam

Język iwam – język sepicki używany w prowincji Sepik Wschodni w Papui-Nowej Gwinei. Według danych z 1998 r. posługuje się nim 3 tys. osób.
Fonetyka.
Opis fonetyki języka iwam oparty jest na:
Samogłoski /u/ /o/ /i/ /e/ mogą być obniżone do [] [], [] [] z wyjątkiem pozycji wygłosowej. Szwa nigdy nie występuje w wygłosie.
Spółgłoska [] wymawiana jest jako nosowa spółgłoska uderzeniowa [] przed samogłoskami. Fonem /s/ jest realizowany w nagłosie jako [] a w innych pozycjach często jako []. Dopuszczalne nagłosowe zbitki to /pr/, /kr/, /hr/, /hw/ i /hn/ oraz dowolna spółgłoska wargowa lub miękkopodniebienna plus /w/.

</doc>
<doc id="613649" url="https://pl.wikipedia.org/wiki?curid=613649" title="NGC 5917">
NGC 5917

NGC 5917 (również PGC 54809 lub Arp 254) – galaktyka spiralna (Sb), znajdująca się w gwiazdozbiorze Wagi. Odkrył ją John Herschel 16 lipca 1835 roku.
Galaktyka ta oddziałuje grawitacyjnie z sąsiednią MCG-01-39-003, o czym świadczy długi strumień materii wyrwanej z tej drugiej galaktyki. Obie galaktyki znajdują się w odległości około 87 milionów lat świetlnych od Ziemi.
W galaktyce NGC 5917 zaobserwowano supernową SN 1990Q.

</doc>
<doc id="613652" url="https://pl.wikipedia.org/wiki?curid=613652" title="NGC 5918">
NGC 5918

NGC 5918 (również PGC 54690 lub UGC 9817) – galaktyka spiralna (Sc), znajdująca się w gwiazdozbiorze Wolarza. Odkrył ją John Herschel 26 kwietnia 1830 roku. Jest zaliczana do radiogalaktyk.

</doc>
<doc id="613654" url="https://pl.wikipedia.org/wiki?curid=613654" title="AMI">
AMI



</doc>
<doc id="613655" url="https://pl.wikipedia.org/wiki?curid=613655" title="Palais-Royal">
Palais-Royal

Palais-Royal – pałac położony w centrum Paryża, 150 m na północ od Luwru, siedziba francuskiej Rady Stanu (Conseil d'État), Rady Konstytucyjnej i Ministerstwa Kultury, połączony z francuskim Teatrem Narodowym Comédie-Française.
Historia.
Wbrew swej nazwie „Pałac Królewski” Palais-Royal służył jako siedziba monarchy tylko w dwóch okresach:
Wybudowany został w latach po 1624 dla kardynała Richelieu, który w testamencie zapisał swój „Palais-Cardinal” Ludwikowi XIII. Po śmierci Ludwika XIII (1643) do pałacu przeniosła się z Luwru regentka Anna Austriaczka ze swymi synami i kardynałem Mazarinem, i to właśnie wtedy pałac otrzymał obecną nazwę.
Po śmierci Mazarina (1661) Ludwik XIV przejął samodzielną władzę i powrócił do Tuilerii. Palais-Royal został przekazany jako apanaże królewskiemu bratu Filipowi i pozostał paryską siedzibą domu orleańskiego do egzekucji Filipa Égalité w r. 1793. Był w międzyczasie, w latach 1715–1723, w czasie regencji bratanka Ludwika XIV, Filipa, centralnym ośrodkiem władzy we Francji. Prawnuk jego Filip Égalité wybudował w latach 1780–1784 do dziś istniejące galerie ze sklepami otaczające ogrody pałacowe, tak że Palais stał się centrum handlowym. Był także ośrodkiem agitacji politycznej ugrupowań lewicowych – na jego teren, jako obszar jurydyki Orleańczyków, policja nie miała wstępu. To tutaj 13 lipca 1789 Camille Desmoulins swoją przemową dał sygnał do marszu ludu Paryża na Bastylię. Znacjonalizowany po śmierci Filipa Égalité, służył w latach Konsulatu Napoleona Bonaparte jako siedziba Trybunatu. W roku 1814 Ludwik XVIII zwrócił go głowie rodu orleańskiego, księciu Chartres. W ciągu Stu dni Napoleona był rezydencją cesarskiego brata – Lucjana. Po objęciu tronu przez Ludwika Filipa I Palais-Royal służył do 1848 jako rezydencja następcy tronu, po czym po upadku monarchii lipcowej został zdewastowany i obrabowany (22 lutego 1848). Za czasów Drugiego Cesarstwa zamieszkiwał odrestaurowany pałac cesarski kuzyn książę Napoleon z rodziną. Zniszczony w czasie Komuny Paryskiej (1871) pałac odbudowano w 1875 z przeznaczeniem na siedzibę urzędów państwowych.
Kolumny Burena.
W 1986 na fali wprowadzania architektury nowoczesnej w krajobraz Paryża na zlecenie François Mitterranda rzeźbiarz i malarz Daniel Buren zainstalował na dziedzińcu pałacu (Cour d'honneur) zespół podstaw 260 kolumn z jasnego marmuru kararyjskiego i czarnego marmuru pirenejskiego, które w nocy podświetlane są na zielono. Ten koncept architektoniczny, tzw. kolumny Burena (pierwotna nazwa instalacji to "Les Deux Plateaux"), i jego dopasowanie do zabytkowego budynku wzbudziło wiele polemik, jednak wraz z upływem lat stało się jednym z symboli Paryża. W 2007 opłakany stan kolumn wzbudził wściekłość Burena, który zagroził demontażem swego dzieła. W rezultacie przeprowadzono trwające rok prace renowatorskie obejmujące m.in. oświetlenie kolumn i fontanny oraz uszczelnienie podłoża, ukończone w styczniu 2010. Koszty, poniesione głównie przez francuskie Ministerstwo Kultury, wyniosły 5,8 mln euro, czterokrotnie więcej niż sama instalacja kolumn w latach 80.

</doc>
<doc id="613657" url="https://pl.wikipedia.org/wiki?curid=613657" title="NGC 5919">
NGC 5919

NGC 5919 (również PGC 54826) – galaktyka eliptyczna (E), znajdująca się w gwiazdozbiorze Węża. Odkrył ją Lewis A. Swift 30 marca 1887 roku.

</doc>
<doc id="613660" url="https://pl.wikipedia.org/wiki?curid=613660" title="Język autu">
Język autu

Język autu, także: awtuw, kamnum – język sepicki używany w prowincji Sandaun w Papui-Nowej Gwinei. Jest blisko spokrewniony z językami karawa i pouye.

</doc>
<doc id="613662" url="https://pl.wikipedia.org/wiki?curid=613662" title="NGC 5920">
NGC 5920

NGC 5920 (również PGC 54839 lub UGC 9822) – galaktyka soczewkowata (S0), znajdująca się w gwiazdozbiorze Węża. Odkrył ją Lewis A. Swift 30 marca 1887 roku. Jest to galaktyka z aktywnym jądrem typu LINER.

</doc>
<doc id="613665" url="https://pl.wikipedia.org/wiki?curid=613665" title="NGC 5921">
NGC 5921

NGC 5921 (również PGC 54849 lub UGC 9824) – galaktyka spiralna z poprzeczką (SBbc), znajdująca się w gwiazdozbiorze Węża. Odkrył ją William Herschel 1 maja 1786 roku.
W galaktyce tej zaobserwowano supernową SN 2001X.

</doc>
<doc id="613670" url="https://pl.wikipedia.org/wiki?curid=613670" title="Intelsat 708">
Intelsat 708

Intelsat 708 – satelita łącznościowy, który miał zostać wyniesiony na orbitę geostacjonarną i być obsługiwany przez organizację Intelsat. Statek został zniszczony podczas startu w eksplozji rakiety nośnej. Wybuch zabił 6 osób, 57 ranił. Zniszczeniu uległ cały ładunek. Awaria rakiety wywołała również spięcie polityczne między Chinami a USA.
Opis misji.
Intelsat 708 został zbudowany przez firmę Space Systems/Loral, na platformie FS-1300, i wystrzelony chińską rakietą Chang Zheng 3B z chińskiego kosmodromu Xichang, 14 lutego 1996. Podczas startu doszło do awarii rakiety nośnej. Dwie sekundy po oderwaniu się od ziemi dziób rakiety zaczął pochylać się w dół i odchylać w bok z kursu. Do 22. sekundy lotu pochylenie w dół rosło, aż rakieta wybuchła (z mocą 20 – 50 ton trotylu) spadając na pobliską wioskę. Oficjalne źródło chińskie (agencja Xinhua) podało, że zginęło 6 osób, a 57 zostało rannych. Inne źródła podawały znacznie wyższą liczbę ofiar (nawet do 100 śmiertelnych). Dwoje z zabitych było starszymi inżynierami China Aerospace Science and Technology Corporation.
Tego samego dnia główny projektant rakiety nośnej powołał komisję do zbadania przyczyn tragedii. Interpretacja i analiza danych telemetrycznych wskazuje, że była ona skutkiem błędów w systemie nawigacji inercyjnej – awaria miała podłoże mechaniczne albo elektryczne.
Ponieważ Intelsat 708 zawierał wyrafinowane systemy łączności i kodowania informacji, a części szczątków statku nigdy nie odnaleziono (mogły zostać przechwycone przez rząd Chin), Intelsat i administracja prezydenta Billa Clintona zostali skrytykowani za prawdopodobny wyciek zaawansowanych technologii do Chin. Pracownicy wytwórcy satelity zostali dopuszczeni do wraku statku dopiero kilka godzin po katastrofie. Urządzeń kodujących nigdy nie znaleziono. Podejrzenia co do tego pociągnęły za sobą wszczęcie śledztwa przez Kongres USA. W 2002 amerykański Departament Stanu, w związku z katastrofą Intelsata 708 i wcześniejszą katastrofą satelity APSTAR 2, oskarżył firmy Hughes Electronics i Boeing Satellite Systems o pogwałcenie zakazów związanych z kontrolą eksportu.

</doc>
<doc id="613674" url="https://pl.wikipedia.org/wiki?curid=613674" title="NGC 5923">
NGC 5923

NGC 5923 (również PGC 54780 lub UGC 9823) – galaktyka spiralna z poprzeczką (SBbc), znajdująca się w gwiazdozbiorze Wolarza. Jest to galaktyka z aktywnym jądrem typu LINER.
Prawdopodobnie odkrył ją 1 maja 1828 roku John Herschel. Według nowszych ustaleń, być może jeszcze wcześniej obserwował ją jego ojciec, William Herschel, którego obserwacja z 9 kwietnia 1787 roku została skatalogowana pod numerem NGC 5922.

</doc>
<doc id="613675" url="https://pl.wikipedia.org/wiki?curid=613675" title="NGC 5924">
NGC 5924

NGC 5924 (również PGC 54850) – galaktyka spiralna (Sa), znajdująca się w gwiazdozbiorze Korony Północnej. Odkrył ją Édouard Jean-Marie Stephan 10 czerwca 1882 roku.

</doc>
<doc id="613685" url="https://pl.wikipedia.org/wiki?curid=613685" title="54 Piscium">
54 Piscium

 
54 Piscium – gwiazda zmienna ciągu głównego, położona w gwiazdozbiorze Ryb, o typie widmowym K0V. Ten pomarańczowy karzeł jest oddalony od Słońca o ok. 36 lat świetlnych. Wokół gwiazdy odkryto dwa okrążające ją obiekty: egzoplanetę 54 Piscium b i brązowego karła 54 Piscium B.

</doc>
<doc id="613698" url="https://pl.wikipedia.org/wiki?curid=613698" title="NGC 5926">
NGC 5926

NGC 5926 (również PGC 54950) – galaktyka spiralna (S?), znajdująca się w gwiazdozbiorze Węża. Odkrył ją Lewis A. Swift 15 czerwca 1884 roku.

</doc>
<doc id="613705" url="https://pl.wikipedia.org/wiki?curid=613705" title="NGC 5928">
NGC 5928

NGC 5928 (również PGC 55072 lub UGC 9847) – galaktyka soczewkowata (S0), znajdująca się w gwiazdozbiorze Węża. Odkrył ją William Herschel 24 maja 1791 roku.

</doc>
<doc id="613707" url="https://pl.wikipedia.org/wiki?curid=613707" title="NGC 5929">
NGC 5929

NGC 5929 (również PGC 55076 lub UGC 9851) – galaktyka spiralna (Sab/P), znajdująca się w gwiazdozbiorze Wolarza. Odkrył ją 13 maja 1828 roku John Herschel. Należy do galaktyk Seyferta typu 2. Galaktyka ta oddziałuje grawitacyjnie z sąsiednią NGC 5930. Para ta została skatalogowana jako Arp 90 w "Atlasie Osobliwych Galaktyk" Haltona Arpa i znajduje się w odległości około 117 milionów lat świetlnych od Ziemi.

</doc>
<doc id="613708" url="https://pl.wikipedia.org/wiki?curid=613708" title="Kratery księżycowe według średnicy">
Kratery księżycowe według średnicy

Lista kraterów księżycowych o średnicy powyżej 100 km wymienia największe kratery położone na Księżycu. Nie są w niej uwzględnione morza księżycowe, spośród których część wypełnia wnętrza olbrzymich basenów uderzeniowych, oraz Basen Biegun Południowy – Aitken, największa struktura impaktowa na powierzchni Księżyca.

</doc>
<doc id="613711" url="https://pl.wikipedia.org/wiki?curid=613711" title="NGC 5930">
NGC 5930

NGC 5930 (również PGC 55080 lub UGC 9852) – galaktyka spiralna z poprzeczką (SBb/P), znajdująca się w gwiazdozbiorze Wolarza. Odkrył ją William Herschel 18 marca 1787 roku. Galaktyka ta oddziałuje grawitacyjnie z sąsiednią NGC 5929. Para ta została skatalogowana jako Arp 90 w "Atlasie Osobliwych Galaktyk" Haltona Arpa i znajduje się w odległości około 117 milionów lat świetlnych od Ziemi.

</doc>
<doc id="613721" url="https://pl.wikipedia.org/wiki?curid=613721" title="NGC 5931">
NGC 5931

NGC 5931 (również PGC 55233) – galaktyka soczewkowata (S0), znajdująca się w gwiazdozbiorze Węża. Odkrył ją 19 kwietnia 1887 roku Lewis A. Swift. Jest najjaśniejszą galaktyką klastra.

</doc>
<doc id="613723" url="https://pl.wikipedia.org/wiki?curid=613723" title="NGC 5932">
NGC 5932

NGC 5932 (również PGC 55109) – galaktyka soczewkowata (S0/a?), znajdująca się w gwiazdozbiorze Wolarza. Odkrył ją Lewis A. Swift 21 kwietnia 1887 roku. Należy do galaktyk Seyferta typu 2.

</doc>
<doc id="613726" url="https://pl.wikipedia.org/wiki?curid=613726" title="NGC 5933">
NGC 5933

NGC 5933 (również PGC 55117) – galaktyka soczewkowata (S0), znajdująca się w gwiazdozbiorze Wolarza. Odkrył ją 21 kwietnia 1887 roku Lewis A. Swift.

</doc>
<doc id="613731" url="https://pl.wikipedia.org/wiki?curid=613731" title="NGC 5934">
NGC 5934

NGC 5934 (również PGC 55178 lub UGC 9862) – galaktyka spiralna (S?), znajdująca się w gwiazdozbiorze Wolarza. Odkrył ją 12 czerwca 1880 roku Édouard Jean-Marie Stephan. Jest to galaktyka z aktywnym jądrem typu LINER.

</doc>
<doc id="613736" url="https://pl.wikipedia.org/wiki?curid=613736" title="NGC 5935">
NGC 5935

NGC 5935 (również PGC 55183) – galaktyka spiralna (S?), znajdująca się w gwiazdozbiorze Wolarza. Odkrył ją 12 czerwca 1880 roku Édouard Jean-Marie Stephan. Jest to galaktyka z aktywnym jądrem typu LINER.

</doc>
<doc id="613737" url="https://pl.wikipedia.org/wiki?curid=613737" title="Głos Serca Polskiego">
Głos Serca Polskiego

"Głos Serca Polskiego" – konspiracyjne pismo wydawane przez Tajną Organizację Wojskową "Gryf Pomorski"
Do 1990 r. nie było wiadomo, czy taka gazeta rzeczywiście istniała. Dopiero w 1990 r. jeden jej egzemplarz został odnaleziony w archiwum Wojewódzkiego Urzędu Spraw Wewnętrznych w Bydgoszczy. W II poł. lat 90. na strychu jednego z domów w Czarnej Wodzie odkryto kolejne egzemplarze pisma.
Wyszło ok. 20 numerów "Głosu Serca Polskiego" w nakładzie ok. 200-300 egzemplarzy o formacie 30 na 50 cm. Był on drukowany na zwykłym pakowym papierze, który kradziono z jednej z gdańskich rzeźni. Stałą rubryką był serwis informacyjny z Londynu, który uzyskiwano dzięki radioodbiornikowi zainstalowanemu w mieszkaniu Mariana Szostaka w Czarnej Wodzie. Redaktorem pisma w okresie od 1 października 1941 r. do czerwca 1943 r. był Ludwik Kossak-Główczewski ps. "Japan", "Józef", "Hubert".
Linki zewnętrzne.
Informacja w piśmie "Odkrywca" o odnalezieniu egzemplarzy "Głosu Serca Polskiego"

</doc>
<doc id="613738" url="https://pl.wikipedia.org/wiki?curid=613738" title="Mołdawska Autonomiczna Socjalistyczna Republika Radziecka">
Mołdawska Autonomiczna Socjalistyczna Republika Radziecka

Mołdawska Autonomiczna Socjalistyczna Republika Radziecka (mołd. i rum.: "Republica Autonomă Socialistă Sovietică Moldovenească", ros.: Молдавская Автономная Советская Социалистическая Республика) – republika autonomiczna w składzie Ukraińskiej SRR, należącej do Związku Socjalistycznych Republik Radzieckich. Istniała w latach 1924–1940.
Powstanie Mołdawskiej ASRR.
Mołdawską ASRR utworzono 12 października 1924 r. zgodnie z sugestią grupy działaczy komunistycznych z Besarabii na czele z Michaiłem Frunze i Grigorijem Kotowskim, którzy chcieli utworzenia w strukturze ZSRR zalążka socjalistycznego państwa rumuńskiego. Wyodrębnienie tej republiki miało być wstępem do przyłączenia w przyszłości Besarabii – części terytorium Rumunii, która należała do Cesarstwa Rosyjskiego od 1812 do 1918 r. Miało także ułatwiać kierowanie radzieckich agitatorów socjalistycznych, przygotowujących nową rewolucję, do Rumunii, a w dalszej perspektywie także na pozostały obszar Bałkanów. W radzieckiej propagandzie otwarcie nazywano MASRR zaczątkiem komunistycznej republiki mołdawskiej, która powstanie po przyłączeniu do ZSRR całej Besarabii. Przekonywano, że przyłączenie Besarabii do Rumunii zostało miejscowym robotnikom i chłopom narzucone siłą przez besarabski parlament, Radę Kraju, i przez rumuńską interwencję zbrojną, która odbyła się na jego wezwanie. W dalszej kolejności zaczęto posługiwać się argumentem narodowościowym, twierdząc, że Mołdawianie byli odrębną od Rumunów grupą narodową i dlatego zamieszkiwane przez nich terytorium nie powinno było wejść w skład państwa rumuńskiego.
Wstępem do utworzenia Mołdawskiej ASRR było wyodrębnienie z terytorium Ukraińskiej SRR Mołdawskiego Obwodu Autonomicznego (6 marca 1924 r.). Utworzeniu republiki bezskutecznie sprzeciwiało się kierownictwo Ukraińskiej SRR, w ramach której miał funkcjonować nowy podmiot.
Pierwszym rządem republiki był komitet rewolucyjny kierowany przez Grigorija Starego (Borisowa), 23 kwietnia 1925 r. przemianowany na komitet wykonawczy MASRR. W grudniu 1924 r. na czele Komunistycznej Partii Mołdawii stanął natomiast Iosif Badiejew. Rada Komisarzy Ludowych MASRR została utworzona w 1925 r., a na jej pierwszego przewodniczącego wybrano Aleksieja Strojewa. W 1924 r. w republice utworzono struktury związków zawodowych i Komsomołu. Podobnie jak w całym ZSRR, wiodącą rolę w polityce MASRR sprawowały struktury Komunistycznej Partii Mołdawii.
Pierwszą siedzibą władz republiki była Bałta. Symbolicznie jednak stolicą republiki nazywano Kiszyniów, oficjalnie określając go jako miasto okupowane przez Rumunię. W 1929 r. siedzibę władz przeniesiono do położonego w bardziej „mołdawskiej” części kraju Tyraspola. Oficjalnymi językami MASRR były mołdawski, ukraiński i rosyjski jako najbardziej rozpowszechnione wśród populacji republiki.
Terytorium i ludność.
Terytorium MASRR liczyło początkowo 7516 km² i stanowiło mniej niż 2% ogólnej powierzchni Ukraińskiej SRR. Mołdawska ASRR rozciągała się pomiędzy rzeką Olszanką na północy a ujściem Dniestru do Morza Czarnego na południu, obejmując część ziemi odeskiej i Podola. Weszło do niej dziewięć całych rejonów dawnych guberni odeskiej i podolskiej oraz fragmenty pięciu kolejnych. MASRR podzielono na 12 rejonów, a w 1935 r. przeprowadzono reformę administracyjną, po której ich liczba wzrosła do czternastu.
W momencie utworzenia republiki zamieszkiwało ją 572 114 osób. Największą grupą narodową byli Ukraińcy - 48,5% całej populacji. Mołdawianie stanowili 30,1% mieszkańców MASRR, Rosjanie i Żydzi po 8,5%. W republice żyli ponadto Niemcy (1,9% ludności), Bułgarzy (1%), Polacy (0,8%), Romowie (0,2%) i inni (0,4%). Nadto 137 osób zadeklarowało w spisie powszechnym narodowość rumuńską. Gęstość zaludnienia wynosiła 69 os./km², a ludność miejska stanowiła 13% populacji.
Struktura narodowościowa MASRR ulegała na przestrzeni lat poważnym zmianom. Nigdy jednak Mołdawianie nie stali się w niej większością. Dominowali jedynie w rejonach słobodziejskim i dubosarskim. W największych miastach MASRR przewagę liczebną miały inne narodowości - Rosjanie (w Tyraspolu), Żydzi (w Bałcie i Rybnicy), Ukraińcy (w Kotowsku i Ananjewie).
W 1939 Ukraińcy stanowili 50,7%, Mołdawianie 28,5%, Rosjanie 10,2%, Żydzi 6,2%, Niemcy 2%, Bułgarzy 1,2%, Polacy 0,6% ludności. Polacy głównie zamieszkiwali rejony Rybnicy, Kamionki i Krutego (w 1926 53% Polaków całej republiki), które do II rozbioru Polski w 1793 roku leżały w granicach województwa bracławskiego Królestwa Polskiego.
Miasta.
Lista miast i osiedli typu miejskiego w 1939 roku:
Historia.
Walka z analfabetyzmem i polityka mołdawianizacji.
W ramach prowadzonej w całym Związku Radzieckim od 1923 r. polityki korenizacji w MASRR realizowany był jej lokalny wariant - mołdawianizacja. Łączono ją z analogicznymi do podejmowanych w innych regionach ZSRR inicjatywami w zakresie walki z analfabetyzmem i rozwijania sieci szkół. Przed 1917 r. czytać i pisać nie potrafiło 80% mieszkańców powiatów, z których utworzono republikę, a wśród etnicznych Mołdawian procent ten był jeszcze wyższy.
W MASRR szczególny nacisk miał być kładziony na naukę czytania i pisania po mołdawsku, rozbudowę sieci szkół kształcących w tym języku i tworzenie wydawnictw publikujących w nim. W ramach kampanii alfabetyzacyjnych szczególnie działania adresowano do kobiet, gdyż przed rewolucją tylko jedna na dziesięć Mołdawianek umiała czytać i pisać, pozostawały natomiast pod silnym wpływem Cerkwi prawosławnej i ruchów mistycznych. Tylko w ciągu pierwszego roku istnienia MASRR odsetek ludności piśmiennej wzrósł do 36,9% (wśród etnicznych Mołdawian - 25,8%). W celu skuteczniejszej walki z analfabetyzmem w 1930 r. wprowadzono w MASRR obowiązek kształcenia na poziomie podstawowym, od połowy dekady - w siedmioletniej szkole podstawowej. Do lat 1938–1939 w MASRR działały szkoły z językami wykładowymi wszystkich żyjących w niej mniejszości, następnie szkoły niemołdawskie przekształcono w ukraińskie i rosyjskie. W r. 1931 różnymi formami kształcenia objęto blisko połowę (48,5%) populacji MASRR. Postępy walki z analfabetyzmem spowalniał fakt, że w latach 30. dwukrotnie zmieniano oficjalny alfabet używany do zapisu języka mołdawskiego, najpierw wprowadzając w miejsce cyrylicy łacinkę, a w 1938 r. ponownie cyrylicę. Mimo to do 1940 r. analfabetami pozostało zaledwie 7 tys. mieszkańców republiki. W 1930 r. w Tyraspolu otwarto Instytut Pedagogiczny, zaś w 1932 r. Wyższą Szkołę Gospodarstwa Wiejskiego. Były to pierwsze w historii uczelnie wyższe w regionie Naddniestrza, na których kształciła się mołdawska radziecka inteligencja. W 1939 r. instytut kształcenia nauczycieli otwarto również w Bałcie.
Podjęto także próbę wykreowania nowoczesnego narodu mołdawskiego, odrębnego od rumuńskiego, i jego języka. Działaniom tym przewodzili Pavel Chior, komisarz oświaty MASRR i językoznawca Leonid Madan. Kierunek polityki kulturalnej był przedmiotem dyskusji w kierownictwie politycznym MASRR między zwolennikami w pełni samodzielnego rozwoju Mołdawian jako narodu, zwolennikami skupienia się na eksporcie rewolucji w kierunku rumuńskim i reprezentantami stanowiska pośredniego.
W ramach polityki mołdawianistycznej zakładano zwiększenie liczby etnicznych Mołdawian w organach partyjnych i administracji państwowej. Pierwszego z zakładanych celów nigdy nie zrealizowano w pełni, znaczące stanowiska w aparacie partyjnym i państwowym zajmowali w MASRR działacze pochodzenia miejscowego, ale nie mołdawskiego. Pierwszym sekretarzem partii komunistycznej w republice przez niemal cały okres jej istnienia był działacz wywodzący się z innej grupy etnicznej. Jedynym wyjątkiem był Mołdawianin Ivan Placinda kierujący partią w latach 1931-1932. W 1925 r. narodowość mołdawską deklarowało jedynie nieco ponad 6% członków partii komunistycznej, pięć lat później stanowili oni jedną czwartą członków.
Polityka mołdawianizmu została zarzucona w 1931 r., podobnie jak analogiczne inicjatywy w innych republikach. W 1938 r., gdy polityka zagraniczna i językowa państwa zmieniła się ponownie, powrócono do mówienia o odrębnych narodach i językach rumuńskim i mołdawskim, a do zapisu tego drugiego zaczęto stosować cyrylicę. Nie podejmowano już jednak prób oddolnego budowania wysokiej kultury mołdawskiej na bazie kultury ludowej, oficjalnie odmienne języki w rzeczywistości niczym się nie różniły.
Przemiany gospodarcze i społeczne. Represje.
Pod rządami komunistów całkowicie rolniczy kraj (89,9% mieszkańców w 1926 r. utrzymywało się z pracy na roli, zaś robotników było zaledwie 0,4%) został częściowo uprzemysłowiony. Tyraspol jako stolica MASRR, stał się znaczącym ośrodkiem przemysłowym i kulturalnym. W związku z brakiem złóż surowcowych w republice rozwijano głównie przemysł lekki, drzewny i metalowy. Liczba robotników i urzędników wzrosła wskutek industrializacji z 16,9 tys. w 1926 do 61,8 tys. w 1939, liczba samych robotników - z 8,4 tys. do ok. 30 tys. Znacząco rozwinięto państwowy system opieki zdrowotnej.
Poziom życia w MASRR nigdy nie był wysoki, większość dochodów uzyskiwanych przez tworzone w toku industrializacji zakłady przemysłowe przeznaczano na ich dalszą rozbudowę i dopiero w dalszej kolejności na cele społeczne. Do początku lat 30. w miastach republiki panowało wysokie bezrobocie, toteż tylko w latach 1925-1927 ok. 18 tys. obywateli MASRR dobrowolnie emigrowało z niej do innych miast Ukraińskiej SRR lub na Krym.
Kolektywizacja.
W latach 30., podobnie jak w całym ZSRR, w Mołdawskiej ASRR miała miejsce przymusowa kolektywizacja i związane z nią represje. W 1930 r. w kilku rejonach MASRR miały miejsce lokalne bunty przeciwko organizacji kołchozów, którym przewodziły kobiety. Jeden z największych, z udziałem 400 kobiet, miał miejsce w Niezawiertajłowce w rejonie słobodziejskim. W 1928 r. w MASRR funkcjonowało 118,1 tys. gospodarstw wiejskich. Latem roku następnego w republice działało 400 kołchozów, a do końca 1931 r. siłą skolektywizowano 70,2% gospodarstw tego obszaru. Do stycznia 1940 r. w MASRR poza kołchozami pozostało jedynie 2415 gospodarstw.
W 1931 roku w ramach walki z kułakami władze wysiedliły z terenów Mołdawskiej ASRR do Kazachstanu ok. 2000 rodzin. Tysiące ludzi przez graniczny Dniestr uciekły z kraju do sąsiedniej Rumunii, według prasy rumuńskiej było to nawet 20 tys. osób. Przynajmniej 20 tys. zmarło na terenie MASRR wskutek głodu, jaki wybuchł w związku z kampanią kolektywizacyjną. 23 lutego 1932 r. w wiosce Olăneşti funkcjonariusze radzieckiej straży granicznej zastrzelili ok. 40 osób, które usiłowały przekroczyć Dniestr i dostać się do Rumunii. Wydarzenie to odbiło się szerokim echem w prasie europejskiej.
W latach 1937–1938 na terenie MASRR, podobnie jak w całym kraju, prowadzone były masowe represje – wielki terror. Jego ofiarą padli niemal wszyscy czołowi działacze kierujący partią w pierwszej połowie 1937 r., prawie wszyscy lokalni (rejonowi) liderzy partyjni i wszyscy wcześniejsi pierwsi sekretarze komitetu centralnego. Aresztowani i stracono lub skazano na kary obozu także wszystkich czołowych organizatorów polityki mołdawianistycznej z lat 20. Represje dotknęły inteligencję, czołowych twórców kultury, dziennikarzy, nauczycieli, działaczy partyjnych, przodowników pracy. W okresie wielkiego terroru, do 1938 r. w MASRR stracono ok. 4900 osób, a po przyłączeniu Besarabii do ZSRR w 1940 r. jeszcze ok. 500. Po wkroczeniu Armii Czerwonej do Besarabii w 1940 r. dokonano m.in. aresztowań dawnych członków mołdawskiej Rady Kraju oraz deportacji, które objęły nawet 90 tys. osób.
W ocenie mołdawskiego historyka Olega Gałuszczenki większość pracującej ludności MASRR, dawni chłopi, popierała zachodzące w niej przemiany społeczne, widząc w nich szansę na awans społeczny i ogólną poprawę swojej sytuacji. Poparcie to nie spadało nawet w okresie najbardziej nasilonych represji.
Likwidacja Mołdawskiej ASRR.
W 1940 r., po przyłączeniu do ZSRR rumuńskiej Besarabii zlikwidowano Mołdawską ASRR i utworzono w jej miejsce Mołdawską Socjalistyczną Republikę Radziecką (2 sierpnia 1940 r.), w skład której weszło sześć rejonów przejętych od Rumunii oraz ok. połowy (4163 km² z 8100 km²) ziem dotychczas wchodzących w skład Mołdawskiej ASRR - sześć jej zachodnich rejonów. Pozostałe tereny (część Naddniestrza, północna Bukowina, część rejonów chocimskiego, izmailskiego i akermańskiego) zostały wcielone w skład Ukraińskiej SRR. Były to najbardziej zróżnicowane pod względem etnicznym obszary MASRR, z największym odsetkiem ludności słowiańskiej, zwłaszcza ukraińskiej. Dokonany podział miał jednak przede wszystkim uzasadnienie polityczne. Strategiczne obszary nad Morzem Czarnym zostały włączone do bardziej stabilnej, ściślej związanej z moskiewskim centrum Ukraińskiej SRR, nie zaś do nowej i stanowiącej potencjalny przedmiot sporów z Rumunią republiki mołdawskiej. Nowo powstała Mołdawska SRR składała się zatem z historycznej Besarabii oraz z pasu ziemi nad Dniestrem, gdzie Mołdawianie stanowili 49% mieszkańców, ale który historycznie nie był częścią regionu besarabskiego.
W latach 1941-1944 obszar znalazł się pod zarządem rumuńskim jako część Transnistrii. Po 1944 r. obszar ten ponownie znalazł się pod kontrolą ZSRR jako Mołdawska SRR.
Kultura.
Kultura w republice, podobnie jak w całym kraju, była całkowicie podporządkowana względom politycznym i kontrolowana przez partię. Dążono do budowania nowej kultury socjalistycznej, odrzucając liczne osiągnięcia i prace mołdawskich czy rumuńskojęzycznych autorów jako „burżuazyjne”. W ramach polityki kulturalnej w MASRR w Tyraspolu otwarto teatr dramatyczny mołdawski oraz teatr ukraiński, rozpoczęła działalność mołdawska kapela chóralna Doina i orkiestra symfoniczna. W 1934 r. powstał związek radzieckich pisarzy Mołdawii. Szczególnie cenionymi twórcami byli M. Andriescu, T. Kabak, I. Canna oraz S. Milew (większość nie przeżyła wielkiego terroru). Rok później utworzony został związek kompozytorów. Działało 205 domów kultury i 243 biblioteki. Od 1924 r. powstawało pierwsze pismo w języku mołdawskim - „Czerwony Oracz” („Plugarul roș”), na łamach którego toczone były dyskusje o języku i kulturze mołdawskiej.
W 1926 r. przy ludowym komisariacie oświaty MASRR utworzony został Mołdawski Komitet Naukowy, który miał docelowo rozwinąć nauk (stało się tak ostatecznie po II wojnie światowej). W 1934 r. jego członkowie, którzy w poprzednich latach byli czołowymi kreatorami polityki mołdawianizmu, zostali jednak oskarżeni o nacjonalizm, w następnych latach poddani represjom, a sam komitet zlikwidowano i odtworzono dopiero w 1939 r.
Podobnie jak w całym Związku Radzieckim, na terenie MASRR władze prowadziły walkę z religią, represjonowały duchowieństwo Rosyjskiego Kościoła Prawosławnego, zamykały i burzyły cerkwie. Dochodziło do niszczenia wyposażenia świątyń, prawosławnych bibliotek i archiwów. Wszystkie parafie prawosławne podlegały obowiązkowej rejestracji, której władze niejednokrotnie odmawiały, nałożono ograniczenia na sprawowanie nabożeństw i naukę religii. Była to kontynuacja polityki represji, która na lewym brzegu Dniestru trwała już od 1922 r. Mimo tych działań w 1925 r. władze partyjne zauważały, że religijność mieszkańców utrzymywała się na wysokim poziomie. W okresie wielkiego terroru represjom poddano niemal wszystkich pozostających jeszcze w MASRR duchownych.
Lata 90. i secesja Naddniestrza.
W 1991 r., po ogłoszeniu niepodległości przez Mołdawską Socjalistyczną Republikę Radziecką, która przyjęła nazwę Republiki Mołdawii, wschodnie tereny tego kraju, dawniej wchodzące w skład Mołdawskiej ASRR, ogłosiły niepodległość jako Mołdawska Republika Naddniestrza. Stolicą tego nieuznawanego na arenie międzynarodowej państwa została dawna stolica Mołdawskiej ASRR – Tyraspol. Wojna o Naddniestrze, w toku której Mołdawia starała się odzyskać kontrolę nad tą częścią terytorium, zakończyła się zwycięstwem separatystów, którzy uzyskali w jej końcowej fazie pomoc rosyjską. Fakt, iż w okresie międzywojennym obszar na lewym brzegu Dniestru i prawobrzeżna Besarabia rozwijały się w odmienny sposób, w ramach zupełnie innych państw i systemów, wskazuje się powszechnie jako przyczynę utrzymujących się różnic między regionami i ostatecznie oderwania się Naddniestrza.
Nieuznawane na arenie międzynarodowej państwo naddniestrzańskie uważa się za kontynuatora tradycji radzieckiej Mołdawii, w tym MASRR.

</doc>
<doc id="613739" url="https://pl.wikipedia.org/wiki?curid=613739" title="NGC 5936">
NGC 5936

NGC 5936 (również PGC 55255 lub UGC 9867) – galaktyka spiralna z poprzeczką (SBb), znajdująca się w gwiazdozbiorze Węża. Odkrył ją 12 kwietnia 1784 roku William Herschel.
W galaktyce tej zaobserwowano supernową SN 2013dh.

</doc>
<doc id="613743" url="https://pl.wikipedia.org/wiki?curid=613743" title="NGC 5937">
NGC 5937

NGC 5937 (również PGC 55281) – galaktyka spiralna (Sb), znajdująca się w gwiazdozbiorze Węża. Odkrył ją 14 kwietnia 1785 roku William Herschel.

</doc>
<doc id="613755" url="https://pl.wikipedia.org/wiki?curid=613755" title="NGC 5938">
NGC 5938

NGC 5938 (również PGC 55582) – galaktyka spiralna z poprzeczką (SBbc), znajdująca się w gwiazdozbiorze Trójkąta Południowego. Odkrył ją 9 czerwca 1836 roku John Herschel.

</doc>
<doc id="613758" url="https://pl.wikipedia.org/wiki?curid=613758" title="NGC 5939">
NGC 5939

NGC 5939 (również PGC 55022 lub UGC 9854) – galaktyka spiralna (Sbc), znajdująca się w gwiazdozbiorze Małej Niedźwiedzicy. Odkrył ją 11 lipca 1883 roku Lewis A. Swift.
W galaktyce tej zaobserwowano supernową SN 2004ax.

</doc>
<doc id="613760" url="https://pl.wikipedia.org/wiki?curid=613760" title="NGC 5940">
NGC 5940

NGC 5940 (również PGC 55295 lub UGC 9876) – galaktyka spiralna z poprzeczką (SBab), znajdująca się w gwiazdozbiorze Węża. Odkrył ją Lewis A. Swift 19 kwietnia 1887 roku. Należy do galaktyk Seyferta typu 1.

</doc>
<doc id="613769" url="https://pl.wikipedia.org/wiki?curid=613769" title="NGC 5941">
NGC 5941

NGC 5941 (również PGC 55314 lub HCG 76B) – galaktyka soczewkowata (S0), znajdująca się w gwiazdozbiorze Węża. Należy do zwartej grupy galaktyk Hickson 76 (HCG 76).
Odkrył ją Lewis A. Swift 19 kwietnia 1887 roku wraz z trzema sąsiednimi galaktykami. Wszystkie cztery zostały skatalogowane przez Johna Dreyera w "New General Catalogue", jednak ze względu na niedokładność pozycji podanych przez Swifta, identyfikacja trzech z tych galaktyk (NGC 5941, NGC 5942 i NGC 5944) nie jest pewna. Niektóre katalogi i bazy obiektów astronomicznych (np. SIMBAD) za NGC 5941 uznają galaktykę PGC 55309, która przez inne źródła jest identyfikowana jako NGC 5942.

</doc>
<doc id="613770" url="https://pl.wikipedia.org/wiki?curid=613770" title="NGC 5942">
NGC 5942

NGC 5942 (również PGC 55309 lub HCG 76C) – galaktyka eliptyczna (E-S0), znajdująca się w gwiazdozbiorze Węża. Należy do zwartej grupy galaktyk Hickson 76 (HCG 76).
Odkrył ją Lewis A. Swift 19 kwietnia 1887 roku wraz z trzema sąsiednimi galaktykami. Wszystkie cztery zostały skatalogowane przez Johna Dreyera w "New General Catalogue", jednak ze względu na niedokładność pozycji podanych przez Swifta, identyfikacja trzech z tych galaktyk (NGC 5941, NGC 5942 i NGC 5944) nie jest pewna. Niektóre katalogi i bazy obiektów astronomicznych (np. SIMBAD) za NGC 5942 uznają sąsiednią galaktykę PGC 55316.

</doc>
<doc id="613775" url="https://pl.wikipedia.org/wiki?curid=613775" title="NGC 5943">
NGC 5943

NGC 5943 (również PGC 55242 lub UGC 9870) – galaktyka soczewkowata (S0), znajdująca się w gwiazdozbiorze Wolarza. Odkrył ją 18 czerwca 1884 roku Édouard Jean-Marie Stephan. Jest to galaktyka z aktywnym jądrem typu LINER.

</doc>
<doc id="613776" url="https://pl.wikipedia.org/wiki?curid=613776" title="NGC 5944">
NGC 5944

NGC 5944 (również PGC 55321 lub HCG 76A) – galaktyka spiralna (Sbc), znajdująca się w gwiazdozbiorze Węża. Należy do zwartej grupy galaktyk Hickson 76 (HCG 76).
Odkrył ją Lewis A. Swift 19 kwietnia 1887 roku wraz z trzema sąsiednimi galaktykami. Wszystkie cztery zostały skatalogowane przez Johna Dreyera w "New General Catalogue", jednak ze względu na niedokładność pozycji podanych przez Swifta, identyfikacja trzech z tych galaktyk (NGC 5941, NGC 5942 i NGC 5944) nie jest pewna.

</doc>
<doc id="613778" url="https://pl.wikipedia.org/wiki?curid=613778" title="NGC 5945">
NGC 5945

NGC 5945 (również PGC 55243 lub UGC 9871) – galaktyka spiralna z poprzeczką (SBab), znajdująca się w gwiazdozbiorze Wolarza. Odkrył ją 12 czerwca 1880 roku Édouard Jean-Marie Stephan. Jest to galaktyka z aktywnym jądrem typu LINER.

</doc>
<doc id="613783" url="https://pl.wikipedia.org/wiki?curid=613783" title="NGC 5947">
NGC 5947

NGC 5947 (również PGC 55274 lub UGC 9877) – galaktyka spiralna z poprzeczką (SBbc), znajdująca się w gwiazdozbiorze Wolarza. Odkrył ją 18 czerwca 1884 roku Édouard Jean-Marie Stephan. Jest to galaktyka z aktywnym jądrem.

</doc>
<doc id="613786" url="https://pl.wikipedia.org/wiki?curid=613786" title="NGC 5949">
NGC 5949

 
NGC 5949 (również PGC 55165 lub UGC 9866) – galaktyka spiralna (Sbc), znajdująca się w gwiazdozbiorze Smoka w odległości około 41 milionów lat świetlnych od Ziemi. Odkrył ją William Herschel 28 listopada 1801 roku.

</doc>
<doc id="613790" url="https://pl.wikipedia.org/wiki?curid=613790" title="NGC 5950">
NGC 5950

NGC 5950 (również PGC 55305 lub UGC 9884) – galaktyka spiralna z poprzeczką (SBb), znajdująca się w gwiazdozbiorze Wolarza. Odkrył ją Édouard Jean-Marie Stephan 21 czerwca 1882 roku.

</doc>
<doc id="613793" url="https://pl.wikipedia.org/wiki?curid=613793" title="NGC 5951">
NGC 5951

NGC 5951 (również PGC 55435 lub UGC 9895) – galaktyka spiralna z poprzeczką (SBc), znajdująca się w gwiazdozbiorze Węża. Odkrył ją William Herschel 19 marca 1787 roku.

</doc>
<doc id="613796" url="https://pl.wikipedia.org/wiki?curid=613796" title="Saturn (Tatry)">
Saturn (Tatry)

Saturn (1391 m) – turnia w Dolinie Kościeliskiej w Tatrach Zachodnich. Znajduje się w północno-zachodniej grani Upłazkowej Turni, która oddziela Pisaniarski Żleb (Żleb nad Pisaną) od Wąwozu Kraków. Po południowo-wschodniej stronie Saturna znajduje się Przełęcz za Saturnem (ok. 1350 m), północno-zachodnie stoki Saturna opadają do głównego ciągu Doliny Kościeliskiej, zaś w południowo-zachodnim kierunku znajduje się turnia Ratusz oddzielona od Saturna Przełączką za Ratuszem (ok. 1260 m).
Nazwa turni pochodzi od tego, że dawniej wydobywano pod Saturnem, powyżej Polany Pisanej, niewielkie ilości rudy ołowiu, ten zaś astrologowie wiązali z planetą Saturn. Turnie Saturn i Ratusz są doskonale widoczne z Polany Pisanej. Znajdują się w odległości ok. 400 m na wschód od drogi biegnącej dnem doliny. Ich wapienne urwiska bieleją ponad lasem.
Saturn zbudowany jest ze skał węglanowych. Dla turystów jest niedostępny, nie prowadzą na niego znakowane szlaki turystyczne. Bywa jednak odwiedzany przez taterników. Od Przełęczy za Saturnem można na niego wyjść bez trudności. Natomiast na południe, do Kotła pod Saturnem, oraz na zachód opada urwistymi ścianami. Na zachodnich ścianach Saturna znajduje się najbardziej w Tatrach wysunięte na zachód stanowisko limby (kilka okazów, około 20 m poniżej grani). Ściany i skałki Saturna w ogóle są siedliskiem bogatej flory roślin wapieniolubnych, wśród których znajduje się wiele rzadkich gatunków, niektóre z nich w Polsce występują tylko w Tatrach.
W zboczach Saturna znajduje się kilka jaskiń, m.in. Żółty Schron, Dwuotworowa Szczelina i Żółta Dziura.
Od Przełączki za Ratuszem prowadzi na szczyt Saturna droga wspinaczkowa (II, a miejscami III stopień trudności w skali tatrzańskiej). Pierwsze przejście: Jacek Bilski i Władysław Cywiński 24 czerwca 1994 r.

</doc>
<doc id="613798" url="https://pl.wikipedia.org/wiki?curid=613798" title="NGC 5952">
NGC 5952

NGC 5952 (również PGC 55496) – galaktyka soczewkowata (S0), znajdująca się w gwiazdozbiorze Węża. Odkrył ją Albert Marth 25 marca 1865 roku.

</doc>
<doc id="613804" url="https://pl.wikipedia.org/wiki?curid=613804" title="NGC 5953">
NGC 5953

NGC 5953 (również PGC 55480 lub UGC 9903) – galaktyka spiralna (S0-a), znajdująca się w gwiazdozbiorze Węża. Odkrył ją William Herschel 17 kwietnia 1784 roku. Jest to galaktyka z aktywnym jądrem typu LINER, jest też zaliczana do galaktyk Seyferta typu 2. Galaktyka ta oddziałuje grawitacyjnie z sąsiednią NGC 5954. Para ta została skatalogowana jako Arp 91 w "Atlasie Osobliwych Galaktyk" i znajduje się w odległości około 87 milionów lat świetlnych od Ziemi.

</doc>
<doc id="613805" url="https://pl.wikipedia.org/wiki?curid=613805" title="NGC 5954">
NGC 5954

NGC 5954 (również PGC 55482 lub UGC 9904) – galaktyka spiralna z poprzeczką (SBc/P), znajdująca się w gwiazdozbiorze Węża. Odkrył ją William Herschel 17 kwietnia 1784 roku. Należy do galaktyk Seyferta typu 2. Galaktyka ta oddziałuje grawitacyjnie z sąsiednią NGC 5953. Para ta została skatalogowana jako Arp 91 w "Atlasie Osobliwych Galaktyk" i znajduje się w odległości około 87 milionów lat świetlnych od Ziemi.

</doc>
<doc id="613809" url="https://pl.wikipedia.org/wiki?curid=613809" title="NGC 5955">
NGC 5955

NGC 5955 (również PGC 55510) – galaktyka spiralna z poprzeczką (SBb), znajdująca się w gwiazdozbiorze Węża. Odkrył ją Albert Marth 25 marca 1865 roku. Jest to galaktyka z aktywnym jądrem typu LINER.

</doc>
<doc id="613811" url="https://pl.wikipedia.org/wiki?curid=613811" title="Koniugacja drożdży">
Koniugacja drożdży

Koniugacja (ang. "mating") drożdży to spotkanie się, a następnie fuzja dwóch haploidalnych komórek drożdżowych, na drodze której powstaje nowa komórka z podwojonym garniturem chromosomowym (diploid).
Drożdże piekarnicze ("Saccharomyces cerevisiae") to organizm jednokomórkowy występujący w swoim cyklu życiowym w postaci zarówno haploida jak i diploida. Koniugacja zachodzi tylko pomiędzy haploidami przeciwnych typów koniugacyjnych i prowadzi do powstania diploida. Haploidy mogą występować jako dwa typy koniugacyjne (zwane także typami płciowymi, są to odpowiedniki płci): a lub α (alfa). Jest to jeden z najprostszych typów rozdzielności płciowej. Koniugacja, której następstwem jest rekombinacja genetyczna towarzysząca podziałom diploida, ma zapewnić zmienność genetyczną w obrębie populacji.
Typ koniugacyjny i cykl życiowy "S. cerevisiae".
Drożdże piekarnicze mogą występować zarówno jako stabilny haploid, jak i diploid. Obydwie formy mogą się rozmnażać bezpłciowo na drodze pączkowania po poprzedzającej je mitozie. Typ koniugacyjny jest determinowany przez pojedynczy locus – MAT, który steruje zachowaniem płciowym zarówno haploidów jak i diploidów. Haploidy są w stanie koniugować z innymi haploidami przeciwnego typu koniugacyjnego (płci). Komórka MAT a może koniugować tylko z MAT α i na odwrót. Wynikiem tego procesu jest powstanie diploida. Diploidy, zazwyczaj pod wpływem warunków stresowych, jak niedobór pożywienia, mogą przejść podział mejotyczny, której wynikiem będą cztery haploidalne spory: dwie typu a i dwie α. Typ płciowy drożdży nie jest stały; komórki mogą go zmieniać na drodze rekombinacji genetycznej.
Różnice pomiędzy typami a i α.
Komórki typu a produkują i wydzielają czynnik-a, feromon będący sygnałem płciowym dla komórek α. Z kolei same komórki a są wrażliwe na analogiczny feromon α, wydzielany przez komórki typu MAT α, na który reagują wytworzeniem wypustki (ang. "shmoo") w kierunku rosnącego gradientu stężenia feromonu. Tak samo na feromon a reagują komórki α. Odpowiedź na feromon przeciwnego typu jest gwarancją koniugacji pomiędzy różnymi typami komórek.
Te różnice fenotypowe pomiędzy dwoma typami koniugacyjnymi drożdży są wynikiem aktywacji i represji różnego zestawu genów u każdego z nich. Typ a ma aktywne geny czynnika a oraz geny receptora powierzchniowego Ste2, który rozpoznaje i wiąże czynnik α, rozpoczynając kaskadę odpowiedzi komórkowej. Typ a ma represorowane geny odpowiadające za bycie typem α. Analogicznie zachowuje się typ płciowy α, mając aktywne geny swojego czynnika i receptora czynnika a – Ste3, a zablokowane geny odpowiadające za typ a.
Różnice w zestawie aktywowanych i represorowanych genów, które charakteryzują typy a i α są wynikiem obecności jednego z dwóch alleli występującego na locus zwanym MAT. Allele mają nazwy odpowiednio MATa i MATα. MATa koduje parę genów: a1" i a2", które w haploidach kierują uruchomieniem programu dla typu a, a zablokowaniem drugiego typu. Analogicznie u α allel MATα koduje geny α1" i α2", które definiują ten typ.
Różnice pomiędzy haploidami i diploidami.
Podobnie jak w przypadku różnic między haploidalnymi a i α, tak samo różne schematy aktywowania i represorowania genów decydują o fenotypowych różnicach pomiędzy diploidami a haploidami. Haploidy obu płci, prócz opisanych wcześniej mechanizmów różnicowania płciowego, mają aktywny także pewien zespół genów, charakterystycznych właśnie dla haploidów (jak gen "HO"), a represorowany zespół genów charakterystycznych dla diploidów (jak na przykład gen "IME1"). Analogiczne mechanizmy działają u diploidów, które z kolei mają zablokowane geny charakterystyczne dla haploidów, a aktywne dla diploidów.
Te różne tryby ekspresji genów u haploidów i diploidów ponownie są wynikiem działania locus "MAT". Haploidy, z definicji posiadają tylko po jednym z pary chromosomów, a co za tym idzie po jednej odmianie allelicznej "MAT" (MATa lub MATα), co determinuje ich odmianę płciową, ale także odpowiada za aktywowanie transkrypcji genów charakterystycznych dla haploidów. Diploidy, będące efektem koniugacji haploidów, posiadają obydwie odmiany alleliczne "MAT". Kombinacja informacji zakodowanej przez allele MATa (geny a1 i a2) oraz MATα (geny α1 i α2) aktywuje program transkrypcyjny charakterystyczny dla diploidów.
Allele obecne na locus "MAT" niosą wystarczającą informację, by zaprogramować odpowiednie zachowanie komórki. Przykładowo, technikami inżynierii genetycznej można wprowadzić allel MATa do haploidalnych komórek α. I pomimo faktu, że komórka ta będzie wciąż będzie miała haploidalny garnitur chromosomów, zachowywać się będzie jak diploid: nie będzie produkować, ani odpowiadać na feromony płciowe, a pod wpływem warunków stresowych będzie się starała wejść w mejozę, z negatywnym i śmiertelnym skutkiem. Analogicznie, delecja jednego z locus "MAT" u diploida, z pozostawieniem drugiego sprawnego, spowoduje, że taka komórka będzie się zachowywać jak haploid, tego typu, jakiego allel "MAT" pozostawiono nietknięty.
Koniugacja.
Proces koniugacji pomiędzy haploidami przeciwnych typów płciowych rozpoczyna się od wymiany sygnałów feromonowych. Feromony wiążą się z odpowiednimi receptorami na powierzchni błony komórkowej, które aktywują heterotrimeryczne białko G. Aktywne białko G rekrutuje do powierzchni błony, na szczyt "shmoo" stykających się komórek, kompleksy białkowe odpowiedzialne za postępujące procesy koniugacji. Wśród tych białek są m.in. białko Ste5 służące jako rusztowanie dla kompleksu i białka z rodziny kinaz MAP: Ste20 rozpoczynające kaskadę sygnałową oraz Ste11, Ste7 i Fus3. Ste20 rozpoczyna kaskadę fosforylacji, która postępuje przez Ste11, Ste7 do Fus3. Z kolei wśród substratów zaktywowanej w kaskadzie kinazy Fus3 znajdują się m.in. Far1, odpowiedzialne za zatrzymanie komórki w fazie G1 cyklu mitotycznego (koniugujące komórki nie mogą się dzielić w trakcie) oraz Ste12 – czynnik transkrypcyjny uruchamiający pozostałe geny związane z koniugacją. Po około 30 minutach koniugujące komórki wiążą się ze sobą, zaczynając od szczytów "shmoo". Na tym etapie nazywa się je czasami prezygotą. Do fuzji komórek musi zostać zniesiona tymczasowo bariera ściany komórkowej. Jest ona remodelowana poprzez szereg zaktywowanych enzymów (m.in. tych, których ekspresja została uruchomiona przez Far1). Remodelowanie zaczyna się od połączenia ścian komórkowych koniugujących komórek, a następnie zostaje zdegradowany fragment ściany bezpośrednio oddzielający stykające się komórki. Na tym etapie, komórki drożdżowe z połączoną ścianą, która nie oddziela ich już od siebie i jest dla nich wspólna, i z błonami komórkowymi w bezpośrednim kontakcie, nazywa się późną prezygotą. Stykające się błony komórkowe, z pomocą czynników białkowych zaczynają się zlewać. Fuzja rozpoczyna się od powstania pora fuzyjnego, który następnie się rozszerza i utrzymywany w ścisłej kontroli doprowadza do połączenia się błon, i w rezultacie zlania się koniugujących komórek. Koniugacja kończy się fuzją haploidalnych jąder komórkowych i utworzeniem funkcjonalnego diploida.
Zmiana typu płciowego.
Dzikie szczepy haploidów mogą zmieniać swój typ płciowy. W przypadku gdy jedna komórka drożdżowa jest protoplastką całej ich kolonii (jednej linii komórkowej), zmiana typu płciowego pozwala, by w takiej populacji obecne były oba typy płciowe (a nie jeden, odpowiadający typowi protoplasty). W połączeniu z silną predyspozycją haploidów do koniugacji i tworzeniu diploidów, oznacza to, że większość komórek takiej dzikiej kolonii będzie diploidami, niezależnie od tego czy komórka założycielska była diploidem czy haploidem. Z tego powodu, większość szczepów "S. cerevisiae" używanych do badań naukowych ma zablokowany mechanizm zmiany typu płciowego (przez delecję genu "HO"). Zapewnia to utrzymanie stabilnych genetycznie linii, które pozostaną haploidalne i określonej płci przez cały czas.
Wyciszone kasety koniugacyjne: "HML" i "HMR".
Zmiana typu płciowego drożdży poprzez polega na zamianie informacji genetycznej na locus "MAT". Przykładowo, komórka typu a zmienia typ na α poprzez zamianę allelu "MATa" na "MATα". Pomimo posiadania tylko jednego chromosomu, z jednym aktywnym miejscem "MAT", jest to możliwe dzięki obecności dodatkowych, wyciszonych (transkrypcyjnie nieaktywnych) kopii zarówno "MATa", jak i "MATα": są to kasety "HML" (z ang. "Hidden MAT Left" – ukryty MAT lewy), zawierająca zwykle wyciszoną kopię allelu "MATα" oraz "HMR" ("Hidden MAT right" – ukryty MAT prawy), zawierająca wyciszony allel "MATa". Obydwa te regiony "HML" i "HMR" określa się mianem "wyciszonych kaset koniugacyjnych" ("silent mating cassettes").
Te dodatkowe kopie informacji o typie płciowym w żaden sposób nie zakłócają żadnych funkcji życiowych, niezależnie jaki allel jest obecny na locus "MAT". Wynika to z tego, że są one wyciszone i nie podlegają transkrypcji. Haploid typu a posiadający allel "MATa" na aktywnym transkrypcyjnie locus "MAT", będzie się więc zachowywał jak a, mimo posiadania dodatkowych kopii (wyciszonych) alleli "MAT" w tym "MATα" w regionie "HML". Tylko allel obecny w aktywnym miejscu "MAT" jest transkrybowany i tylko taki ma wpływ na zachowanie komórki.
Mechanizmy zmiany typu płciowego.
Proces zmiany typu płciowego polega na podmianie genu inicjowanej przez inny gen: "HO". Gen "HO" jest ściśle regulowanym genem charakterystycznym tylko dla haploidów, podlegającym aktywacji w fazie G1 cyklu komórkowego. Białko kodowane przez gen "HO" to endonukleaza DNA, która tnie nić DNA, ale specyficznie (patrz: enzym restrykcyjny), wycinając locus "MAT". Po wycięciu locus aktywują się egzonukleazy DNA, degradując wycięty kawałek od jego końców. W rezultacie w genomie powstaje przerwa po wyciętym locus "MAT". Zostaje ona naprawiona poprzez wkopiowanie tam odpowiedniej sekwencji z kasety "HML" lub "HMR", co skutkuje odtworzeniem allelu "MAT" odpowiedniej odmiany (zależnie od tego czy użyta została "HML" czy "HMR"). Wyciszone allele "MATa" i "MAtα" z regionów "HML" i "HMR" służą jako matryce do naprawy DNA, wyciętego przez endonukleazę kodowaną przez "HO". Skopiowaniu i odtworzeniu podlega tylko jeden z alleli, który po wstawieniu w aktywne miejsce podlega normalnej transkrypcji, co owocuje zmianą typu płciowego komórki.
Kierunek zmiany typu płciowego.
Z pewnej, wciąż nie do końca poznanej przyczyny, naprawa locus "MAT" po wycięciu przez endonukleazę HO prawie zawsze skutkuje zmianą typu płciowego. Kiedy komórka wycina allel "MATa", wkopiowany w to miejsce zostaje prawie zawsze wyciszony allel z regionu "HML", co pociąga za sobą zmianę typu na α. Analogiczna, ale odwrotna sytuacja ma miejsce w komórkach typu α. Wiadomo, że tą zamianą steruje w jakiś sposób sekwencja zwana "wzmacniaczem rekombinacji" ("Recombination Enhancer" RE), położona około 17kpz od centromeru przy "HML".

</doc>
<doc id="613812" url="https://pl.wikipedia.org/wiki?curid=613812" title="NGC 5956">
NGC 5956

NGC 5956 (również PGC 55501 lub UGC 9908) – galaktyka spiralna z poprzeczką (SBc), znajdująca się w gwiazdozbiorze Węża. Odkrył ją Heinrich Louis d’Arrest 29 kwietnia 1865 roku. Jest to galaktyka z aktywnym jądrem typu LINER.

</doc>
<doc id="613813" url="https://pl.wikipedia.org/wiki?curid=613813" title="Maciej Józef Łubieński">
Maciej Józef Łubieński

Maciej Józef Łubieński herbu Pomian (ur. ok. 1715, zm. 30 lipca 1770 w Gnieźnie) – archidiakon krakowskiej kapituły katedralnej w latach 1742–1765, kanonik krakowskiej kapituły katedralnej kanonii Chmielowska do 1748 roku, prepozyt kapituły kolegiackiej św. Michała na Zamku Wawelskim w latach 1749–1752, dziekan gnieźnieński i warmiński, doktor obojga praw, tłumacz i dyplomata, ambasador Rzeczypospolitej w Państwie Kościelnym w 1762 roku.
Był synem Bogusława i Teresy Bielińskiej, wnukiem marszałka wielkiego koronnego Kazimierza Ludwika Bielińskiego, bratankiem biskupa krakowskiego Kazimierza Łubieńskiego
Studiował w Krakowie. W latach 1735–1737 kształcił się w kolegium jezuickim w Rzymie, a następnie kontynuował nauki w warszawskim Seminarium Świętego Krzyża. Okres edukacji uwieńczył uzyskaniem stopnia doktora obojga praw na Akademii Krakowskiej. Na początku 1737 z rąk biskupa chełmińskiego Adama Stanisława Grabowskiego otrzymał święcenia kapłańskie oraz 2 maja 1737 objął po nim kanonię katedralną gnieźnieńską "fundi" Leśniewo. Pełnił szereg ważnych funkcji kościelnych i świeckich, był kaznodzieją sejmowym i posłem królewskim. Był też proboszczem na Kazimierzu w Krakowie. W dniu 4 maja 1746 r. został proboszczem w Rzeszowie. Urząd ten piastował przez dwa lata. Zrezygnował zeń 29 kwietnia 1748, na rzecz stanowiska archidiakona w Krakowie, którym został 9 listopada 1748. Wydał kazania i mowy na kanonizację bł. Jana Kantego oraz przetłumaczył na język polski kilka dzieł, m.in. J. Facciolattiego "Młody kawaler w umiejętnościach sprawowania Rzeczypospolitej i w ustawach przyjacielstwa ćwiczony", (Kraków 1752); św. Augustyna "Rozmowy duszy z Bogiem", (Bydgoszcz 1761). W 1761 Maciej Łubieński został kanonikiem i dziekanem kapituły warmińskiej. Na początku bezkrólewia po śmierci Augusta III prymas mianował go w listopadzie 1763 posłem do Rzymu, Neapolu i Wenecji. Będąc w maju 1764 w Rzymie, uzyskał od papieża odpusty dla katedry we Fromborku. Zakończył swą misję opuszczając w lipcu 1764 Wenecję. Jako dziekan kapituły gnieźnieńskiej zajmował się odbudową spalonej w 1760 katedry i z własnych funduszów odnowił ołtarz św. Wojciecha i konfesję nad jego grobem. W 1768 zrzekł się kanonii i dziekanii warmińskiej w zamian za probostwo Świętego Michała w Krakowie. Pozostawał w przyjaznych stosunkach ze swą siostrą, wpływową na wiedeńskim dworze Heleną hrabiną de Salmour, której w r. 1766 odstąpił swój spadek po wuju Franciszku Bielińskim zaś 1768 swoje dziedziczne dobra mnichowskie gdzie był fundatorem nowego kościoła w Mnichowie pod wezwaniem Świętego Szczepana, budowanego w latach 1765–1770. Zmarł w Gnieźnie pochowany został w tamtejszej katedrze w kaplicy Łubieńskich.

</doc>
<doc id="613828" url="https://pl.wikipedia.org/wiki?curid=613828" title="Topolczany">
Topolczany

Topolczany (słow. "Topoľčany", do 1920 "Veľké Topolčany", 1920–1927 "Topolčany", niem. "[Groß-]Topoltschan", węg. "Nagytapolcsány", do 1882 "Nagytapolcsán") – miasto na Słowacji, w kraju nitrzańskim, ośrodek administracyjny powiatu Topolczany. 27 177 mieszkańców (spis ludności z 21 maja 2011).
Historia.
Pierwsza pisemna wzmianka o miejscowości pochodzi z 1173 roku.
24 września 1945 rozeszła się pogłoska, że żydowski lekarz robi trujące zastrzyki dzieciom (chodziło o naturalną reakcję po szczepieniu). Przed przychodnią zebrał się kilkutysięczny tłum, który pobił 47 Żydów, w tym 15 zostało hospitalizowanych. Jedną z przyczyn rozruchów był wcześniejszy protest przeciwko obecności kilku żydowskich uczennic w uprzednio klasztornej szkole.
Przemysł.
Od 1958 w miejscowości działał browar Topvar ("Pivovar Topvar"), produkujący piwa tej marki od 1964 do 2010 roku.

</doc>
<doc id="613829" url="https://pl.wikipedia.org/wiki?curid=613829" title="Język yele">
Język yele

Język yele (rosselski, yela) – język papuaski używany w prowincji Milne Bay w Papui-Nowej Gwinei, zwłaszcza na wyspie Rossel. W 1998 roku miał 3750 użytkowników. Przypuszczalnie izolat, został zaliczony do zapropowanej rodziny yele-zachodnionowobrytyjskiej.
Opisano jego słownictwo i gramatykę. Jest nauczany w szkołach podstawowych. Znany z oryginalnej fonologii, dysponuje dużym zasobem spółgłosek koartykulowanych.
Jest zapisywany alfabetem łacińskim.

</doc>
<doc id="613831" url="https://pl.wikipedia.org/wiki?curid=613831" title="NGC 5957">
NGC 5957

NGC 5957 (również PGC 55520 lub UGC 9915) – galaktyka spiralna z poprzeczką (SBb), znajdująca się w gwiazdozbiorze Węża. Odkrył ją Heinrich Louis d’Arrest 29 kwietnia 1865 roku. Należy do galaktyk Seyferta typu 2.

</doc>
<doc id="613834" url="https://pl.wikipedia.org/wiki?curid=613834" title="NGC 5958">
NGC 5958

NGC 5958 (również PGC 55494 lub UGC 9909) – galaktyka spiralna (Sc), znajdująca się w gwiazdozbiorze Korony Północnej. Odkrył ją William Herschel 11 kwietnia 1785 roku.

</doc>
<doc id="613836" url="https://pl.wikipedia.org/wiki?curid=613836" title="NGC 5959">
NGC 5959

NGC 5959 (również PGC 55625) – galaktyka eliptyczna (E), znajdująca się w gwiazdozbiorze Wagi. Odkrył ją Ormond Stone 26 czerwca 1886 roku.

</doc>
<doc id="613837" url="https://pl.wikipedia.org/wiki?curid=613837" title="NGC 5960">
NGC 5960

NGC 5960 (również PGC 55575) – galaktyka spiralna (Sbc), znajdująca się w gwiazdozbiorze Węża. Odkrył ją Albert Marth 12 kwietnia 1864 roku. Jest zaliczana do radiogalaktyk.

</doc>
<doc id="613839" url="https://pl.wikipedia.org/wiki?curid=613839" title="NGC 5961">
NGC 5961

NGC 5961 (również PGC 55515 lub UGC 9918) – galaktyka spiralna (Sb), znajdująca się w gwiazdozbiorze Korony Północnej. Odkrył ją Édouard Jean-Marie Stephan 8 czerwca 1880 roku.

</doc>
<doc id="613840" url="https://pl.wikipedia.org/wiki?curid=613840" title="Quick sort">
Quick sort



</doc>
<doc id="613841" url="https://pl.wikipedia.org/wiki?curid=613841" title="NGC 5962">
NGC 5962

NGC 5962 (również PGC 55588 lub UGC 9926) – galaktyka spiralna (Sc), znajdująca się w gwiazdozbiorze Węża. Odkrył ją William Herschel 21 marca 1784 roku.

</doc>
<doc id="613842" url="https://pl.wikipedia.org/wiki?curid=613842" title="NGC 5963">
NGC 5963

NGC 5963 (również PGC 55419 lub UGC 9906) – galaktyka spiralna (Sc), znajdująca się w gwiazdozbiorze Smoka w odległości około 40 milionów lat świetlnych. Została odkryta 5 maja 1788 roku przez Williama Herschela.
Galaktyka NGC 5963 ma niezwykle słabo rozwinięte błękitne ramiona spiralne, przez co jest zaliczana do galaktyk o niskiej jasności powierzchniowej. Wizualnie znajduje się w pobliżu NGC 5965, lecz w rzeczywistości obie galaktyki dzieli duża odległość.

</doc>
<doc id="613843" url="https://pl.wikipedia.org/wiki?curid=613843" title="Języki mande">
Języki mande

Języki mande – języki należące do rodziny języków nigero-kongijskich, według niektórych klasyfikacji na równi z językami atlantycko-kongijskimi i językami kordofańskimi. Grupa obejmuje 26 języków, którymi posługują się ludy Mande w krajach Afryki Zachodniej, m.in. w Gambii, Gwinei, Gwinei Bissau, Senegalu, Sierra Leone, Mali, Liberii, Burkina Faso i Wybrzeżu Kości Słoniowej. 
Do języków mande zaliczają się m.in.: malinke, mandinka, soninke, bambara, diula, mende, susu, wai i kpelle.
Są językami tonalnymi, a tony pełnią w nich przeważnie funkcję rozróżniania form gramatycznych.

</doc>
<doc id="613844" url="https://pl.wikipedia.org/wiki?curid=613844" title="NGC 5964">
NGC 5964

NGC 5964 (również IC 4551, PGC 55637 lub UGC 9935) – galaktyka spiralna z poprzeczką (SBcd), znajdująca się w gwiazdozbiorze Węża. Odkrył ją John Herschel 24 kwietnia 1830 roku.

</doc>
<doc id="613845" url="https://pl.wikipedia.org/wiki?curid=613845" title="KAL 007">
KAL 007



</doc>
<doc id="613847" url="https://pl.wikipedia.org/wiki?curid=613847" title="NGC 5966">
NGC 5966

NGC 5966 (również PGC 55552 lub UGC 9923) – galaktyka eliptyczna (E), znajdująca się w gwiazdozbiorze Wolarza. Odkrył ją William Herschel 18 marca 1787 roku. Jest to galaktyka z aktywnym jądrem typu LINER.

</doc>
<doc id="613848" url="https://pl.wikipedia.org/wiki?curid=613848" title="Miss Europy">
Miss Europy



</doc>
<doc id="613849" url="https://pl.wikipedia.org/wiki?curid=613849" title="NGC 5967">
NGC 5967

NGC 5967 (również PGC 56078) – galaktyka spiralna z poprzeczką (SBc), znajdująca się w gwiazdozbiorze Ptaka Rajskiego. Odkrył ją John Herschel 7 czerwca 1836 roku.
W galaktyce tej zaobserwowano supernową SN 2009gd.

</doc>
<doc id="613850" url="https://pl.wikipedia.org/wiki?curid=613850" title="NGC 5968">
NGC 5968

NGC 5968 (również PGC 55738) – galaktyka spiralna z poprzeczką (SBab), znajdująca się w gwiazdozbiorze Wilka. Odkrył ją John Herschel 3 czerwca 1834 roku.
W galaktyce tej zaobserwowano supernową SN 2012el.

</doc>
<doc id="613851" url="https://pl.wikipedia.org/wiki?curid=613851" title="Rada Państwa">
Rada Państwa



</doc>
<doc id="613853" url="https://pl.wikipedia.org/wiki?curid=613853" title="NGC 5969">
NGC 5969

NGC 5969 (również PGC 55491) – galaktyka eliptyczna (E-S0), znajdująca się w gwiazdozbiorze Smoka. Odkrył ją Lewis A. Swift 5 sierpnia 1885 roku. Jest zaliczana do radiogalaktyk.

</doc>
<doc id="613854" url="https://pl.wikipedia.org/wiki?curid=613854" title="NGC 5970">
NGC 5970

NGC 5970 (również PGC 55665 lub UGC 9943) – galaktyka spiralna z poprzeczką (SBc), znajdująca się w gwiazdozbiorze Węża. Odkrył ją William Herschel 15 marca 1784.

</doc>
<doc id="613856" url="https://pl.wikipedia.org/wiki?curid=613856" title="NGC 5971">
NGC 5971

 
NGC 5971 (również PGC 55529 lub UGC 9929) – galaktyka spiralna (Sa), znajdująca się w gwiazdozbiorze Smoka. Odkrył ją Lewis A. Swift 5 sierpnia 1885 roku. Jest to galaktyka z aktywnym jądrem typu LINER.

</doc>
<doc id="613857" url="https://pl.wikipedia.org/wiki?curid=613857" title="Ratusz (Tatry)">
Ratusz (Tatry)

Ratusz – turnia w Dolinie Kościeliskiej w Tatrach Zachodnich. Wraz z położoną blisko niej turnią Saturn są doskonale widoczne z Polany Pisanej. Nazwę nadali turni dawni turyści. Zbudowany ze skał węglanowych (wapienie i dolomity), mniejszy od Saturna Ratusz ma wysokość 1296 m n.p.m. Znajduje się w orograficznie prawych zboczach Wąwozu Kraków. Od Saturna oddzielony jest Przełączką za Ratuszem (ok. 1260 m). Tylko z tej przełączki można na niego wyjść bez większych trudności – na wszystkie pozostałe strony opadają pionowe ściany. Znajduje się w nich kilka dróg wspinaczkowych. Szczególnie imponujący wygląd ma jego opadający do Placu pod Ratuszem południowo-zachodni filar o wysokości około 170 m. Jest częściowo przewieszony. Dolną częścią filara i 40-metrowej wysokości półką po raz pierwszy przeszli Jerzy Łabęcki i Ryszard Malczyk w kwietniu 1970 r. Pierwsze przejście górnej części (ponad dolnym uskokiem): Jerzy Farat i Ryszard Malczyk 12 kwietnia 1981 (styl AF). Droga ta, nazwana przez nich „Stąd do wieczności”, zawiera duże nagromadzenie trudności o stopniu VI+.
Pod ścianą Ratusza znajduje się jaskinia Szczelina w Ratuszu.
Po południowo-wschodniej stronie Ratusza znajduje się oryginalnego kształtu, długa formacja skalna o bardzo ostrej grani, przez Władysława Cywińskiego w 3. tomie przewodnika "Tatry" nazywana „płetwą”. Należy do masywu Ratusza, ale oddzielona jest od niego zalesionym i rozszerzającym się w dolnej części żlebkiem opadającym do dna Wąwozu Kraków. Północno-wschodni koniec tej formacji skalnej opada do Kotła pod Saturnem.

</doc>
<doc id="613859" url="https://pl.wikipedia.org/wiki?curid=613859" title="NGC 5972">
NGC 5972

NGC 5972 (również PGC 55684 lub UGC 9946) – galaktyka spiralna (S0-a), znajdująca się w gwiazdozbiorze Węża. Odkrył ją Édouard Jean-Marie Stephan 29 czerwca 1880 roku. Należy do galaktyk Seyferta typu 2.

</doc>
<doc id="613860" url="https://pl.wikipedia.org/wiki?curid=613860" title="NGC 5973">
NGC 5973

NGC 5973 (również PGC 55757) – galaktyka spiralna (S0-a), znajdująca się w gwiazdozbiorze Wagi. Odkrył ją Albert Marth 26 maja 1864 roku.

</doc>
<doc id="613861" url="https://pl.wikipedia.org/wiki?curid=613861" title="NGC 5974">
NGC 5974

NGC 5974 (również PGC 55694 lub UGC 9952) – galaktyka spiralna (Sc), znajdująca się w gwiazdozbiorze Korony Północnej. Odkrył ją John Herschel 29 kwietnia 1827 roku.

</doc>
<doc id="613862" url="https://pl.wikipedia.org/wiki?curid=613862" title="NGC 5975">
NGC 5975

NGC 5975 (również PGC 55739 lub UGC 9963) – galaktyka spiralna (Sbc), znajdująca się w gwiazdozbiorze Węża. Odkrył ją Édouard Jean-Marie Stephan 19 czerwca 1882 roku. Jest zaliczana do radiogalaktyk.

</doc>
<doc id="613863" url="https://pl.wikipedia.org/wiki?curid=613863" title="Edward Łubieński">
Edward Łubieński

Edward Henryk Jakub Łubieński herbu Pomian (ur. 19 sierpnia 1819, zm. 22 listopada 1867 w Rzymie) – pisarz, działacz katolicki i konserwatywny, hrabia, pan na Kalnicy i okolicach.
Syn Henryka i Ireny Potockiej, brat Juliana i Konstantego Ireneusza.
Został pochowany w kościele Św. Klaudiusza w Rzymie.

</doc>
<doc id="613866" url="https://pl.wikipedia.org/wiki?curid=613866" title="Amiton">
Amiton

Amiton ("VG") – organiczny związek chemiczny z grupy tiofosforanów. Silny insektycyd i potencjalny paralityczno-drgawkowy bojowy środek trujący zbliżony budową do związków V.
Właściwości fizyczne i chemiczne.
Amiton jest bezbarwną, wysokowrzącą (temperatura wrzenia 315 °C) cieczą. Słabo rozpuszcza się w wodzie, jest rozpuszczalny w rozpuszczalnikach organicznych. W wodzie powoli hydrolizuje. Substancje z grupy związków V były badane w okresie zimnej wojny głównie pod kątem wykorzystania militarnego.
Właściwości toksyczne.
Amiton ma wysoką toksyczność i trwałość. Łatwo i szybko przenika przez skórę. LD50 dla szczurów przez układ pokarmowy wynosi 3–7 mg/kg. Amiton jest bardzo silnym inhibitorem esterazy cholinowej. Tak jak w przypadku innych związków V mechanizm działania toksycznego nie jest do końca znany.
Działanie toksyczne.
Pierwszymi objawami zatrucia amitonem są zwykle nudności, wymioty, biegunka, angina brzuszna, ślinotok, a także łzotok i ból oczu. Następnie pojawiają się: ból i zawroty głowy, gorączka i ogólne osłabienie. W przypadku zatrucia przez drogi oddechowe pojawia się kaszel i trudności w oddychaniu. Zatrucie amitonem objawia się też rozszerzeniem źrenic, przejściową utratą zdolności akomodacji i niedowidzeniem. Amitron może powodować tachykardię lub bradykardię. Ze strony układu nerwowego objawami są: utrata koordynacji ruchowej, nieskoordynowane skurcze mięśni, trudności w wymawianiu, utrata orientacji w przestrzeni i senność.
Zgon następuje zazwyczaj na skutek uduszenia spowodowanego porażeniem funkcji układu oddechowego (porażenie mięśni oddechowych, silne zwężenie oskrzeli itd.).
Zastosowania.
Od 1954 roku amiton znajduje się w obrocie handlowym (wprowadzony przez Imperial Chemical Industries). Jest używany jako kontaktowy insektycyd i środek roztoczobójczy. Wysoka toksyczność i trwałość ogranicza stosowanie w roli pestycydu. Aktualnie został wycofany z użycia jako bojowy środek trujący. Przypuszczalnie znajduje się na wyposażeniu wojsk Korei Północnej. Nie odnotowano żadnego przypadku zastosowania amitonu jako bojowego środka trującego.

</doc>
<doc id="613868" url="https://pl.wikipedia.org/wiki?curid=613868" title="Nowa Wieś (powiat wolsztyński)">
Nowa Wieś (powiat wolsztyński)

Nowa Wieś – wieś w Polsce położona w województwie wielkopolskim, w powiecie wolsztyńskim, w gminie Przemęt.
W okresie Wielkiego Księstwa Poznańskiego (1815-1848) miejscowość wzmiankowana jako "Nowa wieś" należała do wsi większych w ówczesnym powiecie babimojskim rejencji poznańskiej. Nowa wieś należała do kaszczorskiego okręgu policyjnego tego powiatu i stanowiła część majątku Kaszczor, który należał wówczas do rządu Królestwa Prus w Berlinie. Według spisu urzędowego z 1837 roku Nowa wieś liczyła 222 mieszkańców, którzy zamieszkiwali 32 dymy (domostwa). W 1921 roku stacjonowała tu placówka 17 batalionu celnego.
W latach 1975–1998 miejscowość należała administracyjnie do województwa leszczyńskiego.
Wieś liczy około 750 mieszkańców. Leży na terenie Przemęckiego Parku Krajobrazowego na drodze Przemęt – Wolsztyn.
Położona jest przy węźle kolejowym Zbąszynek-Leszno.
Wieś przy linii kolejowej Leszno-Wolsztyn. Kościół św. Floriana z 1985 r. Przydrożna kapliczka z 1908 r. z kamienną figurą Matki Boskiej autorstwa rzeźbiarza wielkopolskiego Marcina Rożka.
Zobacz też: Nowa Wieś

</doc>
<doc id="613871" url="https://pl.wikipedia.org/wiki?curid=613871" title="Saint-Louis-du-Ha! Ha!">
Saint-Louis-du-Ha! Ha!

Saint-Louis-du-Ha! Ha! – parafia w Kanadzie, w prowincji Quebec, w regionie Bas-Saint-Laurent i MRC Témiscouata.
Pochodzenie członu „Ha! Ha!” w nazwie parafii zawsze stanowiło obiekt sporów. Popularna stała się m.in. teoria mówiąca, że sformułowanie to było wyrażeniem podziwu przybyłych tu osadników nad pięknem jeziora Témiscouata. W rzeczywistości nie jest to jednak zwykła onomatopeja, a starofrancuski archaizm, gdyż słowo "haha" oznaczało dawniej "niespodziewaną przeszkodę na drodze". 
Jest to jedna z dwóch miejscowości na świecie z wykrzyknikiem w nazwie, druga to Westward Ho! w Anglii. Człon „Ha! Ha!” występuje również m.in. w nazwie rzeki i zatoki w regionie Saguenay–Lac-Saint-Jean.
Liczba mieszkańców gminy Saint-Louis-du-Ha! Ha! wynosi 1 348. Język francuski jest językiem ojczystym dla 97,6%, angielski dla 0% mieszkańców (2006).

</doc>
<doc id="613872" url="https://pl.wikipedia.org/wiki?curid=613872" title="Tetram">
Tetram



</doc>
<doc id="613873" url="https://pl.wikipedia.org/wiki?curid=613873" title="NGC 5976">
NGC 5976

NGC 5976 (również PGC 55609) – galaktyka soczewkowata (S0), znajdująca się w gwiazdozbiorze Smoka. Odkrył ją 6 maja 1850 roku George Stoney – asystent Williama Parsonsa.

</doc>
<doc id="613877" url="https://pl.wikipedia.org/wiki?curid=613877" title="NGC 5977">
NGC 5977

NGC 5977 (również PGC 55769 lub UGC 9967) – galaktyka soczewkowata (SB0), znajdująca się w gwiazdozbiorze Węża. Odkrył ją Édouard Jean-Marie Stephan 29 czerwca 1880 roku.

</doc>
<doc id="613878" url="https://pl.wikipedia.org/wiki?curid=613878" title="Krajowy Fundusz Drogowy">
Krajowy Fundusz Drogowy

Krajowy Fundusz Drogowy – fundusz celowy stanowiący wsparcie dla realizacji rządowego Programu Budowy Dróg i Autostrad w Polsce poprzez gromadzenie środków finansowych na przygotowanie, budowę, przebudowę, remonty, utrzymanie i ochronę autostrad i dróg ekspresowych, a także innych dróg krajowych. 
KFD jest jednym ze źródeł finansowania dróg w Polsce, obok środków budżetowych i środków z funduszy unijnych (Fundusz Spójności i fundusze strukturalne). 
Fundusz został utworzony w Banku Gospodarstwa Krajowego, w wyniku zmiany ustawy z dnia 27 października 1994 roku o autostradach płatnych oraz o Krajowym Funduszu Drogowym, dokonanej 14 listopada 2003 roku (). Jednocześnie, na mocy tej samej ustawy stworzono stabilne i wydajne źródło zasilania finansowego KFD w postaci opłaty paliwowej. 
Fundusz rozpoczął funkcjonowanie z dniem 1 stycznia 2004. 
Podstawowe źródła zasilania Funduszu.
Podstawowymi źródłami zasilania Funduszu są:
Dodatkowe źródła zasilania Funduszu.
Dodatkowymi źródłami zasilania Funduszu mogą być:
Zasady wydatkowania środków.
Fundusz jako istotne źródło finansowania dróg, powinien przede wszystkim finansować inwestycje realizowane z wykorzystaniem funduszy pomocowych Unii Europejskiej. 
Wsparcie finansowe z UE dla realizowanych programów i przedsięwzięć infrastrukturalnych wzmaga zapotrzebowanie na środki krajowe, co wynika z konieczności współfinansowania konkretnych projektów, ale także z obowiązku prefinansowania przyznanych kwot z funduszy unijnych. 
Środki Funduszu mogą być także przeznaczone na płatności na rzecz spółek z tytułu realizacji przez nie obowiązków wynikających z umowy o budowę lub eksploatację autostrady, obejmujące w szczególności: 
Począwszy od ostatniego kwartału 2005 roku nowelizacja przepisów o autostradach płatnych oraz o Krajowym Funduszu Drogowym nałożyła na KFD obowiązek wypłacania w trybie miesięcznym rekompensat dla operatorów autostrad płatnych za odstąpienie od poboru opłat za przejazdy pojazdów ciężarowych. Przedmiotowe wypłaty były finansowane z przychodów ze sprzedaży kart opłat za przejazd (winiet), pobieranych przez GDDKiA na podstawie przepisów o transporcie drogowym. Obowiązek ten był jednym z powodów zastąpienia w 2011 roku systemu winietowego elektronicznym viaTOLL.

</doc>
<doc id="613879" url="https://pl.wikipedia.org/wiki?curid=613879" title="NGC 5978">
NGC 5978

NGC 5978 (również PGC 55838) – galaktyka spiralna (Sa), znajdująca się w gwiazdozbiorze Wagi. Odkrył ją 10 czerwca 1885 roku Francis Leavenworth.

</doc>
<doc id="613881" url="https://pl.wikipedia.org/wiki?curid=613881" title="NGC 5980">
NGC 5980

NGC 5980 (również PGC 55800 lub UGC 9974) – galaktyka spiralna (Sc), znajdująca się w gwiazdozbiorze Węża. Odkrył ją William Herschel 19 marca 1787 roku.
W galaktyce tej zaobserwowano supernową SN 2004ci.

</doc>
<doc id="613882" url="https://pl.wikipedia.org/wiki?curid=613882" title="NGC 5981">
NGC 5981

NGC 5981 (również PGC 55647 lub UGC 9948) – galaktyka spiralna (Sc), znajdująca się w gwiazdozbiorze Smoka. Odkrył ją 6 maja 1850 roku George Stoney – asystent Williama Parsonsa.

</doc>
<doc id="613883" url="https://pl.wikipedia.org/wiki?curid=613883" title="Artur Hajnicz">
Artur Hajnicz

Artur Hajnicz, ps. „Justyn” (ur. 1920 we Lwowie, zm. 3 maja 2007 w Warszawie) – polski oficer, dziennikarz, publicysta, specjalista do spraw stosunków polsko-niemieckich.
Życiorys.
Studiował matematykę na Wydziale Matematyczno-Przyrodniczym Uniwersytetu Jana Kazimierza we Lwowie, w szkole matematycznej Stefana Banacha, Hugona Steinhausa i Stanisława Mazura (przerwane przez II wojnę światową), a także socjologię i dziennikarstwo (magisterium w Wyższej Szkole Dziennikarskiej w Warszawie). Należał do Związku Niezależnej Młodzieży Socjalistycznej we Lwowie. W okresie wojny był żołnierzem w 1 Armii Wojska Polskiego.
Po wojnie, do 1955 r., był oficerem politycznym ludowego Wojska Polskiego (w 1947 był w stopniu majora). W tym czasie był też redaktorem naczelnym „Żołnierza Wolności”. Odszedł ze struktur wojskowych po konflikcie z marszałkiem Konstantym Rokossowskim. Następnie, w latach 1955–1973 był dziennikarzem „Życia Warszawy”, skąd usunięty został z powodów politycznych. Od lat 50. związany ze środowiskami opozycyjnymi (m.in. członek Klubu Krzywego Koła). Od 1973 r. pracował w Ośrodku Badawczo-Rozwojowym Informatyki. W 1974 r. doktoryzował się w zakresie prawa międzynarodowego na Uniwersytecie Marii Curie-Skłodowskiej w Lublinie. 20 sierpnia 1980 roku podpisał apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. Od lutego do 13 grudnia 1981 r. był sekretarzem redakcji "Tygodnika „Solidarność”". Po ogłoszeniu stanu wojennego współpracował z drugoobiegowym pismem „Krytyka”, publikując tam szkice i artykuły o problematyce międzynarodowej. Działał w podziemnej „Solidarności”. Od 1986 r. uczestniczył w pracach opozycyjnego konwersatorium przy kościele św. Trójcy w Warszawie.
W październiku 1989 r. był organizatorem (na wniosek Prezydium Senatu) i dyrektorem Ośrodka Studiów Międzynarodowych (organ doradczy do spraw polityki zagranicznej przy Senacie RP), przeniesionego następnie do Polskiej Fundacji im. Roberta Schumana. Tu, od 1995 r. był również koordynatorem programu badawczego pt. „Kompleks wypędzenia”, wchodził także (do 2005 r.) w skład Rady Programowej Fundacji. Jest także fundatorem Fundacji „Polska w Europie”. Członek Stowarzyszenia Euro-Atlantyckiego.
Publikował ponadto m.in. w periodykach: „Außenpolitik”, „Więź”, „Unia&amp;Polska”, „Polska w Europie”, „Polski Kalendarz Europejski”, „Rocznik Polsko-Niemiecki”, „Rzeczpospolita”.
Mieszkał w Warszawie, na Mokotowie. Został pochowany na wojskowych Powązkach (kwatera E-6-7).

</doc>
<doc id="613884" url="https://pl.wikipedia.org/wiki?curid=613884" title="NGC 5982">
NGC 5982

NGC 5982 (również PGC 55674 lub UGC 9961) – galaktyka eliptyczna (E3), znajdująca się w gwiazdozbiorze Smoka. Odkrył ją William Herschel 25 maja 1788 roku. Jest to galaktyka z aktywnym jądrem typu LINER.

</doc>
<doc id="613885" url="https://pl.wikipedia.org/wiki?curid=613885" title="NGC 5983">
NGC 5983

NGC 5983 (również PGC 55845 lub UGC 9983) – galaktyka eliptyczna (E), znajdująca się w gwiazdozbiorze Węża. Odkrył ją Albert Marth 25 marca 1865 roku.

</doc>
<doc id="613886" url="https://pl.wikipedia.org/wiki?curid=613886" title="NGC 5984">
NGC 5984

NGC 5984 (również PGC 55853 lub UGC 9987) – galaktyka spiralna z poprzeczką (SBcd), znajdująca się w gwiazdozbiorze Węża. Odkrył ją William Herschel 19 marca 1787 roku.

</doc>
<doc id="613887" url="https://pl.wikipedia.org/wiki?curid=613887" title="NGC 5985">
NGC 5985

NGC 5985 (również PGC 55725 lub UGC 9969) – galaktyka spiralna z poprzeczką (SBb), znajdująca się w gwiazdozbiorze Smoka. Odkrył ją William Herschel 25 maja 1788 roku.
Astronomowie odkryli, że galaktyka wykazuje dużą aktywność w niektórych zakresach obserwowanej długości fali. Dzięki tym badaniom sklasyfikowano galaktykę jako aktywną typu Seyferta, w której centrum znajduje się supermasywna czarna dziura.

</doc>
<doc id="613889" url="https://pl.wikipedia.org/wiki?curid=613889" title="NGC 5987">
NGC 5987

NGC 5987 (również PGC 55740 lub UGC 9971) – galaktyka spiralna (Sb), znajdująca się w gwiazdozbiorze Smoka. Odkrył ją William Herschel 25 maja 1788 roku.

</doc>
<doc id="613890" url="https://pl.wikipedia.org/wiki?curid=613890" title="NGC 5988">
NGC 5988

NGC 5988 (również PGC 55921 lub UGC 9998) – galaktyka spiralna z poprzeczką (SBcd), znajdująca się w gwiazdozbiorze Węża. Odkrył ją Lewis A. Swift 17 kwietnia 1887 roku. Jest to galaktyka z aktywnym jądrem typu LINER.

</doc>
<doc id="613891" url="https://pl.wikipedia.org/wiki?curid=613891" title="Tele2 Polska">
Tele2 Polska

Tele2 Polska Sp. z o.o. – niezależny operator telekomunikacyjny, działający na polskim rynku w latach 2000–2008. Spółka zależna w Polsce to In2Loop Polska Sp z o.o.
Firma matka Tele2 AB pochodzi ze Szwecji i działa obecnie na terenie 23 krajów Europy, przy czym w ciągu roku 2006 i 2007 wycofała się z Danii, Belgii, Wielkiej Brytanii i Polski. 29 czerwca 2008 spółka Netia SA zdecydowała się na przejęcie Tele2 Polska.
Zakres działalności.
Do 2001 r. Tele2 oferowało produkt „Gadatek” – usługa działająca w systemie przedpłaconym (pre-paid), wykorzystująca technologię VoIP (Voice over Internet Protocol). Gadatek to przystawka do telefonów stacjonarnych, umożliwiająca wykonywanie połączeń na telefony komórkowe, rozmowy zamiejscowe i zagraniczne.
Do 2003 r. Tele2 oferowało bezprzewodowy dostęp do Internetu (usługa o handlowej nazwie „Air2Net” o prędkościach od 32 do 512 kbps) w Warszawie, Gdańsku, Krakowie, Wrocławiu i Poznaniu. Sieć bezprzewodowa zbudowana była na sprzęcie BreezeCOM (Alvarion).
Od 2003 r. Tele2 było tzw. "operatorem wirtualnym". Swoim klientom oferowało połączenia lokalne, międzymiastowe, międzynarodowe, na telefony komórkowe zarówno poprzez abonamenty lub usługę preselekcji; połączenie wdzwaniane do Internetu (ang. "dial-up"), a od czerwca 2007 również poprzez łącze stałe. Korzystanie z usług preselekcji w Tele2 uzależnione było od posiadania telefonu stacjonarnego w TPSA z dowolnym abonamentem poza tzw. "socjalnym" i "oszczędnym", oraz zawarciem z operatorem umowy na czas nieokreślony.
Według danych spółki, obsługiwała ona w Polsce ponad milion klientów. Została wykreślona z Krajowego Rejestru Sądowego w 2011.
Kontrowersje.
Tele2 bywała kojarzona z następującymi kontrowersjami:
Praktyki te stosowały zewnętrzne firmy partnerskie oferujące usługi Tele2.
W dniach 10, 11 i 15 września 2006 w programie Uwaga! TVN pokazano, jak w nieuczciwy sposób firma Tele2 zdobywała klientów, bez ich wiedzy i zgody.
Program Uwaga został zrealizowany po części na Słowacji. Po tym wydarzeniu Tele2 posiadało model kontrolny mający wyeliminować nieuczciwe firmy i sprzedawców.

</doc>
<doc id="613892" url="https://pl.wikipedia.org/wiki?curid=613892" title="Marcin Pałasz">
Marcin Pałasz

Marcin Pałasz (ur. 29 maja 1971 w Dusznikach-Zdroju) – polski pisarz dla dzieci i młodzieży, autor słuchowisk. Mieszka i pracuje we Wrocławiu. Debiutował w 2004 roku książką „Opowieści z Krainy Potworów”. Laureat Ogólnopolskiej Nagrody Literackiej im. Kornela Makuszyńskiego, dwukrotny laureat wyróżnienia w tym konkursie. Współpracuje z wydawnictwami Skrzat, BIS (wydawnictwo), Publicat, Wydawnictwo Literatura, Mac Edukacja (wydawnictwo). Niegdyś związany ze światem reklamy, obecnie zajmuje się tylko pisarstwem.
Karierę pisarską zaczął przypadkiem: jego pierwsza książka – napisana w jednym egzemplarzu dla jego chrześniaka Krzysia – za namową przyjaciela trafiła do wydawnictwa „Nasza Księgarnia”, które niedługo potem zakupiło prawa autorskie do jej wydania.

</doc>
<doc id="613893" url="https://pl.wikipedia.org/wiki?curid=613893" title="NGC 5989">
NGC 5989

NGC 5989 (również PGC 55802 lub UGC 9985) – galaktyka spiralna (Sc), znajdująca się w gwiazdozbiorze Smoka. Odkrył ją William Herschel 25 maja 1788 roku.

</doc>
<doc id="613894" url="https://pl.wikipedia.org/wiki?curid=613894" title="NGC 5990">
NGC 5990

NGC 5990 (również PGC 55993 lub UGC 10024) – galaktyka spiralna (Sa), znajdująca się w gwiazdozbiorze Węża. Odkrył ją William Herschel 5 maja 1785 roku. Należy do galaktyk Seyferta typu 2.

</doc>
<doc id="613896" url="https://pl.wikipedia.org/wiki?curid=613896" title="NGC 5991">
NGC 5991

NGC 5991 (również PGC 55953) – galaktyka eliptyczna (E), znajdująca się w gwiazdozbiorze Węża. Odkrył ją Édouard Jean-Marie Stephan 13 czerwca 1879 roku.

</doc>
<doc id="613899" url="https://pl.wikipedia.org/wiki?curid=613899" title="NGC 5992">
NGC 5992

NGC 5992 (również PGC 55913 lub UGC 10003) – galaktyka spiralna (Sab), znajdująca się w gwiazdozbiorze Wolarza. Odkrył ją William Herschel 18 marca 1787 roku. Prawdopodobnie oddziałuje grawitacyjnie z sąsiednią NGC 5993.

</doc>
<doc id="613900" url="https://pl.wikipedia.org/wiki?curid=613900" title="Herb gminy Łapanów">
Herb gminy Łapanów

Herb gminy Łapanów ustalony został uchwałą gminy Łapanów nr XV/104/04 z dnia 8 czerwca 2004 r.
Opis herbu na podstawie załącznika do uchwały:

</doc>
<doc id="613901" url="https://pl.wikipedia.org/wiki?curid=613901" title="NGC 5993">
NGC 5993

NGC 5993 (również PGC 55918 lub UGC 10007) – galaktyka spiralna z poprzeczką (SBb), znajdująca się w gwiazdozbiorze Wolarza. Odkrył ją William Herschel 18 marca 1787 roku. Prawdopodobnie oddziałuje grawitacyjnie z sąsiednią NGC 5992.

</doc>
<doc id="613902" url="https://pl.wikipedia.org/wiki?curid=613902" title="NGC 5994">
NGC 5994

NGC 5994 (również PGC 56020 lub UGC 10033) – galaktyka spiralna z poprzeczką (SBbc), znajdująca się w gwiazdozbiorze Węża. Odkrył ją 9 marca 1851 roku Bindon Stoney – asystent Williama Parsonsa. Galaktyka ta jest w trakcie zderzenia z sąsiednią, znacznie większą NGC 5996. Ta para oddziałujących ze sobą grawitacyjnie galaktyk została skatalogowana jako Arp 72 w "Atlasie Osobliwych Galaktyk" i znajduje się w odległości około 153 milionów lat świetlnych od Ziemi.

</doc>
<doc id="613903" url="https://pl.wikipedia.org/wiki?curid=613903" title="Copa Libertadores 2004">
Copa Libertadores 2004

W czterdziestej piątej edycji Copa Libertadores udział wzięło 36 klubów reprezentujących wszystkie kraje zrzeszone w CONMEBOL oraz Meksyk, będący członkiem CONCACAF. Dwa najsilniejsze państwa, Brazylia i Argentyna, wystawiły po 5 klubów. Reszta państw oprócz Meksyku, wystawiła po trzy kluby, natomiast Meksyk wystawił tylko dwa kluby. Broniący tytułu klub Boca Juniors zakwalifikował się jako mistrz Argentyny turnieju Apertura.
Klub Boca Juniors, choć z trudem, dotarł do finału turnieju i ponieważ przeciwnikiem była kolumbijska rewelacja, klub Once Caldas, wydawało się, że zespół z Argentyny obroni zdobyty przed rokiem tytuł. Drużyna argentyńska w drodze do finału dwukrotnie pokonała rywali w rzutach karnych – w ćwierćfinale brazylijski klub AD São Caetano, a w półfinale odwiecznego derbowego rywala River Plate. W finale niespodziewanie także doszło do konieczności rozstrzygnięcia losów trofeum w drodze sportowego losowania, jakim jest rozgrywka rzutów karnych. Tu jednak lepsi okazali się zawodnicy klubu z Kolumbii, którzy z czterech szans wykorzystali dwie, podczas gdy piłkarze Boca Juniors, mimo czterech prób, nie zdołali ani razu trafić do kolumbijskiej bramki.
Klub Once Caldas pewnie wyszedł z grupy, zajmując pierwsze miejsce. Jednak w 1/8 finału dopiero po rzutach karnych zdołał wyeliminować ekwadorski klub Barcelona SC. W ćwierćfinale Once Caldas sprawił wielką niespodziankę i wyeliminował brazylijski klub Santos FC. W półfinale kolumbijska drużyna spisała się równie rewelacyjnie, eliminując kolejny klub z Brazylii, São Paulo FC. W finale klub Once Caldas sprawił największą niespodziankę, doprowadzając do karnych w starciu z broniącym tytułu Boca Juniors. Wygrane karne dały klubowi największe klubowe trofeum w Ameryce Południowej. Był to drugi triumf kolumbijskiego klubu w Copa Libertadores jako pierwszy dokonał tego wyczynu w 1989 roku klub Atlético Nacional.
W fazie grupowej 36 klubów podzielono na 9 grup liczących po 4 drużyny. Do 1/8 finału awansowały bezpośrednio wszyscy mistrzowie grup oraz 5 wicemistrzów grup z najlepszym dorobkiem punktowo-bramkowym. Czterech najsłabszych wicemistrzów podzielono na dwie pary, które rozegrały ze sobą po jednym, decydującym o awansie do 1/8 finału meczu.
W 1/8 finału wylosowano osiem par, które wyłoniły ośmiu ćwierćfinalistów. W ćwierćfinale wylosowano cztery pary, które wyłoniły czterech półfinalistów. W półfinale dwie pary wyłoniły dwóch finalistów.
Kolejny znakomity sezon w wykonaniu klubów z Kolumbii – dwa kluby awansowały do ćwierćfinału, Deportivo Cali, oraz Once Caldas, który później dotarł aż do finału i zdobył trofeum. Gdyby nie ten fakt, można by uznać, że turniej odbył się pod dyktando dwóch największych potęg kontynentu – Argentyny i Brazylii, których 5 klubów dotarło do najlepszej ósemki. Ósmym ćwierćfinalistą był klub z Wenezueli, Táchira San Cristóbal, co obok triumfu Once Caldas było największą niespodzianką tej edycji Copa Libertadores.
Najsłabiej w tej edycji turnieju spisały się kluby chilijskie, które zajęły ostatnie miejsca w swoich grupach. Najgorzej zaprezentował się klub CD Cobreloa, który przegrał wszystkie swoje mecze. Także żaden z klubów Boliwii i Paragwaju nie zdołał awansować do fazy pucharowej.
Klasyfikacja.
Poniższa tabela ma charakter statystyczny. O kolejności decyduje na pierwszym miejscu osiągnięty etap rozgrywek, a dopiero potem dorobek bramkowo-punktowy. W przypadku klubów, które odpadły w rozgrywkach grupowych o kolejności decyduje najpierw miejsce w tabeli grupy, a dopiero potem liczba zdobytych punktów i bilans bramkowy.

</doc>
<doc id="613905" url="https://pl.wikipedia.org/wiki?curid=613905" title="NGC 5995">
NGC 5995

NGC 5995 (również PGC 56081) – galaktyka spiralna (Sa), znajdująca się w gwiazdozbiorze Wagi. Odkrył ją John Herschel 5 czerwca 1836 roku. Należy do galaktyk Seyferta typu 2.

</doc>
<doc id="613907" url="https://pl.wikipedia.org/wiki?curid=613907" title="Związki szeregu G">
Związki szeregu G

Związki szeregu G ("związki serii G", "związki G", "G-gazy", "gazy G") – podgrupa paralityczno-drgawkowych bojowych środków trujących, inhibitory acetylocholinoesterazy. Do grupy tej należą m.in. tabun (GA), sarin (GB), chlorosarin (GC), soman (GD), etylosarin (GE) i cyklosarin (GF).

</doc>
<doc id="613908" url="https://pl.wikipedia.org/wiki?curid=613908" title="Klasyfikacja części mowy">
Klasyfikacja części mowy

Informacje wstępne.
Ze względów praktycznych (ale nie tylko) wyrazy w języku polskim zostały podzielone na kilka klas. Klasy te nazywamy częściami mowy. Przynależność leksemów do określonej części mowy oparta może być na właściwościach semantycznych, fleksyjnych (morfologicznych) i składniowych wyrazów. Za podstawowe kryterium podziału przyjmuje się najczęściej ich funkcje składniowe w wypowiedzeniu oraz możliwość łączenia z innymi wyrazami. Odróżnia się przy tym funkcję podstawową (prymarną) od funkcji drugorzędnych (sekundarnych). W kryterium morfologicznym bierze się pod uwagę właściwości morfologiczne wyrazów, a więc to, czy się odmieniają, a jeśli tak, to w jaki sposób. Klasyfikacja semantyczna oparta jest na właściwościach znaczeniowych. Zgodnie z nią wyrazy dzieli się na samoznaczące (autosemantyczne) i niemające znaczenia (synsemantyczne).
Definicje części mowy:
Części mowy to kategorie gramatyczno–leksykalne, które:
Tradycyjny podział wyróżnia dziesięć części mowy:
Kryteria podziału na części mowy.
Uproszczona klasyfikacja na podstawie kryteriów:
Klasyfikacja wyrazów ze względu na właściwości morfologiczne:
Klasyfikacja wyrazów ze względu na właściwości składniowe:
Klasyfikacja wyrazów ze względu na zdolność do wchodzenia w związki składniowe:
Klasyfikacja wyrazów ze względu na właściwości semantyczne:
Na podstawie żadnego z tych kryteriów nie da się uzyskać podziału na dziesięć jednorodnych grup. Dlatego przy wyodrębnianiu poszczególnych części mowy stosuje się często dwa lub trzy kryteria.
W niektórych nowszych gramatykach i opracowaniach np. słownikach odchodzi się od tradycyjnego podziału na dziesięć części mowy. Powodów, dla których tak się dzieje, jest co najmniej kilka. Po pierwsze tradycyjny podział nie jest reprezentatywny dla całego zasobu leksykalnego. Po drugie, zbudowany jest w oparciu o niejednolite kryteria klasyfikacji tzn. część leksemów jest klasyfikowana na podstawie znaczenia, a część na podstawie funkcji składniowych i właściwości morfologicznych. Po trzecie, kryteria te są dość nieostre i obejmują leksemy o różnych właściwościach. Dotyczy to w szczególności nieodmiennych części mowy, gdzie jedynym kryterium, na jakim można się oprzeć, jest kryterium składniowe i znaczeniowe. Po czwarte, wynika z potrzeby stworzenia jasnego, obiektywnego, nieintuicyjnego i wyczerpanego podziału tj. klasyfikacji, w której o przynależności do danej klasy części mowy nie decyduje subiektywna (oparta jedynie o pewne przesłanki) ocena osoby dokonującej podziału, a więc klasyfikacji, dzięki której otrzymujemy za każdym razem identyczny rezultat niezależnie od tego, przez kogo jest robiona. Po piąte, konieczności stworzenia formalnego modelu klasyfikacji (opartego na algorytmie), czytelnego dla komputera. Ma to szczególne znaczenie w tzw. lingwistyce komputerowej, gdzie opis języka musi być bardzo rygorystyczny, oparty na jasnych regułach, które można zaimplementować w postaci kodu czytelnego dla komputera.
W nowszych publikacjach dotyczących języka polskiego liczba części mowy jest na ogół większa niż w tradycyjnym podziale. Występujące w "starej" (szkolnej) klasyfikacji kategorie uzupełnia się najczęściej o takie klasy jak, np. modulanty, modyfikatory, modalizatory, relatory (konektory), dopowiedzenia, operatory metatekstowe. Nie są to jednak wszystkie różnice między "starymi" a "nowymi" klasyfikacjami. Oprócz dodania nowych części mowy autorzy w oparciu przesłanki, o których była mowa wyżej, często modyfikują również tradycyjne klasy wyrazów. Najczęściej wprowadzane zmiany dotyczą klasyfikacji zaimków, liczebników, przymiotników, przysłówków i partykuł. Autorzy, starając się uzyskać jak najbardziej jednorodną klasę wyrazów, opierają się na jednym bądź dwu kryteriach tj. składniowym i morfologicznym. Z tym, że pierwsze z nich pełni funkcję kryterium podstawowego, w oparciu o które możliwe jest wyodrębnienie wszystkich części mowy, a kryterium morfologiczne jest kryterium pomocniczym (nie zawsze). Trzecie kryterium, a więc semantyczne, jest albo w ogóle pomijane przy klasyfikacji, albo pełni podobnie jak kryterium morfologicznego rolę pomocniczego. Różnice między tradycyjną a "nowoczesną" klasyfikacją polegają najczęściej na innym zaklasyfikowaniu części mowy, np.
Wśród nieodmiennych części mowy największe różnice występują w klasyfikacji partykuł i przysłówków, tj. w niektórych klasyfikacjach są one łączone w jedną kategorię.
Charakterystyka klasyfikacji części mowy.
Kryterium semantyczne.
Kryterium semantyczne wyodrębnia części mowy na podstawie odwołania się do pojęć ontologicznych (dotyczących elementów rzeczywistości np. przedmiot, czynność, cecha) oraz sposobu odniesienia wyrazów (wyrażeń) do rzeczywistości pozajęzykowej. Według tego podziału leksemy można podzielić na pełnoznaczne (autosemantyczne) oraz niepełnoznaczne (synsemantyczne) i jest to najwyższy poziom klasyfikacji. Dalej wyróżniamy rzeczowniki, które są nazwami osób, przedmiotów, zjawisk itd., czasowniki oznaczające czynności, procesy lub stany, przymiotniki będące nazwami cech osób lub przedmiotów, przysłówki będące nazwami cech czynności, procesów lub stanów, liczebniki będące nazwami liczb, wykrzykniki zaś wyrażają emocje, wolę i naśladują dźwięki. Zaimki w przeciwieństwie do pozostałych leksemów pełnoznacznych nie nazywają, lecz wskazują. Drugą grupę stanowią leksemy niepełnoznaczne (synsemantyczne), do których należą przyimki, spójniki i partykuły.
Wyróżniamy pięć głównych kategorii znaczeniowych wyrazów:
Klasyfikacja semantyczna części mowy w oparciu o kryterium samodzielności znaczeniowej i znaczenie:
Części mowy o samodzielnym znaczeniu
Wyrazy wskazujące - zaimki: 
g) wykrzykniki - wyrażające emocje i naśladujące dźwięki otoczenia np. frr, bzz, gę, grr, fuj, tfu.
Części mowy, które znaczą dopiero w połączeniu z innymi wyrazami (nie nazywają świata ale pomagają w nazywaniu go).
Kryterium fleksyjne (morfologiczne).
Według tego kryterium leksemy dzielimy na odmienne i nieodmienne. Wyrazami odmiennymi są rzeczowniki, przymiotniki, liczebniki (bez ułamkowych), czasowniki oraz zaimki z wyjątkiem przysłownych. Nieodmienne części mowy to: przysłówki, zaimki przysłowne, liczebniki ułamkowe, przyimki, spójniki, wykrzykniki, partykuły. Te pierwsze są następnie dzielone ze względu na cechy ich odmiany. Rzeczowniki, przymiotniki, liczebniki, zaimki odmieniają się przypadki i liczby (nie wszystkie), czasowniki przez tryby, czasy i osoby. Nieodmienne części mowy to spójniki, przyimki, wykrzykniki, partykuły i przysłówki.
Odmienne części mowy
Nieodmienne części mowy to:
Kryterium składniowe.
Istnieją dwie odmienne metody klasyfikacji części mowy na podstawie kryterium składniowego. Pierwsza oparte jest na możliwości wystąpienia wyrazu w zbiorach kontekstach syntaktycznych (zdolności łączenia się z innymi wyrazami), druga na analizie właściwości (relacji) syntaktycznych w jakie dany leksem może wchodzić z innymi wyrazami, czyli funkcji wyrazu w zdaniu (wypowiedzeniu). Wyróżnia się przy tym funkcje prymarne (główne, podstawowe) oraz funkcje sekundarne (drugorzędne, poboczne). Funkcja prymarna jest najbardziej typową, charakterystyczną funkcją wyrazów należących do danej klasy części mowy. Funkcja sekundarna polega z kolei na występowaniu wyrazu w innej funkcji niż ta, która jest charakterystyczna dla danej klasy części mowy tzn. funkcji typowej dla innej części mowy. Tak np. prymarną funkcją rzeczownika jest funkcja członu głównego (konstytutywnego) grupy imiennej (ten zepsuty zegarek), sekundarnie rzeczownik może jednak wystąpić w funkcji członu zależnego w grupie imiennej (samochód sąsiada, droga przez las), a więc roli właściwej dla przymiotnika. Natomiast typową funkcją czasownika jest rola członu głównego zdania (funkcja orzeczenia), może jednak być on użyty jako człon zależny grupy imiennej, tj. w funkcji przydawki (imiesłowowej). Przy klasyfikacji w oparciu o kryterium składniowe bierze się pod uwagę tę najważniejszą, podstawową funkcję wyrazu w zdaniu.
a) Ogólny podział wyrazów ze względu na ich rolę w wypowiedzeniu.
Wyrazy lub wyrażenia występujące w wypowiedzeniu można podzielić na trzy główne grupy tj. składniki syntaktyczne, operatory składniowe i modyfikatory treści.
1) "Składniki syntaktyczne" wchodzą w bezpośrednie związki składniowe (zależności semantyczno-gramatyczne) tworząc związki współrzędne lub niewspółrzędne. Do grupy tej zaliczamy pojedyncze wyrazy i wyrażenia pełnoznaczne czyli czasowniki, rzeczowniki, wyrażenia przyimkowe, przysłówki, imiesłowy przysłówkowe, przymiotniki, liczebniki, zaimki, wyrażenia, zestawienia, frazeologizmy lub zdania gdy tworzą znaczeniowo jedną strukturę. Składniki semantyczne pełnią rolę członów konstrukcji złożonej, między którymi zachodzą relacje współrzędne lub podrzędno-nadrzędne. Członami mogą być zarówno samodzielne wyrazy jak też większe konstrukcje składające się z kilku leksemów. Konstrukcje złożone są najczęściej podrzędne i tworzą współrzędny składnik szeregowy, np. Kupiłem czerwone róże, Włączyłem alarm w samochodzie. Film, który wczoraj obejrzałem. Wypożyczyłem szybki, sportowy samochód.
2) "Operatory syntaktyczne (składniowe)" łączą składniki proste (pojedyncze wyrazy pełnoznaczne) lub zdania (wyrażenia złożone) w większe konstrukcje gramatycznie podrzędne lub współrzędne. Operatorami składniowymi są spójniki, zaimki względne oraz partykuły występujące w roli spójników. Zaimki i partykuły w funkcji spójników sygnalizują rodzaj związku semantyczno-syntaktycznego między wyrażeniami. Do tej grupy zalicza się też wyrazy nawiązujące do zdań poprzednich.
3) "Modyfikatory" treści to składniki (wyrazy lub wyrażenia) dodatkowe, które pozostają poza konstrukcją zdania. Nie wchodzą w związki i zależności gramatyczne z innymi składnikami syntaktycznymi nie są więc ani współrzędne ani podrzędne w stosunku do innych składników (członów) syntaktycznych. W wypowiedzi modyfikatory pełnią funkcję semantyczną a nie gramatyczną. Są luźnymi wtrąceniami nie związanymi bezpośrednio ze składniową strukturą całej konstrukcji. Ich rolą jest sygnalizowanie stosunku mówiącego do wypowiadanej treści. Modyfikatory nie są niezbędne aby wypowiedz była poprawna, można je usunąć bez popełniania błędu. Do grupy tej należą partykuły, niektóre przysłówki i wykrzykniki.
Z punktu widzenia roli w jakiej wyraz może wystąpić w dwóch podstawowych jednostkach wypowiedzeniowych, tj. zdaniu i grupie imiennej, możemy wyróżnić cztery podstawowe funkcje składniowe: 
1) funkcję członu głównego (ośrodka, członu konstytutywnego zdania,
2) członu głównego grupy imiennej,
3) członu pobocznego (marginalnego) zdania – określenie adwerbalne,
4) funkcja członu pobocznego (zależnego) grupy imiennej.
Do wyrazów o prymarnej funkcji członu głównego zdania należą czasowniki i predykatywy (ich podstawową rolą w zdaniu jest funkcja orzeczenia). Wyrazy o prymarnej funkcji członu grupy imiennej to rzeczowniki i zaimki rzeczowne. Funkcja adwerbalnego określnika (okolicznika) jest prymarną funkcją przysłówków. Natomiast przymiotniki, liczebniki oraz zaimki wskazujące pełnią funkcję określnika adnominalnego (przydawki).
Wyrazy nie pełniące żadnej z powyższych funkcji to przyimki i spójniki, które spełniają rolę pomocnicze (usługowe) w stosunku do składników (członów) zdania. Przyimki określają stosunek grupy imiennej do pozostałych składników wypowiedzenia oraz sygnalizują pewne relacje znaczeniowe. Spójniki łączą zdania lub wyrazy w jednostki składniowe wyższego rzędu.
Partykuły to luźne składniki wypowiedzenia, pełniące rolę modyfikatora treści. Natomiast wykrzykniki prymarnie tworzą samodzielne wypowiedzenia. 
Morfologicznie wyrazy o prymarnej funkcji orzeczenia scharakteryzowane są poprzez: kategorie fleksyjne czasu, trybu (i osoby). Leksemy o funkcji członu głównego grupy imiennej poprzez: morfologiczne kategorie przypadka (liczby i rodzaju). Wyrazy o funkcji okolicznika są natomiast nieodmienne.
b) Tradycyjny (szkolny) podział według kryterium składniowego
Tradycyjny podział według kryterium składniowego koncentruje się generalnie na roli wyrazu w zdaniu oraz zdolności leksemów do wchodzenia w związki składniowe. Zgodnie z tą klasyfikacją wyrazom wchodzącym w związki składniowe przypisuje się jedną z sześciu ról, tj. podmiotu, orzeczenia, przydawki, orzecznika, dopełnienia, okolicznika. Rzeczownikowi rolę podmiotu, orzeczenia, dopełnienia, okolicznika lub przydawki. Przymiotnikowi orzeczenia lub przydawki. Zaimkowi podmiotu, orzecznika, dopełnienia, okolicznika bądź przydawki. Czasownikowi orzeczenia, orzecznika, przydawki, dopełnienia, podmiotu, albo okolicznika. Przysłówkowi okolicznika lub orzecznika. Wyrazom, które nie pełnią żadnych z wyżej wymienionych funkcji, (pozostającymi poza związkami składniowymi) przypisuje się role pomocnicze. Przyimkowi określanie relacji między wyrazami w zdaniu. Spójnikowi rolę łącznika między wyrazami lub zdaniami. Partykule modyfikowanie struktury zdania lub wyrazów. Pozostałym wyrazom w tym wykrzyknikowi nie przypisuje się żadnej roli w wypowiedzeniu. I na tym właściwie kończy się tradycyjna klasyfikacja.
c) Charakterystyka części mowy ze względu na rolę jaką pełnią w zdaniu i ich związki z innymi wyrazami
"Czasowniki" - wyrazy o prymarnej (pierwszej, najważniejszej) funkcji orzeczenia, wyznaczają (determinują) przypadek gramatyczny grupy imiennej (rzeczowników, zaimków) występujących w zdaniu w funkcji podmiotu i dopełnienia. W funkcji sekundarnej mogą pełnić rolę podmiotu, dopełnienia, przydawki, orzecznika lub okolicznika.
Czasowniki wchodzą w związki składniowe. Wraz z innymi leksemami tworzą związki zgody, rządu i przynależności. W związku zgody występują w roli orzeczenia i łączą się z podmiotem. Związek rządu tworzą z rzeczownikiem, wyrażeniem przyimkowym lub zaimkiem rzeczownym pełniącymi funkcje dopełnienia. W związku przynależności występują w roli orzeczenia i łączą się z przysłówkiem, imiesłowem przysłówkowym zaimkiem przysłownym, wyrażaniem przyimkowym oraz czasownikiem w bezokoliczniku (okoliczniki). W obydwu tych przypadkach czasownik występuje w roli nadrzędnika.
Morfologicznie scharakteryzowane są przez kategorię aspektu i syntaktycznie niezależne kategorie fleksyjne trybu i czasu. Większość czasowników charakteryzuje się ponadto syntaktycznie zależnymi kategoriami fleksyjnymi osoby, liczby i rodzaju np. w wyrażeniu Tata spytał. liczba, osoba i rodzaj czasownika spytać zależna jest od rzeczownika tata, który „wymusza” zastosowanie czasownika w określonej osobie, liczbie i rodzaju. tj. trzeciej osobie liczby pojedynczej i rodzaju męskim. Kategorie morfologiczne czasownika wyrażane są zarówno za pomocą form fleksyjnych syntaktycznych (prostych, zbudowanych z tematu fleksyjnego danego wyrazu i końcówki fleksyjnej, np. pisz-ę, maluj-ę, czyta-m), jak i form fleksyjnych analitycznych (złożonych z dwu lub kilku wyrazów zbudowanych w ten sposób, że wskaźnikiem gramatycznym funkcji jest wyraz inny od wyrazu będącego nosicielem znaczenia, np. będę malował, będę biegał, będziesz pracował. Czasowniki nieosobowe (np. błysnąć, słychać, świecić) stanowią nieliczną grupę wyrazów, które mogą pełnić inne poza orzeczeniem funkcje w zdaniu.
Do tej części mowy zalicza się też predykatywy. Predykatywy (nazywane też czasownikami niefleksyjnymi nieosobowymi) to nieliczna grupa wyrazów o funkcji członu głównego zdania (funkcji orzekania o podmiocie) typu: trzeba, można, warto, wolno, należy, widać, szkoda, których podstawową funkcją składniową w zdaniu jest funkcja orzeczenia, ale które pozbawione są kategorii gramatycznej aspektu, strony, osoby (mają tylko kategorię fleksyjną trybu i czasu). W czasownikach tych kategorie czasu i trybu są wyrażane za pomocą analitycznych form fleksyjnych (np. trzeba, trzeba było, trzeba by było, będzie trzeba).
Znaczeniowo są to wyrazy modalne.
"Rzeczowniki" - wyrazy o prymarnej funkcji członu głównego grupy imiennej (struktura składniowa, składająca się z rzeczownika lub zaimka rzeczownego określanego za pomocą przydawki przymiotnikowej, przydawki rzeczownikowej, bądź przydawki w formie imiesłowu czynnego lub biernego) np. gruby pies, piękny mężczyzna, rok szkolny. Najważniejszą funkcją rzeczowników w zdaniu jest funkcja podmiotu i dopełnienia, sekundarną (wtórną) orzecznika (składnika członu głównego zdania), przydawki i okolicznika. Rzeczowniki wchodzą w związki składniowe. Wraz z innymi wyrazami tworzą związki zgody, rządu i przynależności. W pierwszym przypadku wyróżniamy dwa rodzaje związków tj. główny, w którym łączy się rzeczownik (występujący w roli podmiotu) z orzeczeniem osobowym (czasownik) oraz poboczny, w którym łączy się rzeczownik z przydawką przymiotną (przymiotnikiem, imiesłowem przymiotnikowym, zaimkiem przymiotnym, liczebnikiem) i rzeczowną (rzeczownik). W związkach pobocznych wyrazem nadrzędnym jest rzeczownik natomiast podrzędnym przymiotnik, zaimek przymiotny, liczebnik, imiesłów przymiotnikowy, rzeczownik lub zaimek rzeczowny w głównym czasownik a podrzędnikiem rzeczownik. Związek rządu tworzą: rzeczownik, który pełni funkcję dopełnienia oraz czasownik w roli orzeczenia, rzeczownik (podmiot) z innym rzeczownikiem lub wyrażeniem przyimkowym pełniącymi rolę przydawki, rzeczownik z przymiotnikiem. W pierwszym przypadku rzeczownik jest podrzędnikiem, w drugim jeden z rzeczowników to nadrzędnik drugi podrzędnik, w ostatnim przypadku pełni funkcję nadrzędnika. Związek przynależności tworzą z liczebnikiem ułamkowym i przysłówkiem.
Mają stały rodzaj gramatyczny, syntaktycznie niezależną kategorię liczby i syntaktycznie zależną (od czasownika-orzeczenia) kategorię przypadka. Determinują (wyznacza-ją) one przypadek i liczbę oraz rodzaj gramatyczny wyrazów od siebie syntaktycznie zależnych.
Grupa ta może pełnić w zdaniu różne funkcje: podmiotu, dopełnienia, okolicznika np. Ojciec czyta, ciekawą książkę. (podmiot) Kupiłam muzyczną płytę (dopełnienie). Był u nas w ubiegłym tygodniu.(okolicznik)
"Zaimki (rzeczowne)" - wyrazy o funkcji składniowej rzeczownika. Różnią się o rzeczowników tym, że nie przyjmują określeń przydawkowych (atrybutowych), np. w wyrażeniu ci uczniowie, tych dwóch, wasz rower, ci trzej określenia przyjmują odwrotny szyk niż przy określeniu atrybutowym. Są one bez rodzajowe lub mają stały rodzaj gramatyczny, nie odmieniają się według liczb, mają kategorię przypadka. Nie nazywają przedmiotów, jednak na nie wskazują z punktu widzenia aktu mowy i jego uczestników. Najważniejszą funkcją zaimków rzeczownych w zdaniu jest funkcja podmiotu wtórną dopełnienia, przydawki. Zaimki rzeczowne wchodzą w związki składniowe. Wraz z czasownikiem (w roli orzeczenia) tworzą związek zgody oraz łączą się z nimi w związki rządu pełniąc rolę dopełnienia. Zaimek może być zarówno podrzędnikiem jak i nadrzędnikiem.
"Przymiotniki" - prymarnie mają funkcję określenia przyrzeczownikowego (adnominalnego), np. drogi samochód, niska płaca, pojętny uczeń, międzynarodowe zawody. Prymarnie pełnią funkcje przydawki, a sekundarnie występują w funkcji orzecznika. Przymiotniki wchodzą w związki składniowe. Wraz z innymi częściami mowy tworzą: związki zgody, rządu i przynależności. W związki zgody i rządu łączą się z rzeczownikiem, a przynależności z przysłówkiem. Mają syntaktycznie zależne kategorie fleksyjne rodzaju, liczby oraz przypadka. Pełnią rolę podrzędnika. Ze względu na swoje funkcje składniowe i właściwości morfologiczne należą do tej części mowy również zaimki przymiotnikowe, imiesłowy przymiotnikowe, liczebniki porządkowe, mnożne, wielokrotne i wielorakie.
"Liczebniki (główne i zbiorowe)" - podobnie jak przymiotniki są w zasadzie członem pobocznym grupy imiennej (rzeczownika lub zaimka rzeczownego), występują w niej jednak zawsze przed wszystkimi określnikami poza zaimkiem wskazującym np. trzej rabusie, pięcioro uczniów, sześć jedynek, dwaj pisarze. W zdaniu mogą być podmiotem, dopełnieniem i przydawką. Liczebniki wchodzą w związki składniowe. Wraz z rzeczownikiem tworzą związek zgody i przynależności. Pełnią rolę nadrzędnika. Cechują się brakiem odmiany według liczby, odmieniają się według przypadków i rodzajów.
"Przysłówki" – są prymarnie określnikami przyczasownikowymi (adwerbalnymi), niektóre mogą określać ponadto przymiotniki i inne przysłówki, wyjątkowo nawet rzeczowniki. Są nieodmienne, ale mogą podlegać stopniowaniu (jak przymiotniki). Ze względu na funkcje składniowe do tej części mowy należą również zaimki przysłowne oraz wyrazy typu: trzykrotnie, dwojako, uważane tradycyjnie za liczebniki. Przysłówki wchodzą w związki składniowe. W zdaniu pełnią rolę okolicznika tworząc wraz z czasownikiem (orzeczeniem), przymiotnikiem, innym przysłówkiem związek przynależności. Są podrzędne w stosunku do nadrzędnika.
"Przyimki" - są wyrazami syntaktycznie niesamodzielnymi, tworzącymi całość syntaktyczną dopiero w połączeniu z grupą imienną w przypadku zależnym. Wchodzą w związki składniowe. Wraz z rzeczownikiem i zaimkiem rzeczownym tworzą wyrażenia przyimkowe, określając przypadek rzeczownika np. do domu, na księżyc, ponad chmurami, między rodzicami. Do tej grupy można też zaliczy nieodmienne liczebniki ułamkowe np. pół tortu, półtora masła.
"Spójniki" - nie wchodzą w związki składniowe, spełniają jedynie funkcję syntaktyczną polegającą na łączeniu zdań lub wyrazów w większe jednostki składniowe.
"Partykuły" - nie wchodzą w związki składniowe z innymi wyrazami. Mogą jedynie modyfikować znaczenie zdania jako całości (nie, chyba, jeszcze, oby, nawet) lub znaczenie pojedynczych wyrazów (obyś, że).
"Wykrzykniki" - prymarnie pozostające poza wszelkimi związkami syntaktycznymi, sekundarnie mogą samodzielnie stanowić pełny tekst, np. Bee, fuj, won, ejże. Rozpadają się one na dwie podklasy: apele i onomatopeje. Pierwsze mogą sekundarnie łączyć się z formami trybu rozkazującego Ejże, stój! i formą wołacza Chodu, chłopaki!. Drugie sekundarnie występują w funkcji członu głównego wyrażenia zdaniowego (orzeczenia) w typie: Papuga nagle frr z klatki. A ona chlast go po głowie.
"Uwagi:" Ze względu na właściwości składniowe przyjęto, że zaimki przymiotnikowe, liczebniki mnożne, wielokrotne, wielorakie, porządkowe to przymiotniki. Zaimki liczebne zostały zaliczone do rzeczowników, przysłowne do przysłówków, a liczebniki ułamkowe do przyimków. Wyrazy typu można, trzeba, należy, warto, wolno oraz gotów, rad na podstawie kryterium składniowego zaliczamy do czasowników. Wyrazy naśladujące nagłe czynności typu bęc, trach, bach, ciach można uznać za nieodmienne czasowniki.
d) Nowoczesna klasyfikacja według kryterium składniowego
W kryterium tym bierze się pod uwagę zdolność wyrazów do wchodzenia w związki syntaktyczne (składniowe) z innymi leksemami. Na podstawie właściwości wyrazów możemy wyróżnić dwie podstawowe grupy: Pierwsza to leksemy syntagmatyczne, które mają określoną łączliwość składniową, tzn. wykazują zdolność w chodzenia w związki składniowe z innym wyrazami tworząc z nimi złożone konstrukcje składniowe. Ich funkcja syntaktyczna może być różna tj. spełniają funkcje składników (członów) wypowiedzenia lub też funkcję wykładników związków składniowych między składnikami wypowiedzenia. Do drugiej grupy należą leksemy asyntagmatyczne (niesyntegmatyczne), które nie wchodzą w związki syntaktyczne.
Leksemy syntagmatyczne można podzielić na dwie grupy, a mianowicie wyrazy autosyntagmatyczne oraz nieautosyntagmatyczne.
Leksemy autosyntagmatyczne, do których zaliczamy czasowniki, rzeczowniki, liczebniki, przymiotniki modalizatory i przysłówki są samodzielne składniowo tzn. spełniają prymarnie funkcję składnika (członu) wypowiedzenia, wchodząc w związki zależności syntaktycznej z innymi jego składnikami. Sekundarnie leksemy autosyntagmatyczne (z wyjątkiem moralizatorów) mogą występować w funkcji wypowiedzenia np. rzeczowniki jezioro, mróz, czasowniki pierze, śpiewa. Leksemy należące do tej grupy są, poza przysłówkami i moralizatorami, odmienne.
Leksemy nieautosyntagmatyczne, do których zaliczamy spójniki, przyimki, partykuły i relatory (konektory) są składniowo niesamodzielne tzn. nie mogą być składnikiem wypowiedzenia i występować w jego funkcji. Łączą się one z jakimś leksemem autosyntagmatycznym lub ze złożoną konstrukcją składniową zawierającą leksemy autosyntagmatyczne. Są one wykładnikami związków syntaktycznych między składnikami wypowiedzenia (pełnią rolę wskaźników relacji syntaktycznych) lub jak w przypadku partykuł stanowią względnie luźne elementy w zdaniu (nie wchodząc w bezpośrednie relacje syntaktyczne ze składnikami zdania). Wyrazy nieautosyntagmatyczne w przeciwieństwie do wyrazów autosyntagmatycznych nie mogą pełnić funkcji członów zdania. Leksemy te są nieodmienne (poza niektórymi relatorami). 
Do leksemów asyntagmatycznych należą wykrzykniki (nie wszystkie) oraz dopowiedzenia. Pierwsze z nich to tzw. leksemy niekontekstowe, tj. wyrazy kontekstowo niezależne (nie zależą od kontekstu wypowiedzi), drugie to wyrazy kontekstowe, które zależą od kontekstu (są kontekstowo związane) i wymagają obligatoryjnie jakiegoś poprzedzającego tekstu (kontekstualne).
Wyrazy autosemantyczne możemy rozbić na kilka klas funkcjonalnych tj. części mowy:
1) czasowniki, do której należą leksemy o prymarnej funkcji narzędnika (członu głównego) wyrażenia zdaniowego. Te z kolei obejmują dwie oparte na właściwościach morfologicznych podklasy: czasowniki właściwe i predykatywy.
2) rzeczowniki, do której należą leksemy o prymarnej funkcji implikowanego podrzędnika (członu zależnego) czasownika (akomodowane przez czasownik), będące narzędnikiem (członem głównym) grupy imiennej.
Do tej grupy zalicza się także zaimki rzeczownikowe, które różnią się od pozostałych rzeczowników właściwościami morfologicznymi, syntaktycznymi i semantycznymi.
3) przymiotniki to wyrazy o dystynktowej (odróżniającej) funkcji członu grupy imiennej (podrzędnika rzeczownika), akumulowane przez nadrzędnik. Do kategorii tej należą również zaimki przymiotne i liczebniki porządkowe akomodowane przez rzeczownik. 
4) liczebniki, do której należą leksemy o funkcji członu zależnego grupy imiennej, pozostające w stosunku wzajemnej determinacji gramatycznej z narzędnikiem (akomodacja wzajemna narzędnika i podrzędnika).
5) przysłówki do tej grupy to leksemy o funkcji nieimplikowanego podrzędnika czasownika lub przymiotnika, nie wchodzące w zależności syntaktyczne z rzeczownikiem, nieakomodowane.
6) modalizatory, do której należą wyrazy o funkcji nieimplikowanego członu zależnego dowolnego składnika wyrażenia zdaniowego, nieakamodowane. Modalizatory nie mogą być samodzielnymi wypowiedzeniami. Są to wyrazy względnie samodzielne w zdaniu.
Leksemy nieautosyntagmatyczne dzielone są na dwie klasy tzw. konektory – leksemy o funkcji łączącej będące wskaźnikami relacji syntaktycznych – oraz partykuły niemające funkcji łączącej.
W grupie konektorów wyróżnia się trzy klasy funkcjonalne leksemów:
7) spójniki to konektory spełniające funkcję wskaźnika relacji syntaktycznej między wyrażeniami zdaniowymi (składnikami zdania złożonego), niebędące składnikiem żadnego z łączonych wyrażeń. Niektóre spójniki mogą również łączyć niezdaniowe składniki wyrażenia składowego (np. grupy imienne lub składniki grupy imiennej).
8) relatory (tradycyjnie nazywane zaimkami względne) to konektory o funkcji wskaźnika relacji między wyrażeniami zdaniowymi (komponentami zdania złożonego), będące składnikiem syntaktycznym jednego z nich. Ze względu na właściwości morfologiczne można wyróżnić relatory odmienne (np. co, jaki, który) oraz nieodmienne (np. gdzie, kiedy, skąd, dokąd).
9) przyimki to konektory będące wskaźnikami zależności syntaktycznej grupy imiennej. Określają (implikują) one przypadek zależnego od siebie rzeczownika.
10) partykuły są leksemami nieautosyntagmatycznymi, niemającymi funkcji łączącej tzn. szyk partykuł w wyrażeniu zdaniowym jest zdeterminowany przez składnik, z jakim partykuła wchodzi w relację składniową np. bądź, byle, no, że, li, indziej, nie, niech, niechaj, by, bym, byś, byśmy, byście, niby, lada.
W grupie leksemów niesyntagmatycznych można wyodrębnić dwie klasy leksemów tj. wyrazy tworzące wypowiedzenia kontekstowo zależne i kontekstowo niezależne. Jednak podział ten nie jest oparty na kryterium składniowym, ale na strukturze ponadjednozdaniowej. 
11) dopowiedzenia to leksemy tworzące wypowiedzenia kontekstowo zależne. Leksemy tego typu, funkcjonując jako wypowiedzenia, obligatoryjnie wchodzą w większe jednostki tekstowe, implikują istnienie tekstu. Są to takie leksemy nieodmienne, takie jak np. tak, nie, istotnie, właśnie, czyżby. 
12) wykrzykniki to leksemy tworzące wypowiedzenia kontekstowo niezależne np. uwaga, bach, pss, bee. Wyodrębniają się wśród nich dwie podklasy:
12a) onomatopeje – leksemy o sekundarnej funkcji nadrzędnika wyrażenia zdaniowego np. bęc. bzz, frr, trach. Występując w funkcji nadrzędnika wyrażenia zdaniowego, oznaczają one zawsze zdarzenia o przebiegu aktualnym (równoczesnym z momentem mówienia). Mimo możliwości wystąpienia w funkcji predykatywnej (jako nadrzędnik wyrażenia zdaniowego) nie wyrażają one żadnych kategorii gramatycznych czasownika.
12b) apele – leksemy o funkcji impresywnej mogące współwystępować z wołaczem, a niektóre z nich – również z rozkaźnikiem np. won, precz, hej, wara.
Uwaga:
Kryterium składniowe zastosowane do wydzielenia dopowiedzenia odbiega od przyjętego przy pozostałych częściach mowy. Przy jego wyodrębnianiu oparto się bowiem na strukturze ponadjednozadaniowej tekstu, a nie na konstrukcji jednozdaniowej, jak to ma miejsce w pozostałych przypadkach.
Objaśnienia do nowoczesnej klasyfikacji syntaktycznej.
Wyżej zaprezentowana klasyfikacja oparta jest właściwie na kilku odrębnych kryteriach.
tzn. łączliwości składniowej (zdolności wyrazów do tworzenia konstrukcji składniowych – syntagmatyczne i niesyntagmatyczne), samodzielności i niesamodzielności wyrazów (czy mogą być częścią (członem) wypowiedzenia czy nie – autosyntagmatyczne i nieautosyntagmatyczne), funkcjach składniowych (zdolność wchodzenia w związki składniowe z innymi wyrazami) i funkcja wyrazu w zdaniu (funkcja łącząca, brak funkcji łączącej, nadrzędnik, podrzędnik), akomodowany i nieakomodowany (zdolność dostosowania między wyrazami – zdolne i niezdolne do dopasowania), akomodujący, nieakomodujący (tworzące związki zgody, rządu i nietworzące takich związków).
"Niesamodzielny składniowo (nieautosyntagmatyczny)" – aby wyrażenie (wypowiedź) miało sens (było zrozumiałe i poprawne językowo) konieczne jest użycie innych wyrazów. Wyrazy niesamodzielne tworzą wraz z innymi konstrukcje składniowe np. wyrazy „lub”, „albo” nie mogą występować w funkcji wypowiedzenia (być skończonymi wypowiedziami), ponieważ użyte samodzielnie nie niosą żadnej treści. Dopiero w połączeniu z innymi wyrazami znaczeniowo samodzielnymi tworzą zrozumiałą wypowiedź. Wyrazy te nie wchodzą w związki składniowe z innymi wyrazami (z wyjątkiem przyimka i niektórych modulantów). Wyrazy niesamodzielne składniowo nie są częściami zdania. Do tej grupy należą przyimki, spójniki, partykuły, relatory, modyfikatory (modulanty).
"Samodzielny składniowo (autosyntagmatyczny)" – aby wyrażenie (wypowiedź) miała sens nie jest konieczne użycie innych wyrazów np. w zdaniach pytających „Idziesz dzisiaj do kina? Oczywiście.”, „Co robisz? Gram.” wyrazy „oczywiście” i „gram” są skończoną odpowiedzią na zadane pytanie. Wyrazy samodzielne składniowo niosą ze sobą określoną treść. Wchodzą w związki składniowe z wyjątkiem dopowiedzeń i wykrzykników. Wyrazy samodzielne składniowo są częściami zdania z wyjątkiem wykrzykników, operatorów metatekstowych (wyrazów wtrąconych), dopowiedzeń i modulantów. Do grupy tej należą rzeczowniki, czasowniki, liczebniki, przymiotniki, przysłówki, zaimki (tradycyjna klasyfikacja), wykrzykniki, modalizatory i dopowiedzenia.
Wypowiedzenie jest to najmniejsza jednostka składniowa stanowiąca zrozumiała całość treściową (komunikatywną).
"Składnik syntaktyczny (składniowy)" to pojedynczy wyraz lub wyrażenie złożone, które stanowi człon innej konstrukcji i wchodzi w bezpośrednie związki składniowe (gramatyczne, semantyczne) z innym składnikiem bądź składnikami tej konstrukcji. Wyrażenie, o którym mowa wyżej może składać się z kilku wyrazów, jeśli tylko tworzy określoną całość formalną lub znaczeniową. Konstrukcjami tego typu są wyrażenia przyimkowe „przed świętami”, „do domu”, „około miesiąca”, dwuczłonowe nazwy roślin, zwierząt, urządzeń, zawodów: „konik polny”, „monitor komputerowy”, „technik mechanik”, czasowniki przeczące „nie rozumiem”, „nie wiem”, frazeologizmy (idiomy) „stajnia Augiasza”, „mleć językiem”, „walka z wiatrakami”, „ziemia obiecana”, lub całe zdania „Film, który oglądałem wczoraj.”. Wyżej wymienione konstrukcje tworzą pewną całość formalną lub znaczeniową, dlatego traktujemy je jako jeden składnik. Przyimek wraz z rzeczownikiem określają treść tj. informują o czasie i miejscu, czasownik wraz z partykułą „nie” tworzą znaczeniowo jedno słowo przeciwstawne wyrazom „rozumiem”, „wiem”, rzeczownik z innym rzeczownikiem bądź przymiotnikiem tworzą jedną nazwę, mimo że składają się z dwóch wyrazów. W przypadku zdania rzeczownik jest określany przez człon składający się z kilku wyrazów.
Oprócz związków semantycznych między leksemami występują też związki formalne np. przyimek wymusza określony przypadek rzeczownika, nazwy dwuczłonowe składające się z dwóch rzeczowników lub rzeczownika z przymiotnikiem zgadzają się pod względem przypadka, liczby i rodzaju. W przypadku zdania człon określający podporządkowuje się rzeczownikowi pod względem formalnym. Związków formalnych nie tworzą czasowniki przeczące oraz frazeologizmy. Między ich składnikami nie zachodzi żadna zależność gramatyczna, a jedynie semantyczna.
Związki składniowe, w których nadrzędnik (człon nadrzędny) wpływa na formę podrzędnika (członu podrzędnego) nazywamy związkami "nadrzędno-podrzędnymi, niewspółrzędnymi lub podrzędnymi".
Wyróżniamy trzy rodzaje związków podrzędnych (niewspółrzędnych): związki zgody, rządu i przynależności.
Czasownik jako nadrzędnik wyrażenia zdaniowego wpływa na formę podrzędnika wymuszając jego dopasowanie się pod względem gramatycznym. Dotyczy to rzeczowników, przysłówków, zaimków rzeczownych, z którymi tworzy związki składniowe, oraz innych konstrukcji, w których czasownik decyduje o formie całej wypowiedzi np. w zdaniach „Postawiono pomnik z brązu.”, „Zakończyłem odrabiać lekcje.” czasownik wpływa na pozostałe składniki (człony), wymuszając ich dopasowanie pod względem gramatycznym (odpowiednia liczba i przypadek).
Rzeczownik oraz grupa imienna jako podrzędniki wyrażenia zdaniowego dopasowują się do formalnych wymagań, jakie narzuca im czasownik np. „Czytałem książkę.”, „Biegłem lasem.” oraz „Oglądałem ciekawy film.”, „Budowałem ten dom.”, „Wysłałem pięć kartek pocztowych.”. W wyrażeniach tych czasownik decyduje o przypadku, w jakim został użyty rzeczownik (2 pierwsze przykłady), oraz przypadku i rodzaju, w jakim została użyta grupa imienna (pozostałe przykłady).
"Funkcja łącząca zdaniowa" polega na tym, że leksem posiada zdolność łączenia dwóch części zdania (składników wypowiedzenia) np. w zdaniu „Pomógł dziecku, które miało problemy w nauce.” relator „które” łączy zdania składowe.
"Funkcja łącząca niezdaniowa" polega na tym, że leksem nie łączy części zdania a jedynie tworzy z innym wyrazem wspólną frazę np. „do domu”, „przy rondzie”, „pod mostem”, przyimek łączy się z rzeczownikiem, tworząc wyrażenie przyimkowe.
Brak funkcji łączącej wyraz nie łączy części zdania ani nie tworzy wyrażeń z innymi wyrazami.
"Grupa imienna" to konstrukcja składniowa składająca się z rzeczownika (w dowolnym przypadku, liczbie i rodzaju gramatycznym) oraz innej części mowy (przymiotnika, liczebnika, zaimka przymiotnego, rzeczownika, wyrażenia przyimkowego).
Rzeczownik jako nadrzędnik grupy imiennej wymusza dopasowanie formalne innych składników tworzących z nim grupę imienną (przymiotnika, zaimka przymiotnego, rzeczownika). Składniki te są nazywamy podrzędnikami.
"Akomodacja" polega na oddziaływaniu gramatycznym jednego wyrazu na inny w taki sposób, że wyraz określany (człon akomodowany) musi dopasować się pod względem gramatycznym do określającego (członu akomodującego). W składni tradycyjnej takie dopasowanie nazywamy związkami zgody i rządu. Tak więc rzeczownik może być akomodowany przez czasownik, liczebnik, przyimek lub inny rzeczownik, natomiast w stosunku do przymiotnika (zaimka przymiotnego) jest wyrazem akomodującym. Czasownik może być akomodowany przez przysłówek (zaimek przysłowny) lub zaimek rzeczowny. Akomodacja może być jednostronna lub dwustronna. Jednostronna polega na narzuceniu przez jeden z wyrazów formy innemu. Akomodujący jest najczęściej nadrzędnik. Akomodacja dwustronna polega na dopasowaniu się wyrazów pod względem gramatycznym np. w przypadku rzeczownika i przymiotnika pod względem w przypadka, rodzaju, liczby. 
Nieakomodujący jest przymiotnik tzn. nie jest określany przez inne wyrazy, nie musi dopasowywać się do nich pod względem gramatycznym a jedynie takie dopasowanie wymusza na leksemach, które tworzą z nim związek (zgody i rządu).
"Nadrzędnik" to składnik (wyraz) określany, a podrzędnik to składnik (wyraz) określający np. w wyrażeniu samochód wyścigowy wyrazem określanym, nadrzędnikiem jest rzeczownik samochód a określającym, podrzędnikiem przymiotnik wyścigowy, w wyrażeniu pisze list nadrzędnikiem jest czasownik a podrzędnikiem rzeczownik, w wypowiedzi pięcioro dzieci podrzędnik to rzeczownik a nadrzędnik to liczebnik. Tak więc niektóre wyrazy jak np. rzeczowniki mogą być zarówno podrzędnikami jak i nadrzędnikami (określać lub być określane).
"Leksemy niesyntagmatyczne" funkcjonują prymarnie jako samodzielne wypowiedzenia, nie wchodząc w związki syntaktyczne z innymi elementami tekstu np. wykrzykniki hej! bęc! Halo! oraz partykuły tak, nie. Leksemy niesyntagmatyczne są zawsze nieodmienne.
Charakterystyka innych niż klasyczne podziałów na części mowy.
Oprócz tzw. tradycyjnej (szkolnej) klasyfikacji części mowy dzielącej leksemy na dziesięć grup (rzeczownik, czasownik, przymiotnik, zaimek, liczebnik, przysłówek, przyimek, spójnik, partykuła, wykrzyknik) istnieją też inne, które różnią się liczbą klas, szczegółowością, przyjętym kryterium klasyfikacyjnym. Najczęściej klasyfikacje te pokrywają się z tradycyjnymi podziałami w przypadku rzeczowników, czasowników, spójników, przyimków i wykrzykników. Różnice występują natomiast w przypadku zaimków, liczebników, przymiotników, partykuł i przysłówków. Istnieją podziały wyodrębniające więcej niż dziesięć części mowy np. „Słownik współczesnego języka polskiego” pod red. Bogusława Dunaja wyróżnia rzeczowniki, zaimki, przymiotniki, liczebniki, czasowniki, przysłówki, modulanty, przyimki, spójniki, relatory, wykrzykniki, dopowiedzenia i operatory metatekstowe. Podział ten oparty jest na kryterium fleksyjno-składniowym i różni się on od tradycyjnego nie tylko liczbą części mowy ale także sposobem klasyfikacji. Tak więc liczebniki odmieniające się przez przypadki, liczby i rodzaje oraz pełniące w zdaniu rolę określenia rzeczownika (porządkowe, wielokrotne, mnożne, ilorakie) zalicza się do przymiotników, pozostawiając tylko wąską grupę liczebników (główne, zbiorowe i ułamkowe). Klasa zaimków została ograniczona do zaimków rzeczowych.
Zaimki przymiotne ze względu na właściwości składniowe i fleksyjne zostały zaliczone do przymiotników lub relatorów. Przysłowne zaklasyfikowano jako przysłówki lub relatory. Natomiast zaimki liczebne zaliczono do klasy liczebników. 
Oprócz innego pogrupowania wyrazów między poszczególne klasy (zaimki, liczebniki, przysłówki) podział ten wprowadza bardziej fundamentalne różnice w stosunku do tradycyjnej klasyfikacji. Wyodrębnia on mianowicie cztery nowe części mowy tzn. relator, modulant, dopowiedzenie, operator metatekstowy. Relatorowi w tradycyjnej klasyfikacji odpowiada zaimek względny, modulantowi i dopowiedzeniu partykuła oraz niekiedy przysłówek.
Charakterystyka części mowy według nowszych opracowań.
"Relator (konektor)" wprowadza części zdania lub określa relacje między nimi. W klasyfikacji tradycyjnej relatorowi odpowiadają zaimki względne: przymiotne (jaki, który, czyj), rzeczowne (kto, co), przysłowne (jak, gdzie, kiedy, skąd, którędy, dokąd).
"Dopowiedzenia" to wyrazy nie wchodzące w związki składniowe z innymi wyrazami lecz tworzące samodzielne struktury składniowe. Są częścią większych jednostek składniowych i stanowią reakcję na wcześniejszą wypowiedz. Do grupy tej zalicza się tradycyjne partykuły przeczące (nie, akurat, absolutnie, bynajmniej, nigdy), twierdzące (tak, owszem, oczywiście, dobrze, naturalnie, zgoda).
"Modulant" to nieodmienna część mowy nie wchodząca w związki składniowe z innymi wyrazami, której zadaniem jest informowanie o stosunku wypowiadającego się do przekazywanych treści. Modulanty mogą zajmować dowolne miejsce w zdaniu nie zmieniając znaczenia wypowiedzi np. Chyba powinniśmy już wracać. On jest chyba chory. Zjadłem chyba z osiem kawałków chleba. Jest to klasa wyrazów obejmująca tradycyjne partykuły i niektóre przysłówki np. wyrażające życzenie, pragnienie (aby, oby, gdyby, żeby, bodaj, niechby), pytające (czy), wzmacniające wypowiedz (że, ano, ani, aż), przypuszczenie (chyba, bodaj, bodajże, podobno, prawdopodobnie, pewnie, może, zapewne, widocznie, przypuszczalnie, niewątpliwie) oraz wyrazy określające ilość, liczbę, miarę, czasu (dopiero, tylko, zaledwie, jedynie, blisko, prawie, akurat, jeszcze, wciąż), stopień natężenia (niemal, niezbyt, zawsze), sygnalizujące odniesienie, nawiązanie (nawet, także, też, również, właśnie, bynajmniej), uwydatniające, podkreślające (dopiero, tylko, aż, istotnie, zawsze, naprawdę, rzeczywiście, faktycznie, dosłownie, dokładnie, właśnie, zwłaszcza, wcale, bynajmniej, szczególnie, akurat, doprawdy), sygnalizujące odczucia, emocje (niestety) stosunek, postawę (akurat, byle, oczywiście), niedowierzanie, powątpiewanie, wątpliwość (czyżby, aby, doprawdy, naprawdę, rzekomo).
Operatory metatekstowe to klasa wyrazów i wyrażeń wspierających tworzenie tekstu (przede wszystkim mówionego) tzn. otwierających lub zamykających wypowiedz, dzielących tekst na mniejsze jednostki, sygnalizujących kontakt między rozmówcami (wiesz, znaczy, prawda, no) lub wprowadzających temat wypowiedzi, wyjaśnienie, hierarchizujących ważność, kładących nacisk na jakiś fragment wypowiedzi lub zapowiadających wyliczanie (po prostu, po pierwsze, że tak powiem).
Klasyfikacja semantyczna.
Klasyfikacja ta dzieli leksemy na samodzielne i niesamodzielne znaczeniowo. Do pierwszej grupy należą rzeczowniki, przymiotniki, przysłówki, czasowniki, zaimki, liczebniki i wykrzykniki. Do drugiej zaliczamy przyimki, spójniki i partykuły Jest to pierwszy stopień klasyfikacji. Następnie wyrazy są dzielone według tego co nazywają, do czego się odnoszą. I tak do nazywających zliczamy rzeczowniki (nazwy ludzi, roślin, przedmiotów, zdarzeń itd.), czasowniki (nazwy czynności, stanów i procesów), przymiotniki (opisujące osoby, przedmioty, zdarzenia, stosunki), przysłówki (określające miejsce, czas, sposób, przyczynę), wskazujących - zaimki (wskazują na osoby, przedmioty, zdarzenia, rośliny), szeregujących - liczebniki (określają liczbę, wielkość, ilość). Leksemy samodzielne znaczeniowo posiadają funkcje obiektywne tzn. odnoszą się do konkretnych obiektów. Subiektywne to wykrzykniki, które informują o subiektywnych odczuciach, doznaniach. Wyrazy samodzielne znaczeniowo niosą ze sobą określoną informację o obiekcie naszych myśl. Niesamodzielne natomiast pełnią jedynie rolę pomocnicze względem wyrazów samodzielnych modyfikują, łączą, wzmacniają, uzupełniają wypowiedz.
Klasyfikacja morfologiczna.
Klasyfikacja ta oparta jest na kategoriach morfologicznych tj. zdolności do odmiany i sposobie odmiany.
Według tej klasyfikacji części mowy dzielimy na:
W klasyfikacji tej nie wyodrębnia się zaimków jako odrębnej części mowy. Zaimki rzeczowne (ja, ty, on, nikt, nic, ktoś, coś, kto, co) są zaliczane do rzeczowników, zaimki przymiotne (mój, twój, nasz, wasz, ten, taki, ów, jakiś, żaden, każdy) do przymiotników, zaimki liczebne (tyle, kilka, wiele, ile, ileś) do liczebników, zaimki przysłowne (tak, jak, nigdy) do przysłówków.
Klasa liczebników zgodnie z tą klasyfikacją obejmuje jedynie liczebniki główne (dwa, trzy, cztery) oraz zbiorowe (dwoje, troje, pięcioro). Liczebniki porządkowe (drugi, trzeci, czwarty), mnożne (podwójny, potrójny, poczwórny) i wielorakie (dwojaki, czteroraki) zaliczamy do przymiotników.
Liczebniki główne typu tysiąc, milion, miliard, ćwierć traktujemy jak rzeczowniki. Liczebniki ułamkowe (pół, półtora, półtrzecia, półczwarta) przyporządkowujemy do przysłówków.
Klasyfikacja składniowa.
Klasyfikacja ta oparta jest na kryterium składniowym tj. roli jaką mogą pełnić lub pełnią wyrazy w zdaniu i związkach jakie zachodzą między leksemami.
Jest to klasyfikacja oparta właściwie na kilku kryteriach:
Wyrazy asyntagmatyczne nie wchodzą w związki syntaktyczne. Do grupy tej należą:
Wyrazy syntagmatyczne wchodzące w związki syntaktyczne
Problemy z klasyfikacją części mowy.
Dany wyraz może spełniać jednocześnie wszystkie kryteria przynależności do jednej i tylko jednej części mowy i jest wtedy typowym przedstawicielem danej klasy (np. wyraz "piórko" oznacza rzecz, odmienia się przez przypadki i liczby, ma jeden określony rodzaj - nijaki i w zdaniu pełni m.in. funkcję podmiotu). Jest jednak wiele wyrazów, które w zależności od wybranego kryterium można by włączyć do różnych części mowy.
Najwięcej trudności sprawia klasyfikacyjna wyrazów na podstawie kryterium semantycznego i morfologicznego. W pierwszym przypadku są to przeszkody natury ontologicznej polegające na tym, że wyrazy o tym samym znaczeniu mogą należeć do różnych części mowy (nazywać lub odnosić się do tych samych cech, właściwości, pojęć itd.), np. wyrazy "czarny, czerń" i "czernić" są nazwami właściwości bycia czarnym, a mimo to leksemy te zaliczamy do różnych części mowy. Podobna sytuacja może występować w przypadku liczebników i przymiotników np. liczebnik "tysiąc" i przymiotnik "tysięczny" odnoszą się do tej samej liczby tj. tysiąca; rzeczowników i przymiotników, np. "zgranie" i "zgrany"; czasowników i rzeczowników, np. "palenie" i "palić".
W przypadku kryterium morfologicznego trudności klasyfikacyjne mają zupełnie inny charakter. Dotyczą mianowicie różnic w odmianie pomiędzy wyrazami należącymi do tej samej części mowy, np. do klasy rzeczowników należą zarówno leksemy nieodmienne typu: alibi, tabu, kiwi, odmienne przez przypadki i liczby dom, samochód, szkoła, jak też odmieniające się przez przypadki tylko w jednej liczbie (mnogiej lub pojedynczej) drzwi, milenium, muzeum, akwarium, forum, kworum, kryterium. Także klasa czasowników nie jest jednorodna pod względem fleksyjnym. Niektóre czasowniki nie odmieniają się przez osoby, np. grzmi, wiadomo, warto lub odmieniają nieregularnie winien, powinien. Jeszcze większe różnice występują w odmianie liczebników i zaimków. Fleksyjnie nie ma różnicy między zaimkiem rzeczownym i rzeczownikiem, zaimkiem przymiotnym i przymiotnikiem, zaimkiem liczebnym a liczebnikiem. Wadą kryterium morfologicznego jest też to, że nie obejmuje nieodmiennych części mowy, co powoduje że jest bezużyteczne przy ich klasyfikowaniu.
W klasyfikacji leksemów występują też trudności natury formalnej, tj. związane ze słowotwórczą budową wyrazów. Wyrazy wchodzące w skład danej klasy tworzy się poprzez dodanie do członu podstawowego odpowiednich końcówek, np. przysłówek poprzez dodanie do tematu końcówki -nie, -o, -ie. Przymiotnik utworzymy od czasownika kończy się najczęściej na -ny, -owy, -i, -owski. Po rodzaju (postaci) końcówki powinniśmy więc domyślić się do jakiej części mowy należy dany wyraz. Niestety często nie da się tego zrobić ponieważ różne części mowy mają te same zakończenia. Istnieje jedynie duże prawdopodobieństwo, że np. wyraz zakończony na -ać, -ić to czasownik w bezokoliczniku, a na -nie, to rzeczownik.
"Przykłady"
Wyrazy zieleń i zielenieć oznaczają cechę tak jak przymiotniki, ale ze względu na sposób odmiany i funkcje w zdaniu należą do rzeczowników - zieleń i czasowników – zielenieć. Niektóre rzeczowniki podobnie jak czasowniki oznaczają czynności np. mówienie, oglądanie, śpiew, bieg ale odmieniają się przez przypadki i liczby oraz pełnią role składniowe charakterystyczne dla rzeczowników. Mogą też tak jak przymiotniki nazywać cechy np. czerwień, otyłość, giętkość. Przymiotniki i liczebniki mogą określać liczby, np. pięćset i pięćsetny.
Wyrazy polo i emu są nieodmienne, więc pod względem morfologicznym nie są typowymi rzeczownikami, mimo że ich znaczenia i funkcje składniowe są charakterystyczne dla rzeczowników. 
Zaimek on odmienia się przez przypadki i rodzaje dlatego można uznać go za zaimek wskazujący.
Wiele wyrazów w szczególności nieodmiennych może należeć do kilku części mowy. Taki przypadek ma często miejsce w przypadku partykuł, spójników, przysłówków i zaimków przysłówkowych. Aby określić, do której grupy (grup) należy dany wyraz, trzeba wziąć pod uwagę jego rolę w zdaniu.
Najbardziej zawodnym kryterium podziału wyrazów na części mowy jest kryterium semantyczne, dlatego w szkole nie może ono być decydujące w opisie poszczególnych części mowy.
Rzeczowniki, przymiotniki, liczebniki, zaimki, czasowniki oraz przysłówki są wyrazami samodzielnymi tzn. coś znaczą nawet bez kontekstu (bez innych wyrazów) i same mogą stanowić jakąś część zdania. 
Przyimki, spójniki oraz partykuły są wyrazami niesamodzielnymi tzn. nabierają znaczenia dopiero w kontekście (gdy występują wraz z innymi wyrazami).
Wyrazy należące do kilku części mowy.
Większość wyrazów w języku polskim należy do jednej tylko części mowy. Leksemy takie mają właściwości (składniowe, znaczeniowe, morfologiczne) charakterystyczne dla danej części mowy np. wyraz dom jest odmienny przez przypadki i liczby, posiada rodzaj (r. m. l poj. M. dom, D domu l. mn. M. domy, D. domów itd.), wchodzi w związki składniowe z innymi częściami mowy (przymiotnikami - wysoki dom, zaimkami przymiotnymi - ten dom, liczebnikami - trzy domy), pełni w zdaniu rolę podmiotu (Mój dom jest stary.), jest samodzielną częścią mowy (Co budujesz? Dom), jest pełnoznaczny (nazywa rodzaj budowli). Wyraz dom spełnia więc wszystkie kryteria charakterystyczne dla rzeczownika. Istnieje jednak spora grupa leksemów, należących do dwóch lub nawet trzech części mowy. Przynależność wyrazów do różnych klas wynika z ich funkcji składniowych, właściwości formalnych, sposobu użycia w zdaniu, znaczenia. Mają one właściwości charakterystyczne dla różnych części mowy np. wyraz koło jest odmienny, samodzielny znaczeniowo (nazywa przedmiot, figurę geometryczną, określa upływ czasu), wchodzi w związki składniowe (rzeczownikami - koło roweru, przymiotnikami -wyczyszczone koło, zaimkami przymiotnymi - moje koło), w zdaniu może być podmiotem (Zmieniłem koło.) i wtedy jest to rzeczownik. Ale ten sam wyraz może być użyty także w innej roli np. w zdaniu Przejeżdżał koło sklepu. wyraz koło nie jest części zdania (podmiotem, orzeczeniem, przydawką, dopełnieniem i okolicznikiem) jest niepełnoznaczny (niczego nie nazywa i nie określa), jest niesamodzielny składniowo (nie może wystąpić samodzielnie, oprócz niego musi być użyty jeszcze inny wyraz), jedyną cechą która łączy go z rzeczownikiem jest zdolność do wchodzenia w związki składniowe (koło domu, koło stołu). Ma więc wszystkie właściwości (z wyjątkiem jednej) charakterystyczne dla przyimka.
Przypadek, w którym wyraz należy do więcej niż jednej grupy wyrazów może zachodzić między różnymi parami części mowy. Rzeczownikami i czasownikami, rzeczownikami i wykrzyknikami (bryk, smyk), przysłówkami i czasownikami (wolno, wiadomo), przymiotnikami i przysłówkami. Jednak najczęściej przynależność do kilku części mowy występuje w przypadku nieodmiennych części mowy np. wyraz a w funkcji spójnika łączy zdania, nie wchodzi w związki składniowe, jest niesamodzielną częścią mowy, nie posiada znaczenia i nie jest częścią zdania (Mogłaś przyjść wcześniej, a nie o tej porze.) w funkcji wykrzyknika pozostaje poza zdaniem, posiada jednak znaczenie tzn. wyraża zdziwienie, zaskoczenie i może występować samodzielnie (A! tu jesteś. Aa! już rozumiem.), wyraz a może być użyty także jako partykuła wzmacniająca wypowiedz (Te przykłady można mnożyć a mnożyć.) nie wchodzi wtedy w związki składniowe, nie jest samodzielna i nie posiada znaczenia. Inny przykład: Leksem jak w roli zaimka przysłówkowego wchodzi w związki składniowe (z rzeczownikiem – Jak zdrowie?), może być częścią zdania (okolicznikiem) i występować samodzielnie (Musisz dojść do skrzyżowania. Jak?), jest samodzielny znaczeniowo (posiada znaczenie pytające), ale ten sam wyraz może być użyty jako spójnik i wtedy nie posiada znaczenia, nie wchodzi w związki składniowe (jedynie spaja części zdania), nie występuje samodzielnie (Mówił jak prorok.). Wyraz jak może być także partykułą (Jak śmiesz mnie obrażać!) jest on wtedy niesamodzielny i nie tworzy związków z innymi wyrazami a jedynie wzmacnia wypowiedz. Wyrazy nieodmienne mogą należeć jednocześnie do następujących części mowy: partykuł i spójników, zaimków przysłownych i spójników, zaimków przysłownych i partykuł, spójników wykrzykników i partykuł, przysłówków i przyimków.
Podsumowanie.
Według tradycyjnej (szkolnej) klasyfikacji wyróżniamy dziesięć części mowy:
"Rzeczownik" – odmieniający się przez liczby i przypadki, posiadający rodzaj; nazywający osoby, zwierzęta, rośliny, przedmioty, pojęcia; wchodzący w związki składniowe z innymi wyrazami.
"Czasownik" – odmieniający się przez liczby, osoby, czasy, tryby i rodzaje; oznaczający czynności, stany, zjawiska; wchodzący w związki składniowe z innymi wyrazami.
"Przymiotnik" – odmieniający się przez liczby, przypadki, rodzaje; oznaczający właściwości osób, zwierząt, roślin, przedmiotów i pojęć; wchodzący w związki składniowe z innymi wyrazami.
Uwaga: Istnieje pewna, bardzo niewielka grupa przymiotników, które są nieodmienne.
"Zaimek"
"Liczebnik"
"Przysłówek" – nieodmienna część mowy, oznacza sposób wykonywania, czas, jakość, stopień i miejsce wykonywania czynności, wchodzi w związki składniowe z innymi wyrazami.
"Przyimek" – nieodmienna część mowy, oznacza relacje, które zachodzą między wyrazami w wypowiedzeniu, wchodzi w związki składniowe z innymi wyrazami.
"Spójnik" – nieodmienna część mowy, łączy wyrazy i uwydatnia stosunki zachodzące między nimi, nie wchodzi w związki składniowe z innymi wyrazami.
"Partykuła" – nieodmienna część mowy, wzmacnia lub zmienia znaczenie wyrazu lub całego wypowiedzenia, nie wchodzi w związki składniowe z innymi wyrazami
"Wykrzyknik" – nieodmienna część mowy, wyraża uczucia, emocje, stany woli lub naśladuje dźwięki, nie wchodzi w związki składniowe z innymi wyrazami.
"Modulant" – nieodmienna część mowy, informuje o stosunku mówiącego do wypowiadanej treści, nie wchodzi w związki składniowe z innymi wyrazami.
"Relator (konektor)" – nieodmienna część mowy w przypadku gdy pochodzi od przysłówków i odmienne gdy pochodzi od rzeczowników, przymiotników i liczebników, jest wskaźnikiem zespolenia (relacji) w zdaniach złożonych względnych, tzn. spaja zdanie podrzędne z jednym ze składników zdania bezpośrednio nadrzędnego, nie wchodzi w związki składniowe.
"Dopowiedzenie" – nieodmienna część mowy, wyraża zaprzeczenie, potwierdzenie, niedowierzanie, powątpiewanie, nie wchodzi w związki składniowe z innymi wyrazami.
Cechy i właściwości części mowy na podstawie różnych kryteriów
"Rzeczownik" to część mowy spełniająca następujące warunki:
"Przymiotnik" to część mowy spełniająca następujące warunki:
"Czasownik" to część mowy spełniająca następujące warunki:
"Liczebnik" to część mowy spełniająca następujące warunki:
"Zaimek" to część mowy spełniająca następujące warunki:
"Przysłówek" to część mowy spełniająca następujące warunki:
Zgodnie z tą klasyfikacją do przysłówków zaliczymy wyrazy typu:
"Modulant" to część mowy która
Do modulantów zaliczymy takie wyrazy jak: absolutnie, niestety, chyba, może, prawdopodobnie.
"Spójnik" to część mowy spełniająca następujące warunki:
Przykłady: i, a, ani, oraz, lub, lecz, ale, więc, gdy, aż, że, iż, bo.
"Konektor (relator)" to część mowy spełniająca następujące warunki:
"Przyimek" to część mowy spełniająca następujące warunki:
"Partykuła" to część mowy spełniająca następujące warunki:
Zatem do partykuł zaliczymy takie wyrazy jak: że, nie, niech, niechaj, by, indziej.
"Wykrzyknik" to część mowy spełniająca następujące warunki:
"Dopowiedzenie" to część mowy spełniająca następujące warunki:
Do dopowiedzeń zaliczymy takie wyrazy jak: owszem, oczywiście, tak, nie, absolutnie,
Jak klasyfikować części mowy – uwagi metodologiczne.
Dobrze skonstruowana klasyfikacja części mowy powinna spełniać następujące kryteria:
Nie ma uniwersalnego kryterium, które spełniałoby wszystkie te warunki. Najbardziej bliskie ich spełnienia jest kryterium składniowe.

</doc>
<doc id="613909" url="https://pl.wikipedia.org/wiki?curid=613909" title="Teofil III (patriarcha Jerozolimy)">
Teofil III (patriarcha Jerozolimy)

Patriarcha Teofil III (ur. 4 kwietnia 1952 w Gargaliane (Grecja) jako Ηλίας Γιαννόπουλος (Ilias Giannopoulos) – tytularnie: "Wielce Bosko Błogosławiony patriarcha Świętego Miasta Jerozolimy i całej Palestyny, Syrii, Arabii, Kany Galilejskiej i Świętego Syjonu", od 2005 zwierzchnik prawosławnego patriarchatu Jerozolimy.
Życiorys.
W 1964 wstąpił do Bractwa św. Grobu, w tym samym roku rozpoczął także naukę w jerozolimskiej szkole patriarszej. W 1970 został postrzyżony z imieniem Teofil, następnie zaś wyświęcony na diakona. Pięć lat później przyjął święcenia kapłańskie. W tym samym roku synod patriarchatu jerozolimskiego skierował go na studia teologiczne do Aten. 
Po powrocie do Jerozolimy niósł służbę w sekretariacie świątobliwego synodu, a od 1981 pracował w redakcji miesięcznika „Nea Sion”. W 1985, po pięcioletnich studiach w Anglii, został wyznaczony na sekretarza do spraw stosunków zewnętrznych patriarchatu. W 1988 został przedstawicielem patriarchatu jerozolimskiego w Komitecie Centralnym Światowej Rady Kościołów. 
Od 1991 do 1996 był igumenem monasteru św. Jerzego Zwycięzcy w Kanie Galilejskiej, zaś od 2002 do 2004 – przedstawicielem patriarchy jerozolimskiego przy patriarsze moskiewskim i całej Rusi. Po powrocie do kraju został starszym obrońcą Świętego Grobu i członkiem synodu patriarchatu jerozolimskiego. Jego chirotonia na biskupa Taboru odbyła się 14 lutego 2005. 22 lipca 2005 Teofil III objął tron patriarszy zastępując tym samym zmuszonego do dymisji patriarchę Ireneusza. 
Teofil III, zgodnie z lokalną tradycją, nosi oficjalny tytuł „Wielce Błogosławionego Patriarchy Świętego Miasta Jerozolimy i całej Palestyny” i jest 141. patriarchą w historii tego Kościoła. Katedrą patriarszą jest sobór Zmartwychwstania Chrystusa w Jerozolimie.
W czerwcu 2016 r. przewodniczył delegacji Patriarchatu Jerozolimskiego na Sobór Wszechprawosławny na Krecie.

</doc>
<doc id="613911" url="https://pl.wikipedia.org/wiki?curid=613911" title="Stanisław Murdza">
Stanisław Murdza

Stanisław Murdza (ur. 30 sierpnia 1898 w Brniu Osuchowskim, zm. 15 listopada 1968 w Stargardzie Szczecińskim), żołnierz, kawaler Orderu Virtuti Militari.
Życiorys.
Urodził się w rodzinie Klemensa i Marii z d. Kłusek. Od listopada 1915 w Legionach Polskich. Od marca 1916 w armii austriackiej, później od stycznia 1919 w Armii Polskiej gen. Józefa Hallera. Brał udział w walkach z bolszewikami w szeregach 7 pap. Z wojska zwolniony 5 maja 1921. Odznaczony Srebrnym Krzyżem Virtuti Militariza wybitne dokonania podczas walki pod Kurowem i Wazowem, oraz Krzyżem Walecznych. Do 1934 mieszkał w rodzinnej wsi. Po tragicznej i niszczycielskiej powodzi w 1934 przeniósł się do Krzemieńca na Wołyniu. Podczas II wojny światowej, w 1943 wstąpił do 2 Armii Wojska Polskiego. Z wojska zwolniony jesienią 1945. W 1948 odebrano mu posiadane gospodarstwo rolne. Początkowo osiedlił się na Dolnym Śląsku, później zamieszkał w Stargardzie Szczecińskim, gdzie zmarł 15 listopada 1968. Spoczywa na Starym Cmentarzu w Stargardzie. Żonaty z Marią z d. Czepiel z którą miał czwórkę dzieci.

</doc>
<doc id="613912" url="https://pl.wikipedia.org/wiki?curid=613912" title="Bogusław Łubieński (1893–1941)">
Bogusław Łubieński (1893–1941)

Bogusław Łubieński (ur. 25 grudnia 1893 w Kiączynie, zm. 22 kwietnia 1941 w Oflagu II C Woldenberg) – polski ziemianin, powstaniec wielkopolski, działacz gospodarczy, polityk, poseł na Sejm IV kadencji w II RP.
Życiorys.
Pochodził z rodziny ziemiańskiej. Urodził się w rodzinnym majątku Kiączyn koło Kaźmierza. Początkowo uczył się w domu, następnie w Gimnazjum św. Marii Magdaleny w Poznaniu, gdzie brał udział w pracach tajnego Towarzystwa Tomasza Zana. Po maturze (1913) odbył praktykę rolniczą i rozpoczął studia ekonomiczno-rolnicze w Monachium. Był jednak zmuszony je przerwać, ponieważ został powołany do wojska niemieckiego. Po wybuchu rewolucji w Niemczech należał do Rady Żołnierskiej w Kaźmierzu oraz Powiatowej Rady Ludowej, a także Rady Robotniczej i Żołnierskiej w Szamotułach. Od 3 stycznia 1919 roku był uczestnikiem powstania wielkopolskiego. Walczył na odcinku czarnkowsko-wieleńskim, następnie został adiutantem w II batalionie czarnkowskim. Brał również udział w wojnie polsko-bolszewickiej. Został zwolniony z wojska ze względu na zły stan zdrowia. Od 1920 do 1921 roku pracował w Departamencie Rolnym Ministerstwa byłej Dzielnicy Pruskiej. Od 1921 roku zajął się administracją rodzinnego Kiączyna.
Początkowo był związany z endecją, w 1926 roku wszedł w skład Wielkiej Rady Obozu Wielkiej Polski. Później zbliżył się do kręgów rządowych, związany był ze Stronnictwem Zachowawczym. W 1935 roku został posłem sejm z okręgu nr 95 z listy Bezpartyjnego Bloku Współpracy z Rządem. W izbie sprawował funkcję wiceprezesa Koła Rolników. W lutym 1937 roku wszedł w skład koła parlamentarnego Obozu Zjednoczenia Narodowego. Wystąpił jednak z niego w kwietniu 1938 roku.
Pełnił funkcje kierownicze w takich organizacjach jak: Wielkopolskie Towarzystwo Kółek Rolniczych (gdzie w latach 1935–1939 był wiceprezesem), Wielkopolska Izba Rolnicza, Związek Eksporterów Zboża, Międzynarodowy Europejski Związek Buraczany. Był członkiem Sejmiku i Wydziału Powiatowego w Szamotułach. 
Uczestniczył w kampanii wrześniowej. Został wzięty do niewoli przez Niemców. Trafił do obozu przejściowego w Radomiu, a później do oflagu w Woldenbergu. Zmarł tamże w 1941 roku. Pochowany na cmentarzu wojennym w Stargardzie.
Życie prywatne.
Bogusław Łubieński był synem Joanny z Chełkowskich i Wojciecha Łubieńskich, wnukiem Bogusława i bratem Anny. Z małżeństwa z Antoniną z Grodzickich pozostawił córkę Marię i syna Wojciecha.

</doc>
<doc id="613915" url="https://pl.wikipedia.org/wiki?curid=613915" title="NGC 5996">
NGC 5996

NGC 5996 (również PGC 56023 lub UGC 10033) – galaktyka spiralna (Sc), znajdująca się w gwiazdozbiorze Węża. Odkrył ją William Herschel 21 marca 1784 roku. Galaktyka ta jest w trakcie zderzenia z sąsiednią, znacznie mniejszą NGC 5994. Ta para oddziałujących ze sobą grawitacyjnie galaktyk została skatalogowana jako Arp 72 w "Atlasie Osobliwych Galaktyk" i znajduje się w odległości około 153 milionów lat świetlnych od Ziemi.
NGC 5996 to galaktyka gwiazdotwórcza.

</doc>
<doc id="613916" url="https://pl.wikipedia.org/wiki?curid=613916" title="Flaga gminy Łapanów">
Flaga gminy Łapanów

Flaga gminy Łapanów – jeden z symboli gminy Łapanów w postaci flagi, ustalony uchwałą gminy nr XV/104/04 z 8 czerwca 2004.
Projekt graficzny wykonała Barbara Widłak z Akademii Sztuk Pięknych w Krakowie, a opracowanie historyczno-heraldyczne oraz uzasadnienie przygotował Włodzimierz Chorążki z Uniwersytetu Jagiellońskiego.
Wygląd i symbolika.
Flagą jest prostokątny płat o proporcjach 5:8, dzielony w słup w proporcjach 1:3:1, w barwach czerwony-biały-czerwony: w środkowym, szerokim pasie tarcza herbowa czerwona z godłem Gminy Łapanów.
Występujące na fladze kolory bezpośrednio odnoszą się do barw herbu gminy.

</doc>
<doc id="613917" url="https://pl.wikipedia.org/wiki?curid=613917" title="Jan Krawczyk (policjant)">
Jan Krawczyk (policjant)

Jan Krawczyk (ur. 30 września 1898 w Czerminie, zm. w kwietniu 1940 w Kalininie) – przodownik Policji Państwowej.
Życiorys.
Urodził się w Czerminie, w ówczesnym powiecie mieleckim Królestwa Galicji i Lodomerii, w rodzinie Piotra i Józefy z Misiaków.
Służył w Legionach Polskich i Wojsku Polskim. 
Od 1 października do 9 grudnia 1914 służył w polu, w szeregach 1 Pułku Piechoty, a następnie w warsztatach pułkowych.
W 1921 wstąpił do Policji Państwowej. We wrześniu 1939, w stopniu przodownika, był komendantem Posterunku Policji w Rychcicach, w powiecie drohobyckim. Po 17 września 1939 został wzięty do niewoli sowieckiej i osadzony w obozie polskich jeńców wojennych w Ostaszkowie. Zamordowany przez NKWD w Kalininie na wiosnę 1940 i pochowany w Miednoje.
4 października 2007 pośmiertnie awansowany na stopień aspiranta Policji Państwowej.

</doc>
<doc id="613918" url="https://pl.wikipedia.org/wiki?curid=613918" title="NGC 5997">
NGC 5997

NGC 5997 (również PGC 56044) – galaktyka eliptyczna (E3), znajdująca się w gwiazdozbiorze Węża. Odkrył ją Albert Marth 25 marca 1865 roku.

</doc>
<doc id="613919" url="https://pl.wikipedia.org/wiki?curid=613919" title="NGC 6000">
NGC 6000

NGC 6000 (również PGC 56145) – galaktyka spiralna z poprzeczką (SBbc), znajdująca się w gwiazdozbiorze Skorpiona. Odkrył ją John Herschel 8 maja 1834 roku. Jest to galaktyka z aktywnym jądrem.
W galaktyce tej zaobserwowano supernowe SN 2007ch i SN 2010as.

</doc>
<doc id="613921" url="https://pl.wikipedia.org/wiki?curid=613921" title="Franciszek Tokarz">
Franciszek Tokarz

Franciszek Tokarz (ur. 5 lutego 1897 we Wronowicach, zm. 5 lipca 1973 w Krakowie) – ksiądz katolicki, profesor KUL, badacz historii filozofii indyjskiej i chińskiej.
Życiorys.
Urodził się we Wronowicach, w powiecie nowosądeckim, jako syn Macieja i Antoniny Tokarzów. Uczęszczał do gimnazjum klasycznego w Nowym Sączu, a od 1912 do niższego seminarium duchownego OO. Jezuitów w Chyrowie. Część nowicjatu odbywał w Welehradzie na Morawach (1914–15). Po studium filozofii w Kolegium jezuickim w Nowym Sączu i teologii w Kolegium jezuickim w Krakowie otrzymał w 1924 święcenia kapłańskie a w roku następnym "gradus", odpowiadający stopniowi doktora filozofii i teologii. Zgodnie z ówczesną praktyką jezuitów, napisane prace dyplomowe zostały zniszczone po zakończeniu procedur egzaminacyjnych, dla większej pokory kandydata. W zakonie nauczał łaciny i greki nowicjuszy w Wilnie, Starej Wsi, Chyrowie przy parafii św. Barbary w Krakowie i we Lwowie. 
W 1934 opuścił zakon jezuitów i został przyjęty do ormiańskokatolickiej archidiecezji lwowskiej jako administrator Parafii w Brzeżanach. Według relacji parafian, nauczył się biegle liturgicznego języka ormiańskiego (grabaru) i odprawiał liturgię w dwóch rytach: łacińskim i ormiańskim. Choć w 1938 opuścił tę diecezję, do końca życia uznawał się za jej kapłana – nie przyjął nigdy funkcji w żadnej innej diecezji – kieleckiej czy krakowskiej, na których terenie zamieszkiwał. 
Na jego zainteresowanie filozofią indyjską wpłynęły publikacje jezuitów, Władysława Zaborskiego i Franciszka Kwiatkowskiego, książki Paula Deussena o wedancie i o buddyzmie, oraz "Wartości twórcze religijnej myśli polskiej" Jadwigi Marcinowskiej. Jego nauczycielami w zakresie sanskrytu i filozofii indyjskiej byli Jan Otrębski (Uniwersytet Stefana Batorego w Wilnie, 1928), Helena Willman-Grabowska (Uniwersytet Jagielloński w Krakowie, 1932–33, 1938–39, 1945–52) oraz Stefan Stasiak i Eugeniusz Słuszkiewicz (Uniwersytet Jana Kazimierza we Lwowie, 1934–38). Jego kolegami w czasie studiów byli znani polscy orientaliści, jak Mikołaj Ałtuchow, Włodzimir Szajan, Tadeusz Pobożniak, Ludwik Skurzak, Ludwik Sternbach, Jerzy Życzyński oraz Jan Tuczyński. Korespondował z prof. Stanisławem Schayerem z Warszawy. W latach 1934–1938 studiował na (Uniwersytecie Jana Kazimierza we Lwowie), gdzie uzyskał absolutorium. Celem uzupełnienia studiów przeniósł się na rok akad. 1938/39 na Uniwersytet Jagielloński. Otrzymał magisterium z orientalistyki na Uniwersytecie Jagiellońskim w 1939 za pracę "Poznanie wyzwalające w Upaniszadach", zaś doktorat z indianistyki w 1945 za pracę "Mistyczne uświadomienie absolutu podług Upaniszad". W obu przypadkach promotorem była prof. H. Willman-Grabowska.
W latach 1947–52, aby mieć źródło utrzymania, podjął dodatkowe studia anglistyki i romanistyki i uzyskał dwa dodatkowe magisteria. Uzyskał także dyplom z języka międzynarodowego esperanto i był aktywnym esperantystą w krakowskim kole Polskiego Związku Esperantystów. Przyjaźnił się z buddystą z Radomia, również esperantystą, Władysławem Misiewiczem. W latach 1960. uczęszczał do niego w Krakowie Jerzy Grotowski, który pod koniec życia wyznał, że F. Tokarz wywarł na niego wielki wpływ. Za jego ucznia uważał się także Leon Cyboran, pomimo poważnej różnicy zdań na temat jogi jako filozofii pomiędzy nimi. 
Pomimo wieloletnich starań (przewód habilitacyjny otwarty w 1946), nie udało mu się odbyć kolokwium habilitacyjnego na UJ. Habilitację – na podstawie napisanej już w 1942 r., a uzupełnianej do 1952 r. rozprawy o filozofii sankhji pt. "Wyzwolenie (mokṣa) według Sāṁkhyakārikā i komentarza Gauḍapādy" – otrzymał w 1957 na KUL. Recenzentem jego habilitacji był m.in. Konstanty Régamey z Lozanny. Współpracował krótko także z Erichem Frauwallnerem z Wiednia.
Jeśli chodzi o filozofię chińską był samoukiem. Na zainteresowanie w tej dziedzinie niewątpliwie miało wpływ zapoznanie się z księgozbiorem Zakładu Historii Filozofii KUL, gdzie jest sporo książek dotyczących filozofii chińskiej, ze zbiorów prof. Maurycego Straszewskiego, noszących na marginesach odręczne notatki F. Tokarza. W latach 1955–1962 opanował klasyczny język chiński z podręcznika , gramatyki i słownika ; historię myśli chińskiej poznał z podręczników niemieckich (zwł. ) i angielskich (np. Feng Youlana) – następnie pracował z dostępnymi mu oryginalnymi tekstami Mo Di, Laozi i Konfucjusza. Próba kontaktów z sinologami niemieckimi z Lipska i Berlina (NRD) zakończyła się niepowodzeniem. Jego nieformalnym uczniem w zakresie filozofii chińskiej był prof. Tadeusz Margul, religioznawca z UMCS i UJ.
Od 1953 do 1971, dojeżdżając z Krakowa (wraz z Karolem Wojtyłą), pracował w Katolickim Uniwersytecie Lubelskim – na Wydziale Filozofii Chrześcijańskiej, wykładając filozofię indyjską i sanskryt, a od 1963 także filozofię chińską, a w latach 1953–58 także na Wydziale Nauk Humanistycznych, wykładając sanskryt i teatr indyjski. Wśród jego uczniów byli m.in. Edward Zwolski, Michał Łesiów, Zbigniew Zaleski, nie wychował jednak żadnych następców. Pochowany został na cmentarzu Rakowickim (pas 64 grobowiec sióstr augustianek). 
Stworzony przez niego precedens studium filozofii indyjskiej spowodował, że od 1973 KUL zatrudnił jako jego następcę dra Leona Cyborana z Warszawy, który już wychował kolejnych specjalistów w tej dziedzinie.

</doc>
<doc id="613922" url="https://pl.wikipedia.org/wiki?curid=613922" title="Α">
Α



</doc>
<doc id="613923" url="https://pl.wikipedia.org/wiki?curid=613923" title="Η">
Η



</doc>
<doc id="613925" url="https://pl.wikipedia.org/wiki?curid=613925" title="Ι">
Ι



</doc>
<doc id="613926" url="https://pl.wikipedia.org/wiki?curid=613926" title="Dystrykt Centralny">
Dystrykt Centralny



</doc>
<doc id="613930" url="https://pl.wikipedia.org/wiki?curid=613930" title="Esterazy cholinowe">
Esterazy cholinowe

Esterazy cholinowe (ChE, "cholinoesterazy") – enzymy z grupy hydrolaz (EC 3.1.1.7, EC 3.1.1.8). W organizmach żywych katalizują hydrolizę estrów choliny. Wytwarzane w wątrobie i wydzielane do krwi.
Wśród ECh wyróżnia się acetylocholinoesterazę (AChE) o działaniu bardziej specyficznym oraz pseudocholinoesterazę (ChE), która może hydrolizować wiele estrów znacznie różniących się od estrów choliny.
ChE występują w płynach tkankowych wielu organizmów zwierzęcych. Do celów analitycznych wyodrębnia się je głównie z osocza krwi, z mózgu i wątroby.
Aktywność katalityczną ChE ustala się w jednostkach umownych. W Polsce stosuje się tzw. jednostkę absolutną (j.a.). Jednostka międzynarodowa (j.m.) zdefiniowana jest następująco:
Jednostkę aktywności posiada taka ilość preparatu enzymatycznego, która katalizuje przemianę jednego mikromola substratu (jodku acetylocholiny) w ciągu jednej minuty w temperaturze 303 K (30 °C) przy pH 8,0 i początkowym stężeniu substratu równym 0,1092 g/cm³.
Zmniejszenie stężenia cholinoesterazy w osoczu krwi może być sygnałem uszkodzenia miąższu wątroby. Prawidłowe stężenie cholinoesterazy w osoczu krwi wynosi 1900-3800 U/l.

</doc>
<doc id="613931" url="https://pl.wikipedia.org/wiki?curid=613931" title="Esteraza cholinowa">
Esteraza cholinowa



</doc>
<doc id="613933" url="https://pl.wikipedia.org/wiki?curid=613933" title="FIFA Soccer 1996">
FIFA Soccer 1996

FIFA Soccer 96 – komputerowa gra sportowa z serii "FIFA". Zrezygnowano w niej z widoku izometrycznego i stworzono grafikę 3D. Postacie zawodników były wykonane ze sprite’ów. Po raz pierwszy zawody komentował John Motson, zwiększyła się także liczba rodzajów rozgrywki, jednak sama rozgrywka nie uległa zmianie.

</doc>
<doc id="613934" url="https://pl.wikipedia.org/wiki?curid=613934" title="Bogusław Łubieński (1825–1885)">
Bogusław Łubieński (1825–1885)

Bogusław Łubieński herbu Pomian (ur. 3 lutego 1825 w Kiączynie, zm. 18 czerwca 1885 tamże) – polski ziemianin, działacz niepodległościowy, poseł na sejm pruski, członek Zarządu Centralnego Towarzystwa Gospodarczego dla Wielkiego Księstwa Poznańskiego w 1873 roku.
Był synem Józefa Kazimierza Piotra i Konstancji Bojanowskiej, ojciec Wojciecha, dziadek Anny i Bogusława.
Był właścicielem dóbr Kiączyn. Brał udział w konspiracji oskarżony w procesie z 1847 po ogłoszeniu amnestii walczył w powstaniu 1848 w bitwie pod Miłosławiem. W latach 1861-1877 był posłem do sejmu pruskiego. W okresie powstania styczniowego pełnił funkcję komisarza na Wielkopolskę, aresztowany i po procesie berlińskim w 1864 uwolniony włączył się aktywnie w działalność społeczną zostając członkiem wielu organizacji

</doc>
<doc id="613935" url="https://pl.wikipedia.org/wiki?curid=613935" title="ChE">
ChE



</doc>
<doc id="613937" url="https://pl.wikipedia.org/wiki?curid=613937" title="Markland">
Markland

Markland (isl. "mark" „las”, "land" „ziemia, kraj”) – kraina wymieniana w średniowiecznych sagach islandzkich. Pokryte lasem wybrzeże, na południe od Hellulandu, w roku 986 dostrzeżone przez żeglarza islandzkiego Bjarniego Herjólfssona (płynął na Grenlandię, został zniesiony przez sztorm na zachód). Nazwę „Markland” nadał ok. roku 1000 Leif Eriksson lub ok. roku 1004 Þorfinn Karlsefni, którzy tam lądowali.
Położenie.
Trudno wskazać dokładną lokalizację Marklandu, gdyż mógł się on znajdować gdzieś pomiędzy Ziemią Baffina, a Labradorem i Nową Fundlandią. Najbardziej prawdopodobnym miejscem jest południowo-wschodnie wybrzeże Labradoru, który jest silnie zalesiony. Na północ od niego miał się znajdować Helluland, a na południu Winlandia. Jednakże klimat, w tym szczególnym regionie mógł się znacząco zmienić od czasu powstania sag. Mogły na to wpłynąć średniowieczne optimum klimatyczne i mała epoka lodowcowa.
W sagach.
Jedna z historii zawartych w "Sadze o Grenlandczykach" opowiada o Bjarnim Herjólfssonie, mieszkańcu Norwegii, który co drugą zimę spędzał na Islandii ze swoim ojcem. Kiedy pewnego lata przybył na wyspę dowiedział się, że jego ojciec wyemigrował na Grenlandię. Postanowił do niego dołączyć, ale po trzech dniach żeglugi jego łódź z powodu północnego wiatru oraz mgły zboczyła z kursu. Po kilku dniach pogoda się poprawiła, a Bjarni dotarł do lesistego lądu. Domyślając się, że nie jest to Grenlandia postanowił nie schodzić na brzeg, tylko płynąć dalej. Po drodze odnalazł kolejne nieznane tereny, ale żaden z nich nie pasował do opisów, które słyszał o Grenlandii, więc postanowił nie schodzić na brzeg. Piętnaście lat po wyprawie Bjarniego, jego odkryciami zainteresował się Leif Eriksson, który postanowił odszukać wspomniane tereny.
Pierwszym lądem, do którego dopłynął, była ziemia pokryta płaskimi kamieniami, której nadał nazwę Helluland, czyli „Ziemia Płaskich Kamieni”. Kierując się dalej na południe dotarł do lesistego lądu z białym wybrzeżem, który nazwał Markland. Stamtąd jego załoga zabrała na Grenlandię drewno. Saga wspomina również o 160 ludziach, którzy ok. 1010 roku spędzili tam zimę pod przewodnictwem Thorfinna Karlsefniego.
"Saga o Eryku Rudym" wspomina z kolei, że Markland leży na południe od Hellulandu i na północ od Winlandii. Thorfinn Karlsefni uważał, że znajduje się ona naprzeciwko Wielkiej Irlandii, gdyż według sagi w Marklandzie Normanowie mieli schwytać dwójkę dzieci Skrælingów. Po nauczeniu się języka normańskiego opowiadały one o położonej naprzeciw ich ojczyzny krainie, zamieszkanej przez ludzi którzy "chodzą ubrani na biało, wrzeszczą głośno i noszą drążki z przyczepionymi kawałkami materiału".
Choć nie ma żadnych wzmianek o tym, że wikingowie na stałe zasiedlili Markland to prawdopodobnie odbyli do niego kilka wypraw z Grenlandii, by zdobyć cenne drewno. Islandzkie zapiski z 1347 roku mówią o statku, który w drodze powrotnej z Marklandu zboczył z kursu i dotarł na Islandię. Nie podają jednak jego lokalizacji.

</doc>
<doc id="613938" url="https://pl.wikipedia.org/wiki?curid=613938" title="Θ">
Θ



</doc>
<doc id="613939" url="https://pl.wikipedia.org/wiki?curid=613939" title="Waco CG-13">
Waco CG-13

Waco CG-13 – amerykański ciężki szybowiec transportowy z okresu II wojny światowej. 
Historia.
Pod koniec 1941 roku dowództwo Korpusu Powietrznego Armii Stanów Zjednoczonych wykorzystując doświadczenia z budowy szybowców w Wielkiej Brytanii zwróciło się do wytwórni Waco Aircraft Company z Troy w stanie Ohio o opracowanie ciężkiego szybowca transportowego zdolnego do przewozu co najmniej trzydziestu żołnierzy i będącego zdolnym do przewozu ciężkich dział i pojazdów. 
Wytwórnia, która zakończyła właśnie opracowywanie szybowca "CG-4", w połowie 1942 roku rozpoczęła opracowywanie zleconego szybowca, który otrzymał oznaczenie "Waco CG-13".
Prototyp szybowca "CG-13" został opracowany na początku 1943 roku, a próby w locie odbyły się w marcu 1943 roku. W czasie tych prób tornado zniszczyło prototyp, ale prototyp do prób statycznych który użyto do dalszych badań potwierdził dobre właściwości szybowca. 
W związku z tym wprowadzono go do produkcji seryjnej w dwóch wytwórniach Ford Motor Company i w wytwórni "Northwestern Aerinautical Company". Łącznie wyprodukowano 132 szybowce "Waco CG-13A" nie licząc prototypów, których zbudowano 7. 
Użycie w lotnictwie.
Szybowce "Waco CG-13" były użytkowane w amerykańskich wojskach powietrznodesantowych w trakcie II wojny światowej i zaraz po niej. Ostatnie z szybowców wycofano z użycia w 1947 roku.
Do ich holowania używano samolotów transportowych Douglas C-47, Curtiss C-46 i Douglas C-54.
Opis konstrukcji.
Szybowiec "Waco CG-13A" to górnopłat zastrzałowy o konstrukcji mieszanej, metalowo-drewnianej.
Skrzydła dwudźwigarowe wykonane z drewna, pokryte cienką sklejką i dodatkowo kryte płótnem. Skrzydła wyposażone w lotki. Obrys prostokątny z zaokrąglonymi końcówkami. Zastrzał w kształcie litery "V".
Kadłub o konstrukcji kratownicowej, wykonany ze spawanych rur stalowych i kryty płótnem. Sprzęt ładowano do szybowca od przodu, po podniesieniu do góry kabiny pilota. Ładownia po bokach miała dodatkowe drzwi. Podłoga szybowca w części ładunkowej została wzmocniona. W ładowani było miejsce dla 40 żołnierzy lub samochód Willys MB z haubicą "M2" kal. 105 mm wraz z obsługą albo 1,5-tonowy samochód. 
Podwozie trójpodporowe z podwoziem przednim o zdwojonych kołach.

</doc>
<doc id="613940" url="https://pl.wikipedia.org/wiki?curid=613940" title="FIFA 97">
FIFA 97

FIFA 97 – komputerowa gra sportowa o tematyce piłki nożnej, stworzona przez EA Sports. Tym razem zamiast płaskich bitmap zawodników stworzono w pełni trójwymiarowych piłkarzy. Stworzono rozgrywki ligowe, w których biorą udział drużyny z 11 krajów. Zadebiutowały rozgrywki w hali. Podczas grania można posłuchać komentarzy trzech komentatorów: Johna Motsona, Andy'ego Graya i Desa Lynmana. Można było też zagrać w trybie wieloosobowym, w którym mogło wziąć udział nawet 20 osób.

</doc>
<doc id="613941" url="https://pl.wikipedia.org/wiki?curid=613941" title="FIFA 1997">
FIFA 1997



</doc>
<doc id="613943" url="https://pl.wikipedia.org/wiki?curid=613943" title="Nagroda Polskiego PEN Clubu im. Ksawerego Pruszyńskiego">
Nagroda Polskiego PEN Clubu im. Ksawerego Pruszyńskiego

Nagroda Polskiego PEN Clubu im. Ksawerego Pruszyńskiego – polska nagroda literacka przyznawana od 1988 przez polską sekcję PEN Clubu za reportaż literacki, opowiadania i literacką eseistykę. Ufundowana przez Mieczysława Pruszyńskiego dla upamiętnienia twórczości Ksawerego Pruszyńskiego. Od kilku lat nagroda nosi nazwę Nagroda Polskiego PEN Clubu im. Ksawerego, Mieczysława i Erazma Pruszyńskich.

</doc>
<doc id="613944" url="https://pl.wikipedia.org/wiki?curid=613944" title="Agbani Darego">
Agbani Darego

Agbani Darego, właśc. Ibiagbanidokibubo Asenite Darego (ur. 22 grudnia 1982 w Abonnemie w stanie Rivers) – nigeryjska modelka, Miss World w 2001.
Zarys biografii.
Jest pierwszą czarnoskórą Afrykanką, która zdobyła tytuł Miss World w konkursie, który odbył się w Sun City w 2001. Po powrocie do Lagos została honorowym członkiem Rady Wodzów i tym samym stała się najmłodszym wodzem nigeryjskim w historii kraju. Ponadto otrzymała Order Republiki Federalnej z rąk prezydenta Nigerii.
Podjęła karierę modelki. Jej zdjęcia zaczęły się ukazywać się w wielu czołowych czasopismach takich jak „Vogue”, „Elle”, „Marie Claire” i „Essence”. Podpisała międzynarodowe kontrakty z agencjami modelek w Mediolanie, Zurychu, Paryżu, Johannesburgu i Nowym Jorku, gdzie obecnie mieszka i pracuje. Na wybiegu prezentowała kolekcje takich projektantów mody jak: Diane von Furstenberg, Tommy Hilfiger, Elie Tahari. Brała udział w kampaniach reklamowych: Christiana Diora, L’Oréal, Lotto Sport Italia i Nordstrom.

</doc>
<doc id="613945" url="https://pl.wikipedia.org/wiki?curid=613945" title="Alio Mircchulawa">
Alio Mircchulawa

Alio Mircchulawa (ur. 28 kwietnia 1903 w Chordze - zm. 1971), poeta gruziński. Uprawiał poezję polityczną, pisał poematy epickie, m.in. "Enguri" (1939). Akcentował znaczenie twórczości w życiu narodu, tworzył przekłady klasycznej poezji rosyjskiej i utworów Adama Mickiewicza oraz Juliusza Słowackiego.

</doc>
<doc id="613951" url="https://pl.wikipedia.org/wiki?curid=613951" title="NOX">
NOX

Nox – węgierski zespół muzyczno-taneczny grający muzykę pop i muzykę ludową, założony w 2002 roku. W 2005 roku reprezentował Węgry w 50. Konkursie Piosenki Eurowizji organizowanym w Kijowie.
Nazwę grupy można tłumaczyć z łaciny jako „noc”. Sami wykonawcy nazywają się „bogami ciemności”.
Zespół ma na swoim koncie trzy podwójne platynowe płyty, dwie platynowe oraz cztery złote. W 2009 roku muzycy zawiesili działalność zespołu.
Historia zespołu.
2002–2004: początki, "Örökség", "Bűvölet" i "Karácsony".
Zespół został założony w 2002 roku przez Szilvię Péter-Szabó i Tamása Nagyego. Oprócz duetu do składu formacji należeli tancerze oraz orkiestra. 22 lipca 2002 roku premierę miał debiutancki album grupy zatytułowany "Örökség", który uzyskał certyfikat platynowej płyty w kraju za sprzedaż w ponad czterech tysiącach egzemplarzy.
Pod koniec października 2003 roku ukazała się nowa płyta zespołu zatytułowana "Bűvölet", która osiągnęła status podwójnej platynowej płyty za sprzedaż w ponad ośmiu tysiącach egzemplarzy. 15 listopada kolejnego roku premierę miała ich pierwsza płyta świąteczna zatytułowana "Karácsony", która uzyskała status platynowej.
2005–2006: Konkurs Piosenki Eurowizji, "Ragyogás" i "Örömvölgy".
W marcu 2005 roku zespół wygrał krajowe eliminacje eurowizyjne z utworem „Forogj, világ!”, dzięki czemu reprezentował Węgry w 50. Konkursie Piosenki Eurowizji organizowanym w Kijowie. 16 kwietnia premierę miała ich czwarta płyta studyjna zatytułowana "Ragyogás", która po tygodniu od premiery uzyskała status złotej płyty na Węgrzech za wynik ponad 15 tys. sprzedanych egzemplarzy. Płytę promował nie tylko eurowizyjny utwór, ale także single „Csak játssz!” i „Túl a varázshegyen”. W ramach promocji albumu wyruszyli w trasę koncertową po Węgrzech i po sąsiadujących krajach, w ramach której zagrali ok. 80 koncertów. Krążek uzyskał status podwójnej platynowej płyty w kraju.
21 maja wystąpili w półfinale Konkursu Piosenki Eurowizji i zakwalifikowali się z 5. miejsca do finału imprezy, w którym zajęli ostatecznie 12. miejsce z 97 punktami na koncie, w tym m.in. z najwyższą notą 10 punktów od Polski. 28 grudnia zagrali koncert w Debreczynie, z którego nagrania znalazły się na ich pierwszym albumie koncertowym zatytułowanym "Ragyogás" z 2006 roku. W połowie października tego samego roku premierę miał ich kolejny album studyjny zatytułowany "Örömvölgy", na którym znalazł się m.in. singel „Embermadár”, będący oficjalnym hymnem Mistrzostw Europy w Pływaniu 2006 organizowanych w Budapeszcie. Krążek uzyskał status podwójnej platynowej płyty w kraju.
2007–2008: "Csendes", "Időntúl".
7 maja 2007 roku Szilvia wydała swój debiutancki solowy album studyjny zatytułowany "Mesék, mondák, mondókák". Pod koniec listopada ukazała się nowa płyta zespołu zatytułowana "Csendes", która otrzymała certyfikat złotej.
W 2008 roku ukazał się nowy album studyjny zespołu zatytułowany "Időntúl", który otrzymał status platynowej płyty w kraju.
2009: "Most" i koniec działalności.
W listopadzie 2009 roku premierę miał ich nowy krążek zatytułowany "Most", który uzyskał certyfikat platynowej płyty. W tym samym roku zespół zawiesił swoją działalność, a muzycy skupili się na solowych projektach.
W marcu 2010 roku wydany został pierwszy album kompilacyjny zespołu zatytułowany "Best of 2002-2009", na którym znalazło się osiemnaście napopularniejszych utworów w dorobku grupy. Krążek uzyskał status złotej płyty w kraju.

</doc>
<doc id="613954" url="https://pl.wikipedia.org/wiki?curid=613954" title="Nokia 9210i">
Nokia 9210i



</doc>
<doc id="613956" url="https://pl.wikipedia.org/wiki?curid=613956" title="Salezjańskie Wspólnoty Ewangelizacyjne">
Salezjańskie Wspólnoty Ewangelizacyjne

Salezjańskie Wspólnoty Ewangelizacyjne (SWE) - zespół wielu wspólnot salezjańskich na terenie całej Polski tworzących dwa coroczne przedsięwzięcia katolickie: Salezjańską Pielgrzymkę Ewangelizacyjną oraz Pustynię Miast. Podstawowym zadaniem wspólnot "SWE" jest pogłębianie wiary przez zrzeszoną w niej młodzież oraz ewangelizacja wszystkich, których spotyka się na swojej drodze.
Historia.
Powstanie "SWE" ściśle wiąże się z powstaniem Salezjańskiej Pielgrzymki Ewangelizacyjnej. Pomysł stworzenia wspólnot "SPE" narodził się na Światowych Dniach Młodzieży w Częstochowie w dniach 10-15 sierpnia 1991 roku wśród uczestników pielgrzymki koszalińsko-kołobrzeskiej - w grupie dziewiątej tej pielgrzymki (błękitna grupa salezjanów). Kwatermistrzowie błękitnych - klerycy Dariusz Presnal i Leszek Zioła w miejscowości Obora postanowili stworzyć młodzieżową pielgrzymkę, która na trasie będzie ewangelizować. Pierwsza "SPE" odbyła się w roku 1992. W Szczańcu spotkało się wówczas 180 młodych ludzi i wyruszyło po raz pierwszy na Jasną Górę. Pomysł na taką formę pielgrzymki okazał się niezwykle trafny i wkrótce po pielgrzymce zaczęto tworzyć liczne lokalne wspólnoty "SPE". Kilka lat później, w roku 1997 narodziła się Pustynia Miast, czyli rekolekcje młodzieżowe, w losowo wybranych miastach. Celem "Pustyni", podobnie jak "SPE", była i jest ewangelizacja.
Podstawowe informacje.
Salezjańska Pielgrzymka Ewangelizacyjna.
SPE jest pielgrzymką młodzieży na Jasną Górę. Jest to kulminacja i podsumowanie całego roku działalności wspólnot "SWE". Pielgrzymi "SPE" otrzymują charakterystyczne błękitne chusty. Moderatorem "SPE" od jej początku do października 2013 roku (63 zjazd SWE we Wrocławiu) był ksiądz Leszek Zioła. Jego następcami zostali ksiądz Michał Mejer oraz ksiądz Michał Sabada. Oficjalnym hymnem pielgrzymki jest pieśń: „Niebiańskie Dzieci”. Trasa rozpoczyna się co roku 31 lipca w Szczańcu nieopodal Zielonej Góry, jej długość wynosi ok. 365 km i kończy się 14 sierpnia w Częstochowie. Trasa pielgrzymki przebiega w sumie przez 25 miejscowości, w których pielgrzymi nocują. Najważniejsze i największe z nich to:
Pustynia Miast.
Pustynię tworzą rekolekcje młodzieżowe, które odbywają się w losowo wybranych miastach. Celem "Pustyni", podobnie jak "SPE", jest ewangelizacja. Organizuje się spotkania ewangelizacyjne na osiedlach, placach, w szpitalach, domach dziecka, czy w więzieniach. Hymnem „Pustyniaków” jest pieśń: „Gdy uczniów swych posyłał Pan”. Do roku 2012 włącznie równolegle do trwania "SPE" odbywała się kilkudniowa Pielgrzymka Pustyni Miast. Jej uczestnicy otrzymywali charakterystyczne chusty w kolorze żółtym. Moderatorem "Pustyni Miast" od jej założenia do października 2013 roku był ksiądz Dariusz Presnal. Jego następcami na stanowisku moderatora "Pustyni Miast" zostali ksiądz Przemysław Cholewa oraz ksiądz Bartłomiej Przybylski.
Działalność.
Ewangelizacja.
W trakcie całorocznej pracy formacyjnej we wspólnotach lokalnych odbywają się spotkania młodych ludzi, na których rozważając fragmenty Pisma Świętego dyskutują na temat wiary i wielu dręczących młodzież problemów. Zrzeszeni we wspólnotach prowadzą również zajęcia dla dzieci i młodzieży, animują Msze święte, czuwania, adoracje, pomagają w prowadzeniu rekolekcji itp.
"SPE" i "Pustynię Miast" odróżnia od innych pielgrzymek i przedsięwzięć katolickich to, iż głównym ich celem jest ewangelizacja ludzi napotkanych na swojej drodze. Uczestnicy wspólnot "SWE" ewangelizują napotkanych ludzi zabawą w formie śpiewu i tańca. 
Na ulicach i rynkach miast wystawia się inscenizacje teatralne, organizuje się koncerty piosenek religijnych, zabawy dla dzieci. Urządza się również Apele Jasnogórskie połączone z przedstawieniami, czasem świadectwami oraz inne formy czuwania modlitewnego. 
Powyższe cechy i sposób ewangelizacji, jak również jej spontaniczność i pogoda ducha oraz radość ludzi ją tworzących, są charakterystyczne dla wspólnot "SWE". Szczególnie jest to widoczne w przypadku "SPE", gdy po całym dniu wędrówki młodzież zamiast odpoczywać, spędza czas na zabawie i modlitwie z mieszkańcami. Stało się to cechą wyróżniającą "SPE" spośród innych pielgrzymek.
Salezjańska Pielgrzymka Ewangelizacyjna (SPE).
Pielgrzymka młodzieży na Jasną Górę, jedno z dwóch corocznych przedsięwzięć katolickich Salezjańskich Wspólnot Ewangelizacyjnych i jednocześnie kulminacja oraz podsumowanie całego roku działalności wspólnot. SPE trwa od 31 lipca do 14 sierpnia każdego roku. Startuje ze Szczańca – wsi w województwie lubuskim, nieopodal Świebodzina i Zielonej Góry, a jej trasa liczy około 365 km. Pielgrzymi SPE otrzymują charakterystyczne błękitne chusty. Obecnie moderatorami SPE są ksiądz Michał Mejer i ksiądz Michał Sabada, którzy objęli to stanowisko po księdzu Leszku Ziole. Pierwsza SPE odbyła się w 1992 roku.
Trasa pielgrzymki.
Trasa rozpoczyna się co roku 31 lipca w Szczańcu i kończy się 14 sierpnia w Częstochowie. Trasa pielgrzymki przebiega w sumie przez 25 miejscowości, w których pielgrzymi nocują i w których odbywają się wieczorne ewangelizacje i czuwania modlitewne. W sumie przez 7 dni pielgrzymki, pielgrzymi nie nocują w jednym mieście, lecz są podzieleni na dwie bądź, w jednym przypadku na cztery miejscowości. Poniżej znajduje się spis wszystkich „miejscowości noclegowych” (w nawiasie znajdują się miejscowości, w których nocuje mniejsza część pielgrzymów):
Szczaniec, Babimost (i Chobienice), Wolsztyn, Przemęt (i Nowa Wieś), Włoszakowice (i Bukówiec Górny), Leszno, Poniec (i Pawłowice), Pakosław (i Chojno), Milicz, Twardogóra, Szczodrów, Stradomia Dolna, Poniatowice i Dziadowa Kłoda, Rychtal (i Krzyżowniki), Wołczyn, Olesno, Truskolasy, Częstochowa – Jasna Góra.

</doc>
<doc id="613958" url="https://pl.wikipedia.org/wiki?curid=613958" title="SWE">
SWE



</doc>
<doc id="613959" url="https://pl.wikipedia.org/wiki?curid=613959" title="SPE">
SPE



</doc>
<doc id="613960" url="https://pl.wikipedia.org/wiki?curid=613960" title="Dysmutaza ponadtlenkowa">
Dysmutaza ponadtlenkowa

Dysmutaza ponadtlenkowa (SOD z ang. "SuperOxide Dismutase", E.C. 1.15.1.1) – enzym z grupy oksydoreduktaz katalizujący dysmutację anionorodnika ponadtlenkowego.
Dysmutaza ponadtlenkowa została wyizolowana w 1939 roku z erytrocytów wołu, a największa jego zawartość jest w komórkach wątroby. Jest pierwszym odkrytym enzymem którego substratem jest wolny rodnik. Enzym ten jest metaloproteiną. Składa się z części białkowej (apoenzym) oraz katalitycznej grupy prostetycznej w formie atomu metalu pełniącej funkcję centrum aktywnego.
W komórkach ludzkich występują trzy izoformy dysmutaz ponadtlenkowych:
EC SOD występuje w: limfie, osoczu, płynie maziowym. W odróżnieniu od pozostałych izoform może być wydalana na zewnątrz, a jej umiejscowienie komórkowe to błona komórkowa i macierz międzykomórkowa.
Jest ona strukturą tetrameryczną z elementami sacharydowymi, i jest odporna na działanie mocznika i wysokich temperatur oraz wiąże heparynę w odróżnieniu od dwóch pozostałych izoform dysmutaz ponadtlenkowych. SOD-1 i SOD-2 nie posiadają w swojej budowie cukrów, a SOD-1 jest homodimerem, pozostałe dwie formy to homotetramer
SOD-1 oraz EC SOD mogą być hamowane przez jony cyjankowe lub azydkowe.
Podstawienie seryny przez 3-Metyloamino-L-alaninę (aminokwas niebiałkowy) zmienia strukturę SOD-1, co może skutkować degeneracją neuronów i rozwojem stwardnienia zanikowego boczne zachodniego Pacyfiku

</doc>
<doc id="613963" url="https://pl.wikipedia.org/wiki?curid=613963" title="LF2">
LF2



</doc>
<doc id="613964" url="https://pl.wikipedia.org/wiki?curid=613964" title="Druga krucjata">
Druga krucjata



</doc>
<doc id="613967" url="https://pl.wikipedia.org/wiki?curid=613967" title="Sternfeld (krater księżycowy)">
Sternfeld (krater księżycowy)

Sternfeld – uderzeniowy krater księżycowy, leżący na niewidocznej z Ziemi stronie Księżyca. Leży na południe od krateru Paschen i na wschód od krateru Lodygin.
Sternfeld ma w dużym stopniu zniszczoną krawędź spowodowaną kolejnymi zderzeniami. W rezultacie zewnętrzna krawędź jest nieregularna i ledwo widoczna. Drobne zniszczenie w północno-zachodniej krawędzi to satelicki krater "Lodygin F". Powierzchnia wewnątrz jest też zniekształcona przez uderzenia małych meteorów.
Decyzją Międzynarodowej Unii Astronomicznej w 1991 został nazwany imieniem Arego Sternfelda, jednego z pionierów kosmonautyki polskiego pochodzenia.

</doc>
<doc id="613968" url="https://pl.wikipedia.org/wiki?curid=613968" title="Ь">
Ь

Ь, miękki znak (, , , ) (Ь, ь) – znak cyrylicy służący do zmiękczania. W wymowie odpowiada to palatalizacji []. Nie rozpoczyna wyrazów, a forma „wielkiej litery” jest używana w wyrażeniach zawierających tylko wersaliki lub kapitaliki.

</doc>
<doc id="613972" url="https://pl.wikipedia.org/wiki?curid=613972" title="Session Announcement Protocol">
Session Announcement Protocol

Session Announcement Protocol (SAP) jest protokołem wykorzystywanym przez usługi powodujące tzw. „burze rozgłoszeń” (radio, telewizja internetowa).
Został opublikowany przez instytut IETF w dokumencie .

</doc>
<doc id="613974" url="https://pl.wikipedia.org/wiki?curid=613974" title="Dvůr Králové">
Dvůr Králové



</doc>
<doc id="613975" url="https://pl.wikipedia.org/wiki?curid=613975" title="Dvur Kralove">
Dvur Kralove



</doc>
<doc id="613979" url="https://pl.wikipedia.org/wiki?curid=613979" title="Kot europejski krótkowłosy">
Kot europejski krótkowłosy

Kot europejski krótkowłosy (zwany niekiedy również "kotem celtyckim") – naturalna, stosunkowo niedawno uznana rasa kota. Uznanie rasy nastąpiło ze względu na konieczność ochrony pierwotnych genów kotów występujących od wieków na terenie Europy.
Historia.
W 1982 r. rasa została uznana przez Fédération Internationale Féline. Jest spotykany w całej Europie. Europejski krótkowłosy ma swoich odpowiedników w Wielkiej Brytanii i USA, które były hodowane o wiele dłużej. Jednak wygląd brytyjskiego krótkowłosego został ukształtowany na skutek krzyżowań z kotami perskimi. Kot amerykański krótkowłosy już bardziej przypomina „Europejczyka”, choć większość sprzedawanych kotów tej rasy ma bardzo efektowne srebrne futerko we wzorze tabby.
Opis rasy.
Europejski kot krótkowłosy w porównaniu z innymi rasami ma ciało o rozmiarach od średnich do dużych, kończyny mogą mieć różną długość, mocne, z okrągłymi łapami, ogon u nasady gruby, cieniejący ku zaokrąglonemu końcowi. Głowa dłuższa niż szeroka, lecz zdarzają się koty z bardziej okrągławą. Uszy średniej wielkości, lekko zaokrąglone u góry. Oczy okrągłe, ustawione lekko skośnie, rozwarte, o różnych kolorach – od ciemnoniebieskiego, do intensywnego zielonego. Dorosły samiec waży 4 kg, a samica 3,5 kg. Długość to około 45-50 cm + 25-30 cm ogona. Ma wiele odmian barwnych.
Za najbardziej pierwotne ubarwienie kota europejskiego uznaje się „pręgowanie”, występujące w trzech wariantach (cętkowany, tygrysi oraz marmurkowy). Wzór marmurkowy był najprawdopodobniej wzorem wyjściowym dla pozostałych wariantów. Często są spotykane również czarne. 
Rasa nie jest narażona na choroby.

</doc>
<doc id="613984" url="https://pl.wikipedia.org/wiki?curid=613984" title="Albion (gra komputerowa)">
Albion (gra komputerowa)

Albion – komputerowa gra fabularna wydana przez Blue Byte w 1995 roku w Niemczech, a rok później w Stanach Zjednoczonych. Grę charakteryzują mieszanka fantastyki naukowej i fantasy, rozbudowane dialogi oraz różne graficzne systemy nawigacji (w tym 2D i 3D).
Fabuła.
Akcja gry toczy się w roku 2227, a gracz wciela się w postać Toma Driscolla, do którego z czasem dołączają inne postacie, tworząc drużynę liczącą do sześciu osób. W Albionie występuje połączenie nowoczesności ze światem fantasy.
Historia.
Pierwotnie gra była rozwijana na platformie Amiga AGA, ale gdy producent komputera zbankrutował w 1994 roku"," twórcy zmienili platformę na PC / DOS. Istnieje wersja pre-alpha gry "Albion" na Amigę.

</doc>
<doc id="613985" url="https://pl.wikipedia.org/wiki?curid=613985" title="Bitwa nad Largą">
Bitwa nad Largą

Bitwa nad Largą – starcie zbrojne, które miało miejsce 18 lipca 1770 podczas V wojny rosyjsko-tureckiej (1768–1774).
Bitwa została stoczona nad rzeką Largą między armią turecko-tatarską Abazy Paszy i chana krymskiego Kapłana II Gireja liczącą 45 000 żołnierzy (15 000 janczarów, 30 000 Tatarów i 33 działa), a 1 armią rosyjską feldmarszałka Piotra Rumiancewa (32 000 piechoty, 8 000 jazdy i 115 dział).
Turcy i Tatarzy zajęli umocnioną pozycję u ujścia Largi do Prutu. Front ich armii osłaniała bagnista dolina Largi, zaś lewe skrzydło opływał Prut. Rumiancew pozostawił na swym froncie oddziały osłonowe o niewielkiej sile, a większość wojsk nocą skrycie ześrodkował na lewym skrzydle. Wieczorem 17 lipca Rosjanie z dala od pozycji nieprzyjacielskich przerzucili 4 mosty przez Largę. W nocy cała armia Rumiancewa (oprócz wydzielonej grupy Plemiannikowa – 6 tys. żołnierzy) bez przeszkód przeprawiła się na drugi brzeg rzeki, posuwając się w kierunku pozycji turecko-tatarskich. 
Do boju Rumiancew uszykował swe wojska w czworoboki z artylerią. O godzinie 4:00 rosyjska artyleria otworzyła ogień na pozycje nieprzyjacielskie. Jednocześnie ruszyła do natarcia grupa Plemiannikowa, wykonując atak pozorowany dla odwrócenia uwagi od głównych sił Rosjan. Kontratak Tatarów Plemiannikow odparł ogniem piechoty i artylerii. Inny oddział tatarski obszedł lewe skrzydło rosyjskie z zamiarem zaatakowania tyłów, co Rosjanom udało się udaremnić dzięki zgrupowaniu piechoty z artylerią wydzielonemu z rezerw. W tym czasie główne siły dowodzone przez gen. Nikołaja Repnina przełamały opór janczarów i wdarły się do obozu. Turcy i Tatarzy rzucili się do ucieczki na południe, ścigani przez jazdę rosyjską. 
W 8-godzinnej bitwie nieprzyjaciel stracił 1 tys. zabitych i 2 tys. jeńców, głównie janczarów. Zwycięstwo rosyjskie było zupełne. Rosjanie opanowali cały obóz nieprzyjaciela i zdobyli wszystkie 33 działa. Sukces wojsk rosyjskich nad Largą wraz z rozbiciem awangardy wojsk tureckich stworzył sprzyjające warunki do późniejszego rozgromienia głównych sił tureckich. Rumiancew odznaczony został Orderem Św. Jerzego pierwszego stopnia. Dwa tygodnie później Rosjanie pod jego wodzą odnieśli jeszcze większe zwycięstwo w bitwie nad Kagułem.

</doc>
<doc id="613986" url="https://pl.wikipedia.org/wiki?curid=613986" title="Hrabstwo Luzerne">
Hrabstwo Luzerne

Hrabstwo Luzerne (ang. "Luzerne County") – jednostka administracyjna w amerykańskim stanie Pensylwania, położone w regionie bogatym w złoża antracytu, zwanym „The Coal Region” (węglowe zagłębie). W 2000 roku populacja hrabstwa wynosiła 319 250 osób. Siedzibą władz hrabstwa jest miasto Wilkes-Barre.
Jednostka administracyjna została stworzona 25 września 1786 roku z części hrabstwa Northumberland. Powierzchnia hrabstwa wynosi 2349 km² (907 mil²). Graniczy z następującymi hrabstwami:
96,63% ludności jest biała, 1,69% czarna, 0,09% to rdzenni Amerykanie, 0,58% Azjaci, 0,01% ludności pochodzi z wysp pacyficznych, 0,43% jest innych ras, 0,57% to ludność mieszana rasowo. W hrabstwie Luzerne żyje 1,16% Latynosów. Hrabstwo ma 130 687 gospodarstw domowych. 16% ludności ma powyżej 65 roku życia.
Hrabstwo Luzerne jest jedynym w Stanach Zjednoczonych z ludnością pochodzenia polskiego jako największą grupą etniczną. Amerykanie pochodzenia polskiego stanowią 22,2%, pochodzenia włoskiego 15,6%, irlandzkiego 13,8%, niemieckiego 12,1% i słowackiego 5,3% ludności według spisu z 2000 roku. Większość mieszkańców Pensylwanii deklaruje pochodzenie niemieckie, w tym część posługuje się językiem pensylwańskim.
Miasta i gminy.
Nieoficjalne jednostki terenowe.
Nieoficjalne jednostki terenowe hrabstwa wyznaczone przez United States Census Bureau i brane pod uwagę w sporządzanych przez nie statystykach:
Edukacja.
Publiczne okręgi szkolne w hrabstwie:

</doc>
<doc id="613988" url="https://pl.wikipedia.org/wiki?curid=613988" title="Ы">
Ы

Ы, Ыы (jery) – podstawowa litera cyrylicy, będąca pierwotnie ligaturą liter Ъ i І, później liter Ь i І. W języku rosyjskim oznacza samogłoskę [] lub . W języku rosyjskim nie zaczyna żadnego wyrazu (z wyjątkiem nazw obcych, np. Ытык-Кюёль (Ytyk Kiujol) lub Ыгыатта (Ygyatta)). W języku inguskim w wyrazach rdzennych oznacza przednią samogłoskę nosową i np. w wyrazie takim jak ды (koń). W alfabecie łacińskim zazwyczaj odpowiada literze Y.

</doc>
<doc id="613989" url="https://pl.wikipedia.org/wiki?curid=613989" title="Υ">
Υ



</doc>
<doc id="613990" url="https://pl.wikipedia.org/wiki?curid=613990" title="Zielonogórski wodociąg miejski">
Zielonogórski wodociąg miejski

Zielonogórski wodociąg miejski, zbudowany w oparciu o drewniane rury i ujęcia system, istniał już w drugiej połowie XV wieku. Zasilał on publiczne punkty czerpania wody. Źródłem wody dla miasta w tym czasie był strumień Złota Łącza wypływający z okolic Browaru Zachodniego Lubusz i stamtąd, wzdłuż ulic Strzeleckiej i Grottgera, systemem rur, koryt i rynien doprowadzano wodę do ratusza, a także do punktów czerpania. Według zachowanych dokumentów w roku 1795 miasto miało 32 takie punkty, a i wcześniej, na początku osiemnastego wieku, było już ich kilkanaście. Rury drewniane od około XVIII wieku sukcesywnie zastępowano ceramicznymi, a od roku 1832 – żeliwnymi.
Rozwój miasta, wzrost liczby jego mieszkańców oraz rosnące potrzeby rozwijającego się w mieście przemysłu spowodowały, że w XIX wieku lustro wód podziemnych na poziomie 162 m n.p.m. zaczęło się obniżać i wydajność ujęcia u źródeł Złotej Łączy przestała być wystarczająca.
W roku 1875 decyzją władz miasta Zielona Góra powołano Zakład Wodociągów Miejskich. 23 lipca tego roku tutejsza gazeta "„Grünberger Wochenblatt”" zamieściła regulamin korzystania z sieci. Zgodnie z nim każdy, kto chciał korzystać z miejskiego wodociągu musiał postarać się w magistracie o zezwolenie, a następnie wykonać na własny koszt przyłącze. Korzystanie z wody było płatne; początkowo nie stosowano wodomierzy, cennik określał opłaty w zależności od rodzaju odbiornika wody lub celu zaopatrzenia. W ciągu roku od uruchomienia Zakładu Wodociągów pierwszych 22 odbiorców skorzystało z zaproponowanej nowoczesnej metody zaopatrzenia w wodę i zleciło berlińskiej firmie "Aird et Mare", wytypowanej do tych robót przez magistrat, wykonanie przyłączy.
W latach 1875–1878 zbudowano zbiornik o pojemności 430 m³ zasilany z ośmiu studni oraz sieć żeliwnych rur rozprowadzających wodę do odbiorców. Wkrótce jednak (w 1883) w mieście wybuchł groźny pożar; podczas jego gaszenia zużyto tyle wody, że poziom wód w studniach znowu drastycznie się obniżył. W rezultacie zaistniała konieczność instalowania pomp, z których pierwszą ufundowała kopalnia węgla brunatnego. Zakład Wodociągów Miejskich przynosił już spory dochód i mógł pozwolić sobie na dalsze inwestycje. Wywiercono kolejne studnie przy ul. Nowej i al. Słowackiego. W 1897 zbudowano w najwyższym punkcie miasta betonowy zbiornik o pojemności tysiąca metrów sześciennych. Kolejny zbiornik – wieżowy – o wysokości 33 metrów, 8,8 metra średnicy i pojemności 300 m³ w zbiorniku górnym oraz 175 w dolnym przelotowym zbudowano w 1927 na wzgórzu przy dzisiejszej ulicy Kordiana, nieopodal historycznego źródła Złotej Łączy.
Po II wojnie światowej zaopatrzenie miasta w wodę z dotychczasowych źródeł stało się niewystarczające. W 1966–1968 uruchomiono tzw. ujęcie lewarowe wód podziemnych zlokalizowane z Pradoliny Odry w okolicach wsi Zawada i Jany wraz ze stacją uzdatniania wód. W 1975 uruchomiono koło Głuchowa ujęcie wód powierzchniowych „Sadowa” z rzeki Obrzycy, a stację uzdatniania dostosowano do oczyszczania wody z tych ujęć, później kilkakrotnie rozbudowując. Oprócz ujęć lewarowych z Pradoliny Odry i powierzchniowych z Obrzycy do miasto korzysta w ograniczonym stopniu z ujęć głębinowych. Jeszcze do lat 90. XX wieku wodę z tych ujęć można było bezpłatnie pobierać z publicznych kranów.
Po przekształceniach własnościowych i organizacyjnych, od 1 lipca 2004 systemem wodociągowo-kanalizacyjnym w Zielonej Górze zarządza „Zielonogórskie Wodociągi i Kanalizacja” sp.z o.o., obsługując ponad 120 tys. odbiorców.

</doc>
<doc id="613992" url="https://pl.wikipedia.org/wiki?curid=613992" title="Języki atlantyckie">
Języki atlantyckie

Języki atlantyckie (lub zachodnioatlantyckie) – grupa języków z rodziny nigero-kongijskiej, według niektórych klasyfikacji stanowiąca podgrupę języków atlantycko-kongijskich. Używane wzdłuż wybrzeża Oceanu Atlantyckiego od Senegalu po Liberię. W przypadku języka ful, znaczące skupiska wzdłuż Sahelu, od Senegalu po Nigerię i Kamerun. Język ful i język wolof z Senegalu to najpopularniejsze języki z tej grupy, każdym z nich posługuje się kilka milionów ludzi.

</doc>
<doc id="613997" url="https://pl.wikipedia.org/wiki?curid=613997" title="Lista hrabstw w stanie Pensylwania">
Lista hrabstw w stanie Pensylwania

Amerykański stan Pensylwania dzieli się na 67 hrabstw. Pierwsze trzy hrabstwa zostały utworzone w 1682 roku (Bucks, Chester, Philadelphia). W 1854 roku miasto Filadelfia oraz hrabstwo Philadelphia zostało skonsolidowane w jeden system jurysdykcyjny (ang. "consolidated city-county").
W celu identyfikacji hrabstw United States Census Bureau wykorzystuje kod Federal Information Processing Standard (w skrócie FIPS). Dla stanu Pensylwania wszystkie kody zaczynają się od liczb 42, kolejne oznaczają już konkretne hrabstwo.

</doc>
<doc id="613998" url="https://pl.wikipedia.org/wiki?curid=613998" title="Droga wojewódzka nr 445">
Droga wojewódzka nr 445

Droga wojewódzka nr 445 (DW445) – droga wojewódzka o długości ok. 13 km łącząca Ostrów Wielkopolski z Odolanowem.

</doc>
<doc id="614000" url="https://pl.wikipedia.org/wiki?curid=614000" title="DW445">
DW445



</doc>
<doc id="614002" url="https://pl.wikipedia.org/wiki?curid=614002" title="DW444">
DW444



</doc>
<doc id="614006" url="https://pl.wikipedia.org/wiki?curid=614006" title="Droga wojewódzka nr 444">
Droga wojewódzka nr 444

Droga wojewódzka nr 444 (DW444) – droga wojewódzka o długości ok. 50 km łącząca Krotoszyn z Ostrzeszowem. Droga przebiega na krótkim odcinku przez Park Krajobrazowy Dolina Baryczy.
Bezpieczeństwo na drodze.
Droga wojewódzka nr 444 na obszarze zabudowanym wsi Świeca ma kilka niebezpiecznych zakrętów. Z tego powodu zarówno kierowcy jak i rowerzyści oraz piesi powinni zachować szczególną ostrożność wymaganą od uczestników ruchu drogowego. 

</doc>
<doc id="614008" url="https://pl.wikipedia.org/wiki?curid=614008" title="DW449">
DW449



</doc>
<doc id="614010" url="https://pl.wikipedia.org/wiki?curid=614010" title="Droga wojewódzka nr 449">
Droga wojewódzka nr 449

Droga wojewódzka nr 449 (DW449) – droga wojewódzka o długości ok. 70 km łącząca Syców z Błaszkami. Przebiega przez teren województwa dolnośląskiego (powiat oleśnicki), wielkopolskiego (powiat ostrzeszowski i kaliski) i łódzkiego (powiat sieradzki)

</doc>
<doc id="614012" url="https://pl.wikipedia.org/wiki?curid=614012" title="DW447">
DW447



</doc>
<doc id="614013" url="https://pl.wikipedia.org/wiki?curid=614013" title="Droga wojewódzka nr 447">
Droga wojewódzka nr 447

Droga wojewódzka nr 447 (DW447) – droga wojewódzka o długości ok. 19 km łącząca Antonin z Grabowem n. Prosną.
W 2019 droga została wyremontowana (wraz z przepustem) na odcinku z Chlewa do Grabowa nad Prosną.

</doc>
<doc id="614014" url="https://pl.wikipedia.org/wiki?curid=614014" title="Dzwonnik z Notre Dame">
Dzwonnik z Notre Dame



</doc>
<doc id="614015" url="https://pl.wikipedia.org/wiki?curid=614015" title="Dysmutaza">
Dysmutaza



</doc>
<doc id="614019" url="https://pl.wikipedia.org/wiki?curid=614019" title="Władysław Gwiazda">
Władysław Gwiazda

Władysław Włodzimierz Gwiazda (ur. 12 marca 1935 w Starogardzie Gdańskim, zm. 5 lutego 1998) – ekonomista i polityk. wicepremier (1985–1987) i minister współpracy gospodarczej z zagranicą (1987–1988) w rządzie Zbigniewa Messnera, ambasador PRL/RP w Holandii
Życiorys.
Syn Ignacego i Wandy. W latach 1949–1956 należał do Związku Młodzieży Polskiej, 15 grudnia 1955 wstąpił do Polskiej Zjednoczonej Partii Robotniczej. W 1957 ukończył studia na Wydziale Handlu Zagranicznego Szkoły Głównej Planowania i Statystyki w Warszawie, po czym do 1960 pracował w Centrali Handlu Zagranicznego „Motoimport”. Od 1960 do 1964 był kierownikiem działu w Biurze Radcy Handlowego w Moskwie. W latach 1964–1971 i 1973–1985 pracował w administracji, w tym w randze podsekretarza stanu w Ministerstwie Handlu Zagranicznego (w 1974–1981 Ministerstwo Handlu Zagranicznego i Gospodarki Morskiej). W 1985 w rządzie Zbigniewa Messnera objął stanowisko Wiceprezesa Rady Ministrów, kierował Komitetem Rady Ministrów ds. Stosunków Gospodarczych z Zagranicą (do 1987 roku). W latach 1987–1988 był ministrem współpracy gospodarczej z zagranicą.
Pełnił funkcje dyplomatyczne, od 1971 do 1973 jako radca handlowy Ambasady PRL w Moskwie, 1985–1988 był stały przedstawicielem Polski w Radzie Wzajemnej Pomocy Gospodarczej w Moskwie. Od listopada 1988 do 1991 ambasador PRL w Holandii.
Pochowany na cmentarzu komunalnym Północnym w Warszawie (S-VIII-4, 8, 11).

</doc>
<doc id="614020" url="https://pl.wikipedia.org/wiki?curid=614020" title="Hajduhadhaz">
Hajduhadhaz



</doc>
<doc id="614021" url="https://pl.wikipedia.org/wiki?curid=614021" title="Ogrójec">
Ogrójec



</doc>
<doc id="614023" url="https://pl.wikipedia.org/wiki?curid=614023" title="Gmina Łozowo">
Gmina Łozowo

Gmina Łozowo (mac. "Општина Лозово") – gmina w środkowej Macedonii Północnej.
Graniczy z gminami: Sweti Nikołe od północy, Wełes od zachodu, Gradsko od południa oraz Sztip od wschodu.
Skład etniczny:
W skład gminy wchodzi:

</doc>
<doc id="614027" url="https://pl.wikipedia.org/wiki?curid=614027" title="We Are the Champions">
We Are the Champions

We Are the Champions – ballada rockowa brytyjskiego zespołu Queen, napisana przez Freddiego Mercury’ego i wydana na albumie "News of the World" (1977). Należy do największych przebojów grupy i – obok „We Will Rock You” – regularnie pojawia się m.in. podczas wydarzeń sportowych.
Geneza utworu.
Utwór miał początkowo znaleźć się na albumie "A Night at the Opera", jednak Mercury uznał, że nie pasuje on do całości i zadecydował o odłożeniu jego premiery na później. Według Briana Maya powstanie „We Are the Champions” było odpowiedzią na życzenie publiczności.
Utwór na koncertach i w radiu.
Utwór wydano na singlu razem z „We Will Rock You”. Od czasu publikacji na małej płycie tych dwóch piosenek, niemal zawsze zamykały one koncerty zespołu Queen. Były one odtwarzane w radiu kolejno, w takiej formie jak zostały umieszczone na „podwójnym” singlu. Wykonanie na żywo znajduje się na albumach: Live Killers, Queen Rock Montreal, Queen on Fire – Live at the Bowl, Live at Wembley ’86, .
Podczas trasy News of the World Tour utwór był wykonywany jako ostatni przed bisem. Później Queen grało jeszcze Sheer Heart Attack i Jailhouse Rock.

</doc>
<doc id="614028" url="https://pl.wikipedia.org/wiki?curid=614028" title="Kirysowate">
Kirysowate

Kirysowate, kirysy (Doradidae) – rodzina słodkowodnych ryb sumokształtnych. Pomimo dużego podobieństwa nazwy do kiryskowatych (kirysków) jest to odrębna rodzina. Dawniej nazywane były doradowatymi (od Doradidae). Mniejsze i średnie gatunki są hodowane w akwariach, większe poławiane jako ryby konsumpcyjne.
Zasięg występowania.
Tropikalna i subtropikalna Ameryka Południowa, na wschód od Andów – głównie w Brazylii, Peru i regionie Gujana. Występują w rzekach, potokach o umiarkowanym nurcie oraz w jeziorach. Preferują kryjówki wśród zatopionych korzeni lub odpoczywają zakopując się w piasku.
Najstarsze niewątpliwe skamieliny kirysowatych to częściowe czaszki "Oxydoras" z miocenu Wenezueli, Peru i Argentyny.
Klasyfikacja.
Rodzaje zaliczane do tej rodziny:
"Acanthodoras" — "Agamyxis" — "Amblydoras" — "Anadoras" — "Anduzedoras" — "Astrodoras" — "Centrochir" — "Centrodoras" — "Doraops" — "Doras" — "Franciscodoras" — "Hassar" — "Hemidoras" — "Hypodoras" — "Kalyptodoras" — "Leptodoras" — "Lithodoras" — "Megalodoras" — "Merodoras" — "Nemadoras" — "Opsodoras" — "Orinocodoras" — "Ossancora" — "Oxydoras" — "Physopyxis" — "Platydoras" — "Pterodoras" — "Rhinodoras" — "Rhynchodoras" — "Scorpiodoras" — "Trachydoras" — "Wertheimeria"

</doc>
<doc id="614029" url="https://pl.wikipedia.org/wiki?curid=614029" title="Osiedle Franciszka Kotuli">
Osiedle Franciszka Kotuli

Osiedle Franciszka Kotuli – osiedle nr XXIV miasta Rzeszowa. Dnia 28 grudnia 2010 r. liczyło 4426 mieszkańców, a według stanu na dzień 10 maja 2019 r. osiedle zamieszkiwały 5782 osoby. Według stanu na 31 października 2019 r. osiedle liczyło 5772 mieszkańców.
Osiedle jest jednym z najmłodszych rzeszowskich kompleksów mieszkaniowych. Pierwsze budynki mieszkalne pojawiły się tam w latach 90. XX wieku. Obecnie jest ono jednym z najprężniej rozwijających się osiedli w Rzeszowie. 

</doc>
<doc id="614030" url="https://pl.wikipedia.org/wiki?curid=614030" title="Doradidae">
Doradidae



</doc>
<doc id="614033" url="https://pl.wikipedia.org/wiki?curid=614033" title="Soo-Otsa">
Soo-Otsa



</doc>
<doc id="614038" url="https://pl.wikipedia.org/wiki?curid=614038" title="Flagi republik związkowych ZSRR">
Flagi republik związkowych ZSRR

Flagi republik związkowych ZSRR nawiązywały do wyglądu flagi ZSRR. 
Dominującym kolorem każdej z tych flag była czerwień – barwa flagi ZSRR. Kolor ten zajmował ponad połowę powierzchni w górnej części sztandarów i od czasów Komuny Paryskiej jest symbolem ruchu komunistycznego i robotniczego, jako nawiązanie do przelanej przez robotników krwi.
Flagi w lewym górnym rogu zawierały wizerunek złotego sierpa i młota oraz umieszczoną nad nimi czerwoną pięcioramienną gwiazdę w złotym obramowaniu. Sierp i młot symbolizowały sojusz robotniczo-chłopski, a czerwona gwiazda – przyszłe zwycięstwo komunizmu we wszystkich pięciu częściach świata. Ponadto przez takie umieszczenie symboli flaga nawiązywała graficznie do flagi ZSRR. Jedynie na fladze Gruzińskiej SRR sierp i młot były barwy czerwonej. 
Flagi radzieckich republik w sposób zasadniczy zrywały z przedrewolucyjnymi barwami narodowymi (o ile w ogóle kraje takowe posiadały). Zawarta we flagach kolorystyka nawiązywała głównie do komunizmu (barwa czerwona). Symbolika pozostałych barw była różnie tłumaczona. Flagi nie zawierały elementów nawiązujących do specyfiki kraju: jedynie flagi Estońskiej SRR i Łotewskiej SRR zawierały stylizowany rysunek morskich fal.
W czasie istnienia ZSRR flagi republik związkowych zmieniały się. Prezentowane niżej wzory były używane od przełomu lat 40 i 50. do początku 90. Jedynie flagi Karelo-Fińskiej SRR oraz Zakaukaskiej FSRR pochodzą z lat wcześniejszych, gdyż republiki te przestały istnieć na długo przed rozwiązaniem ZSRR.
Pierwotny wygląd flag republik związkowych.
Pierwsze wzory flag, przyjęte tuż po utworzeniu danej republiki były całe czerwone, a w lewym górnym rogu umieszczano na nich złotą czcionką napis ze skróconą lub częściowo skróconą nazwą republiki, a czasem także sierp i młot. Także i te flagi często bywały zmieniane, co związane było np. ze zmianą sposobu zapisu danego języka (zwłaszcza zastąpieniem pisma łacińskiego cyrylicą).
Przykładowe wczesne flagi republik radzieckich
Flagi republik autonomicznych.
W początkowym okresie opracowując flagi republik autonomicznych czyniono to na tej samej zasadzie, co flagi republik związkowych w owym okresie – na czerwonej fladze umieszczano skrót nazwy republiki. W okresie późniejszym (od przełomu lat 40. i 50.) flagą danej republiki autonomicznej była flaga republiki związkowej, w której skład wchodziła dana autonomia, uzupełniona o napis ze skróconą nazwą republiki autonomicznej. Flagi republik autonomicznych także bywały zmieniane, co spowodowane było zmianami napisów na nich.
Przykładowe flagi republik autonomicznych utworzone i obowiązujące od lat 50.
Przykładowe flagi republik autonomicznych z lat 30. i 40. XX wieku

</doc>
<doc id="614039" url="https://pl.wikipedia.org/wiki?curid=614039" title="Horacio Quiroga">
Horacio Quiroga

Horacio Quiroga (ur. 31 grudnia 1878 w Salto, zm. 19 lutego 1937 w Buenos Aires) – urugwajski pisarz, który od 1901 mieszkał w Argentynie, prowadząc życie farmera. Quiroga uznawany jest za najwybitniejszego przedstawiciela regionalizmu w literaturze hispanoamerykańskiej (iberoamerykańskiej). Do jego najbardziej znanych dzieł należą opowieści o życiu w odległych od świata rejonach północnej Argentyny: "Opowiadania o miłości, szaleństwie i śmierci", "Biała zapaść", "Opowieści leśne", "Bajki argentyńskie". Popełnił samobójstwo.

</doc>
<doc id="614043" url="https://pl.wikipedia.org/wiki?curid=614043" title="Eneco Tour 2005">
Eneco Tour 2005

1. Eneco Tour rozpoczął się 3 sierpnia 2005 w Mechelen, a skończył 10 sierpnia w Etten-Leur. Trasa wyścigu przebiegała przez Holandię i Belgię i liczyła 1421 km. W wyścigu wystartowało 184 kolarzy z 23 drużyn. Zwycięzcą okazał się Bobby Julich.

</doc>
<doc id="614044" url="https://pl.wikipedia.org/wiki?curid=614044" title="Grandes Jorasses">
Grandes Jorasses

Grandes Jorasses – grań w głównym grzbiecie Masywu Mont Blanc, w grupie górskiej Jorasses. Leży na granicy między Francją (departament Górna Sabaudia), a Włochami (region Dolina Aosty). Grań przebiega równoleżnikowo od przełęczy Col des Hirondelles (3491 m) na wschodzie do przełęczy Col des Grandes Jorasses (3825 m) na zachodzie.
W grani znajdują się następujące wierzchołki (licząc od wschodu): 
Północna ściana Grandes Jorasses wznosi się nad lodowcem Glacier de Leschaux i ma 1200 metrów wysokości. Klasyczną drogą przez północną ścianę jest filar Walkera (Cassin/Esposito/Tizzoni, 1938, TD+/ED1, IV, 5c/6a, A1, 1200 m), prowadzący wprost na wierzchołek. 
Filar Walkera na Grandes Jorasses, północna ściana Eigeru i północna ściana Matterhornu tworzą tzw. Tryptyk Alpejski (najbardziej wymagających, północnych ścian Alp).
Polscy alpiniści na Grandes Jorasses
Swój udział w wytyczaniu nowych dróg wspinaczkowych mają na Grandes Jorasses polscy wspinacze. Pierwszą z polskich, nowych dróg na północnej ścianie góry wytyczyli Henryk Furmanik, Andrzej Heinrich i Krzysztof Zdzitowiecki - droga znajduje się na Pointe Young. Ich przejście miało miejsce w 1968 roku i była to w tamtym czasie dopiero siódma niezależna droga na ścianie. W lipcu 1970 roku Eugeniusz Chrobak, Jacek Poręba i Wojciech Wróż wytyczyli na tej samej ścianie, na Pointe Hélene, kolejną polską drogę. W sierpniu 1975 roku na ten sam wierzchołek Pointe Hélene, swoją nową drogę wytycza zespół Jerzy Kukuczka, Wojciech Kurtyka i Marek Łukaszewski . W sierpniu 2004 roku nową, 900-metrową drogę w lewej części północnej ściany wytyczyli również poznaniacy, Maciej Sokołowski i Michał Włodarczak. 

</doc>
<doc id="614046" url="https://pl.wikipedia.org/wiki?curid=614046" title="Kot europejski">
Kot europejski



</doc>
<doc id="614047" url="https://pl.wikipedia.org/wiki?curid=614047" title="Malapterurus">
Malapterurus

Malapterurus – rodzaj słodkowodnych ryb sumokształtnych z rodziny Malapteruridae.
Występowanie.
Tropikalne obszary Afryki oraz Nil.
Klasyfikacja.
Gatunki zaliczane do tego rodzaju:
Gatunkiem typowym jest "Silurus electricus" ("M. electricus").

</doc>
<doc id="614048" url="https://pl.wikipedia.org/wiki?curid=614048" title="Malapterurus electricus">
Malapterurus electricus



</doc>
<doc id="614049" url="https://pl.wikipedia.org/wiki?curid=614049" title="Neil Jordan">
Neil Jordan

Neil Jordan (ur. 25 lutego 1950 w Sligo) – irlandzki reżyser i scenarzysta filmowy, powieściopisarz i autor opowiadań. Laureat Oscara za najlepszy scenariusz oryginalny.
Życiorys.
Jako pisarz debiutował latach 70. XX wieku, jest autorem opowiadań i kilku powieści. Karierę filmową zaczynał jako konsultant Johna Boormana przy realizacji "Excalibura", filmu o Rycerzach Okrągłego Stołu. Samodzielnie debiutował rok później – napisał scenariusz i wyreżyserował "Angel". Główną rolę w filmie zagrał Stephen Rea, który później wystąpił także w innych dziełach reżysera, stając się jego ulubionym aktorem. Jordan realizuje filmy tematycznie i produkcyjnie związane z jego ojczyzną, jednak równie chętnie pracuje w Stanach Zjednoczonych.
Uznanie przyniosła mu "Gra pozorów" z 1992. Bohaterem filmu jest bojownik IRA (Rea), który z poczucia winy za śmierć angielskiego żołnierza wikła się w skomplikowany związek uczuciowy z jego kochankiem, młodym transwestytą. Film zdobył szereg nagród i nominacji do prestiżowych nagród, a Jordanowi przyniósł w 1993 Oscara za scenariusz.
Następny swój film Irlandczyk zrealizował w Hollywood. Horror "Wywiad z wampirem" został nakręcony w gwiazdorskiej obsadzie na podstawie powieści Anne Rice o tym samym tytule.
W kolejnych dwóch filmach Jordan "wraca" do Irlandii. W koprodukcji irlandzko-amerykańsko-brytyjskiej powstał biograficzny "Michael Collins" – jego bohaterem jest autentyczny przywódca IRA z czasów Wolnego Państwa Irlandzkiego. Film zdobył Złotego Lwa na 53. MFF w Wenecji. Z kolei "Chłopak rzeźnika" jest przerysowanym obrazem dorastania w Irlandii w latach 60.
W 2002 zrealizował "Podwójny blef", będący remakem czarnego kryminału "Bob le flambeur" Jean-Pierre Melville’a z połowy lata 50. XX wieku.
Neil Jordan jest członkiem Aosdána, irlandzkiego stowarzyszenia grupującego wybitnych twórców. Zasiadał w jury konkursu głównego na 49. MFF w Wenecji (1992).

</doc>
<doc id="614050" url="https://pl.wikipedia.org/wiki?curid=614050" title="Paradoxoglanis">
Paradoxoglanis

Paradoxoglanis – rodzaj słodkowodnych ryb sumokształtnych z rodziny Malapteruridae.
Występowanie.
Afryka – dorzecze Kongo.
Klasyfikacja.
Gatunki zaliczane do tego rodzaju:
Gatunkiem typowym jest "Paradoxoglanis caudivittatus".

</doc>
<doc id="614054" url="https://pl.wikipedia.org/wiki?curid=614054" title="Prowincja Centralna (Wyspy Salomona)">
Prowincja Centralna (Wyspy Salomona)

Prowincja Centralna – jedna z 9 prowincji na Wyspach Salomona. Znajduje się na wyspach Russella oraz wyspach Florida.
Demografia.
Liczba ludności w poszczególnych latach:

</doc>
<doc id="614056" url="https://pl.wikipedia.org/wiki?curid=614056" title="Język gwizdów">
Język gwizdów

Język gwizdów – język przekazujący informację fonemiczną jedynie za pośrednictwem tonu, długości i w mniejszym zakresie – akcentu; wiele cech fonemicznych języka mówionego nie występuje. Z reguły język gwizdów naśladuje brzmienie słów języka mówionego. Języki tego typu są rzadko spotykane, ale występują na wszystkich kontynentach. Ich podstawową funkcją jest porozumiewanie się na duże odległości (1–2, nawet do 5 km) w trudno dostępnym i słabo zaludnionym terenie (regiony górskie lub gospodarka pasterska). Obecnie tylko w zachodniej Afryce języki gwizdów są często używane, na innych kontynentach mają charakter reliktowy lub zanikają, głównie z powodu rozwoju np. telekomunikacji. 
Kanaryjska wyspa La Gomera to jedyne miejsce na świecie, gdzie miejscowy język gwizdów jest obowiązkowo nauczany w szkołach. Czasami języki gwizdów pełnią funkcję języka tajnego, rozumianego tylko przez określoną społeczność.
Języki gwizdów dzielą się na dwie grupy w zależności od tego, czy powstały z języka tonalnego (wówczas nie posiadają akcentu, tylko ton i długość dźwięku), czy z języka akcentowanego dynamicznie (wtedy akcent jest zachowany). 
Zdolność wyrażania znaczeń jest w językach gwizdów ograniczona w porównaniu do języków mówionych, dlatego gwizdane rozmowy składają się przeważnie ze stereotypowych zwrotów i wyrażeń, są przeważnie opisowe i muszą być często powtarzane. Języki gwizdów z grupy języków tonalnych (np. joruba i mazatec) mogą łatwiej wyrażać znaczenia i umożliwiają wszechstronną komunikację.
Języki gwizdów są rozpowszechnione w zachodniej Afryce, głównie wśród narodowości Ewe i Jorubów (które należą do najliczniejszych). Coraz częściej mieszkańcy tego regionu używają języka francuskiego (języka komunikacji interetnicznej) w formie gwizdanej. Z reguły rozmowa zaczyna się z dużej odległości w formie gwizdów, a kiedy rozmówcy zbliżą się do siebie – przybiera formę języka mówionego. 
Do XVI wieku języki gwizdów były powszechnie używane przez pierwotną ludność Wysp Kanaryjskich – Guanczów. Obecnie język gwizdów "el silbo" przetrwał tylko na wyspie La Gomera, gdzie jest obowiązkowo nauczany w szkołach.
W Europie w przeszłości prawdopodobnie języki gwizdów były bardziej rozpowszechnione. Obecnie zachowały się reliktowo tylko w wiosce Aas we francuskich Pirenejach oraz w greckiej wsi Antia na wyspie Eubea, gdzie język gwizdów używany jest powszechnie także zamiast języka mówionego podczas rozmowy z niewielkiej odległości.

</doc>
<doc id="614057" url="https://pl.wikipedia.org/wiki?curid=614057" title="Wiktor Niemczyk">
Wiktor Niemczyk

Wiktor Niemczyk (ur. 20 listopada 1898 w Bystrzycy, zm. 18 listopada 1980 w Warszawie) – polski ksiądz Kościoła Ewangelicko-Augsburskiego, biblista, rektor Chrześcijańskiej Akademii Teologicznej w latach 1954–1965. Ojciec ks. Jana Bogusława Niemczyka.
Życiorys.
Syn Jana, kierownika polskiej szkoły ludowej, i Anny z Kaletów. Ukończył szkołę ludową w Bystrzycy, gimnazjum w Cieszynie i kurs Szkoły Oficerskiej w armii austro-węgierskiej. Od 1918 roku w Wojsku Polskim, uczestnik wojny polsko-bolszewickiej (1920).
W 1924 roku został absolwentem Wydziału Teologii Ewangelickiej Uniwersytetu Warszawskiego. W latach 1924–1925 przebywał w Wiedniu, później był wikarym w Cieszynie. W latach 1925–1939 pełnił urząd proboszcza parafii w Krakowie. W 1932 roku został doktorem teologii, w 1937 uzyskał habilitację i został docentem na Wydziale Teologii Ewangelickiej UW. W 1946 roku mianowano go profesorem nadzwyczajnym na tym Wydziale. Po usunięciu Wydziału Teologii Ewangelickiej z Uniwersytetu Warszawskiego i powstaniu Chrześcijańskiej Akademii Teologicznej został jej pierwszym rektorem.
W 1979 otrzymał tytuł doktora "honoris causa" Chrześcijańskiej Akademii Teologicznej w Warszawie.
Autor licznych artykułów i rozpraw, tłumacz przekładu Biblii znanego jako Biblia warszawska.
Został pochowany na cmentarzu ewangelicko-augsburskim w Warszawie (aleja 13, grób 27a).

</doc>
<doc id="614058" url="https://pl.wikipedia.org/wiki?curid=614058" title="Imbecyl">
Imbecyl



</doc>
<doc id="614059" url="https://pl.wikipedia.org/wiki?curid=614059" title="Acholiland">
Acholiland

Acholiland – terytorium w północnej Ugandzie zamieszkane przez lud Acholi.
W styczniu 1986 obalony został pochodzący z plemienia Acholi prezydent Ugandy Tito Okello, co zaowocowało wybuchem w sierpniu 1986 powstania na północy kraju, na czele którego stanął Joseph Kony. Dowodzona przez niego Armia Bożego Oporu zajęła zamieszkane przez Acholi prowincje Gulu, Kitgum i Pader.
W 1988 Joseph Kony ogłosił się prorokiem wezwanym przez Ducha Świętego do podbicia Ugandy i zaprowadzenia prawa dziesięciu przykazań.
Kiedy zmęczona wojną ludność zaczęła dążyć do pokoju z Ugandą, Kony ogłosił lud Acholi narodem grzeszników i rozpoczął czystki etniczne.
W religijnym państwie Kony’ego do dziś trwa terror. Armia Bożego Oporu składa się w większości z dziesiątek tysięcy dzieci porywanych przez bojowników.

</doc>
<doc id="614061" url="https://pl.wikipedia.org/wiki?curid=614061" title="Dimitrie Pompeiu">
Dimitrie Pompeiu

Dimitrie Pompeiu (ur. 4 października 1873 w Broscăuți, zm. 8 października 1954 w Bukareszcie) – rumuński matematyk.
Życiorys.
Naukę rozpoczął w Dorohoi i Bukareszcie, a następnie wyjechał do Francji, aby studiować matematykę na Sorbonie.
Zajmował się m.in. analizą matematyczną. Jego rozprawa doktorska opracowana w 1905 roku w Paryżu, pod opieką Henri Poincaré, nosiła tytuł "On the Continuity of Complex Variable Functions".
Po powrocie do Rumunii objął stanowisko profesora na uniwersytecie w Jassach. W 1912 roku przeniósł się na Uniwersytet Bukareszteński.
W 1934 roku Uniwersytet Warszawski przyznał mu tytuł "doktora honoris causa".

</doc>
<doc id="614062" url="https://pl.wikipedia.org/wiki?curid=614062" title="Dymitr Pompeiu">
Dymitr Pompeiu



</doc>
<doc id="614066" url="https://pl.wikipedia.org/wiki?curid=614066" title="Prowincja Choiseul">
Prowincja Choiseul

Prowincja Choiseul – jedna z 9 prowincji na Wyspach Salomona. Znajduje się na wyspach: Choiseul, Taro, Vaghena oraz Rob Roy.
Demografia.
Liczba ludności w poszczególnych latach:

</doc>
<doc id="614071" url="https://pl.wikipedia.org/wiki?curid=614071" title="Kristen Pfaff">
Kristen Pfaff

Kristen Pfaff (ur. 26 maja 1967 w Williamsville, Nowy Jork, zm. 16 czerwca 1994 w Seattle, Waszyngton) – amerykańska gitarzystka basowa i wokalistka.
Kariera.
Pfaff urodziła się i wychowała w Buffalo w stanie Nowy Jork. Jako nastolatka uczęszczała do katolickiego gimnazjum Buffalo Academy of the Sacred Heart, a później do Boston College. Ukończyła University of Minnesota w Minneapolis, gdzie studiowała w klasie fortepianu i wiolonczeli. Po studiach pozostała w tym mieście i z miejscowymi muzykami: gitarzystą Joachimem Breurem i perkusistą Mattem Entsminger utworzyła zespół Janitor Joe w którym grała na gitarze basowej. Na przestrzeni 1992/1993 nagrała z nim cztery single oraz debiutancki album "Big Metal Birds". Muzycy występowali nie tylko na terenie USA – w 1993 odwiedzili również Europę. Po jednym z koncertów Janitor Joe w Kalifornia Pffaf poznała Erica Erlandsona i Courtney Love z zespołu Hole, którzy poszukiwali basisty. Dostała od nich ofertę wspólnej pracy, którą początkowo odrzuciła. Niewiele później, po ponownym rozważaniu propozycji zdecydowała się dołączyć do pracy nad drugim albumem Hole: "Live Through This". Opuściła Janitor Joe i przeprowadziła się z Minneapolis do Seattle. Wówczas blisko zaprzyjaźniła się z Erlandsonem (przez pewien czas tworzyli parę), Love i Kurtem Cobainem. W tym samym okresie uzależniła się od heroiny, która była w tym czasie popularna w środowisku muzycznym Seattle. Zimą 1993/1994 zgłosiła się do kliniki odwykowej, gdzie przeszła leczenie. Po uporaniu się z nałogiem wiosną 1994, wzięła wolne od Hole, wyjechała z Seattle i ponownie zagrała trasę z Janitor Joe. Po powrocie zastała ją wiadomość o samobójczej śmierci Cobaina. Ten fakt, a także coraz bardziej pogarszające się jej stosunki z Courtney Love przyczyniły się do tego, że podjęła decyzje o powrocie do Minneapolis i Janitor Joe.
Śmierć.
16 czerwca 1994 ok. godz. 9:30 Kristen Pfaff została znaleziona martwa w łazience swojego mieszkania w Seattle przez przyjaciela Paula Ericksona, z którym tego samego dnia miała wyjechać do Minneapolis (wszystkie rzeczy miała już spakowane). Obok ciała znaleziono torbę ze strzykawkami i heroiną. Oficjalnie podano, że zmarła w nocy w wyniku przypadkowego przedawkowania heroiny. Ostatnią osobą, która widziała ją żywą był Eric Erlandson (dzień wcześniej ok. godz. 20:00).
Pfaff została pochowana na cmentarzu w swoim rodzinnym mieście Buffalo.
W książce „Love &amp; Death” (2004), Janet Pfaff (matka Kristen) oficjalnie podaną przyczynę zgonu córki nazwała: „oficjalnym kłamstwem”.
W 1993 roku Kristen Pfaff przyjechała do Polski z zespołem Janitor Joe na dwa koncerty, jeden odbył się w Szczecinie, drugi w Poznaniu. (Janitor Joe grał wówczas koncerty w Europie z innym amerykańskim zespołem Hammerhead). Kilku szczecińskich fanów, którzy byli uczestnikami koncertu grupy w swoim mieście założyli w 1997 roku zespół noiserockowy Kristen (nazwa stanowi wyraz hołdu zmarłej artystce).
Dyskografia.
Janitor Joe.
Albumy:
Single:
Hole.
Albumy:
Single:

</doc>
<doc id="614072" url="https://pl.wikipedia.org/wiki?curid=614072" title="Stanisław Gawlikowski">
Stanisław Gawlikowski

Stanisław Gawlikowski (ur. 16 stycznia 1920 w Warszawie, zm. 9 listopada 1981 tamże) – polski szachista, publicysta i dziennikarz szachowy.
Życiorys.
Okres okupacji wojennej przeżył w Warszawie, uczestnicząc w obronie stolicy w roku 1939 oraz w powstaniu warszawskim. Po zakończeniu wojny należał do grupy działaczy szachowych, którzy w roku 1946 reaktywowali Polski Związek Szachowy. Przez kolejne lata pełnił wiele funkcji we władzach związku. W uznaniu zasług, w roku 1982 otrzymał tytuł "Honorowego Członka PZSzach".
W latach 1946–1964 dwunastokrotnie uczestniczył w finałach mistrzostwach Polski. Największy sukces w karierze odniósł w roku 1948, zdobywając w Krakowie tytuł wicemistrza kraju. Był również ośmiokrotnym drużynowym mistrzem Polski w barwach warszawskich drużyn Polonii i Legionu. Trzykrotnie zwyciężał w mistrzostwach Warszawy. Kilkakrotnie wystąpił w turniejach międzynarodowych (m.in. w Karlovych Varach w roku 1948, Szczawnie-Zdroju w roku 1950 i Międzyzdrojach w roku 1952); z powodzeniem reprezentował również Polskę w meczach drużynowych.
W roku 1947 był jednym z założycieli miesięcznika „Szachy”, który przez ponad 40 lat był jedynym szachowym periodykiem w Polsce. Jednocześnie prowadził szachowe audycje w Polskim Radiu oraz popularyzował królewską grę w wielu pismach, m.in. w „Panoramie”, „Sportowcu”, „Życiu Warszawy”, „Świecie Młodych” i „Rzeczpospolitej”.
Duże uznanie zdobył również jako pisarz, historyk i teoretyk szachów. W swoich książkach imponował nie tylko wiedzą historyczną i praktyczną, ale również umiejętnością przedstawiania barwnych opisów. Do kanonu polskiej literatury szachowej weszły "Olimpiady szachowe" i "Walka o tron szachowy", jak również wybitne prace teoretyczne "Teoria debiutów" oraz dwutomowa "Końcowa gra szachowa". Pochowany na cmentarzu Powązkowskim w Warszawie (kwatera 151-3-19).
Co roku w grudniu odbywa się w Warszawie turniej szachów szybkich pamięci Stanisława Gawlikowskiego, w którym uczestniczą czołowi szachiści świata.

</doc>
<doc id="614075" url="https://pl.wikipedia.org/wiki?curid=614075" title="Prowincja Guadalcanal">
Prowincja Guadalcanal

Prowincja Guadalcanal – jedna z 9 prowincji na Wyspach Salomona. Znajduje się na wyspie Guadalcanal.
Demografia.
Liczba ludności w poszczególnych latach:

</doc>
<doc id="614079" url="https://pl.wikipedia.org/wiki?curid=614079" title="Prowincja Isabel">
Prowincja Isabel

Prowincja Isabel – jedna z 9 prowincji na Wyspach Salomona. Znajduje się na wyspie Santa Isabel.
Demografia.
Liczba ludności w poszczególnych latach:

</doc>
<doc id="614080" url="https://pl.wikipedia.org/wiki?curid=614080" title="Wojciech Owczarek (perkusista)">
Wojciech Owczarek (perkusista)

Wojciech Paweł Owczarek (ur. 8 lipca 1969 w Radomiu) – polski perkusista, członek rockowego zespołu Ira. Endorser marki perkusyjnej DW Drums.
Życiorys.
W latach 1982–1986 uczęszczał do radomskiego Zespołu Szkół Muzycznych w klasie perkusji i fortepianu. Z wykształcenia jest monterem urządzeń teletransmisyjnych. Żonaty z Beatą.
Wiosną 1986 zaczął występować w amatorskim, funky metalowym zespole założonym przez gitarzystę Kubę Płucisza. Po rozpadzie grupy, wraz z Płuciszem, nowym wokalistą Arturem Gadowskim oraz kilkoma innymi muzykami założył zespół Ira. W pierwszej połowie lat 90. święcił największe sukcesy z kapelą, nagrał cztery albumy studyjne oraz jeden koncertowy. Zagrał także na fortepianie w utworze „Nadzieja” podczas sesji nagraniowej do płyty "Mój dom" w 1991. Po rozpadzie zespołu jesienią 1996 kontynuował grę wraz z basistą zespołu Piotrem Sujką, wspomagając Gadowskiego w okresie działań solowych. Zagrał też gościnnie na płycie Katarzyny Gärtner pt. "Kamienie" w 1998. Grał na perkusji także podczas nagrywania drugiego solowego krążka Gadowskiego, "G.A.D." w 2000.
W połowie 2000 wyjechał z Gadowskim i Sujką w celach zarobkowych do USA, gdzie pracował jako szklarz. W międzyczasie dołączył do nich gitarzysta Tomasz Ciastko, z którym już jako Ira zagrali kilkanaście koncertów w amerykańskich klubach. Po czterech miesiącach wrócili do Polski, a pod koniec 2001 reaktywowali Irę. Po powrocie na scenę nagrał z zespołem trzy albumy studyjne oraz jeden koncertowy.

</doc>
<doc id="614082" url="https://pl.wikipedia.org/wiki?curid=614082" title="Prowincja Makira-Ulawa">
Prowincja Makira-Ulawa

Prowincja Makira-Ulawa – jedna z 9 prowincji na Wyspach Salomona. Znajduje się na wyspie Makira oraz na mniejszych wysepkach: San Cristobal, Ulawa, Uki Ni Masi, Santa Ana, Santa Catalina i innych.
Demografia.
Liczba ludności w poszczególnych latach:

</doc>
<doc id="614083" url="https://pl.wikipedia.org/wiki?curid=614083" title="Appomattox (rzeka)">
Appomattox (rzeka)

Appomattox (ang. "Appomattox River") – rzeka w Stanach Zjednoczonych, w środkowej i wschodniej Wirginii, dopływ rzeki James. Jej długość wynosi ok. 220 km. Appomattox odwadnia płaskowyż Piedmont i obszar nadbrzeżnych równin na południowy wschód od Richmond. Jest to obszar uprawy bawełny i tytoniu.
Rzeka ma swoje źródło na płaskowyżu Piedmont, w północno-wschodniej części hrabstwa Appomattox ok. 16 km na północny wschód od miasta Appomattox. Płynie w kierunku wschodnim-południowo-wschodnim przez lasy Buckingham-Appomattox aż po Farmville. Za Farmville tworzy duży łuk w kierunku północnego, a następnie południowego wschodu. Przecinając przybrzeżną równinę, przepływa przez zbiornik wodny Chesdin, omijając na południowy zachód od miasta Richmond. Przepływa przez Petersburg oraz tzw. Tri-cities, by w końcu ujść do rzeki James w Hopewell.
W kwietniu 1865 podczas kampanii Appomattox ("Appomattox Campaign") w czasach wojny domowej, wojska konfederatów próbowały spalić most High Bridge nad tą rzeką, na północny zachód od Burkeville, żeby uciec ścigającej ich armii Unii. Miało to miejsce wkrótce po upadku Petersburga. Przejęcie przez Unię mostu przesądziło o poddaniu się generała Roberta E. Lee w pobliskim Appamottox Court House – co zakończyło wojnę w Wirginii.

</doc>
<doc id="614084" url="https://pl.wikipedia.org/wiki?curid=614084" title="Mandiowate">
Mandiowate

Mandiowate (Pimelodidae) – rodzina słodkowodnych ryb sumokształtnych (Siluriformes), obejmująca co najmniej 112 gatunków, w tym największych przedstawicieli rzędu. Liczne gatunki są poławiane gospodarczo w celach konsumpcyjnych, a mniejsze dla potrzeb akwarystyki.
Zasięg występowania.
Ameryka Środkowa i Południowa. W zapisie kopalnym najstarszym znanym gatunkiem z tej rodziny jest †"Steindachneridion iheringi" z oligocenu lub miocenu Brazylii. Inne gatunki mandiowatych występowały powszechnie w Ameryce Południowej począwszy od miocenu, np. †"Brachyplatystoma promagdalena".
Cechy charakterystyczne.
Ciało wrzecionowate, nagie (bez łusek). Trzy pary długich wąsików czuciowych (nosowe nie występują), najdłuższe na szczęce. U gatunków z rodzajów "Sorubim" i "Pseudoplatystoma" pysk jest silnie wydłużony i płaski. Występuje duża i dobrze rozwinięta płetwa tłuszczowa oraz krótka płetwa grzbietowa. Twarde kolce w płetwie grzbietowej i w piersiowych u większości gatunków. Największe osobniki reprezentują rodzaj "Brachyplatystoma", "B. filamentosum" osiąga do 360 cm długości całkowitej (TL).
Klasyfikacja.
Rodzaje zaliczane do tej rodziny:
"Aguarunichthys" — "Bagropsis" — "Batrochoglanis —" "Bergiaria" — "Brachyplatystoma" — "Calophysus" — "Cheirocerus" — "Duopalatinus" — "Exallodontus" — "Hemisorubim" — "Hypophthalmus" — "Iheringichthys" — "Leiarius" — "Luciopimelodus" — "Megalonema" — "Parapimelodus" — "Phractocephalus" — "Pimelabditus" — "Pimelodina" — "Pimelodus" — "Pinirampus" — "Platynematichthys" — "Platysilurus" — "Platystomatichthys" — "Propimelodus" — "Pseudoplatystoma" — "Sorubim" — "Sorubimichthys" — "Steindachneridion" — "Zungaro" — "Zungaropsis"
Rodzajem typowym rodziny jest "Pimelodus".

</doc>
<doc id="614085" url="https://pl.wikipedia.org/wiki?curid=614085" title="Pimelodidae">
Pimelodidae



</doc>
<doc id="614086" url="https://pl.wikipedia.org/wiki?curid=614086" title="Rwenzururu">
Rwenzururu

Rwenzururu – historyczne królestwo w Ugandzie. 
13 lutego 1963 lud Bakonjo-Baamba zamieszkujący góry Rwenzori ogłosił niepodległość od królestwa Toro. 15 sierpnia 1982 rząd Ugandy zmusił króla Rwenzururu do abdykacji i unieważnienia deklaracji niepodległości. W marcu 1994 władze Rwenzururu zaakceptowały ponownie władzę króla Toro, natomiast 19 października 2009 prezydent Ugandy Yoweri Museveni przywrócił tradycyjne królestwo Rwenzururu, którego monarchą został Charles Wesley Mumbere.

</doc>
<doc id="614089" url="https://pl.wikipedia.org/wiki?curid=614089" title="Prowincja Malaita">
Prowincja Malaita

Prowincja Malaita – jedna z 9 prowincji na Wyspach Salomona. Znajduje się na wyspie Malaita oraz mniejszych wysepkach: Południowa Malaita, Sikaiana, atolu Ontong Java.
Demografia.
Liczba ludności w poszczególnych latach:

</doc>
<doc id="614090" url="https://pl.wikipedia.org/wiki?curid=614090" title="Residential A">
Residential A



</doc>
<doc id="614091" url="https://pl.wikipedia.org/wiki?curid=614091" title="Residential B">
Residential B



</doc>
<doc id="614092" url="https://pl.wikipedia.org/wiki?curid=614092" title="Residential C">
Residential C



</doc>
<doc id="614094" url="https://pl.wikipedia.org/wiki?curid=614094" title="Prowincja Rennell i Bellona">
Prowincja Rennell i Bellona

Prowincja Rennell i Bellona – jedna z 9 prowincji na Wyspach Salomona. Leży na dwóch wyspach Rennell i Bellona. Stolica prowincji Tigoa, znajduje się na wyspie Rennell.
Demografia.
Liczba ludności w poszczególnych latach:

</doc>
<doc id="614096" url="https://pl.wikipedia.org/wiki?curid=614096" title="Franciszek Blinowski">
Franciszek Blinowski

Franciszek Blinowski (ur. 8 października 1907 w Zaklikowie, zm. 3 października 1997) – polski polityk komunistyczny, poseł na Sejm Ustawodawczy oraz poseł na Sejm PRL I, III, IV i V kadencji.
Życiorys.
Syn Antoniego i Anny, posiadał wykształcenie wyższe ekonomiczne. Należał do Komunistycznego Związku Młodzieży Polskiej, a potem do Polskiej Partii Robotniczej, w której od lutego 1946 do marca 1947 był zastępcą kierownika Wydziału Przemysłu Ciężkiego Komitetu Centralnego PPR, a następnie zastępcą kierownika Wydziału Propagandy i Prasy KC PPR. W grudniu 1948, gdy PPR współtworzyła Polską Zjednoczoną Partię Robotniczą, objął tę samą funkcję w Wydziale Propagandy Masowej Komitetu Centralnego PZPR, którą pełnił do grudnia 1949. Następnie pełnił tę samą funkcję w Wydziale Ekonomicznym KC (do lipca 1951), a od czerwca 1951 do czerwca 1957 w Wydziale Przemysłu Ciężkiego KC. Ponadto był zastępcą członka KC (1948–1954). Na II Zjeździe PZPR w marcu 1954 został wybrany na członka KC PZPR, którym był do 1971. Od czerwca 1957 do lipca 1964 ponownie był zastępcą kierownika Wydziału Ekonomicznego KC, a od września 1964 do marca 1971 kierownikiem Wydziału Planowania i Finansów KC PZPR.
W latach 1947–1952 był posłem na Sejm Ustawodawczy (z okręgu Toruń), a w latach 1952–1956 i 1961–1971 posłem na Sejm PRL (podczas pierwszej kadencji z okręgu Grudziądz, od 1961 do 1965 z okręgu Tarnobrzeg, a przez dwie ostatnie kadencje z okręgu Pruszków).
Odznaczony dwukrotnie Orderem Sztandaru Pracy I klasy.
Został pochowany obok żony Tomiły Blinowskiej (1909–1992) na cmentarzu komunalnym Północnym w Warszawie.

</doc>
<doc id="614097" url="https://pl.wikipedia.org/wiki?curid=614097" title="Bruce Seldon">
Bruce Seldon

Bruce Seldon (ur. 30 stycznia 1967) − amerykański bokser, w latach 1995-1996 mistrz wagi ciężkiej świata organizacji WBA.
Życiorys.
Stracił mistrzostwo po porażce z Mikiem Tysonem. W 1997 roku został oskarżony o stosunki seksualne z nieletnią, zażywanie narkotyków oraz posiadanie broni. W roku 1998 został skazany na rok więzienia oraz 5 lat okresu próbnego. Do boksu powrócił w 2004 roku, lecz nie odnosił już większych sukcesów. Ostatnią walkę stoczył w 2009 roku (w wieku 42 lat), gdy został znokautowany przez Fresa Oquendo.

</doc>
<doc id="614098" url="https://pl.wikipedia.org/wiki?curid=614098" title="Prowincja Temotu">
Prowincja Temotu

Prowincja Temotu – jedna z 9 prowincji na Wyspach Salomona. Znajduje się na wyspach: Anuta, Fatutaka, Duff, Santa Cruz, Reef, Tikopia oraz Tinakula.
Demografia.
Liczba ludności w poszczególnych latach: 

</doc>
<doc id="614099" url="https://pl.wikipedia.org/wiki?curid=614099" title="John Warner (senator)">
John Warner (senator)

John William Warner (ur. 18 lutego 1927 w Waszyngtonie, zm. 25 maja 2021 w Alexandrii) – amerykański prawnik i polityk, związany z Partią Republikańską, sekretarz Marynarki Wojennej w gabinecie prezydenta Richarda Nixona, w latach 1979–2009 piastujący mandat senatora ze stanu Wirginia.
Był powszechnie szanowany przez wzgląd na swoje kompetencje i umiarkowane stanowisko, jest jednym z najbardziej niezależnych (miejscami nawet bardziej liberalnych, jakkolwiek nie należy do lewej strony amerykańskiej sceny politycznej) republikanów w izbie wyższej Kongresu. Jest m.in. zwolennikiem ograniczonego prawa do przerywania ciąży, ograniczeń w dostępie do broni palnej. Jako jeden z nielicznych republikanów w Senacie głosował w roku 1999 za uniewinnieniem prezydenta Billa Clintona z pierwszego z dwóch zarzutów w procesie o impeachment.
Był też jednym z najbardziej wpływowych senatorów, nie tylko ze względu na staż i umiarkowanie, ale i z racji, że piastował przez długi czas funkcję przewodniczącego Senackiej Komisji ds. Sił Zbrojnych, co czyniło go jedną w najważniejszych osób kształtujących politykę obronną USA. Ostatnio zwrócił na siebie uwagę, krytykując iracką politykę prezydenta George’a W. Busha.
Życiorys.
Wczesne lata.
Urodził się w stolicy USA, Waszyngtonie, gdzie uczęszczał do elitarnej St. Albans School. Dalszą naukę kontynuował m.in. na Washington and Lee University, który ukończył w 1949.
W styczniu 1945, na krótko przed swoimi 18 urodzinami, wstąpił do US Navy, gdzie służył do następnego roku. Służbę opuścił w stopniu Petty Officer 3rd Class (jeden z podoficerów marynarki).
W październiku 1950 wstąpił w szeregi Piechoty Morskiej. Brał udział w walkach wojny koreańskiej jako pilot 1. Skrzydła Samolotów Piechoty Morskiej (ang. "1st Marine Aircraft Wing"). Już po przeniesieniu do rezerwy awansowano go do rangi kapitana.
Po ostatecznym pożegnaniu z bronią Warner ukończył studia na wydziale prawa University of Virginia. W 1953 rozpoczął praktykę adwokacką. Był też, od tego roku, m.in. asystentem prezesa sądu apelacyjnego E. Barrett Prettymana. W 1956 został asystentem prokuratora, zaś w 1960 rozpoczął prywatną praktykę.
Kariera polityczna.
Sekretarz Marynarki Wojennej.
W lutym 1969 Warner został mianowany podsekretarzem Marynarki Wojennej. Zaś 4 maja 1972 zastąpił na stanowisku sekretarza Johna Chafee (byłego gubernatora Rhode Island i późniejszego senatora).
W roli sekretarza Marynarki Warner uczestniczył w wielu negocjacjach ze Związkiem Radzieckim. To stanowisko zajmował do roku 1974.
Senator Stanów Zjednoczonych.
W roku 1978 wystartował w prawyborach republikańskich o nominację jako kandydat na senatora w Wirginii. Był wtedy głównie znany jako mąż Elizabeth Taylor. Zajął w tych prawyborach drugie miejsce, ale ich zwycięzca zginął niebawem w katastrofie lotniczej i Warner zdobył tym samym nominację. Pokonał swego konkurenta niewielką różnicą głosów. Miejsce w Senacie zajął dzień wcześniej (2 stycznia zamiast, jak to zawsze ma miejsce, 3 stycznia).
W roku 1994, kiedy republikanie swoim kandydatem na senatora mianowali byłego doradcę prezydenta Ronalda Reagana, zamieszanego w aferę Iran-Contras Olivera Northa, Warner odmówił mu poparcia przeciwko demokracie Chuckowi Robbowi i prowadził kampanię na rzecz kandydata niezależnego.
W okresie pierwszej kadencji Clintona był wymieniany jako potencjalny kandydat na sekretarza obrony w jego administracji (w czasie drugiej kadencji tego prezydenta został nim inny bardziej liberalny senator republikański, William Cohen z Maine).
Życie osobiste.
Pierwszą jego żoną była wnuczka miliardera Andrew Mellona i jedna ze spadkobierczyń jego fortuny – Catherine Mellon. Małżeństwo to zakończyło się rozwodem w 1973. Drugą żoną była aktorka Elizabeth Taylor (od 1976 do 1982).
Był także związany m.in. z Barbarą Walters. Był żonaty z Jeanne Vander Myde, agentką ubezpieczeniową (od 2003).

</doc>
<doc id="614100" url="https://pl.wikipedia.org/wiki?curid=614100" title="Ludwik De Broglie">
Ludwik De Broglie



</doc>
<doc id="614102" url="https://pl.wikipedia.org/wiki?curid=614102" title="Rachel">
Rachel

 
Rachel – jednostka osadnicza w hrabstwie Lincoln stanu Nevada, na terenie Strefy Sił Powietrznych Nellis. Pierwotnie powstało dla górników wydobywających wolfram. Kopalnie zamknięto w 1988 roku. Obecnie zamieszkane przez około 100 osób. Większość prowadzi rancza i mieszka w przyczepach kempingowych.
Miasteczko znajduje się trzy godziny drogi od Las Vegas wzdłuż tzw. Autostrady UFO dzięki czemu cieszy się zainteresowaniem wśród entuzjastów ufologii i tajnych samolotów.
Rachel oferuje motel restaurację, sklep turystyczny i bar "Little A'Le'Inn."

</doc>
<doc id="614103" url="https://pl.wikipedia.org/wiki?curid=614103" title="Prowincja Zachodnia (Wyspy Salomona)">
Prowincja Zachodnia (Wyspy Salomona)

Prowincja Zachodnia – jedna z 9 prowincji na Wyspach Salomona. Obejmuje grupę niewielkich wysp wulkanicznych Nowa Georgia.
Demografia.
Liczba ludności w poszczególnych latach:

</doc>
<doc id="614106" url="https://pl.wikipedia.org/wiki?curid=614106" title="KS Ekspert">
KS Ekspert



</doc>
<doc id="614110" url="https://pl.wikipedia.org/wiki?curid=614110" title="Mieczysław Popiel">
Mieczysław Popiel

Mieczysław Piotr Popiel (ur. 30 czerwca 1904 w Kijowie, zm. 20 listopada 1992) – polski inżynier mechanik i polityk, minister żeglugi w latach 1950–1956, poseł do Krajowej Rady Narodowej, na Sejm Ustawodawczy oraz na Sejm PRL I kadencji.
Życiorys.
Syn Jana i Bronisławy. W latach 1928–1929 był członkiem Polskiej Partii Socjalistycznej, od 1931 Komunistycznej Partii Polski, od 1944 Polskiej Partii Robotniczej, a od 1948 Polskiej Zjednoczonej Partii Robotniczej. Działacz Związku Niezależnej Młodzieży Socjalistycznej „Życie”. W trakcie II wojny światowej przebywał w Związku Radzieckim. W latach 1943–1944 wchodził w skład zarządu głównego Związku Patriotów Polskich.
Pracował w aparacie partyjnym. W PPR zastępca członka Komitetu Centralnego (1945–1948) oraz kierownik wydziału przemysłu (1945–1947) i komunikacji (1948). W Komitecie Centralnym PZPR kierownik wydziału komunikacji (1948–1950) oraz zastępca kierownika wydziału ekonomicznego (1960–1964) i przemysłu ciężkiego i komunikacji (1964–1965), a także członek (1948–1954) i zastępca członka (1954–1964) KC PZPR.
Pełnił mandat poselski do Krajowej Rady Narodowej, na Sejm Ustawodawczy oraz na Sejm PRL I kadencji. W 1944 zastępca kierownika Resortu Gospodarki Narodowej i Finansów Polskiego Komitetu Wyzwolenia Narodowego, następnie do 1945 podsekretarz stanu w Ministerstwie Przemysłu. Od 1947 do 1948 wiceprezes Centralnego Urzędu Planowania, w latach 1950–1956 minister żeglugi. Następnie w okresie 1956–1959 Pełnomocnik Urzędu ds. Repatriacji Polaków z ZSRR przy Ambasadzie PRL w Moskwie. Od 1965 do 1968 pełnomocnik Rady Ministrów do spraw surowców wtórnych przy Komitecie Drobnej Wytwórczości.
Z jego inicjatywy w latach 1953–1957 wybudowano Dom Rybaka we Władysławowie, popularnie od jego nazwiska zwany „Popielówką”.
Uchwałą KRN z 3 stycznia 1945 odznaczony Krzyżem Komandorskim Orderu Odrodzenia Polski. W 1986 roku wyróżniony przez Sekretariat KC PZPR Medalem im. Ludwika Waryńskiego.
Od 1968 na emeryturze. Żonaty z Romaną Popiel (1917-1982). Pochowany na wojskowych Powązkach (kwatera D37-2-12).

</doc>
<doc id="614117" url="https://pl.wikipedia.org/wiki?curid=614117" title="Antonín Měšťan">
Antonín Měšťan

Antonín Měšťan (ur. 29 sierpnia 1930 w Pradze, zm. 30 maja 2004) – czeski historyk literatury, polonista, tłumacz.
Od 1966 roku lektor języka czeskiego i polskiego na uniwersytecie we Fryburgu Bryzgowijskim, w latach 1974–1995 profesor tamże, w latach 1992–1998 dyrektor Instytutu Słowiańskiego Czeskiej Akademii Nauk. Jako badacz interesował się głównie czesko-polskimi związkami literackimi. Opublikował m.in. "Geschichte tschechischer Literatur im 19. und 20. Jahrhundert" (Kolonia – Wiedeń 1984) i "Česká literatura 1785–1985" (Toronto, 1987). Przekładał prozę Adama Mickiewicza i Jarosława Iwaszkiewicza oraz prace z zakresu nauk społecznych.

</doc>
<doc id="614118" url="https://pl.wikipedia.org/wiki?curid=614118" title="Anuta">
Anuta

Wyspa Anuta – mała wulkaniczna wysepka w południowo-wschodniej części Wysp Salomona, w prowincji Temotu. 

</doc>
<doc id="614119" url="https://pl.wikipedia.org/wiki?curid=614119" title="Jeff Stinco">
Jeff Stinco

Jeff Stinco (ur. 22 sierpnia 1978 w Montrealu) – członek i jeden z założycieli pop-punkowej grupy Simple Plan. W zespole gra na gitarze. Poprzednio pracował jako nauczyciel gry na tym instrumencie. Gra przeważnie na gitarach takich jak: Gibson Les Paul, Fender Telecaster i Gibson ES-335.

</doc>
<doc id="614124" url="https://pl.wikipedia.org/wiki?curid=614124" title="Fatutaka">
Fatutaka

Wyspa Fatutaka ("Fatu Taka") – mała wysepka w archipelagu Santa Cruz na Oceanie Spokojnym. Administracyjnie część państwa Wyspy Salomona, prowincji Temotu.

</doc>
<doc id="614125" url="https://pl.wikipedia.org/wiki?curid=614125" title="IV liga polska w piłce nożnej (grupa kujawsko-pomorska)">
IV liga polska w piłce nożnej (grupa kujawsko-pomorska)

Kujawsko-pomorska grupa IV ligi jest jedną z 18 grup IV ligi piłki nożnej w Polsce. Występuje w niej 18 drużyn z województwa kujawsko-pomorskiego. Opiekunem rozgrywek jest Kujawsko-Pomorski Związek Piłki Nożnej z siedzibą w Bydgoszczy.
Sezon 2021/2022.
Baraż o mistrzostwo.
Zwycięzca: Unia Solec Kujawski
Sezon 2020/2021.
Baraże o IV ligę.
Zespoły, które zajęły miejsca 15 oraz 16 podczas sezonu zasadniczego grupy kujawsko-pomorskiej, zagrały mecz barażowy o utrzymanie w IV lidze z drugimi zespołami Klasy okręgowej, grup kujawsko-pomorskiej I oraz kujawsko-pomorskiej II.
W IV lidze zostaje Start Pruszcz oraz Orlęta Aleksandrów Kujawski.
Sezon 2012/2013.
Awans uzyskały Włocłavia Włocławek i Start Warlubie.
Unia Janikowo została ukarana karą 10 punktów ujemnych za udział w korupcji w sezonie 2004/05.
Unia Janikowo wycofała się z rozgrywek po 18. kolejce.
Sezon 2011/2012.
Awans uzyskały Pogoń Mogilno i Unia Solec Kujawski.
Sezon 2010/2011.
Awans uzyskały Sparta/Unifreeze Brodnica i Cuiavia Inowrocław.
Sezon 2009/2010.
Awans uzyskały Unia Solec Kujawski i Chemik Bydgoszcz.
Sezon 2008/2009.
Od sezonu 2008/2009 IV liga stanowi piąty szczebel w hierarchii rozgrywek piłkarskich w Polsce.
Sezon 2003/2004.
Baraże uzupełniające
Półfinały

</doc>
<doc id="614126" url="https://pl.wikipedia.org/wiki?curid=614126" title="Werner Rathmayr">
Werner Rathmayr

Werner Rathmayr (ur. 26 stycznia 1972 w Linzu) – austriacki skoczek narciarski, startujący w Pucharze Świata w latach 1990–1997. Drużynowy złoty medalista mistrzostw świata juniorów, drugi zawodnik klasyfikacji generalnej Pucharu Świata w sezonie 1991/1992, zdobywca Pucharu Świata w lotach narciarskich i Pucharu KOP, medalista mistrzostw Austrii.
Przebieg kariery.
Początki.
4 stycznia 1990 zadebiutował w Pucharu Świata podczas konkursu w Innsbrucku, gdzie zajął 69. miejsce, wyprzedzając jedynie dziesięciu zawodników. W sezonie 1989/1990 nie zdobył punktów Pucharu Świata. 4 lutego 1990 roku zdobył Puchar Króla wygrywając zawody Pucharu Europy w skokach narciarskich w La Molinie. W marcu 1990 wystąpił na mistrzostwach świata juniorów w Szczyrbskim Jeziorze, gdzie zdobył złoty medal w konkursie drużynowym. W kolejnym sezonie występował głównie w zawodach o Puchar Europy. Wygrał konkurs w St. Aegyd am Neuwalde, a w Szczyrku zajął drugie miejsce.
Sezon 1991/1992.
W sezonie 1991/1992 zdobył pierwsze w karierze punkty Pucharu Świata – 14 grudnia 1991 w Sapporo wygrał konkurs PŚ. Dzień później na tej samej skoczni po raz drugi w karierze zwyciężył. 29 grudnia 1991 podczas pierwszego konkursu Turnieju Czterech Skoczni w Oberstdorfie zajął drugie miejsce, przegrywając z Toni Nieminenem. 1 stycznia 1992 w Garmisch-Partenkirchen zajął dziewiąte miejsce. Trzy dni później na Bergisel w Innsbrucku zajął czwartą pozycję, za Toni Nieminenem, Andreasem Goldbergerem i Andreasem Felderem. 6 stycznia 1992 podczas ostatniego konkursu Turnieju Czterech Skoczni 1992 w Bischofshofen zajął dziewiątą pozycję. W klasyfikacji łącznej Turnieju uzyskał 832,9 punktu, co dało mu trzecie miejsce (o 0,3 punktu za Martinem Höllwarthem). 17 stycznia 1992 na normalnej skoczni w Sankt Moritz zajął drugie miejsce, tuż za Andreasem Felderem. Dwa dni później zajął trzecie miejsce w Engelbergu, kończąc Turniej Szwajcarski na drugim miejscu za Felderem. 25 i 26 stycznia 1992 na mamuciej skoczni w Oberstdorfie wygrał dwa konkursy Pucharu Świata. Mimo, iż był wówczas liderem klasyfikacji generalnej Pucharu Świata, nie wystąpił podczas Igrzysk Olimpijskich w Albertville. Spadek formy Rathmayra i cztery zwycięstwa Toniego Nieminena w dalszej części sezonu, odebrały mu szansę na zwycięstwo w klasyfikacji generalnej. Trzykrotnie znalazł się poza czołową piętnastką, a jego najlepszym wynikiem było piąte miejsce w kończących sezon zawodach w Planicy. Ukończył Puchar Świata na drugim miejscu z dorobkiem 229 punktów, tracąc do Nieminena 40 punktów.
Sezon 1992/1993.
Sezon 1992/1993 rozpoczął w grudniu 1992, dwoma zwycięstwami na skoczni w Falun. 13 grudnia 1992 w Ruhpolding zajął drugie miejsce, przegrywając z Stefanem Zündem. 19 grudnia 1992 w Sapporo po raz kolejny sklasyfikowany został na drugim miejscu (zawody wygrał wówczas Martin Höllwarth). Dzień później na tej samej skoczni po raz trzeci z rzędu był drugi, przegrywając z Akirą Higashim. Było to jego ostatnie podium w zawodach o Puchar Świata. W trzech pierwszych konkursach Turnieju Czterech Skoczni zajmował miejsca w czołowej dziesiątce. W Bischofshofen upadł w pierwszej serii, przez co stracił znaczącą ilość punktów w klasyfikacji łącznej. Ostatecznie uzyskał 799,8 punktu i ukończył Turniej na dziewiątym miejscu. W trzech kolejnych startach (Val di Fiemme, Bad Mitterndorf) również zajmował czołowe lokaty, jednak nie zdołał wywalczyć podium. Siódme i piąte miejsce wywalczone podczas konkursów w Bad Mitterndorf dało mu szóste miejsce w klasyfikacji Pucharu Świata w lotach. Rathmayr był w gronie głównych faworytów przed Mistrzostwami Świata w Falun. Upadek podczas jednej z serii treningowych przed konkursem na skoczni dużej wykluczył go ze startu w mistrzostwach. 6 marca 1993 w Lahti zajął 56. miejsce. Zrezygnował ze startu w trzech kolejnych konkursach, tracąc prowadzenie w klasyfikacji generalnej Pucharu Świata na rzecz Andreasa Goldbergera. Do rywalizacji powrócił w Planicy, zajmując 20. miejsce. Równa forma Jaroslava Sakali i Noriakiego Kasaiego pozwoliła im na wyprzedzenie Rathmayra na finiszu sezonu. Austriakowi zabrakło jednego punktu do podium klasyfikacji generalnej.
Dalsze występy.
Po sezonie 1992/1993 rzadko zajmował miejsca w czołowej dziesiątce zawodów. W 1993 roku wywalczył podwójne mistrzostwo Austrii w skokach, wygrywając w Stams i Seefeld. 4 stycznia 1994 na skoczni w Innsbrucku zajął siódme miejsce, co było najlepszym jego występem w całym sezonie. Przyzwoitą formę zaprezentował również w Murau i Libercu, kończąc zawody w drugiej dziesiątce. Nie znalazł się w kadrze na Igrzyska Olimpijskie w Lillehammer.
Najwyższa lokata w sezonie 1994/1995 to 19. miejsce, które zajął 4 stycznia 1995 w Innsbrucku. Poza tym tylko trzy razy zdobywał punkty Pucharu Świata w sezonie 1994/1995. W Pucharze Kontynentalnym sześć razy wywalczył miejsce w czołowej dziesiątce - dwukrotnie w Courchevel i Rovaniemi, raz w Kuusamo i Gällivare. W sezonie 1995/1996 w zawodach PŚ wystartował tylko jeden raz. 9 marca 1996 na mamuciej skoczni w Harrachovie zajął 38. miejsce. Ostatnie w karierze punkty Pucharu Świata zdobył 8 lutego 1997 na skoczni w Tauplitz. Był wówczas 27. Dzień później zajął 39. miejsce, po czym zakończył karierę skoczka.
Osiągnięcia.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Letnie Grand Prix.
Miejsca w poszczególnych konkursach LGP.
W 1994 i 1995 roku sumowano punkty za pojedyncze skoki (tak jak np. w TCS)

</doc>
<doc id="614128" url="https://pl.wikipedia.org/wiki?curid=614128" title="IV liga polska w piłce nożnej (grupa łódzka)">
IV liga polska w piłce nożnej (grupa łódzka)

IV liga, grupa łódzka – to jedna z 20 grup IV ligi piłki nożnej w Polsce. Występuje w niej 20 drużyn z województwa łódzkiego. Opiekunem rozgrywek jest Łódzki Związek Piłki Nożnej z siedzibą w Łodzi.
Sezon 2021/2022.
 
Sezon 2017/2018.
 
Sezon 2008/2009.
Od sezonu 2008/2009 IV liga stanowi piąty szczebel w hierarchii rozgrywek piłkarskich w Polsce.
Sezon 2000/2001.
Pierwszy sezon IV ligi w nowo utworzonym województwie łódzkim.

</doc>
<doc id="614135" url="https://pl.wikipedia.org/wiki?curid=614135" title="Obozisko">
Obozisko

Obozisko - dzielnica mieszkaniowych Radomia, usytuowana w pn.-zach. części miasta, zajmująca powierzchnię ok. 0,6 km2. Ograniczone jest rzeką Mleczną od zachodu, ulicą Rybną od północy, ulicami: Warszawską i Jacka Malczewskiego od wschodu oraz od południa ulicą Stanisława Wernera. Od zachodu sąsiaduje z Kapturem, od północy z Koniówką, od wschodu XV Leciem, a od południa i południowego wschodu ze Śródmieściem. Przez dzielnicę przepływa Potok Północny.
Historia.
Dawniej niewielka osada położona na północ od miasta, której grunty niemalże dotykały murów miejskich. W I poł. XIX wieku tereny położone przy trakcie warszawskim (obecnie ulica Jacka Malczewskiego i Warszawska) należące niegdyś do probostwa radomskiego, władze przekazały na koszary. W latach międzywojennych przeprowadzono parcelację gruntów na terenie Oboziska i planowano wprowadzenie zabudowy jednorodzinnej. Na przeszkodzie tym zamierzeniom stanął wybuch II wojny światowej. Po wojnie na terenie osiedla wzniesiono zwartą zabudowę wielorodzinną złożona z 18 budynków 4-kondygnacyjnych (najwcześniej w Radomiu). Na tzw. Starym Obozisku (na północ od ul. Parkowej) dominuje niska i chaotyczna zabudowa jednorodzinna. 
Część Oboziska położona poniżej Potoku Północnego została włączona do Radomia w 1899 r., natomiast pozostała część 1.11.1916 roku.
Nazwa.
Nazwa Obozisko może mieć związek z obradami Trybunału Koronnego w Radomiu, na które zjeżdżały do miasta tłumy ludzi - osoby towarzyszące, handlarze, kupcy, ciekawscy itd. Większość z nich, z powodu braku miejsca w zajazdach i domach prywatnych lokowała się w namiotach rozbijanych na terenie, nazywanym stąd później Oboziskiem.
Infrastruktura i transport.
Dzielnica jest dobrze skomunikowana z innymi częściami miasta. Głównymi ulicami są: Malczewskiego, Warszawska, Rodziny Winczewskich, Wernera i Szarych Szeregów.
Na Obozisko można dojechać następującymi liniami komunikacji miejskiej w Radomiu: 4,11,12,19,23.
Obecnie znajduje się tutaj wiele obiektów o funkcji edukacyjnej, kulturotwórczej, handlowej oraz rekreacyjnej, m.in.:
Planowane jest także wybudowanie zespołu budynków sądu rejonowego, tzw. "domu sprawiedliwości".

</doc>
<doc id="614138" url="https://pl.wikipedia.org/wiki?curid=614138" title="Rzeka Appomattox">
Rzeka Appomattox



</doc>
<doc id="614141" url="https://pl.wikipedia.org/wiki?curid=614141" title="SK Beveren">
SK Beveren



</doc>
<doc id="614142" url="https://pl.wikipedia.org/wiki?curid=614142" title="Vattenfall Cyclassics 2006">
Vattenfall Cyclassics 2006

Vattenfall Cyclassics w 2006 został rozegrany 30 lipca w Hamburgu.
Linki zewnętrzne.
Strona wyścigu 

</doc>
<doc id="614146" url="https://pl.wikipedia.org/wiki?curid=614146" title="Globster">
Globster



</doc>
<doc id="614147" url="https://pl.wikipedia.org/wiki?curid=614147" title="Rachel (Nevada)">
Rachel (Nevada)



</doc>
<doc id="614148" url="https://pl.wikipedia.org/wiki?curid=614148" title="Sebastien Lefebvre">
Sebastien Lefebvre



</doc>
<doc id="614152" url="https://pl.wikipedia.org/wiki?curid=614152" title="Inteligencja zbiorowa">
Inteligencja zbiorowa

Inteligencja zbiorowa (') – termin, który powstał w połowie lat 80 XX wieku. Przy badaniu procesu zbiorowego podejmowania decyzji i podejmowaniu decyzji konsensusu, gdzie przy zbiorowej inteligencji grupy, zdolność do znalezienia rozwiązania problemu jest lepsza niż najlepsze rozwiązania indywidualne w tej grupie.
Pojęcie to występuje też w politologii, recenzji naukowej, rynku prognostycznym, informatyce (wolne oprogramowanie), mediach społecznościowych, crowdsourcingu, eksploracji danych oraz w literaturze science fiction. W kontekście Web 2.0, pojęcie inteligencji zbiorowej odnosi się do działań o dużym stopniu współpracy między użytkownikami i do „wartości dodanej”, która z tych działań wynika.
Zbiorowa inteligencja jest również przypisywana bakteriom i zwierzętom.
Filozof Pierre Lévy uważa zbiorową inteligencję jako „formę powszechnie rozproszonej inteligencji, stale ulepszanej, skoordynowanej w czasie rzeczywistym i widocznej w efektywnym wykorzystaniu umiejętności”, gdzie każda istota ludzka ma pewną wiedzę, ale żaden człowiek nie posiada całej wiedzy o wszystkim. Lévy uważa projekt inteligencji zbiorowej za „projekt humanistyczny”, grający istotną rolę w społeczeństwie obywatelskim m.in. dzięki zwiększonemu dostępowi do wiedzy.
W roku 2001 Tadeusz Szuba z Akademii Górniczo-Hutniczej, zaproponował formalny model fenomenu inteligencji zbiorowej. Ta teoria została opublikowana w całości w książce Computational Collective Intelligence (w serii książek o przetwarzaniu równoległym i dystrybuowaniu Wiley, 420 stron, Wiley NY, 2001).

</doc>
<doc id="614155" url="https://pl.wikipedia.org/wiki?curid=614155" title="Beniowa (Polska)">
Beniowa (Polska)

Beniowa (ukr. Беньова) – wyludniona wieś w Polsce położona w województwie podkarpackim, w powiecie bieszczadzkim, w gminie Lutowiska, nad rzeką San. Mimo to miejscowość figuruje jako wieś w rejestrze TERYT. Podlega sołectwu Stuposiany.
Do 1934 roku odrębna gmina jednostkowa, a w latach 1934-1945 gromada w zbiorowej gminie Sianki, należącej do powiatu turczańskiego w woj. lwowskim (do 1931 woj. stanisławowskie). Po wojnie w gminie Tarnawa Górna; w latach 1945-51 w obrębie powiatu leskiego w woj. rzeszowskim, w 1952-72 powiatu ustrzyckiego, a w 1972-75 powiatu bieszczadzkiego w tymże województwie (1952-54 i od 1973 w gminie Lutowiska "(Szewczenko)"). W latach 1975–1998 miejscowość administracyjnie należała do województwa krośnieńskiego.
Historia.
Nazwa wsi pochodzi od imienia Benedykt, pierwszego osadźcy.
Wieś lokowana na prawie wołoskim ok. roku 1537 przez ród Kmitów. Piotr Kmita Sobieński do 1553 r. dziedziczy Beniową, a po jego śmierci bezdzietna wdowa Barbara Kmita z Herburtów. Po jej śmierci w 1580 r. brat Stanisław Herburt. W roku 1709 wioska została spalona przez cofających się Szwedów (III wojna północna). Do 1772 województwo ruskie, ziemia sanocka. W okresie od 1772-1914 powiat sanocki, powiat podatkowy Lutowiska w Prowincji Galicja. Od roku 1905 przez miejscowość prowadzi linia kolejowa łączącą Użhorod z Samborem. W roku 1921 osada liczyła 582 mieszkańców, głównie greckokatolickich Rusinów należących do dekanatu turczańskiego. Do roku 1939 we wsi znajdował się dwór, którego właścicielem był Hipolit Frommer.
W 1945 r. miejscowi Ukraińcy zostali wysiedleni na mocy polsko-radzieckiego porozumienia na Ukrainę w ramach wymiany ludności, a wieś została całkowicie spalona w czasie tzw. "akcji żniwnej" przeprowadzonej przez oddziały UPA.
Byli mieszkańcy Beniowej mieszkają obecnie w okolicach Stryja oraz na Wołyniu. Od jesieni 1939 roku przez wieś przebiegała granica między Niemcami a ZSRR. Po roku 1951 wieś została formalnie podzielona między Polskę a Związek Radziecki. W latach siedemdziesiątych próbowano jeszcze na terenie Beniowej prowadzić gospodarkę rolną.
Obecnie w ukraińskiej Beniowej znajduje się kilkanaście domów, w których mieszka ok. 60 osób. W połowie sierpnia 2006 odbyło się tam spotkanie blisko 500 dawnych mieszkańców wsi oraz ich rodzin z Sianek i Dźwiniacza. Rozmawiano m.in. o pojednaniu polsko-ukraińskim. W polskiej części wsi znajduje się cerkwisko oraz pozostałości cmentarza.
Na terenie dawnej wsi rośnie prawie 200-letnia lipa, stanowiąca pomnik przyrody.
Trasa ścieżki dydaktycznej doliną górnego Sanu.
 Bukowiec – Beniowa – Sianki

</doc>
<doc id="614157" url="https://pl.wikipedia.org/wiki?curid=614157" title="Andrzej Chudy">
Andrzej Chudy

Andrzej Chudy (ur. 12 grudnia 1955 w Jeleniej Górze) – polski aktor filmowy i dubbingowy.
18 listopada 1977 roku miał miejsce jego debiut teatralny. Rok później ukończył studia na PWST w Warszawie.

</doc>
<doc id="614161" url="https://pl.wikipedia.org/wiki?curid=614161" title="Krystyn Dąbrowa">
Krystyn Dąbrowa

Krystyn Wiktor Dąbrowa (ur. 25 lutego 1934 w Sytkach) – polski dziennikarz i działacz polityczny, poseł na Sejm PRL VIII kadencji.
Życiorys.
Syn Józefa i Stefanii. Od 1950 działał w Związku Młodzieży Polskiej i Związku Młodzieży Socjalistycznej, a od 1954 w Polskiej Zjednoczonej Partii Robotniczej. W 1956 ukończył studia na Wydziale Dziennikarskim Uniwersytetu Warszawskiego. 
Pracował w dwutygodniku „Odnowa” (1956–1959), w tygodniku „itd” (1959–1960), a później w ZMS (od 1964 jako przewodniczący zarządu warszawskiego). Od 1966 w aparacie PZPR (w latach 60. i 70. był m.in. członkiem Komitetu Warszawskiego, I sekretarzem Komitetu Dzielnicowego Warszawa-Śródmieście, czy inspektorem i zastępcą kierownika w Wydziale Organizacyjnym Komitetu Centralnego PZPR). W latach 1969–1970 był attaché prasowym w Ambasadzie PRL w Pradze. W latach 1977–1980 kierownik Wydziału Organizacyjnego KC PZPR. Członek KC PZPR w latach 1975–1981. W latach 1980–1982 I sekretarz Komitetu Krakowskiego PZPR. Zwolniony z tego stanowiska w stanie wojennym i przeniesiony do służby dyplomatycznej. W latach 1983–1987 radca Ambasady PRL w Bukareszcie. W latach 1980–1985 był posłem na Sejm PRL VIII kadencji.

</doc>
<doc id="614162" url="https://pl.wikipedia.org/wiki?curid=614162" title="Planeta karłowata">
Planeta karłowata

Planeta karłowata – rodzaj obiektu astronomicznego, pośredni między planetami a małymi ciałami niebieskimi. Planety karłowate, wbrew nazwie, nie zaliczają się do planet.
Planetą karłowatą jest obiekt, który:
Terminologia.
Termin ten został przyjęty przez Zgromadzenie Generalne Międzynarodowej Unii Astronomicznej (IAU) w Pradze 24 sierpnia 2006. Został on zdefiniowany jedynie dla Układu Słonecznego, jednak czasem jest używany również dla obiektów pozasłonecznych.
Lista planet karłowatych.
Jak dotąd za planety karłowate IAU oficjalnie uznała pięć ciał niebieskich:
Spośród nich jedynie Ceres krąży w pasie planetoid między orbitami Marsa i Jowisza. Pozostałe krążą poza orbitą Neptuna; do określenia tej grupy używany jest także termin plutoidy.
Potencjalne planety karłowate.
Najprawdopodobniej w ciągu najbliższych lat do grona planet karłowatych zostaną zaliczone kolejne ciała. Obecnie znanych jest około 650 obiektów transneptunowych, branych pod uwagę jako możliwe planety karłowate. Nie jest znany ich dokładny kształt, ale na podstawie ich średnic można przypuszczać (opierając się na obserwacji podobnych obiektów), że mają wystarczającą masę, by osiągnąć prawie kulisty kształt. Dla obiektów skalistych minimalna średnica, przy której ciało osiąga kształt odpowiadający równowadze hydrostatycznej, wynosi ok. 900 km, natomiast dla obiektów składających się w dużej części z lodu ta granica może wynosić 200 – 400 km. Obserwacje spektroskopowe wskazują, że duże planetoidy krążące dalej niż Neptun składają się w znacznej części z lodu.
Poniższa lista obejmuje obiekty transneptunowe o absolutnej wielkości gwiazdowej poniżej 4. Oszacowania dotyczące rozmiaru obiektów są bardzo różne, ale większość z nich może mieć średnicę powyżej 700 km. Najprawdopodobniej spełniają one kryterium równowagi hydrostatycznej.
Status planety karłowatej mogłyby uzyskać ponadto trzy inne planetoidy pasa głównego (Pallas, Westa i Hygiea), o ile udałoby się stwierdzić, że spełniają kryterium równowagi hydrostatycznej. Obserwacje sondy Dawn wykazały jednak, że najmasywniejsza z nich Westa nie jest obecnie w równowadze hydrostatycznej.
Badania.
Pierwsze sondy kosmiczne dotarły w pobliże planet karłowatych w 2015 roku, były to misje amerykańskiej agencji NASA: Dawn i New Horizons. W marcu sonda Dawn weszła na orbitę wokół Ceres, a w lipcu sonda New Horizons przeleciała obok Plutona.

</doc>
<doc id="614165" url="https://pl.wikipedia.org/wiki?curid=614165" title="KRC Genk">
KRC Genk

Koninklijke Racing Club Genk (wym. ) znany też jako Racing Genk – belgijski klub piłkarski z siedzibą w Genk.
Historia.
Klub został założony 1 lipca 1988 jako FC Winterslag po fuzji dwóch klubów z Genk KFC Winterslag oraz Waterschei THOR. Klub zajął miejsce KFC Winterslag w pierwszej klasie, jednak w pierwszym sezonie 1988/89 zajął 18.pozycję i spadł na rok do drugiej dywizji. W 1994 spadł ponownie do drugiej klasy. Po dwóch sezonach znów awansował.

</doc>
<doc id="614166" url="https://pl.wikipedia.org/wiki?curid=614166" title="Sieczkarnia">
Sieczkarnia

Sieczkarnia – maszyna rolnicza służąca do cięcia słomy, trawy, kukurydzy i innych roślin pastewnych na sieczkę.
Historia.
Sieczkarnie pojawiły się w XIX wieku i wyparły ręczne narzędzia podobne do kosy służące do robienia sieczki zwane "rzezakiem". Tradycyjne sieczkarnie są oparte na idei rzezaka, w którym wprowadzono mechanizm obrotowego ruchu noża i mechanizm podający materiał do rozdrobnienia. Obecnie są głównym mechanizmem w maszynach do zbioru i rozdrabniania roślin na pasze, maszyny te zwane są sieczkarniami. Są także dodatkowym wyposażeniem innych maszyn do zbioru lub niszczenia roślin. 
Rodzaje.
Wyróżniamy sieczkarnie: samojezdne, polowe, przyczepiane do ciągnika, albo stacjonarne napędzane ręczne korbą, kieratem lub silnikiem elektrycznym. Mogą być też częścią kombajnu.
Tradycyjna sieczkarnia składa się z:
Długość ciętej sieczki można regulować, najczęściej w granicach 5-80 mm.

</doc>
<doc id="614173" url="https://pl.wikipedia.org/wiki?curid=614173" title="Chevrolet Matiz">
Chevrolet Matiz



</doc>
<doc id="614174" url="https://pl.wikipedia.org/wiki?curid=614174" title="Chevrolet Spark">
Chevrolet Spark

Chevrolet Spark – samochód osobowy klasy najmniejszej produkowany pod amerykańską marką Chevrolet w latach 2000–2022.
Pierwsza generacja.
Chevrolet Spark I został zaprezentowany po raz pierwszy w 2000 roku.
Koncern General Motors zastosował po raz pierwszy nazwę "Spark" dla najmniejszego Chevroleta na początku XX wieku, nazywając tak zmodernizowanego właśnie Daewoo Matiza z przeznaczeniem na rynek Ameryki Południowej oraz Indonezji.
Pod kątem wizualnym samochód zachował wygląd taki sam, jak wobec wariantów na inne rynki, wyróżniając się charakterystycznymi okrągłymi reflektorami z mniejszymi, okrągłymi kierunkowskazami w oddzielnym kloszu, a także pięciodrzwiowym nadwoziem.
Chiny.
W 2003 roku Chevrolet Spark pojawił się także w sprzedaży w Chinach, z kolei w 2008 roku rozpoczęła się tam jego lokalna produkcja w zakładach Shanghai-GM w Szanghaju.
W 2010 roku z przeznaczeniem wyłącznie dla lokalnego rynku Chin oferta Sparka została poszerzona także o stylizowaną na crossovera odmianę Spark Cross, z kolei w 2012 roku Shanghai-GM ogłosiło, że samochód wejdzie w skład nowej marki Baojun i będzie odtąd produkowany jako Baojun Lechi. Pod tą postacią samochód wytwarzano kolejne 4 lata, po czym General Motors wycofało się z segmentu najmniejszych hatchbacków w Chinach.
Druga generacja.
Chevrolet Spark II został zaprezentowany po raz pierwszy w 2005 roku.
Druga generacja najmniejszego modelu Chevroleta powstała już od podstaw za czasów istnienia amerykańsko-koreańskiego GM Daewoo. Zgodnie z wyglądem przedstawionego we wrześniu 2004 roku prototypu Chevrolet M3X Concept, samochód przeszedł ewolucyjny zakres zmian w stosunku do poprzednika. Reflektory porzuciły regularny kształt na rzecz połączenia romba z okręgiem, z kolei przednie drzwi wyróżniło charakterystyczne przetłoczenie przy krawędzi szyby. Tylną część nadwozia przyozdobiły zaokrąglone lampy. Podobnie jak w przypadku poprzednika, projekt nadwozia wykonał włoski projektant Giorgietto Giugiaro.
Kabina pasażerska odeszłą od konwencjonalnego projektu poprzednika na rzecz bardziej awangardowej stylistyki, z przyrządami skoncentrowanymi w odrębie środkowej części deski rozdzielczej. Zegary umieszczono nietypowo, centralnie, z kolei duże koło kierownicy zyskało trzy ramiona. W stosunku do poprzedniego Sparka powiększono przestrzeń bagażową, a także uzyskano większą ładnowność wynoszącą 475 kilogramów.
Lifting.
W 2008 roku Spark drugiej generacji przeszedł restylizację nadwozia, która ograniczyła się głównie do wyglądu zewnętrznego. Przyniosła zmianę wyglądu przedniego, gdzie pojawił się nowy zderzak z opcjonalnymi światłami przeciwmgielnymi. Pomiędzy reflektorami wygospodarowano miejsce na imitację wlotu powietrza pod przednią maską, na której umieszczono logo producenta. Przeprojektowano także tylny zderzak i umożliwiono opcjonalne wyposażenie samochodu w relingi dachowe. W kabinie pasażerskiej zastosowano kontrastujące z ciemnymi materiałami srebrne wstawki, które umieszczono głównie na desce rozdzielczej.
Sprzedaż.
Chevrolet Spark drugiej generacji był samochodem globalnym, oferowanym pod różnymi nazwami w zależności od rynku zbytu. Pod podstawową nazwą był oferowany w krajach Europy Środkowej i Wschodniej, a także w Azji Środkowej i Południowo-Wschodniej, Ameryce Południowej oraz w Afryce.
W krajach Europy Zachodniej pojazd nosił nazwę Chevrolet Matiz, z kolei w regionie Indii i Pakistanu pojazd nosił nazwę Chevrolet Joy. Na wewnętrznym rynku Korei Południowej pojazd dalej nosił nazwę Daewoo Matiz, z kolei w Meksyku zasilił ofertę Pontiaca jako Pontiac Matiz G2.
Wyposażenie.
Spark z roku modelowego 2009 występował w trzech wersjach wyposażenia: PLUS 0.8, PLUS 1.0 (obie z manualną skrzynią biegów) oraz STAR 0.8 z automatyczną skrzynią biegów. Każda wersja wyposażona jest w system ABS, poduszkę powietrzną dla kierowcy, napinacze w przednich pasach bezpieczeństwa, immobilizer silnika, wspomaganie kierownicy, centralny zamek oraz przednie szyby sterowane elektrycznie.
Dane techniczne.
¹ - w wersji z automatyczną skrzynią biegów
Trzecia generacja.
Chevrolet Spark III został zaprezentowany po raz pierwszy w 2009 roku.
Trzecia generacja Sparka powstała od podstaw jako model realizujący nowy język stylistyczny Chevroleta, którego zapowiedzią był prototyp Beat Concept z kwietnia 2007 roku.
Najmniejszy globalny model Chevroleta przyjął bardziej obłe formy i minimalistyczno-futurystyczny wygląd. Z przodu pojawiły się duże reflektory w kształcie rombów i wlot powietrza z kolorową poprzeczką dzielącą na pół atrapę chłodnicy, z kolei zwężająca się ku tyłowi karoseria zdobiona była m.in. przez klamki do tylnych drzwi ukryto w plastikowych ramkach przy oknach. Nowe zegary, stylizowane na wzów motocyklowych, powróciły na lewą stronę deski rozdzielczej.
W październiku 2014 roku taśmę montażową opuścił milionowy egzemplarz Sparka trzeciej generacji.
Lifting.
Na początku 2013 roku Chevrolet Spark trzeciej generacji przeszedł obszerną restylizację, która przyniosła większą atrapę chłodnicy z umieszczoną na dolnej krawędzi atrapie chłodnicy, a także nowe, czerwone wkłady tylnych lamp.
Sprzedaż.
Podobnie jak poprzednik, Chevrolet Spark trzeciej generacji był modelem globalnym i dostępnym pod różnymi nazwami w zależności od rynku. Pod podstawową nazwą oferowano go tym razem w całej Europie, a także w Afryce, Azji i po raz pierwszy także w Stanach Zjednoczonych i Kanadzie. W Indiach oraz Pakistanie, a także w Ameryce Łacińskiej stosowano nazwę Chevrolet Beat.
Przez pierwszy rok produkcji samochód po raz trzeci i zarazem ostatni oferowany był na wewnętrznym rynku Korei Południowej pod marką Daewoo jako Daewoo Matiz Creative, po czym przemianowano go na Chevroleta.
W 2011 roku Spark po raz pierwszy trafił do sprzedaży w Australii i Nowej Zelandii, gdzie zasilił on portoflio lokalnej marki Holden jako Holden Barina Spark. Z kolei ostatnim rynkiem, gdzie Chevrolet Spark trzeciej generacji oferowany jest w identycznej, co w momencie debiutu w 2009 roku, formie z wyjątkiem innej atrapy chłodnicy, jest Rosja oraz kraje Azji Centralnej, gdzie samochód trafiał z uzbeckich zakładów firmy Ravon jako Ravon R2.
Wyposażenie.
Standardowe wyposażenie podstawowej wersji LS obejmuje m.in.6 poduszek powietrznych, systemy ABS i ESC, wspomaganie kierownicy, dzieloną tylną kanapę, Immobiliser, instalacje radiową z 2 głośnikami, przyciemniane szyby, zderzaki lakierowane pod kolor nadwozia i obrotomierz.
Bogatsza wersja LS+ dodatkowo wyposażona jest w m.in. klimatyzacje manualną, radioodtwarzacz z CD, MP3 i 4 głośnikami, zestaw głośnomówiący z Bluetooth, elektrycznie regulowane szyby przednie, centralny zamek i koło zapasowe.
Topowa wersja LT została ponad to wyposażona w m.in. elektrycznie regulowane szyby tylne, elektrycznie regulowane i podgrzewane lusterka, komputer pokładowy, centralny zamek z pilotem, reflektory przeciwmgielne, regulowaną kolumnę kierowniczą, oraz klamki i lusterka lakierowane pod kolor nadwozia.
Spark EV.
Chevrolet Spark EV został zaprezentowany po raz pierwszy w 2012 roku.
Z myślą o rynku Ameryki Północnej Chevrolet skonstruował Sparka w wersji o napędzie elektrycznym. Pod kątem wizualnym od wersji spalinowej odróżniał się on chromowaną zaślepką na miejscu atrapy chłodnicy, a także inaczej ukształtowanym tylnym zderzakiem. Z powodu wycofania się Chevroleta z rynku europejskiego, wbrew pierwotnym planom pojazd nie trafił do sprzedaży w tym regionie.
Produkcja Chevroleta Sparka EV zakończyła się w 2017 roku na rzecz zupełnie nowego, zbudowanego tym razem od podstaw samochodu elektrycznego - modelu Bolt.
Dane techniczne.
Układ elektryczny Chevroleta Sparka EV tworzy silnik o mocy 136 KM, a także akumulator o pojemności 20 kWh. Maksymalny moment obrotowy wynosi 542 Nm, a od 0 do 100 km/h samochód rozpędza się w 8,5 sekundy. Zasięg na pełnym naładowaniu trwającym od 6 do 8 godzin wynosi ok. 132 kilometry.
Spark GT.
Chevrolet Spark GT został zaprezentowany po raz pierwszy w 2016 roku.
Początkowo Chevrolet przedstawił obszernie zmodernizowanego Beata w odmianie na rynek Indii w nowej odmianie nadwoziowej sedan o nazwie Chevrolet Essentia. Pojawił się nowy grill, a także inaczej ukształtowane reflektory.
W czerwcu 2016 roku przedstawiono pełną ofertę obszernie zmodernizowanego Beata składającą się także z podstawowej odmiany hatchback, a także uterenowionego wariantu Activ z podwyższonym prześwitem i dodatkowymi nakładkami na zderzaki oraz progi.
Sprzedaż.
Z powodu podjęcia decyzji o wycofaniu marki Chevrolet z Indii w 2017 roku, gruntownie zmodernizowany Beat trafił do sprzedaży do innych rynków rozwijających się - Ameryki Południowej oraz Meksyku, gdzie w zależności od kraju sprzedawany jest jako Chevrolet Beat lub Chevrolet Spark GT równolegle z nowszą, czwartą generacją.
W sierpniu 2021 roku w związku z restrukturyzacją oferty modelowej Chevroleta w Meksyku podjęto decyzję o zakończeniu sprzedaży tego modelu zarówno w odmianie hatchback, jak i sedan. Głównym argumentem za tą decyzją było zamknięcie fabryki General Motors w Indiach na przedmieściach Pune. Przez kolejny, ostatni rok rynkowego stażu, pozostawiono Kolumbię jako jedyny rynek zbytu dla rodziny modelowej Beat.
Czwarta generacja.
Chevrolet Spark IV został zaprezentowany po raz pierwszy w 2015 roku.
Czwarta generacja Sparka zachowała bardziej stonowane proporcje w stosunku do poprzednika, zyskując niższe i przestronniejsze nadwozie, a także agresywną stylizację przedniej części nadwozia ze znacznie mniejszą atrapą chłodnicy. Pojazd zachował charakterystyczną tylną klamkę umieszczoną w słupku w tylnych drzwiach.
Kabina pasażerska przeszła bardziej ewolucyjny zakres zmian - zrezygnowano z zegarów inspirowanych motocyklami na rzecz tradycyjnych wskaźników, wygospodarowano przestrzeń na ekran systemu multimedialnego, a kokpit utrzymano we wzornictwie licznych zaokrągleń oraz łuków.
Sprzedaż.
Chevrolet Spark IV to model globalny, który jest dostępny m.in. w Korei Południowej, Azji, Ameryce Północnej i Południowej, a także w Afyrce. Po raz pierwszy Spark w postaci czwartej generacji nie trafił już do sprzedaży w Europie z powodu wycofania marki Chevrolet rok przed jego premierą. Bliźniaczą konstrukcją oferowaną w zamian był jednak model Opel Karl i Vauxhall Viva.
Po raz drugi i zarazem ostatni Spark był także ponownie sprzedawany w Australii i Nowej Zelandii pod marką Holden jako Holden Spark, skąd wycofano go dwa lata po debiucie w 2016 roku z powodu niewielkiej popularności. W sierpniu 2021 roku samochód zniknął z oferty także w Meksyku, z kolei w lutym 2022 Chevrolet zdecydował się całkowicie zakończyć produkcję Sparka wyznaczony na sierpień tego samego roku.
Lifting.
Wraz z odnowionymi modelami Cruze i Malibu, w kwietniu 2018 roku Chevrolet przedstawił także gruntownie zmodernizowanego Sparka. Samochód zyskał nowy pas przedni, z większymi reflektorami, a także bardziej agresywnie zarysowanym wlotem powietrza z chromowanymi obwódkami.

</doc>
<doc id="614177" url="https://pl.wikipedia.org/wiki?curid=614177" title="Franek Kluski">
Franek Kluski

Franek Kluski (właściwie Teofil Modrzejewski, ur. 1873, zm. 22 stycznia 1943) – polskie medium oraz reporter prasowy. W pierwszej połowie XX wieku zasłynął z rzekomej "materializacji bytów duchowych".
Według świadków, Kluski potrafił zmaterializować m.in.: rękę i twarz bytu duchowego (woskowy odcisk), ptaka (lelek kozodój), zwierza podobnego do lwa, zwierza przypominającego łasicę (w trakcie seansów zwierzę chodziło po stole oraz dotykało uczestników) oraz humanoida przypominającego wyglądem homo erectus.
W trakcie seansów humanoid, zwany "pitekantropus", mógł, jak stwierdził obecny na seansie Kluskiego Norbert Okołowicz, "przesuwać ciężką bibliotekę, unosić kanapę nad głowami uczestników oraz dźwigać osobę z krzesłem na wysokość rosłego mężczyzny". Fotografie z podobizną pitenkantropa przedstawiają wysoką postać masywnej budowy, z tułowiem i głową owiniętymi workami.
Świadkiem tych seansów był między innymi znany polski pisarz Tadeusz Boy-Żeleński, który pisał potem: "Nie silę się tu na tłumaczenie tych objawów[...] Nie mam w tej rzeczy nic do gadania, ale tak dla siebie raczej skłonny jestem patrzeć na to mediumistycznie, jak na jakąś siłę tak samo niezbadaną dzisiaj, jak była niezbadaną niegdyś elektryczność lub niedawno radium".
Eksperymenty przeprowadzone w Instytucie Metapsychicznym w Paryżu.
W roku 1920 w Międzynarodowym Instytucie Metapsychicznym w Paryżu doszło do serii eksperymentów, w których uczestniczył Franek Kluski. Uzyskano formy odlewnicze, które miały być odciskami kończyn i innych części ciał duchów. Eksperymenty kontrolował doktor Geley, hrabia de Grammont i profesor Charles Richet. Podczas seansu pomieszczenie było oświetlone, a ręce, nogi i stopy medium nieustannie obserwowane. Dwa najciekawsze odciski to stopy dziecka wraz z częścią tułowia i dolny obszar twarzy dorosłego mężczyzny. By mieć pewność co do tego, że nie dojdzie do wykorzystania innej parafiny, dr. Geley, bez niczyjej wiedzy, rozpuścił w niej przed seansem cholesterol. Po tym, jak uzyskano formy odlewnicze, odłamał kawałki parafiny z odciśniętej stopy, włożył je do próbówki, dodał do niej chloroform i kwas siarkowy, czego skutkiem był czerwony osad, którego nie daje czysta parafina. Czerwone zabarwienie było reakcją chemiczną wykrywającą cholesterol.
Charles Gabrielli, ekspert w dziedzinie form odlewniczych, otrzymał zlecenie przygotowania raportu, z którego wynikało, że dłonie, które zostały odciśnięte, musiały należeć do osoby żywej, gdyż ich odbicie cechuje się detalami anatomicznymi: napiętymi mięśniami, fałdami skóry, bruzdami, liniami i paznokciami. Tym sposobem obalił on teorie sceptyków, którzy twierdzili, iż w parafinie umieszczono rękawicę (nadmuchaną lub czymś wypełnioną) albo sztuczną rękę wykonaną z materiałów, które miały wtopić się w parafinę, by następnie nie było odkształceń w formie.

</doc>
<doc id="614178" url="https://pl.wikipedia.org/wiki?curid=614178" title="Daewoo Matiz M100">
Daewoo Matiz M100



</doc>
<doc id="614179" url="https://pl.wikipedia.org/wiki?curid=614179" title="Daewoo Matiz M200">
Daewoo Matiz M200



</doc>
<doc id="614182" url="https://pl.wikipedia.org/wiki?curid=614182" title="FSO Lanos T-100">
FSO Lanos T-100



</doc>
<doc id="614183" url="https://pl.wikipedia.org/wiki?curid=614183" title="Eureka (Nevada)">
Eureka (Nevada)

Eureka – jednostka osadnicza w Stanach Zjednoczonych,w stanie Nevada, stolica hrabstwa Eureka. W roku 1990 liczba mieszkańców wyniosła 650. Jest jedynym miastem w tym hrabstwie. Pozostali obywatele rozsiani są po wsiach. Do atrakcji należą: gmach opery zbudowanej w 1880 roku i przywrócony w 1993 r. oraz Museum Sentinel Eureka, gdzie w 1879 r. znajdowała się redakcja Gazety Sentinel Eureka.
Geografia.
Leży na południu Diamond Mountain Range, pomiędzy wsiami Kobeh i Newark.
Przez miasto przebiega Autostrada Międzystanowa nr 50, nazywana "Najsamotniejszą drogą w Ameryce". Jest to trafne określenie, gdyż najbliższymi miastami przez który przechodzi ta droga to Austin 114 km. (71 mil) na zachód i Ely 134 km. (84 mile) na wschód. Najbliższym miastem jest Duckwater 94 km (59 mil) na południe.
Historia.
Pierwsze budynki powstały w 1864 roku. Wówczas, było tutaj hrabstwo Lander. Zbudowali je poszukiwacze złóż mineralnych z Austin, którzy odkryli żyłę srebra w pobliskim Peak Prospect. Nowi mieszkańcy mieli daleko do władz i ośrodków handlowych, zatem w 1873 roku miasto stało się stolicą nowego hrabstwa o tej samej nazwie. Przez wiele lat górnictwo było podstawą gospodarki, a pobliskie złoża były drugim, najbogatszym źródłem srebra po Comstock Lode w Nevadzie. Najwyższą liczbę ludności osiągnięto w 1878 roku, gdy wyniosła 9000. Zaczęła gwałtownie spadać, gdy kopalnie stały się nieopłacalne. Obecnie, źródłem dochodów jest obsługa samochodów przejeżdżających Autostradą Międzystanową oraz turystów, chcących zobaczyć "prawdziwy Dziki Zachód".

</doc>
<doc id="614184" url="https://pl.wikipedia.org/wiki?curid=614184" title="KAA Gent">
KAA Gent

Koninklijke Atletiek Associatie Gent – belgijski klub piłkarski z siedzibą w Gandawie, założony w 1864 roku, mistrz Belgii, trzykrotny zdobywca Pucharu Belgii, w 2006 znalazł się w gronie finalistów Pucharu Intertoto.
Historia.
Klub założony został w 1864 roku pod nazwą Société Gymnastique la Gantoise. W roku 1891 klub zmienił nazwę na Association Athlétique La Gantoise, a w roku 1914 na Association Royale Athlétique La Gantoise (stąd w Polsce często znany jest jako "ARA La Gantoise Gandawa"). Od roku 1971 obowiązuje obecna nazwa – Koninklijke Atletiek Associatie Gent.

</doc>
<doc id="614185" url="https://pl.wikipedia.org/wiki?curid=614185" title="Heartache (album Erykah Badu)">
Heartache (album Erykah Badu)



</doc>
<doc id="614186" url="https://pl.wikipedia.org/wiki?curid=614186" title="Piotr Zaradny">
Piotr Zaradny

Piotr Zaradny (ur. 16 lutego 1972 w Krotoszynie) – polski kolarz szosowy. Zakończył karierę w 2008 roku.

</doc>
<doc id="614187" url="https://pl.wikipedia.org/wiki?curid=614187" title="Rusam">
Rusam



</doc>
<doc id="614195" url="https://pl.wikipedia.org/wiki?curid=614195" title="Tomasz Kiendyś">
Tomasz Kiendyś

Tomasz Kiendyś (ur. 23 czerwca 1977) – polski kolarz, uczestnik mistrzostw świata w kolarstwie przełajowym i kolarstwie szosowym, zawodnik CCC Polsat Polkowice. 

</doc>
<doc id="614197" url="https://pl.wikipedia.org/wiki?curid=614197" title="Polonia Pasłęk">
Polonia Pasłęk



</doc>
<doc id="614203" url="https://pl.wikipedia.org/wiki?curid=614203" title="Sokół Ostróda">
Sokół Ostróda

Sokół Ostróda – polski klub piłkarski z siedzibą w Ostródzie, założony w 1945. W sezonie 2022/23 wystąpi w III lidze.
Stadion.
Stadion Miejski w Ostródzie

</doc>
<doc id="614207" url="https://pl.wikipedia.org/wiki?curid=614207" title="Bielik afrykański">
Bielik afrykański

Bielik afrykański ("Haliaeetus vocifer") – gatunek dużego ptaka z rodziny jastrzębiowatych (Accipitridae). Ptak ten nie jest zagrożony wyginięciem. Nie wyróżnia się podgatunków.
Środowisko.
Środkowa i południowa Afryka. Bielik afrykański przebywa w pobliżu wody: blisko jezior, zapór oraz dużych rzek. Poluje także na brzegu morza, najczęściej w deltach rzek i zatokach, gdzie woda jest płytka. W miejscach, gdzie nie brakuje pożywienia i wysokich drzew, odpowiednich na założenie gniazda, spotyka się orły na brzegu co kilkaset metrów. Oboje partnerzy bronią swojego rewiru łowieckiego przez cały rok.
Tryb życia.
Żyje w parach. Jego łupem najczęściej padają ryby. Do ataku zazwyczaj rusza ze swojego punktu obserwacyjnego. Czasami podejmuje loty zwiadowcze nad wodą, ale rzadko oddala się od brzegu dalej niż na 50 m. Bielik zjada dziennie około 1,3 kg ryb. Orły te zjadają czasami padlinę. 
Rozmnażanie.
Na początku pory lęgowej nasila się nawoływanie, którym porozumiewają się samica i samiec. Drapieżniki te gniazda budują na wysokich drzewach. Każda para miewa 1–2 miejsca lęgowe. Jaja pojawiają się w gnieździe najczęściej pod koniec pory deszczowej. Wysiaduje je głównie samica. Samiec zajmuje się dostarczaniem pokarmu.
Status.
Międzynarodowa Unia Ochrony Przyrody (IUCN) uznaje bielika afrykańskiego za gatunek najmniejszej troski (LC – Least Concern) nieprzerwanie od 1988 roku. Trend liczebności populacji uznaje się za stabilny.
Bielik afrykański w kulturze.
Bielik afrykański stanowi podstawowy element godła państwowego Sudanu Południowego.

</doc>
<doc id="614213" url="https://pl.wikipedia.org/wiki?curid=614213" title="Zgrupowanie Żbik">
Zgrupowanie Żbik

Zgrupowanie „Żbik” – oddział bojowy Armii Krajowej walczący w okresie powstania warszawskiego na Żoliborzu. Powstało 11 sierpnia, na bazie niektórych oddziałów Rejonu 4, stanowiąc obsadę nowego rejonu 5. Po 22 sierpnia zgrupowanie zostało następnie przemianowane na Zgrupowanie „Żyrafa II”, wchodząc ponownie w skład Rejonu 4. Od 15 września Zgrupowanie „Żyrafa II” wróciło do nazwy „Żbik”. Po 20 września 1944 zgrupowanie stanowiło 13 pułk piechoty AK.
Historia.
Zgrupowanie wywodziło się z 1 kompanii II Zgrupowania Rejonu IV Powązki Obwodu Żoliborz AK, dowodzonej przez por. Witolda Plechawskiego „Sławomir”. Kompania złożona była z plutonów 215, 233 i 234. Na godzinę „W” nie stawił się pluton 234 dowodzony przez ppor. Stanisława Grysińskiego „Kozioł”, który uwikłał się w walkę na Marymoncie, zaś z plutonów 215 i 233 zjawiło się 92 żołnierzy, uzbrojonych w 1 pistolet maszynowy, 3 kb, 1 sztucer, 5 pistoletów i 80 granatów.
Według innej wersji (prawdopodobnie uwzględniające zmiany w połowie sierpnia), zgrupowanie gromadziło plutony 215, 217 i 233. O godz. 16.50 oddział otrzymał zadanie atakowania bramy Fortu Bema, choć wcześniejsze zadanie przewidywało atak na „Pionier-Park”.
O godz. 17.00 kompania zaatakowała bramę, likwidując ckm, jednak wskutek ostrzału i dużych strat zmuszona była do wycofania. Grupa 27 żołnierzy dowodzona przez por. Plechawskiego „Sławomir” przebił się w stronę zabudowań miasteczka-Powązki. Pozostała część oddziału uległa rozproszeniu.
W nocy z 4 na 5 sierpnia w rejonie Powązek doszło do zrzutu lotniczego. Ukryty oddział, pomiędzy 5 a 7 sierpnia przy pomocy ludności cywilnej odebrał 9 pojemników zrzutu (3 PIAT-y, 2 lkm, 11 pistoletów maszynowych, 400 granatów, 90 000 szt. amunicji). 7 sierpnia por. „Sławomir” otrzymał rozkaz przejścia na Żoliborz.
10 sierpnia oddział liczący 180 żołnierzy przedostał się do ul. Krasińskiego. 11 sierpnia utworzono Zgrupowanie „Żbik”, jako nowy Rejon 5, którego dowódcą został por.Witold Plechawski „Sławomir”, zastępcą ppor. Franciszek Szumański „Korczak”. W skład zgrupowania weszły: 
Zgrupowanie liczyło wówczas 9 oficerów i 342 podoficerów i szeregowych.
Po 22 sierpnia zgrupowanie „Żbik” uległo likwidacji, dotychczasowe Zgrupowanie „Żyrafa” otrzymało nazwę „Żyrafa I”, zaś zgrupowanie „Żbik” otrzymało nazwę Zgrupowanie „Żyrafa II”, jako oddziały Rejonu 4, pod łącznym dowództwem kpt. Kazimierza Nowackiego „Żyrafa”.
z 14 na 15 września oddziały zgrupowania objęły odcinek ulicy Potockiej. wyodrębniając się ponownie jako Zgrupowanie „Żbik”. Oddział liczył wówczas 386 żołnierzy, uzbrojonych w 5 karabinów maszynowych, 46 karabinów, 23 pistolety maszynowe, 3 sztucery, 37 pistoletów, 450 granatów i ok. 60 butelek z benzyną.
Po 20 września zgrupowanie zostało przekształcone w 13 pułk piechoty AK w ramach 8 Dywizji Piechoty AK im. Romualda Traugutta.

</doc>
<doc id="614216" url="https://pl.wikipedia.org/wiki?curid=614216" title="Puchar Świata w skokach narciarskich 1999/2000">
Puchar Świata w skokach narciarskich 1999/2000

Puchar Świata w skokach narciarskich 1999/2000 – 21. edycja Pucharu Świata mężczyzn w skokach narciarskich, która rozpoczęła się 27 listopada 1999 na obiekcie Puijo w Kuopio.
Zdobywcą Kryształowej Kuli został – po raz drugi z rzędu – Martin Schmitt.

</doc>
<doc id="614218" url="https://pl.wikipedia.org/wiki?curid=614218" title="Małgorzata Boratyńska">
Małgorzata Boratyńska

Małgorzata Boratyńska (ur. 26 kwietnia 1958 w Warszawie) – polska aktorka filmowa, głosowa i reżyser dubbingu.
Filmografia.
Przed kamerą.
"Źródło": Filmpolski.pl

</doc>
<doc id="614220" url="https://pl.wikipedia.org/wiki?curid=614220" title="Mistrzostwa Świata Juniorów w Lekkoatletyce 2008">
Mistrzostwa Świata Juniorów w Lekkoatletyce 2008

12. Mistrzostwa Świata Juniorów w Lekkoatletyce – zawody lekkoatletyczne, które odbyły się w Bydgoszczy od 8 do 13 lipca 2008 roku na stadionie im. Zdzisława Krzyszkowiaka. Decyzję o powierzeniu miastu organizacji zawodów podjęła 29 marca 2006 w Osace Rada Międzynarodowego Stowarzyszenia Federacji Lekkoatletycznych.
Lekkoatletyczne mistrzostwa świata juniorów pierwszy raz w historii odbyły się w Polsce i były jednocześnie trzecimi w historii kraju zawodami z kalendarza IAAF mającymi rangę globalnego czempionatu – wcześniej w 1987 roku w Warszawie rozegrano mistrzostwa świata w biegu na przełaj, a w 1999 w Bydgoszczy przeprowadzono pierwsze w historii mistrzostwa świata juniorów młodszych. Zawody były największą sportową imprezą w historii Polski. W mistrzostwach wzięło udział 1520 zawodników ze 166 krajów – najwięcej w historii (do zawodów pierwotnie zgłosiło się 181 reprezentacji). Każdego dnia zawody obserwowało średnio 9000 osób. Na mistrzostwach akredytowanych było 160 dziennikarzy. Transmisje telewizyjne nadawane były m.in. w stacji Eurosport. Producentem sygnału telewizyjnego była stacja TVP Sport.
Wybór organizatora.
W roku 2002 Bydgoszcz przegrała walkę o organizację juniorskich mistrzostw świata w 2004 z włoskim Grosseto. Pierwszy raz o możliwości goszczenia w 2008 mistrzostw zaczęto mówić w 2004 po przeprowadzeniu w Polsce superligi pucharu Europy. Miasto było kandydatem do przeprowadzenia w 2007 mistrzostw Europy juniorów jednak przegrało walkę o organizację tych zawodów z Hengelo. Chęć organizacji juniorskich mistrzostw świata w 2008 roku zgłosiły dwa miasta – Bydgoszcz oraz kanadyjskie Moncton. Ostateczną decyzję w sprawie przyznania praw do organizacji zawodów podejmowano w marcu 2006 roku w Osace. Polska kandydatura miała mniejszy budżet niż kanadyjska, której w tym samym miesiącu gwarancji finansowych udzielił rząd. Za Bydgoszczą przemawiało doświadczenie w organizacji dużych zawodów lekkoatletycznych – miasto gościło już m.in. młodzieżowe mistrzostwa Europy w 2003 roku oraz superligę pucharu Europy w 2004 roku. Głosowanie Rady IAAF miało miejsce 29 marca. W pierwszej turze głosowań był remis 13 do 13. W drugiej turze głosowań, która nie była przewidziana, Bydgoszcz zwyciężyła stosunkiem głosów 15 do 11. Po tym wydarzeniu podjęto jeszcze jednogłośną decyzję iż rywal polskiego miasta zorganizuje mistrzostwa świata juniorów w 2010 roku.
22 sierpnia 2006 oficjalna delegacja Bydgoszczy odebrała w Pekinie – mieście, które organizowało wówczas juniorski czempionat – flagę gospodarza tego typu imprezy. Flagę odebrał ówczesny prezydent Bydgoszczy Konstanty Dombrowicz. W polskiej delegacji znaleźli się także Adam Soroko (dyrektor wydziału sportu Urzędu Miejskiego Bydgoszczy), Irena Szewińska, która pełniła w tym okresie funkcję prezesa Polskiego Związku Lekkiej Atletyki oraz Krzysztof Wolsztyński – prezes Kujawsko-Pomorskiego Związku Lekkiej Atletyki.
Przygotowania do mistrzostw.
Modernizacja stadionu.
Po przyznaniu Bydgoszczy prawa do organizacji mistrzostw należało zmodernizować stadion im. Krzyszkowiaka – zadanie to było konieczne, mimo iż stadion spełniał normy IAAF. Koszty remontu obiektu szacowano na ok. 40 milionów złotych – część sumy miało przekazać Ministerstwo Sportu i Turystyki. Na początku 2007 ogłoszono, że przebudowane zostaną trzy z czterech trybun, a obiekt zyska nową – niebieską – nawierzchnię tartanową. Dodatkowo od strony ul. Gdańskiej zaplanowano budowę nowej – zadaszonej – głównej trybuny oraz budynku, w którym znajdować się miały m.in. sala konferencyjna i restauracja. Aby przyśpieszyć prace miasto jeszcze przed zakończeniem przetargu przygotowało teren pod inwestycję, m.in. wycięto drzewa oraz zlikwidowano stojący obok stadionu amfiteatr. Prace na obiekcie rozpoczęto w połowie 2007, a wykonawca miał tylko rok na przeprowadzenie wszystkich prac – koszt inwestycji to ponad 71 milionów złotych. Po wizycie delegatów IAAF, PZLA oraz TVP został zwiększony zakres prac co dodatkowo zwiększyło koszty modernizacji o ponad 6 milionów złotych. W czasie prac natrafiono na niewybuchy z czasów II wojny światowej. Decyzją prezydenta miasta zmieniona została nazwa obiektu na "Bydgoski Stadion Miejski" – decyzja ta została krytycznie oceniona przez kibiców bydgoskiego Zawiszy oraz mieszkańców miasta. Po zakończonej przebudowie stadion został uhonorowany laurem "Odkrywca 2008" podczas wojewódzkich dni turystyki. Stadion był gotowy 10 czerwca 2008, a uroczyste otwarcie zmodernizowanej areny miało miejsce 1 lipca 2008 podczas kolejnej edycji europejskiego festiwalu lekkoatletycznego Tamex Cup. Dzięki przeprowadzonym pracom bydgoski stadion otrzymał certyfikat First Class IAAF – obiekt jest jednym z osiemdziesięciu na świecie i jedynym w Polsce stadionem, który posiada ten certyfikat.
Transport.
Jednym z głównych problemów miasta, który trzeba było rozwiązać przed mistrzostwami był transport. Bydgoski port lotniczy im. Paderewskiego z warszawskim lotniskiem łączyła linia obsługiwana przez zbyt małe samoloty. Dzięki podpisaniu przed czempionatem stosownej umowy z Polskimi Liniami Lotniczymi LOT w czasie imprezy przewoźnik uruchomił dodatkowe loty z Warszawy do Bydgoszczy kilka dni przed i po zakończeniu imprezy – dzięki temu udało się uniknąć czarterowania przez miasto samolotów oraz ostatecznie zrezygnowano z pomysłu na przewożenie uczestników mistrzostw autokarami z Warszawy. Przed zawodami drobną renowację przeszedł położony w pobliżu stadionu dworzec Bydgoszcz Leśna. Zmodernizowano znajdujący się bliskim sąsiedztwie obiektu wiadukt nad torami linii kolejowej nr 18 w ciągu ulicy Gdańskiej. W dniu otwarcia zawodów Miejskie Zakłady Komunikacyjne wprowadziły specjalne rozkłady jazdy linii tramwajowych, których trasy przebiegały w pobliżu stadionu, uruchomiono także specjalne połączenia autobusowe. Przez cały czas trwania zawodów z dworca Bydgoszcz Główna na stadion kursowała specjalna linia autobusowa.
Marketing i promocja.
Bydgoszcz przeprowadziła szereg działań związanych z promocją imprezy, które kosztowały ok. 500 tysięcy złotych. Przedstawiciele miasta prezentowali Bydgoszcz jako organizatora czempionatu w 2006 w Pekinie podczas poprzedniej edycji juniorskich mistrzostw. 11 sierpnia 2007 przedstawiciele komitetu organizacyjnego, w ramach promocji mistrzostw, zdobyli wraz z flagą imprezy najwyższy szczyt Europy – Mont Blanc. Stoisko promocyjne zostało przygotowane na kongres IAAF w Osace w sierpniu 2007. W grudniu 2007 na ulicach miasta pojawiły się autobusy z reklamą czempionatu oraz rozpoczęto kampanię outdoorową. Maskotką mistrzostw została – podobnie jak w 2003 podczas młodzieżowego czempionatu Europy – wiewiórka. Od stycznia 2008 trwał konkurs, w którym każdy mógł zgłosić propozycję imienia dla maskotki – w maju ogłoszono, że zwyciężyło imię "Bydzia". Do bydgoskich spółdzielni mieszkaniowych rozesłano kilka tysięcy naklejek promujących imprezę, a Zarząd Dróg Miejskich i Komunikacji Publicznej wydrukował ok. 9 milionów biletów z logiem zawodów. Dla kibiców przed zawodami przygotowano także konkurs na wykonanie pamiątkowej pocztówki. W polskich miastach pojawiło się ponad 1200 bilbordów oraz citylightów z plakatami promującymi zawody. Na antenach Telewizji Polskiej został wyemitowanych około 200 spotów reklamowych, a dodatkowo reklamy mistrzostw można było usłyszeć w sieci radia Eska. Specjalnie na czas mistrzostw przedłużony został sezon kulturalny w mieście. Przed zawodami w różnych miejscach Bydgoszczy ustawiono figurki biegaczy, którzy skierowani byli w stronę stadionu.
Ceremonia otwarcia.
Pierwszego dnia zawodów – we wtorek 8 lipca – po rozegraniu trzynastu konkurencji, w tym finału pchnięcia kulą mężczyzn i biegu na 5000 metrów kobiet odbyła się uroczysta ceremonia otwarcia mistrzostw świata. Oficjalnego otwarcia juniorskiego czempionatu, o godzinie 20:30, dokonał ówczesny minister Sportu i Turystyki Mirosław Drzewiecki. Widowisko przygotowane z okazji rozpoczęcia zawodów wyreżyserował Agustin Egurrola. Na początku wystąpił polski pianista Stanisław Drzewiecki. Na płycie boiska wystąpiła Grupa Taneczna Volt, a zgromadzeni na stadionie mogli wysłuchać koncertów Urszuli Dudziak, Kapeli ze Wsi Warszawa oraz gwiazdy wieczoru fińskiego zespołu Sunrise Avenue. Uroczystość otwarcia zawodów zakłócili kibice piłkarskiej drużyny Zawiszy Bydgoszcz, którzy w proteście przeciwko zmianie nazwy stadionu wywieśli na trybunach transparenty oraz gwizdami reagowali na wystąpienie prezydenta Domborowicza podczas ceremonii. Na koniec przedstawienia przygotowano pokaz sztucznych ogni. Przygotowanie otwarcia zawodów kosztowało około miliona złotych.
Przebieg zawodów.
Zawody zaczęły się 8 lipca 2008 roku – z powodu gwałtownego opadu deszczu pierwsze konkurencje mistrzostw rozpoczęły się z 20 minutowym opóźnieniem. W sesji porannej rozgrywane były tylko eliminacje. Po południu rywalizacja zaczęła się o godzinie 17:00 od biegów eliminacyjnych na 800 metrów. Pierwszym finałem mistrzostw był konkurs pchnięcia kulą, który rozpoczął się o godzinie 18:35 – złoty medal w tej konkurencji zdobył reprezentant Niemiec David Storl uzyskując najlepszy wynik w sezonie na świecie (21,08). Po przeprowadzeniu półfinałowych biegów na 100 metrów odbył się finałowy bieg na 5000 metrów kobiet, w którym zwyciężyła Etiopka Sule Utura. Na koniec pierwszego dnia zawodów odbyła się uroczysta ceremonia otwarcia czempionatu.
Rano 9 lipca od biegu na 100 metrów rywalizację na stadionie w Bydgoszczy rozpoczęli dziesięcioboiści. W porannej sesji rozegrano także eliminacje rzutu oszczepem i biegu na 400 metrów przez płotki mężczyzn oraz skoku o tyczce kobiet. Jedynym finałem w przedpołudniowej części zawodów był chód na 10 000 metrów kobiet, w którym zwyciężyła Rosjanka Tatjana Miniejewa ustanawiając wynikiem 43:24,72 rekord mistrzostw. W pierwszym finale sesji popołudniowej Bianca Perie zdobyła złoty medal w rzucie młotem. Od godziny 18:05 odbywał się finał męskiego skoku w dal, w którym Marquise Goodwin zdobył pierwszy złoty medal dla Stanów Zjednoczonych w skoku w dal od juniorskich mistrzostw z 1992 roku. W finałowym biegu na 10 000 metrów zwyciężył Kenijczyk Josphat Kipkoech Bett, a w rzucie dyskiem niespodziewanym mistrzem świata został Niemiec Gordon Wolf. Na koniec drugiego dnia zawodów odbył się finałowe biegi na 100 metrów kobiet i mężczyzn – wśród pań złoto zdobyła Amerykanka Jeneba Tarmoh, a wśród panów wygrał Jamajczyk Dexter Lee.
Rano 10 lipca rozegrano kolejne konkurencje dziesięcioboju (bieg na 110 m przez płotki, rzut dyskiem i skok o tyczce) oraz przeprowadzono eliminacje w czterech konkurencjach biegowych oraz dwóch technicznych. Popołudniową część zawodów rozpoczął konkurs rzutu oszczepem do dziesięcioboju. Od 17:20 o medale walczyły skoczkinie wzwyż (wygrała ostatecznie Niemka Kimberly Jess), a od 17:30 kulomiotki – historyczny pierwszy złoty medal juniorskich mistrzostw świata dla Chile zdobyła w tej konkurencji reprezentantka tego kraju Natalia Ducó. W trójskoku kobiet zwyciężyła Kubanka Dailenys Alcántara, a w biegu na 3000 m z przeszkodami Christine Kambua Muyanga z Kenii. Bieg na 400 metrów mężczyzn, który odbył się o 19:05, zakończył się triumfem Amerykanina Marcusa Boyda, który wyprzedził jednego z najmłodszych uczestników zawodów, reprezentanta Grenady Kirani Jamesa. Zwyciężczyni rzutu oszczepem kobiet Ukrainka Wira Rebryk wynikiem 63,01, który uzyskała w drugiej kolejce rzutów, ustanowiła nowy rekord świata juniorów w tej konkurencji. W biegu na 1500 metrów panów złoto zdobył Algierczyk Imad Touil, a w biegu na 400 metrów kobiet zwyciężyła 17-letnia Nigeryjka Folashade Abugan. O 20:00 rozegrano ostatnią konkurencję dziesięcioboju, w którym ostatecznie złoty medal wywalczył Jan Felix Knobel z Niemiec, który pokonał Białorusina Eduarda Michana o zaledwie dwa punkty.
Czwarty dzień czempionatu – piątek 11 lipca – rozpoczął się od biegów na 100 metrów przez płotki do siedmioboju. W sesji przedpołudniowej odbył się także eliminacje rzutu dyskiem i skoku w dal kobiet oraz biegu na 110 metrów przez płotki i 1500 metrów mężczyzn. Jednym finałem, który odbył się przed południem był męski chód na 10 000 metrów, który zakończył się zwycięstwem Rosjanina Stanisława Jemieljanowa. Popołudniowa sesja zaczęła się o godzinie 17:00 od eliminacji skoku wzwyż mężczyzn oraz finału skoku o tyczce kobiet (w tej konkurencji zwycięstwo odniosła Waleria Wolik z wynikiem 4,40 – nowym rekordem mistrzostw). W dalszej części zawodów oprócz eliminacji męskich i żeńskich sztafet 4 × 100 metrów rozegrano same finały. Złoty medal w trójskoku panów zdobył Francuz Teddy Tamgho, w biegach na 400 metrów przez płotki wygrali reprezentanci USA – Takecia Jameson wśród kobiet i Jeshua Anderson wśród mężczyzn. Sheniqua Ferguson zwyciężyła w biegu na 200 metrów kobiet. Tytuły mistrzowskie w biegu na 800 metrów zdobyli Sudańczyk Abubaker Kaki Khamis – aktualny halowy mistrz świata wśród seniorów – oraz Rumunka Elena Mirela Lavric. Drugim francuskim złotym medalistą czwartego dnia zawodów został Christophe Lemaitre, który o jedną setną sekundy pokonał Jamajczyka Nickel Ashmeade w biegu na 200 metrów. Od 18:40 o medale rywalizowali także oszczepnicy – finałowy konkurs tej konkurencji przeciągnął się w czasie i zakończył po ostatnich biegach finałowych na 200 metrów – wśród których najlepszy okazał się Polak Robert Szpak, który po pasjonującej walce pokonał faworyta zawodów Egipcjanina Ihaba Al Sayeda Abdelrahmana i zdobył pierwszy medal dla gospodarzy mistrzostw.
Przedostatniego dnia mistrzostw – w sobotę 12 lipca – odbyła się tylko sesja popołudniowa, którą o godzinie 15:00 rozpoczęły wieloboistki od startu w skoku w dal. W tym samym czasie rozpoczęto rywalizację w finałowym konkursie rzutu młotem panów, w którym pierwsze miejsce zajął Amerykanin Walter Henning uzyskując wynik 76,40 będący nowym rekordem Ameryki Północnej, Środkowej i Karaibów. Złoty medal w skoku o tyczce mężczyzn zdobył Raphael Holzdeppe z Niemiec, a w skoku w dal kobiet zwyciężyła Ivana Španović zdobywając pierwszy złoty medal dla Serbii w historii juniorskich mistrzostw globu. Bieg na 100 m przez płotki zakończył się triumfem Teona Rodgers z USA, a w biegu na 3000 metrów wygrała Kenijka Mercy Cherono. Po godzinie 18:00 odbył się finały męskich i żeńskich sztafet 4 × 100 metrów – złote medale przypadły zespołom Stanów Zjednoczonych. Ostatnią konkurencją piątego dnia mistrzostw był bieg na 800 metrów do siedmioboju, w którym ostatecznie złoto przypadło Niemce Carolin Schäfer.
Niedziela 13 lipca była ostatnim dniem zawodów – odbywała się wówczas tylko sesja popołudniowa, w której przeprowadzono osiem finałów. Od godziny 16:00 rywalizowali skoczkowie wzwyż wśród których najlepszy okazał Ukrainiec Bohdan Bondarenko. Kilka minut po rozpoczęciu finału skoku wzwyż odbył się bieg na 3000 metrów panów, w którym pierwszy na metę dotarł Kenijczyk Jonathan Muia Ndiku. W finale rzutu dyskiem kobiet zwyciężyła Chinka Xi Shangxue. Mistrzem świata juniorów w biegu na 110 metrów przez płotki został Rosjanin Konstantin Szabanow – w 1979 na tym samym dystansie podczas rozegranych w Bydgoszczy mistrzostw Europy juniorów brązowy medal zdobył jego ojciec Georgij. Bieg na 5000 metrów panów zakończył się zwycięstwem reprezentanta Etiopii Abrehama Cherkosa Feleke, a w biegu na 1500 metrów kobiet złoto przypadło Stephanie Twell z Wielkiej Brytanii. Zawody zakończyła rywalizacja sztafet 4 × 400 metrów – wśród kobiet i mężczyzn w konkurencji tej złote medale przypadły zespołom Stanów Zjednoczonych.
Zawody zakończyły się oficjalnym przekazaniem przez szefa IAAF Lamine Diacka flagi organizacji prezydentowi kanadyjskiego Moncton, które było gospodarzem kolejnej edycji juniorskiego czempionatu.
Klasyfikacja medalowa.
Podczas bydgoskich mistrzostw medale zdobyli reprezentanci 41 krajów – o trzy mniej niż dwa lata wcześniej podczas czempionatu w Pekinie. Najwięcej medali przypadło zawodnikom USA, którzy na podium stawali aż siedemnaście razy. Gospodarze zawodów (wyróżnieni w poniższej tabeli) zdobyli trzy medale w tym jeden złoty. W klasyfikacji punktowej ze 174 punktami pierwsze miejsce zajęły Stany Zjednoczone wyprzedzając Niemcy (122 punkty) i Kenię (102 punkty) – gospodarze zawodów z dorobkiem 50 punktów zajęli w tym zestawieniu 11. miejsce.
Rekordy.
Złota medalistka w rzucie oszczepem kobiet – Ukrainka Wira Rebryk ustanowiła rekord świata juniorek w tej konkurencji – 63,01. Zwycięzca biegu na 3000 metrów z przeszkodami – Kenijczyk Jonathan Muia Ndiku ustanowił wynikiem 8:17,28 rekord świata kadetów na tym dystansie. W finale biegu na 400 metrów Grenadyjczyk Kirani James zdobywając srebrny medal ustanowił w finale rekord świata piętnastolatków – 45,70. Najlepszy zawodnik w eliminacjach trójskoku mężczyzn – Australijczyk Henry Frayne ustanowił wynikiem 16,40 m rekord Australii i Oceanii w kategorii juniorów. Złoty medalista w rzucie młotem (o wadze 6 kilogramów) – Amerykanin Walter Henning ustanowił rekord Ameryki Północnej juniorów w tej konkurencji (76,92 m). Drugi zawodnik chodu na 10 000 metrów mężczyzn – Chińczyk Chen Ding ustanowił wynikiem 39:47,20 rekord Azji juniorów oraz rekord świata kadetów. Czwarta zawodniczka biegu na 3000 metrów z przeszkodami – Etiopka Halima Hassen ustanowiła w biegu finałowym rekord świata piętnastolatek (9:38,44). Zwyciężczyni konkursu trójskoku kobiet – Kubanka Dailenys Alcántara ustanowiła rekord świata szesnastolatek (14,25).
W poniższej tabeli przedstawiono 4 krajowe rekordy w kategorii seniorów, które ustanowiono podczas zawodów.

</doc>
<doc id="614222" url="https://pl.wikipedia.org/wiki?curid=614222" title="Grupa poetycka Estakada">
Grupa poetycka Estakada

Grupa poetycka Estakada – powstała w 1998 roku w Katowicach. Jej członkowie określali grupę jako programową, jednak było to typowe ugrupowanie sytuacyjne, którego działalność sprowadzała się do organizowania pod wspólnym szyldem spotkań autorskich oraz publikacji utworów na łamach pism literackich (m.in. „Śląsk”, „Opcje”) w opozycji do istniejącej i uznanej już przez krytykę grupy poetyckiej NaDziko. 
Skład Estakady był do końca niezmienny: Paweł Barański, Ryszard Chłopek, Paweł Lekszycki, Paweł Sarna i Urszula Zajkowska. Siedzibą grupy był GuGalander, gdzie odbyła się część spotkań poetyckich, a także zorganizowany przez formację ogólnopolski konkurs poetycki "O Kielich Bachusa". TVP 3 zrealizowała 45. min. paradokument na temat Estakady. W roku 1999 od grupy odłącza się jej główny animator – Paweł Barański. Ostatecznie grupa Estakada swoją działalność zakończyła w 2001.

</doc>
<doc id="614223" url="https://pl.wikipedia.org/wiki?curid=614223" title="Choćebuz">
Choćebuz



</doc>
<doc id="614226" url="https://pl.wikipedia.org/wiki?curid=614226" title="Action-nVidia-Mróz">
Action-nVidia-Mróz



</doc>
<doc id="614228" url="https://pl.wikipedia.org/wiki?curid=614228" title="Antonin Mest'an">
Antonin Mest'an



</doc>
<doc id="614231" url="https://pl.wikipedia.org/wiki?curid=614231" title="Michael Stipe">
Michael Stipe

John Michael Stipe (ur. 4 stycznia 1960 w Decatur) – wokalista, autor tekstów piosenek, kompozytor, producent muzyczny i filmowy, członek i jeden z założycieli amerykańskiej grupy rockowej R.E.M..
Życiorys.
Urodził się w Decatur w stanie Georgia, w rodzinie metodystów. Ma dwie siostry: Lyndę (ur. 30 września 1962) i Cyndy. Jego ojciec był serwisantem w United States Army, co powodowało częste relokacje rodziny. W dzieciństwie Stipe'a jego rodzina mieszkała w różnych miejscach, w tym: w Niemczech Zachodnich, Teksasie, Illinois i Alabamie. W 1978 ukończył Collinsville High School w Collinsville. Pracował w restauracji należącej do sieci Waffle House. 
Studiował na kierunku fotografia i malarstwo na Uniwersytecie Georgii w Athens w stanie Georgia, gdzie w 1980 poznał Petera Bucka, Billa Berry’ego i Mike’a Millsa. W tym samym roku założyli R.E.M. Dwa lata później podpisali kontrakt z wytwórnią płytową I.R.S. Records i wydali debiutancki singel „Radio Free Europe”. Odniósł on spory sukces w uniwersyteckim radiu, co doprowadziło do wydania EP Chronic Town'. Począwszy od albumu "Murmur" w 1983, zespół wydał czternaście płyt studyjnych, pięć kompilacyjnych i jeden album koncertowy. Parę przebojów oraz działalność społeczna Stipe’a w końcu uczyniły z niego gwiazdę.
Stipe stał się znany i często parodiowany przez swój „mamroczący” styl śpiewania z początków swojej kariery oraz złożone, często surrealistyczne teksty. Razem z innymi członkami zespołu uznawany jest za „ojca chrzestnego rocka alternatywnego”.
W listopadzie 1995 był na okładce magazynu LGBT „Out”. W 2001 w wywiadzie udzielonym dziennikowi „Time” Stipe określił się jako „artysta queer”. Wyznał, że jest biseksualny.
Związał się z fotografem Thomasem Dozolem (ur. 1975).

</doc>
<doc id="614240" url="https://pl.wikipedia.org/wiki?curid=614240" title="Darth Malak">
Darth Malak



</doc>
<doc id="614245" url="https://pl.wikipedia.org/wiki?curid=614245" title="Uwaga! Jedzie tramwaj">
Uwaga! Jedzie tramwaj

Uwaga! Jedzie tramwaj – debiutancki album Lenny Valentino. Pochodzący z tego albumu utwór „Chłopiec z plasteliny” stał się jedną z piosenek na „Top 5 najlepszych piosenek alternatywnych radiowej Trójki”. Zespół otrzymał za album nagrodę MTV Polska. Płyta zawiera dziesięć piosenek. Teksty w większości dotyczą dzieciństwa i dziecięcego postrzegania świata. Cały album, poza wokalem i dodatkowymi dźwiękami, był nagrany na żywo w studio. 
Album promowały dwa single: "Chłopiec z plasteliny" i "Dom nauki wrażeń".
14 listopada 2011 r. ukazała się zremasterowana reedycja albumu „Uwaga! Jedzie tramwaj” w wersji CD oraz winylowej. Utwory „live”, które ukazały się w wersji CD pochodzą z koncertu, który odbył się w Warszawie 7 stycznia 2002 r., z gościnnym udziałem Andrzeja Smolika. 
Lista utworów.
CD
bonus (reedycja CD):
LP
strona A
strona B

</doc>
<doc id="614247" url="https://pl.wikipedia.org/wiki?curid=614247" title="Terminator (sieci komputerowe)">
Terminator (sieci komputerowe)

Terminator – element w sieciach komputerowych topologii magistrali opartych na kablu koncentrycznym lub skrętki, służący do zakończenia linii. Terminator jest specjalnie dobranym rezystorem symulującym nieskończenie długi kabel i eliminującym w ten sposób odbicia sygnału od końca kabla mogące zakłócić pracę odbiorników. Najczęściej spotykane są terminatory o rezystancji 50 omów, dla kabli thinnet (10BASE2) i thicknet (10BASE5), 75 omów dla koncentrycznego kabla antenowego używanego w sieciach 10BROAD36 oraz 120 omów dla magistrali 485 dla kabli typu skrętka. 

</doc>
<doc id="614250" url="https://pl.wikipedia.org/wiki?curid=614250" title="Piotr Potocki">
Piotr Potocki



</doc>
<doc id="614252" url="https://pl.wikipedia.org/wiki?curid=614252" title="Sieniawa Lubuska">
Sieniawa Lubuska

Sieniawa Lubuska – stacja kolejowa w Sieniawie w województwie lubuskim, w Polsce. Obecnie (2011) używana tylko do załadunku urobku z pobliskiej kopalni węgla brunatnego.

</doc>
<doc id="614253" url="https://pl.wikipedia.org/wiki?curid=614253" title="Duny">
Duny



</doc>
<doc id="614254" url="https://pl.wikipedia.org/wiki?curid=614254" title="Alessandro di Cagliostro">
Alessandro di Cagliostro

Alessandro di Cagliostro, Hrabia di Cagliostro, właściwie Giuseppe Balsamo (ur. 2 czerwca 1743 w Palermo, zm. 26 sierpnia 1795 w San Leo) – włoski awanturnik żyjący w XVIII wieku, okultysta, alchemik, uzdrowiciel, wolnomularz, założyciel Zakonu Masonerii Egipskiej i jego mistrz "Wielki Kopta". Jeden z uczestników afery naszyjnikowej na dworze króla Francji Ludwika XVI.
Życiorys.
Młodość.
Giuseppe Balsamo pochodził z Sycylii. Był synem Pietra Balsamo i Felicity Bracconieri. Jako młody chłopak, wcześnie osierocony przez ojca, został oddany pod opiekę wuja, bogatego jubilera. Nie miał jednak zamiłowania do złotnictwa i nie chciał uczyć się tego zawodu. Rodzina oddała go więc na wychowanie do Seminarium Św. Rocha w Palermo, z nadzieją, że zostanie duchownym. Tam uznano go za osobę o nieprzeciętnej inteligencji, jednak sprawiającą zbyt duże problemy wychowawcze. Wysłano go więc na dalsze studia do klasztoru bonifratrów w Caltagirone. Giuseppe Balsamo również tutaj nie mógł znaleźć dla siebie miejsca, mimo zainteresowania zielarstwem oraz medycyną, porzucił naukę i uciekł z zakonu.
Podróże.
Przebywając w Messynie młody Balsamo zainteresował się alchemią, której miał go nauczać mistrz Altotas. Niedługo później wyruszył w świat podróżując na: Maltę, Rodos i Bałkany. Prawdopodobnie odwiedził również Egipt i kraje Bliskiego Wschodu. W podróżach wykorzystywał swoje zdolności intelektualne oraz spryt. Podszywając się pod różne postacie, udawał arystokratów i bogatych kupców, aby wyłudzać pieniądze od naiwnych ludzi. Po powrocie do Europy osiadł w Rzymie i przyjmując fałszywe nazwisko obwołał się uzdrowicielem. Przekonawszy się jak łatwo może wzbogacić się na tego typu praktykach, zaczął również przeprowadzać seanse spirytystyczne. Za różnego rodzaju fałszerstwa został jednak z Państwa Kościelnego wydalony. Wcześniej w Rzymie ożenił się z Lorenzą Feliciani, która została jego wspólniczką. Oboje podróżowali po Europie, gdzie zdobywali względy na dworach oraz wśród najbogatszych, znużonych stabilnością życia arystokratów.
Wielki Kopta.
W 1776 Giuseppe Balsamo przybył do Londynu. Popisywał się tam swoimi sztuczkami oraz sprzedawał przygotowywane przez siebie lekarstwa. Poznał również wolnomularstwo. Do londyńskiej loży "Nadzieja" został przyjęty 12 kwietnia 1777 za sprawą swoich wpływowych przyjaciół. W Anglii przyjął nazwisko hrabiego di Cagliostro, którego używał aż do śmierci. Związawszy się z masonerią postanowił wykorzystać ją do własnych celów. Chciał zreformować ten ruch i zjednoczyć wszystkie loże narzucając im jednorodny obrządek, którego był autorem. W 1782 założył Zakon Masonerii Egipskiej i stanął na jego czele. Jako "Wielki Kopta" zorganizował loże obrządku egipskiego w: Anglii, Francji, Niemczech i Rosji. Nie udało mu się jednak zunifikować wolnomularstwa w Europie. 
W 1777 trafił na krótko do więzienia, będąc oskarżonym o kradzież cennych kosztowności. Spowodowało to, że zmuszony był opuścić Londyn. Wyjechał do Holandii. Nie zagrzał tam jednak długo miejsca i przybył do Paryża. Znalazł tam mecenasa w osobie kardynała Louisa de Rohan. W tym czasie popularność hrabiego di Cagliostro osiągnęła swoje apogeum. Był otoczony wianuszkiem sympatyków i "wyznawców", którzy gotowi byli zrobić dla niego wszystko. Na dworze króla Francji zyskał jednak również wrogów, którzy byli skłonni wykorzystać każdą nadarzającą się sposobność, aby wypędzić go z Paryża.
W czerwcu 1780 Cagliostro był także w Warszawie, gdzie miał występ w Pałacu Bogusławskiego. W tym też roku założył egipską lożę wolnomularską w Warszawie.
Afera naszyjnikowa.
Sposobność do oskarżenia hrabiego di Cagliostro nadarzyła się w 1785 roku, gdy doszło do skandalu dworskiego nazywanego "aferą naszyjnikową". Intryga zawiązana w celu oczernienia przed społeczeństwem francuskim królowej Marii Antoniny spowodowała, że w kręgu podejrzanych o spisek znalazł się również protegowany kardynała de Rohan, hrabia di Cagliostro. Znany ze swych oszustw i wielokrotnych fałszerstw szybko został oskarżony i wtrącony na pół roku do więzienia. Uniknął jednak większej kary, gdyż podczas rozprawy sądowej dokonał zawiłej obrony, która w konsekwencji dowiodła jego niewinności. Pomimo wygranego procesu hrabiego di Cagliostro wydalono z Francji. Wyjechał do Anglii, którą jednak z powodu złej sławy szybko musiał opuścić.
Proces przed Świętą Inkwizycją.
W 1789 roku hrabia di Cagliostro powrócił wraz z żoną do Włoch. Osiadł w Rzymie. Jego sława jako okultysty i maga, a przede wszystkim wolnomularza nie przyniosła mu jednak niczego dobrego. Zainteresowała się nim inkwizycja papieska, oskarżając o próbę stworzenia w Państwie Kościelnym lóż masońskich. 26 września 1789 roku hrabia Alessandro di Cagliostro został wydany za sprawą donosu jaki złożyła na niego jego własna żona, Lorenza Feliciani ukrywająca swoją tożsamość pod pseudonimem "Serafina". Cagliostro aresztowano i uwięziono. Podczas trwającego prawie półtora roku procesu stawiano mu różne zarzuty. Do najważniejszych oskarżeń należały jednak te, które dotyczyły: bluźnierstwa, herezji i rozpusty. 
7 kwietnia 1791 roku Święta Inkwizycja wydała wyrok, na mocy którego hrabia di Cagliostro został skazany na śmierć. Papież Pius VI złagodził jednak wyrok i skazał go na dożywotnie więzienie w Zamku Świętego Anioła. 16 kwietnia 1791 miejsce pobytu więźnia nagle zmieniono i znalazł się on w twierdzy San Leo.
Śmierć.
Hrabia di Cagliostro żył w więzieniu papieskim w San Leo cztery lata. Zmarł w wyniku ataku apopleksji w nocy 26 sierpnia 1795 roku.
Hrabia di Cagliostro w kulturze i sztuce.
Postać hrabiego di Cagliostro stała się inspiracją dla wielu twórców: pisarzy, kompozytorów i reżyserów filmowych. Był między innymi wzorem bohatera literackiego dla Johanna Wolfganga Goethego i Alexandre'a Dumasa.
W 1938 Jan Adam Maklakiewicz napisał balet komiczny "Cagliostro w Warszawie", który jest swobodną fantazją opartą na tle pobytu Cagliostro w stanisławowskiej Warszawie, autorem libretta był Julian Tuwim.

</doc>
<doc id="614256" url="https://pl.wikipedia.org/wiki?curid=614256" title="Sony Ericsson P910">
Sony Ericsson P910



</doc>
<doc id="614264" url="https://pl.wikipedia.org/wiki?curid=614264" title="Rubiny">
Rubiny



</doc>
<doc id="614267" url="https://pl.wikipedia.org/wiki?curid=614267" title="Korektura pruska">
Korektura pruska

Korektura pruska (łac. "Ius Terrae Nobilitaits Prusssiae Correctum Anno MDXCVIII" "Prawo Ziemskie Szlachty Pruskiej poprawione w roku 1598") – zbiór prawa obowiązującego w Prusach Królewskich.
W 1476 roku król Kazimierz IV Jagiellończyk ujednolicił system prawa sądowego całej prowincji Prus Królewskich (wobec wszystkich mieszkańców – również szlachty – stosowano prawo chełmińskie). Prawo to stało się niewygodne dla szlachty (zwłaszcza prawo rzeczowe), dzięki jej staraniom zreformowano niektóre działy prawa chełmińskiego. Zebrane i zmodyfikowane prawo chełmińskie zostało zatwierdzone przez sejm walny obradujący w Warszawie w 1598 roku. Sejm zastrzegł przy tym, że wszelkie zmiany wymagają jego zatwierdzenia. Kodyfikacja została nazwana Korekturą pruską, zawierała 158 artykułów w 7 rozdziałach zwanych "tituli" poprzedzonych preambułą, jej sformułowane w języku łacińskim przepisy zostały oparte na prawie ziemskim oraz prawie rzymskim.
Korektura pruska nie była zbiorem pełnym; jej przepisy dotyczyły głównie ustroju sądów oraz prawa procesowego, regulowała również wybrane dziedziny prawa prywatnego – przede wszystkim prawo spadkowe i prawo rodzinne. W dziedzinach nie objętych kodyfikacją prawo chełmińskie wciąż pozostało obowiązującym. W praktyce Korektura pruska stosowana była pomocniczo (zwłaszcza w kwestiach spadkowych) w sądownictwie koronnym do początku XIX wieku (z uwagi na precyzję regulacji). W szczególności używał jej sąd asesorski podczas rozpatrywania apelacji od wyroków sądów z miast pruskich i mazowieckich, jak również Trybunał Koronny w analogicznych sprawach (rozstrzyganie apelacji szlachty pruskiej).

</doc>
<doc id="614269" url="https://pl.wikipedia.org/wiki?curid=614269" title="Piotr Potocki (wojewoda bracławski)">
Piotr Potocki (wojewoda bracławski)

Piotr Potocki herbu Pilawa (ur. 1622, zm. przed 22 maja 1657 roku) – wojewoda bracławski od 1651, generał ziem podolskich od 1649, pułkownik wojsk koronnych od 1643, starosta latyczowski, starosta szczurowiecki.
W dniach 10-12 listopada 1655 wojska koronne wchodzące w skład garnizonu Kamieńca Podolskiego wspierały potężną armię tatarską chana krymskiego Mehmeda IV Gireja, która osaczyła armię kozacko-rosyjską dowodzoną przez hetmana kozackiego Bohdana Chmielnickiego oraz Wasyla Buturlina i Piotra Potemkina pod Jezierną. Był uczestnikiem konfederacji tyszowieckiej w 1655 roku.

</doc>
<doc id="614271" url="https://pl.wikipedia.org/wiki?curid=614271" title="Metuje">
Metuje

Metuje – rzeka w Sudetach w północnych Czechach. Lewobrzeżny dopływ Łaby w zlewisku Morza Północnego.
Charakterystyka i przebieg.
Rzeka Metuje płynie w kraju hradeckim przez Góry Stołowe i Pogórze Orlickie. Odwadnia Adršpašskoteplické skály, północno-zachodnie zbocza Gór Stołowych i zachodnią część Wzgórz Lewińskich i zachodnie stoki Gór Orlickich. Rzeka ma około 69 kilometrów długości. Źródła znajdują się na wysokości około 560 m n.p.m. na południe od wsi Adršpach. W początkowym biegu rzeka płynie przez dwa górskie jeziorka położone na różnych poziomach oraz rozległy labirynt skalnych wież, filarów, głębokich i wąskich wąwozów Adršpašskoteplickich skál. Płynąc przez Adršpašskoteplické skály rzeka wyżłobiła głęboki wąwóz tworząc dwa wodospady, z których większy ma 19 m. Wypływając z Adršpachu rzeka płynie w kierunku południowym przez Teplice nad Metují, Hronov, Náchod i Nowe Miasto nad Metują. Poniżej miejscowości Náchod zaczyna się odcinek zaliczany do najpiękniejszych przełomów rzecznych w Czechach, zwany Peklo. Kończy się on przed miasteczkiem Nowe Miasto nad Metują. Rzeka na tym odcinku płynie głębokim wąwozem, otoczonym zalesionymi stokami gór sięgającymi 200 metrów wysokości. W połowie trasy znajduje się miejscowość Peklo, gdzie potok Olešenka uchodzi do Metui. Rzeka przyśpiesza na odcinku kamienistych bystrzy ciągnących się nieprzerwanie około trzech kilometrów. Potem nurt rzeki uspokaja się, a bystrza pojawiają się coraz rzadziej. Długość całego odcinka przełomowego wynosi 10 km, objęty jest on ochroną. Od Nowego Miasta rzeka zmienia kierunek i spokojnie płynie na zachód w kierunku miasta Jaroměř, gdzie uchodzi do Łaby. 
Dopływy.
Ważniejsze potoki dopływające do Metuje ze strony polskiej: Czermnica, Kudowski Potok i Klikawa (Bystra). Pozostałe to: Zdoňovský potok (L), Ledhujka (L), Židovka (L), Dřevíč (P), Brlenka (L), Střela (L), Radechovka (P), Olešenka (L) a Rozkoš (P).
Turystyka.
Wzdłuż rzeki Metuja "Piekielną Doliną" prowadzi szlak turystyczny czerwony, prowadzący do Nowego Miasta nad Metują. W miejscowości Peklo znajduje się drewniana budowla dawnego młyna, który na początku XX wieku został przebudowany na schronisko turystyczne.
w Nowym Mieście nad Metują znajduje się rzeźba "Alegoria rzeki Metuje" autorstwa Olbrama Zoubka (2006).

</doc>
<doc id="614280" url="https://pl.wikipedia.org/wiki?curid=614280" title="Apulejusz (pisarz)">
Apulejusz (pisarz)

Apulejusz z Madaury (Lucius Apuleius) (ur. ok. 125 w Madaurze, zm. po 170) – rzymski pisarz, filozof i retor.
Życiorys.
Urodził się w numidyjskim mieście Madaura ok. 125, jak można się domyślać na podstawie wzmianek w jego pismach. Rok urodzenia poświadcza św. Augustyn w "Państwie Bożym" (VIII, 14) i w listach (102, 32). Żył w czasach Antoninów, które uważano za złoty wiek cesarstwa rzymskiego, wobec braku niszczących wojen i panującego dobrobytu. Nie znamy jego imienia – imię Lucjusz przekazuje wiele rękopisów, może ono jednak pochodzić z utożsamienia Apulejusza z głównym bohaterem jego powieści "Metamorfozy". Według niego samego był pół Numidijczykiem i pół Getulem. Jego ojciec, który piastował w Madaurze stanowisko duumwira ("duumvir iuri dicundo" – jeden z dwóch burmistrzów), zostawił mu w spadku dwa miliony sesterców. Pierwsze nauki pobierał w rodzinnym mieście. 
Można się domyślać, że jego rodzice umarli, kiedy był małym chłopcem, gdyż już wtedy mieszkał i pobierał nauki w Kartaginie. Dalej kształcił się w Atenach, jednym z najważniejszych ośrodków kulturalnych cesarstwa rzymskiego w tej epoce – zapoznał się tam bliżej z filozofią. Odbywał także liczne podróże, na Wschód, do Rzymu i do Grecji. Był wówczas już retorem i adwokatem, a podczas pobytu w Rzymie rozpoczął działalność literacką. 
Następnie powrócił do Afryki, gdzie w miejscowości Oea (obecnie Trypolis), do której przybył w roku 155/156, zawarł związek małżeński z bogatą i znacznie od niego starszą wdową Pudentillą. Po śmierci Siciniusa Pontaniusa, najstarszego syna Pudentili, jej krewni w przekonaniu, że do małżeństwa tego Apulejusz doprowadził dla zagarnięcia jej majątku, wytoczyli mu proces, w którym dowodzili, że dokonał tego za pomocą czarów. Proces odbył się najprawdopodobniej w roku 158 lub 159 w miejscowości Sabratha. Mowa obronna Apulejusza, znana pod tytułem "Apologia, sive Pro se ipso de magia liber", posiada znaczną wartość literacką i jest ważnym źródłem do poznania jego życia osobistego. W swojej mowie obronnej nie tylko nie zaprzeczał zarzutom, ale potwierdzał, że rzeczywiście tak zrobił, przedstawiając jednocześnie racjonalne (niemagiczne) wyjaśnienie swojego postępowania. Okazała się ona na tyle przekonująca, że nie tylko oczyszczono Apulejusza z zarzutów, ale też powierzono mu w Kartaginie stanowisko "sacerdos provinciae", tj. kapłana kultu cesarza w całej Afryce Prokonsularnej, i wystawiono na jego cześć posąg. 
Apulejusz opuścił wtedy Oeę i osiadł w Kartaginie, gdzie wygłaszał mowy popisowe i okolicznościowe, przynoszące mu duży rozgłos. Mowy te sam publikował. Zachowały się z nich wyjątki zebrane w antologii "Florida". Brak wiadomości o życiu Apulejusza po 170 roku.

</doc>
<doc id="614281" url="https://pl.wikipedia.org/wiki?curid=614281" title="A65">
A65



</doc>
<doc id="614288" url="https://pl.wikipedia.org/wiki?curid=614288" title="Autostrada A652 (Niemcy)">
Autostrada A652 (Niemcy)



</doc>
<doc id="614289" url="https://pl.wikipedia.org/wiki?curid=614289" title="A652">
A652



</doc>
<doc id="614290" url="https://pl.wikipedia.org/wiki?curid=614290" title="Iwo Gall">
Iwo Gall

Iwo Wiktor Gall (ur. 1 kwietnia 1890 w Krakowie, zm. 12 lutego 1959 tamże) – polski reżyser teatralny, scenograf, pedagog, dyrektor teatrów.
Życiorys.
Urodził się w rodzinie kompozytora Jana Karola Galla i śpiewaczki Marii z Wójcikiewiczów. Ukończył Akademię Sztuk Pięknych w Krakowie, potem studiował w Berlinie i Wiedniu, gdzie w okresie I wojny światowej współpracował z Teatrem Polskim. Po wojnie pracował w Teatrze im. Juliusza Słowackiego w Krakowie, a następnie współpracował z teatrem „Reduta” Juliusza Osterwy (głównie jako scenograf). Był m.in. dyrektorem Sceny Kameralnej teatru w Częstochowie (1932–1935), a następnie w latach 1936–1938 dyrektorem odbudowanego po zburzeniu miasta Teatru im. Wojciecha Bogusławskiego w Kaliszu. Podczas okupacji hitlerowskiej prowadził tajne studio dramatyczne, które funkcjonowało do wybuchu powstania warszawskiego, zaś od kwietnia 1945 wznowiło działalność w Krakowie. W 1946 roku studio to zostało połączone z dwoma studiami należącymi do krakowskich teatrów (Starego Teatru oraz Teatru im. Juliusza Słowackiego), dzięki czemu w Krakowie powstała uczelnia kształcąca aktorów. W 1946 założył, i do 1949 był dyrektorem artystycznym Teatru Wybrzeże w Gdańsku.
Za zasługi artystyczne oraz za inscenizację "Sędziów" Stanisława Wyspiańskiego otrzymał nagrodę Ministerstwa Wyznań Religijnych i Oświecenia Publicznego. Spoczął w Alei Zasłużonych Cmentarza Rakowickiego w Krakowie (kwatera LXVII-płn. 2-2).
Życie prywatne.
Był mężem aktorek Róży z Łuszczkiewiczów (1892–1919), później Haliny z Kacickich.
Upamiętnienie.
O Iwonie Gallu powstał w 1998 film dokumentalny z cyklu "Wielcy reformatorzy teatru": "Iwo Gall 1890–1959".
Imię Iwona Galla nosi scena kameralna Teatru im. A. Mickiewicza w Częstochowie.

</doc>
<doc id="614291" url="https://pl.wikipedia.org/wiki?curid=614291" title="DauAir">
DauAir



</doc>
<doc id="614293" url="https://pl.wikipedia.org/wiki?curid=614293" title="Bitwa nad Kagułem">
Bitwa nad Kagułem

Bitwa nad Kagułem – starcie zbrojne, które miało miejsce 1 sierpnia 1770 roku podczas wojny rosyjsko-tureckiej (1768-1774).
Bitwa nad rzeką Kaguł (lewym dopływem Dunaju) koło miejscowości Vulcănești (obecnie Mołdawia) była najważniejszą bitwą w tej wojnie i jedną z największych bitew XVIII wieku, w której Piotr Rumiancew odniósł zdecydowane zwycięstwo nad znacznie silniejszą armią turecką.
Armia turecka dowodzona przez wielkiego wezyra Halil-beja (50 000 piechoty, 100 000 jazdy, 180 dział) zajmowała mocną pozycję na wschodnim brzegu Kagułu. Ponadto w odległości 20 km stały wojska Tatarów krymskich liczące do 80 000 ludzi i zagrażające tyłom armii rosyjskiej. Wódz turecki zamierzał zaatakować armię rosyjską Rumiancewa (33 000 piechoty, 5 000 jazdy, 118 dział), spodziewając się łatwego zwycięstwa nad znacznie mniej licznym przeciwnikiem. 
Dla zabezpieczenia tyłów Rumiancew wydzielił 11-tysięczny oddział, a z pozostałymi siłami 27 tys. żołnierzy i 118 dział, ubiegł Turków i w nocy na 1 sierpnia wyruszył w stronę ich pozycji. Armię swą uszykował w 5 czworoboków piechoty, pomiędzy którymi rozmieszczona była jazda. Czworobokami atakował armię turecką z frontu, ze skrzydeł i z tyłu. Wobec zbliżających się Rosjan ok. 5 rano Turcy rzucili do natarcia swą jazdę. Po trzech godzinach walk ich jazda została odparta, głównie wskutek ognia artylerii i piechoty. Po dalszej wymianie ognia artyleryjskiego Rosjanie ruszyli do natarcia na obóz turecki. Po ich odparciu z kolei Turcy wykonali kontruderzenie, wdzierając się w rosyjski czworobok prawego skrzydła. Trudną sytuację uratowała szarża jazdy rosyjskiej i janczarzy zostali odrzuceni do własnego obozu. Wykorzystując powodzenie, Rosjanie natychmiast ruszyli do generalnego natarcia, przełamując turecką obronę. Armia turecka rzuciła się do ucieczki. 
Turcy stracili około 20 000 zabitych i rannych oraz 140 dział, Rosjanie natomiast 1 500 zabitych i rannych. 3 sierpnia Rumiancew dopadł uciekających Turków na przeprawie przez Dunaj, zadając im dalsze poważne straty (ze zdobyciem m.in. 30 armat i taborów) i powodując ich bezładną ucieczkę.
W wyniku tego zwycięstwa Rosjanie opanowali wszystkie pobliskie twierdze – Izmaił, Kilię, Białogród, Braiłę, Isacceę oraz Bendery. Później zostały zdobyte także Jassy i Bukareszt.
W bitwie nad Kagułem będącej przykładem rozgromienia przeważających sił przeciwnika, Rumiancew zastosował nowatorską taktykę manewru i natarcia współdziałającymi samodzielnymi oddziałami. Dla upamiętnienia zwycięstwa Katarzyna II nakazała wystawienie w Carskim Siole okolicznościowego obelisku. Władca Prus Fryderyk Wielki przesłał list gratulacyjny, porównując rosyjskie zwycięstwo do czynów starożytnych Rzymian.

</doc>
<doc id="614295" url="https://pl.wikipedia.org/wiki?curid=614295" title="Alex Lundqvist">
Alex Lundqvist

Alex Lundqvist (ur. 14 kwietnia 1972 w Sztokholmie) – szwedzki model i profesjonalny gracz w paintball zespołu Jersey Authority w National Professional Paintball League (NPPL) oraz rosyjskiej legii w Paintball Sports Promotion (PSP) i National X Ball League (NXL), związany z agencją Be Patterson of Wilhelmina Models. Pracował dla takich światowej sławy projektantów mody jak Hugo Boss, Calvin Klein czy Gianni Versace.
Życiorys.
Dorastał wraz z bratem Maximusem w szwedzkiej liberalnej rodzinie. Po odbyciu służby wojskowej, studiował projektowanie komputerowe i podjął pracę w reklamie. Jego kariera rozpoczęła się latem 1994, kiedy został odkryty dla świata mody przez fotografa Bruce'a Webera i agenta Wilhelmina Models - Seana Pattersona. Rozpoczął od kampanii reklamowej Versace z Heleną Christensen, a następnie w 1995 wziął udział w pokazach mody męskiej Lagerfelda, kampanii Guess w Europie i Stanach Zjednoczonych.
Jako jeden z najlepszych modeli, pojawił się w licznych magazynach mody największych światowej sławy projektantów takich jak „Paper Magazine”, „GQ”, „Playgirl”, „New York Magazine”, „Elle”, „L'Uomo Vogue” „Top Model” czy „Vogue Hombre”. Wystąpił w programie MTV "House of Style" ze swoim najlepszym przyjacielem po fachu Markiem Vanderloo. 
W lutym 1995 roku prezentował wyroby Valentino, Versace, Armani, Gucci i Calvina Kleina w Paryżu, Mediolanie i Nowym Jorku. 
W kwietniu 1995 wystąpił w kampanii Guess Lagerfelda z Nadją Auermann, Laetitią Castą i Valerią Mazzą. W latach 1995-1997 brał udział w telewizyjnych kampaniach reklamowych Guess. 
Wystąpił też w telewizyjnym dramacie "Total Romance" (2002) i sequelu "Total Romance 2" (2002), a także w melodramacie "On the Horizon" (2015), dramacie "Maki" (2017).
Zamieszkał w Nowym Jorku, pracując dla wielu twórców mody. Pojawił się w teledysku Fergie do przeboju „Clumsy” (2007).
Związany był z modelką Nadją Auermann. Ożenił się z Keytt Lundqvist.

</doc>
<doc id="614296" url="https://pl.wikipedia.org/wiki?curid=614296" title="Reszta">
Reszta



</doc>
<doc id="614297" url="https://pl.wikipedia.org/wiki?curid=614297" title="Kopernik (krater księżycowy)">
Kopernik (krater księżycowy)

Kopernik ("Copernicus") – uderzeniowy krater księżycowy, leżący we wschodniej części Oceanus Procellarum. Krater jest widoczny przez lornetkę, nieco na północny zachód od centrum widocznej z Ziemi półkuli Księżyca.
Jest to jeden z najefektowniejszych kraterów na Księżycu, widoczny w pobliżu środka obserwowanej z Ziemi jego tarczy na północnym brzegu Morza Chmur (Mare Nubium). Wał krateru ma szerokość około 22 kilometrów, wysokość zewnętrzna 1010 metrów, wewnętrzną zaś – 3350 metrów. Średnica dna krateru wynosi około 46 km. Zewnętrzne zbocza wału krateru nachylone są łagodnie. Wybiegają z nich pasma górskie, wśród których widać kraterki, znajdujące się w ogromnych ilościach wokół krateru. Wewnętrzne zbocza wału ukształtowane są tarasowo, przy czym tarasy oddzielone są od siebie wąwozami. Nachylenie zboczy wewnętrznych wynosi od 8,5° do 27°. Na wale krateru znajdują się 23 małe kraterki. Góra centralna krateru ma siedem wyróżniających się wierzchołków, z których najwyższy ma wysokość 730 m. Krater podczas pełni jest tak jasny, że może być zauważony nieuzbrojonym okiem. Jest otoczony długimi, jasnymi smugami.
Na południe od krateru leży Mare Insularum, a na południowym zachodzie krater Reinhold. Na północy rozciąga się pasmo gór – Karpat – które stanowią południową krawędź Mare Imbrium. Krater Kopernik powstał ok. 1,1 mld lat temu, rozpoczynając w historii geologicznej Księżyca okres kopernikański.
Nazwę "Copernicus" nadał kraterowi włoski jezuita Giovanni Battista Riccioli.

</doc>
<doc id="614299" url="https://pl.wikipedia.org/wiki?curid=614299" title="Sebastian Vettel">
Sebastian Vettel

Sebastian Vettel (ur. 3 lipca 1987 w Heppenheim) – niemiecki kierowca wyścigowy, startujący w mistrzostwach świata Formuły 1 w latach 2007-2022. Vettel jest czterokrotnym mistrzem świata Formuły 1, trzykrotnym wicemistrzem świata w sezonach 2009, 2017 i 2018, a także drugim wicemistrzem w sezonie 2015.
Karierę rozpoczął w kartingu w 1995 roku. W 2003 roku zaczął się ścigać w samochodach open wheel biorąc udział w Formule BMW ADAC, gdzie został wicemistrzem. W kolejnym roku startów został mistrzem tej serii, wygrał osiemnaście z dwudziestu wyścigów. W 2005 roku ścigał się w Formule 3 Euro Series, a w kolejnym roku został jej wicemistrzem. Zadebiutował także w Formule Renault 3.5, w której wystartował w kilku wyścigach.
W 2007 roku zastąpił Roberta Kubicę podczas Grand Prix Stanów Zjednoczonych w zespole BMW Sauber. W pełnym sezonie startów, będąc liderem Formuły Renault 3.5 porzucił dalsze starty, na rzecz startów dla Toro Rosso w Formule 1. W 2008 roku kontynuował starty w Formule 1, zdobył pole position i zwyciężył w deszczowym Grand Prix Włoch. W pierwszym sezonie startów dla zespołu Red Bull został wicemistrzem. W latach 2010–2013 zdobył cztery tytuły mistrzowskie. W pierwszym sezonie startów dla zespołu Ferrari został drugim wicemistrzem.
W swojej karierze ustanowił wiele rekordów Formuły 1. Jako najmłodszy kierowca został uczestnikiem wyścigu Grand Prix (2006) oraz jego zwycięzcą (2008). Jest także najmłodszym zdobywcą pole position (2008) oraz najmłodszym czterokrotnym mistrzem świata Formuły 1 (2013). W 2011 roku ustanowił m.in. rekord największej liczby zdobytych pole position w sezonie. W 2013 roku ustanowił m.in. rekord największej liczby kolejnych wygranych w sezonie. W 2016 roku był kierowcą z największą liczbą zdobytych punktów w historii Formuły 1. Po sezonie 2022, Vettel zakończył starty w Formule 1.
Vettel jest wielokrotnym laureatem nagrody Autosport i DHL Fastest Lap. Otrzymał także nagrodę Laureus World Sports i Grands Prix de l’Academie des sports oraz Trofeum Lorenzo Bandiniego i Silberne Lorbeerblatt.
Początki kariery.
Jako chłopiec pomagał swojemu ojcu w branży budowlanej. Karierę w wyścigach rozpoczął w 1995 roku w kartingu, ścigając się na torze kartingowym w Niemczech. Startował w kilku mistrzostwach regionalnych, zdobył wiele tytułów najpierw wśród juniorów, potem seniorów. Wkrótce wygrał tytuł kartingowego juniora regionalnego. Zdobył także Kartingowy Puchar Monako Juniorów i wygrał zawody w hali Paryż-Bercy. Z powodu drogich opon deszczowych, wiele czasu jeździł w deszczowych warunkach na gładkich oponach. Vettel wiele się nauczył, przez co jeździło mu się znacznie łatwiej na deszczowym ogumieniu. Inspirował się Michaelem Schumacherem.
W 1998 roku dołączył do programu młodych kierowców Red Bull Junior Team. Otrzymywał od firmy Red Bull środki finansowe w wysokości 1700 funtów. W 2002 roku był szósty w kartingowych mistrzostwach Europy seniorów.
W 2003 roku zadebiutował w serii open wheel podczas testów Formuły BMW ADAC, gdzie w sezonie wygrał pięć wyścigów i został wicemistrzem oraz najlepszym zawodnikiem wśród debiutantów. W 2004 roku zdobył tytuł w tej serii, odnosząc osiemnaście zwycięstw w dwudziestu wyścigach, pozostałe dwa kończąc na drugiej i trzeciej pozycji. Pod koniec roku Dietrich Mateschitz – szef firmy Red Bull ogłosił, że chciałby umożliwić Vettelowi starty w Formule 1 w ciągu dwóch lat.
W 2005 roku startował w zespole ASL Mücke Motorsport w Formule 3 Euro Series. Wywalczył sześć miejsc na podium i w klasyfikacji generalnej został sklasyfikowany na piątym miejscu z 64. punktami. Został także najlepszym debiutantem sezonu.
W 2006 roku przeniósł się do zespołu ASM Formule 3 i kontynuował starty w Formule 3 Euro Series. Odniósł cztery zwycięstwa i został wicemistrzem tej serii. Zadebiutował także w Formule Renault 3.5 w zespole Carlin Motorsport. W dwóch pierwszych wyścigach zwyciężył, a w trzecim wyścigu nie został sklasyfikowany z powodu wypadku, w wyniku którego doznał kontuzji palca. Nie wystartował w czwartym wyścigu.
W 2007 roku kontynuował starty w Carlin Motorsport. Wystartował w siedmiu pierwszych wyścigach Formuły Renault 3.5, w trzech zajmując miejsce na podium i zwyciężając na Nürburgringu. Będąc liderem serii porzucił dalszą część sezonu na rzecz startów w Formule 1. 74 zdobyte punkty pozwoliły mu na zajęcie piątego miejsca w klasyfikacji generalnej Formuły Renault 3.5.
Formuła 1.
2005–2007: Williams i BMW Sauber.
W nagrodę za zwycięstwo w Formule BMW ADAC, został zaproszony przez BMW na testy bolidu Formuły 1 Williams FW27. Wziął udział w pierwszym dniu testów, który odbył się 27 września 2005 roku na torze Jerez.
5 lipca 2006 roku, ponownie na torze Jerez, wziął udział w testach zespołu Formuły 1 BMW Sauber. Przed Grand Prix Turcji otrzymał superlicencję i został trzecim kierowcą zespołu, a następnie wystartował w zespole BMW Sauber w dwóch piątkowych treningach tej Grand Prix. Wziął udział w treningach także podczas Grand Prix Włoch. Pomimo koncentracji na mistrzostwach Formuły 3 Euro Series Vettel wziął udział jeszcze w treningach w Grand Prix Chin, Japonii i Brazylii.
19 października Vettel podpisał kontrakt na posadę trzeciego kierowcy zespołu BMW Sauber w sezonie 2007. Wziął udział w treningach w Grand Prix Australii i Malezji.
Podczas Grand Prix Stanów Zjednoczonych Vettel zastąpił Roberta Kubicę, gdy ten nie został do niego dopuszczony z powodu wypadku jakiego doznał podczas Grand Prix Kanady. W debiutanckim wyścigu zajął ósme miejsce zdobywając punkt. Tym samym został najmłodszym kierowcą, który zdobył punkty w Grand Prix Formuły 1.
2007–2008: Toro Rosso.
2007.
W lipcu otrzymał możliwość wystartowania w Grand Prix Węgier w zespole Toro Rosso. Po zamieszaniu w związku z trwającymi negocjacjami i zwolnieniu z kontraktu przez BMW Sauber, Vettel zastąpił jednak Scotta Speeda, począwszy od Grand Prix Węgier. Dwa dni później zespół potwierdził Vettela jako kierowcę Toro Rosso w sezonie 2008.
Vettel kontynuował starty w kolejnych wyścigach sezonu. Grand Prix Turcji ukończył na dziewiętnastej pozycji, a Grand Prix Włoch na osiemnastej. Grand Prix Belgii nie ukończył z powodu awarii układu kierowniczego, do jakiej doszło w jego bolidzie. Podczas Grand Prix Japonii, gdy stawka była prowadzona przez samochód bezpieczeństwa, jadąc na trzeciej pozycji, zderzył się z drugim Markiem Webberem z zespołu Red Bull, w wyniku czego obaj kierowcy musieli wycofać się z rywalizacji. W Grand Prix Chin zajął czwarte miejsce, a ostatniego wyścigu sezonu – Grand Prix Brazylii – nie ukończył z powodu awarii hydrauliki. Dzięki uzyskaniu sześciu punktów Vettel zajął czternastą pozycję w klasyfikacji generalnej kierowców.
2008.
Nie ukończył czterech (w tym pierwszych trzech na pierwszym okrążeniu) pierwszych wyścigów sezonu 2008 z różnych przyczyn. W Grand Prix Monako zajął siedemnastą pozycję. Grand Prix Turcji zakończył zdobywając punkty za piąte miejsce, w kolejnym Grand Prix Kanady ponownie zdobył punkty. Grand Prix Wielkiej Brytanii nie ukończył z powodu kolizji z kierowcą Red Bulla Davidem Coulthardem.
17 lipca 2008 Vettel został potwierdzony jako kierowca zespołu Red Bull w sezonie 2009. Zastąpił odchodzącego na emeryturę Davida Coultharda. W Grand Prix Niemiec zajął ósmą pozycję. Nie ukończył Grand Prix Węgier z powodu przegrzania silnika. Punktował w Grand Prix Europy i Grand Prix Belgii.
13 września 2008 podczas odbywanych w deszczu kwalifikacji do Grand Prix Włoch na torze Monza zdobył swoje pierwsze pole position w karierze, zostając jednocześnie jego najmłodszym zdobywcą w historii Formuły 1. W wyścigu, który również był rozgrywany na mokrym torze, zwyciężył, zostając najmłodszym w historii Formuły 1 – w wieku 21 lat i dwóch miesięcy – zwycięzcą wyścigu (dotychczas najmłodszy, Fernando Alonso, w 2003 zwyciężył Grand Prix Węgier mając nieco ponad 22 lata).
Zdobywał punkty w kolejnych wyścigach sezonu, w kończącym sezon Grand Prix Brazylii zajął czwartą pozycję. Podczas sezonu zdobył 35 punktów, co pozwoliło zająć mu ósme miejsce w klasyfikacji generalnej.
2009–2014: Red Bull.
2009.
Podczas rozpoczynającego sezon 2009 Grand Prix Australii po własnym błędzie zderzył się z Robertem Kubicą. Obaj kierowcy stracili przednie skrzydło w swoich bolidach i starali się kontynuować jazdę, co jednak się nie udało. Vettel został sklasyfikowany poza pierwszą punktowaną ósemką i otrzymał karę przesunięcia o dziesięć miejsc na starcie do następnego wyścigu. W Grand Prix Malezji podczas deszczowego wyścigu wpadł w poślizg przez co musiał wycofać się z rywalizacji. Został sklasyfikowany poza pierwszą punktowaną ósemką. W Grand Prix Chin odniósł pierwsze zwycięstwo dla zespołu Red Bull. Kolejny wyścig ukończył na podium, dojeżdżając na drugim miejscu w Grand Prix Bahrajnu. Grand Prix Hiszpanii ukończył poza podium. Nie ukończył Grand Prix Monako z powodu popełnionego błędu w wyniku którego uderzył w barierę z opon. Grand Prix Turcji ukończył na trzecim miejscu. Drugie w sezonie zwycięstwo odniósł w Grand Prix Wielkiej Brytanii. W Grand Prix Niemiec zajął drugą pozycję. Grand Prix Węgier nie ukończył z powodu awarii zawieszenia, a podczas Grand Prix Europy doszło do awarii silnika w jego bolidzie, co ponownie uniemożliwiło mu ukończenie wyścigu. Podczas tego Grand Prix przedłużył kontrakt z Red Bullem na starty w sezonie 2010 i 2011, z opcją przedłużenia go do 2012 roku. W Grand Prix Belgii zajął trzecie miejsce. W dwóch kolejnych wyścigach Grand Prix Włoch i Grand Prix Singapuru dojeżdżał do mety na punktowanych pozycjach. Zwyciężył ponowne w Grand Prix Japonii. W Grand Prix Brazylii był czwarty, a w ostatnim wyścigu sezonu Grand Prix Abu Zabi – zwyciężył. Zdobył 84 punkty i został wicemistrzem Formuły 1.
2010.
W rozpoczynającym sezon 2010 Grand Prix Bahrajnu zajął czwartą pozycję. Podczas Grand Prix Australii w jego bolidzie doszło do awarii mocowania koła, przez co nie ukończył wyścigu. Wraz z Felipe Massą został także szefem kierowców w Grand Prix Drivers’ Association. W Grand Prix Malezji odniósł pierwsze zwycięstwo w sezonie. Grand Prix Chin ukończył na punktowanej pozycji. W Grand Prix Hiszpanii zajął trzecią, a w Grand Prix Monako drugą pozycję. Podczas Grand Prix Turcji doszło do kolizji Vettela z prowadzącym Markiem Webberem – drugim kierowcą Red Bulla, przez co nie ukończył wyścigu. Grand Prix Kanady ukończył poza podium, a w Grand Prix Europy odniósł zwycięstwo. Podczas Grand Prix Wielkiej Brytanii, na pierwszym zakręcie w jego bolidzie pękła opona, co było wynikiem z kontaktu z Lewisem Hamiltonem. Zajął punktowaną pozycję. W Grand Prix Niemiec i Grand Prix Węgier był trzeci. Podczas Grand Prix Belgii zderzył się z Jensonem Buttonem przez co musiał zjechać do alei serwisowej na wymianę przedniego skrzydła, a następnie otrzymał karę przejazdu przez aleję serwisową. Po kolejnych okrążeniach, zderzył się z Vitantonio Liuzzim w wyniku czego została przebita opona w jego bolidzie. Wyścig ukończył poza pierwszą punktowaną dziesiątką. Ukończył poza podium Grand Prix Włoch. W Grand Prix Singapuru był drugi, a w Grand Prix Japonii zwyciężył. Nie ukończył Grand Prix Korei Południowej z powodu awarii silnika. Zwyciężył w ostatnich dwóch wyścigach sezonu Grand Prix Brazylii i Grand Prix Abu Zabi. Dzięki ostatniemu zwycięstwu został najmłodszym mistrzem świata Formuły 1.
2011.
Przed sezonem 2011 przedłużył kontrakt z zespołem Red Bull na sezon 2012, 2013 i 2014. Zwyciężył w dwóch pierwszych wyścigach Grand Prix Australii i Grand Prix Malezji. W Grand Prix Chin był drugi. Zwyciężył w trzech kolejnych wyścigach. Ponownie zajął drugie miejsce w Grand Prix Kanady. W Grand Prix Europy odniósł szóste zwycięstwo sezonu. W Grand Prix Wielkiej Brytanii ponownie był drugi. W Grand Prix Niemiec zajął pozycję poza podium, a w Grand Prix Węgier czwarty raz zajął drugą pozycję. Zwyciężył w trzech kolejnych wyścigach, a po zajęciu trzeciego miejsca w Grand Prix Japonii został najmłodszym dwukrotnym mistrzem świata Formuły 1. Zwyciężył jeszcze w Grand Prix Korei Południowej i Grand Prix Indii. Nie ukończył przedostatniego wyścigu sezonu Grand Prix Abu Zabi z powodu awarii zawieszenia. W Grand Prix Brazylii zajął drugie miejsce.
2012.
Grand Prix Australii rozpoczynające sezon 2012 ukończył na drugiej pozycji. W Grand Prix Malezji zderzył się z dublowanym Narainem Karthikeyanem. W wyniku kolizji w bolidzie Vettela przebita została opona i musiał on zjechać na pit stop. W bolidzie doszło także do uszkodzenia lewego tylnego kanału chłodzącego hamulce, dlatego Vettel był informowany przez zespół o konieczności zakończenia jazdy, co zostało następnie odwołane i ponowione. Na ostatnim okrążeniu nie używał hamulców, dojechał do mety na jedenastej pozycji. Punktował w Grand Prix Chin, a w Grand Prix Bahrajnu odniósł pierwsze w sezonie zwycięstwo. Punktował w trzech kolejnych wyścigach. Nie ukończył Grand Prix Europy z powodu awarii alternatora w jego bolidzie. W Grand Prix Wielkiej Brytanii zajął trzecie miejsce. Punktował w Grand Prix Niemiec i Grand Prix Węgier. Był drugi w Grand Prix Belgii. W Grand Prix Włoch po obronie pozycji przed Fernando Alonso nałożona została na niego kara przejazdu przez aleję serwisową. Następnie w jego bolidzie doszło do awarii alternatora, w wyniku której musiał wycofać się z wyścigu. Został sklasyfikowany poza pierwszą punktowaną dziesiątką. Zwyciężył w czterech kolejnych wyścigach (w Grand Prix Korei Południowej Vettel miał problemy z oponami, w końcówce wyścigu zespół informował go o konieczności zwolnienia z uwagi na możliwość wyeksploatowania opon w każdej chwili), a w Grand Prix Abu Zabi zajął trzecią pozycję. Grand Prix Stanów Zjednoczonych ukończył na drugim miejscu. W ostatnim wyścigu sezonu Grand Prix Brazylii Vettel został uderzony dwukrotnie przez Bruno Sennę, a jego bolid obrócił się, przez co spadł na koniec stawki. Podłoga i wydech w bolidzie Vettela zostały uszkodzone, mimo to mógł kontynuować wyścig. Dzięki zajęciu szóstego miejsca zdobył swój trzeci tytuł mistrza świata, zostając tym samym najmłodszym trzykrotnym mistrzem świata Formuły 1.
2013.
Rozpoczynające sezon 2013 Grand Prix Australii Sebastian Vettel ukończył na trzeciej pozycji. Zwyciężył w Grand Prix Malezji, a Grand Prix Chin ukończył poza podium. Drugie zwycięstwo odniósł w Grand Prix Bahrajnu, a w Grand Prix Hiszpanii ponownie był czwarty. W Grand Prix Monako zajął drugie miejsce. Trzecie zwycięstwo odniósł w Grand Prix Kanady, po czym przedłużył kontrakt z zespołem Red Bull na sezon 2015. Nie ukończył Grand Prix Wielkiej Brytanii z powodu awarii skrzyni biegów. Ponowne zwycięstwo odniósł w Grand Prix Niemiec. Po trzecim miejscu w Grand Prix Węgier zwyciężył we wszystkich pozostałych wyścigach sezonu, zostając najmłodszym czterokrotnym mistrzem świata Formuły 1 podczas piętnastej eliminacji sezonu, Grand Prix Indii. Liczba zwycięstw pozwoliła na wyrównanie rekordu zwycięstw w jednym sezonie Michaela Schumachera z sezonu 2004.
2014.
Nie ukończył otwierającego sezon 2014 Grand Prix Australii. W bolidzie doszło do awarii silnika. W Grand Prix Malezji zajął trzecie miejsce. Punktował w kolejnych trzech wyścigach, a w Grand Prix Monako w jego bolidzie doszło do awarii turbosprężarki. Podczas Grand Prix Kanady ponownie ukończył wyścig na trzeciej pozycji. Kolejny nieukończony wyścig to Grand Prix Austrii, podczas którego Vettel miał problemy z jednostką napędową, a następnie zderzył się z Adrianem Sutilem przez co uszkodził skrzydło. Zespół postanowił wycofać go z wyścigu. W kolejnych pięciu wyścigach zdobywał punkty. W Grand Prix Singapuru zajął drugie miejsce, które było najlepszym wynikiem w sezonie. Podczas Grand Prix Japonii trzeci raz uzyskał trzecie miejsce na podium, które było także czwartym podium w sezonie. Podczas tego Grand Prix ogłosił odejście z zespołu wraz z zakończeniem sezonu. Punktował w czterech ostatnich wyścigach sezonu. Zdobywając 167 punktów został sklasyfikowany na piątej pozycji w klasyfikacji generalnej kierowców. Z powodu zmiany silników z V8 na V6 rozważał wycofanie się ze startów w Formule 1 po sezonie 2014. Zwątpił także w swe umiejętności.
Po podpisaniu kontraktu z zespołem Ferrari, miał wziąć udział w zimowych testach w barwach ich zespołu, do czego ostatecznie nie doszło.
Od 2015-2020: Ferrari.
2015.
Kiedy jeździł w Toro Rosso poznał Stefano Domenicaliego i inżynierów Ferrari, którzy przygotowywali silniki jego zespołu. Od końca 2008 roku rozmawiał z Domenicalim jak mógłby dołączyć do Ferrari. Kolejne spotkanie odbyło się w 2010 roku, a zimą na przełomie 2012 i 2013 roku odbył spotkanie w Maranello z Luką di Montezemolo. W połowie sezonu 2014 spotkał się z di Montezemolo i Marco Mattiaccim. Przed sezonem 2015 Vettel podpisał 3-letni kontrakt z Ferrari, zastępując odchodzącego do McLarena Fernando Alonso.
Swój pierwszy start dla zespołu, Grand Prix Australii ukończył na podium, dojeżdżając do mety na trzeciej pozycji. W Grand Prix Malezji odniósł pierwsze zwycięstwo dla Ferrari od Grand Prix Hiszpanii w sezonie 2013. W Grand Prix Chin ponownie zajął trzecią pozycję. Punktował w Grand Prix Bahrajnu, w Grand Prix Hiszpanii zajął trzecią, a w Grand Prix Monako drugą pozycję. Zdobył punkty w kolejnych dwóch wyścigach. W Grand Prix Wielkiej Brytanii czwarty raz w sezonie zakończył wyścig na trzeciej pozycji. Odniósł drugie zwycięstwo w Grand Prix Węgier. Podczas Grand Prix Belgii na kilka okrążeń przed metą jedna z opon w jego bolidzie eksplodowała, przez co zakończył wyścig na dwunastej pozycji. Grand Prix Włoch ukończył na drugiej pozycji. Trzeci wyścig wygrał podczas Grand Prix Singapuru. Grand Prix Japonii ukończył na trzecim miejscu. Kolejne drugie miejsce zajął w Grand Prix Rosji. W Grand Prix Stanów Zjednoczonych kolejny raz zajął trzecią pozycję. Po starcie w Grand Prix Meksyku zderzył się z Danielem Ricciardo, co spowodowało przebicie opony w jego bolidzie i wymusiło zmianę opon. W dalszej części wyścigu uderzył w barierę, przez co musiał wycofać się z wyścigu. Grand Prix Brazylii ukończył na trzecim miejscu. W kończącej sezon Grand Prix Abu Zabi zajął czwartą pozycję. Zdobywając 278 punktów został drugim wicemistrzem Formuły 1.
2016.
Przed startem sezonu 2016 Vettel przetestował bolid Ferrari F14 T z sezonu 2014 na torze Fiorano. Tak jak w poprzednim sezonie pierwszą rundę, Grand Prix Australii, ukończył na trzeciej pozycji. Podczas okrążenia rozgrywkowego Grand Prix Bahrajnu w jego bolidzie doszło do pęknięcia zaworu, co spowodowało awarię silnika uniemożliwiającą mu wystartowanie do wyścigu. W Grand Prix Chin zajął drugie miejsce. Po starcie wyścigu Grand Prix Rosji tył bolidu Vettela został uderzony przez Daniiła Kwiata z zespołu Red Bull. Vettel kontynuował jazdę z rozerwaną oponą, jednak ponownie został on uderzony przez Kwiata, a jego bolid trafił w bandę uszkadzającym tym samym przednie zawieszenie. Na Kwiata w trakcie wyścigu została nałożona kara stop &amp; go, otrzymał on też trzy punkty karne. W wyniku zaistniałej sytuacji Kwiat został zastąpiony przez Maksa Verstappena, a sam powrócił do zespołu Toro Rosso na jego miejsce. W Grand Prix Hiszpanii Vettel zajął trzecie miejsce, a w Grand Prix Monako był czwarty. Grand Prix Kanady i Grand Prix Europy ponownie ukończył na podium, w obu wyścigach zajął drugie miejsce. Podczas Grand Prix Austrii doszło do rozerwania jednej z opon bolidu Vettela po czym uderzył on w barierę i musiał wycofać się z wyścigu. Zdobywał punkty w kolejnych czterech Grand Prix, a w Grand Prix Włoch zajął trzecie miejsce. W Grand Prix Singapuru był piąty. Przejeżdżając przez pierwszy zakręt Grand Prix Malezji zderzył się z bolidem Nico Rosberga co spowodowało uszkodzenie lewego przedniego zawieszenia bolidu Vettela i konieczność wycofania się z wyścigu. Na Vettela została nałożona kara przesunięcia o trzy miejsca na starcie Grand Prix Japonii, które ukończył na czwartym miejscu. Wynik ten powtórzył w Grand Prix Stanów Zjednoczonych, a w Grand Prix Meksyku i Brazylii zajął piątą pozycję. W ostatnim wyścigu sezonu Grand Prix Abu Zabi zajął trzecie miejsce. Uzyskał 212 punktów i zajął czwartą pozycję w klasyfikacji generalnej.
2017.
Zwyciężył w otwierającym sezon 2017 Grand Prix Australii. Przed startem do Grand Prix Chin Vettel ustawił swój bolid poza granicami pola startowego. Sędziowie przeanalizowali to zachowanie, ale nie zdecydowali się nałożyć nie niego kary. Vettel stwierdził, że nie chciał ustawić bolidu na linii, na mokrym torze oraz że zachowanie było zgodne z regulaminem. Wyścig ukończył na drugim miejscu. Ponownie zwyciężył w Grand Prix Bahrajnu. W Grand Prix Rosji i Grand Prix Hiszpanii zajął drugie miejsce. W Grand Prix Monako odniósł trzecie w sezonie zwycięstwo. Po starcie wyścigu Grand Prix Kanady w bolidzie Vettela odpadła część przedniego skrzydła i zdecydował się on jego wymianę. Wyścig ukończył na czwartej pozycji. W Grand Prix Azerbejdżanu w czasie okresu neutralizacji Vettel uderzył tył bolidu Lewisa Hamiltona, a następnie zrównał się z nim i doprowadził do ponownego zderzenia. Vettel za ten manewr otrzymał 10–sekundową karę stop &amp; go. Wyścig ukończył ponownie na czwartej pozycji.
Od 2021: Aston Martin.
2021.
Sebastian Vettel startuje w Astonie Martinie od 2021 roku, zastępując Sergio Pereza. 28 lipca 2022 ogłosił, że zamierza zakończyć karierę w F1 wraz z końcem sezonu 2022.
Pozostała działalność sportowa.
Wspólnie z Michaelem Schumacherem w latach 2007–2012 wystartował w sześciu edycjach Race of Champions, zwyciężając zespołowo we wszystkich edycjach. W 2017 roku samotnie zwyciężył w rywalizacji zespołowej ze względu na wcześniejszy wypadek Pascala Wehrleina. W 2015 roku zwyciężył w rywalizacji indywidualnej Race of Champions. W 2011 roku przetestował symulator jazdy Formuły 1 Playseat Redbull Racing F1. W 2012 roku wziął udział w Goodwood Festival of Speed. W 2014 roku poprowadził bolid Ferrari F1 87-88C na torze Red Bull Ring.
Działalność publiczna.
W 2011 roku dubbingował postać Sebastiana Schnella w filmie "Auta 2". Wystąpił także w programie "Top Gear", gdzie ustanowił najszybszy czas spośród kierowców Formuły 1.
W 2012 roku wraz z Celiną Jade wystąpił w filmie "Kung Fu Vettel: Drive of the Dragon". Wystąpił także w teledysku Melanie Fiony do utworu „Watch me Work”.
Przekazał swój kask dla organizacji Wings for Life, która w 2013 roku sprzedała go podczas aukcji charytatywnej w rekordowej cenie, która wyniosła 118 000 dolarów.
W 2014 roku wręczył nagrodę Bambi w kategorii Millennium Sabine Kehm, która odebrała ją w imieniu Michaela Schumachera.
Styl jazdy.
W 2009 roku Christian Horner stwierdził, że Sebastian Vettel i Mark Webber mają podobny styl jazdy. W 2011 roku Peter Windsor porównał styl jazdy Vettela do stylu jazdy Fernando Alonso uznał on, że Vettel ma mniejszy kąt skrętu przez co mniej musi pracować kierownicą w zakrętach i nie używa opon Pirelli na początkowym wejściu w zakręt, tak jak Alonso. Windsor dokonał także porównania Vettela z Webberem, stwierdzając, że delikatniejsze ruchy kierownicą dają mu znaczną przewagę nad nim. W 2012 roku bolid nie pasował do stylu jazdy Vettela, a poprawki w bolidzie nie rozwiązały problemu przez co Vettel zmienił swój styl jazdy, dopasowując go do samochodu. W 2014 roku ponownie jego styl jazdy nie pasował do ówczesnego bolidu. Sposób w jaki samochód skręcał podczas wejścia w zakręt, mniejszy docisk oraz niedobory mocy silnika, które wymuszały nadrabianie w zakrętach, bardziej obciążając opony powodował problemy z optymalną jazdą. Według Hornera Vettel miał problemy z ustawieniem bolidu.
Kaski i samochody.
Jens Munser projektował malowania kasków od czasów startów Sebastiana Vettela w kartingu. W latach 2006–2012 zaprojektował dla niego ponad 50 malowań. Podczas Grand Prix Singapuru w sezonie 2012 w jego kasku zostały zamontowane diody LED, co zostało następnie zakazane przez Fédération Internationale de l’Automobile.
Z powodu zmian w przepisach, które od sezonu 2015 zakazały znaczących zmian w trakcie sezonu, Vettel ogłosił, że będzie się starał używać jednego malowania przez cały rok.
Zainspirowany przez amerykańskich pilotów bombowców II wojny światowej, nazywa swoje bolidy kobiecymi imionami.
Kolizje.
Podczas Grand Prix Japonii w sezonie 2007 jadąc na trzeciej pozycji, gdy stawkę prowadził samochód bezpieczeństwa zderzył się z drugim Markiem Webberem z zespołu Red Bull. Tłumaczył, że został zaskoczony przez zwalniającego Lewisa Hamiltona, na którego spojrzał, i wtedy doszło do kolizji. Nałożona na Vettela kara przesunięcia o dziesięć pozycji na starcie podczas następnego Grand Prix została anulowana, gdy został ujawniony nowy zapis wideo wydarzenia. Webber uznał, że zachowanie Hamiltona było nieprawidłowe, co przyczyniło się do zderzenia między nim a Vettelem. Fédération Internationale de l’Automobile uznała, że Vettel nie poniósł całkowitej winy, dlatego karę zamieniła na reprymendę.
W sezonie 2009 podczas Grand Prix Australii jadąc na drugiej pozycji zderzył się z Robertem Kubicą. Na trzy okrążenia przed końcem wyścigu popełnił błąd, a gdy Kubica dokonywał na nim manewru wyprzedzenia, stracił przyczepność i uderzył w jego bolid. Obaj kontynuowali jazdę. Kubica kontynuując jazdę z uszkodzonym przednim skrzydłem rozbił swój bolid i wycofał się z wyścigu. Vettel po utracie przedniego skrzydła również kontynuował jazdę, jednak wyjechał jednym z kół na trawę, wpadł poślizg i uszkodził przednie zawieszenie swojego bolidu. Mimo urwanego przedniego koła i wyjazdu na tor samochodu bezpieczeństwa Vettel przejechał jeszcze jedno okrążenie, ale ostatecznie zakończył jazdę. Kubica określił obronę pozycji przez Vettela jako zbyt optymistyczną. Vettel otrzymał karę przesunięcia o dziesięć miejsc na starcie do następna wyścigu.
Podczas Grand Prix Turcji w sezonie 2010 jadąc na drugiej pozycji zderzył się z liderem, którym był jego partner zespołowy Mark Webber. Vettel musiał zakończyć jazdę, a Webber ukończył wyścig na trzeciej pozycji. Obaj kierowcy obwiniali siebie nawzajem za spowodowanie kolizji.
Jadąc na trzeciej pozycji w Grand Prix Belgii uderzył w jadącego na drugim miejscu Jensona Buttona. Podczas hamowania na prostej Vettel stracił kontrolę nad bolidem, co przyczyniło się do kolizji. Po kontakcie Button musiał wycofać się z wyścigu, a Vettel musiał zjechać na pit stop w celu wymiany przedniego skrzydła. Button stwierdził, że Vettel nie doprowadził do kolizji celowo.
Podczas Grand Prix Malezji w sezonie 2012 zderzył się z dublowanym Narainem Karthikeyanem. W wyniku kolizji w bolidzie Vettela przebita została opona i musiał on zjechać na pit stop. Pozostałe uszkodzenia, spowodowały dalsze problemy w wyścigu. Karthikeyan został ukarany doliczeniem dwudziestu sekund do jego rezultatu w wyścigu. Vettel nazwał Karthikeyana ogórkiem i idiotą oraz wykonał w jego kierunku gest środkowego palca. Karthikeyan odnosząc się do tych słów, nazwał zachowanie Vettela nieprofesjonalnym i haniebnym.
Po starcie Grand Prix Malezji w sezonie 2016 Vettel doprowadził do kolizji z bolidem Nico Rosberga w wyniku, której uszkodził lewe przednie zawieszenie, a bolid Rosberga się obrócił. W wyniku uszkodzeń bolidu Vettel musiał wycofać się z wyścigu. Niemiec został ukarany cofnięciem o dziesięć pozycji na starcie kolejnego wyścigu oraz otrzymał dwa punkty karne.
W Grand Prix Azerbejdżanu w sezonie 2017 przed drugim restartem wyścigu Lewis Hamilton zredukował prędkość swojego bolidu i Vettel uderzył w jego tył, a następnie zrównał się z Hamiltonem i celowo uderzył w jego samochód. Vettel otrzymał 10–sekundową karę stop &amp; go oraz trzy punkty karne. Kierowca uznał, że Hamilton również powinien otrzymać karę za swój manewr, a Hamilton uznał zachowanie Vettela za kompromitację.
Pozostałe incydenty.
Podczas Grand Prix Malezji w sezonie 2013 partner zespołowy Vettela, Webber był na prowadzeniu przez większość wyścigu. Po czwartym pit-stopie kierowcy Red Bulla otrzymali polecenie zespołowe, aby oszczędzać opony i skupić się na obronie swoich pozycji. Vettel zignorował polecenie i wyprzedził Webbera. Jak tłumaczył swoją decyzję, po otrzymaniu nowych opon poczuł, że miał lepsze tempo i mógł osiągać wyższą prędkość, przez co był bardzo bliski walki. Vettel stwierdził, że źle rozumiał informacje zespołu oraz że mimo to powtórzyłby manewr, gdyby zaszła taka konieczność.
Podczas okresu czerwonej flagi w trzecim treningu Grand Prix Kanady w sezonie 2015 Vettel wyprzedził Roberto Merhiego. Za ten manewr otrzymał karę przesunięcia o trzy pozycje na starcie do wyścigu oraz trzy punkty karne. Vettel tłumaczył swoje zachowanie tym, że bolid jechał za wolno oraz że podejrzewał u niego awarię.
W Grand Prix Wielkiej Brytanii w sezonie 2016 podczas wyścigu Vettel wypchnął bolid Felipe Massy poza tor, za co otrzymał karę doliczenia pięciu sekund do końcowego wyniku oraz dwa punkty karne. Vettel uznał zdarzenie za incydent wyścigowy, ponieważ nie mógł utrzymać kontroli podczas skręcania.
Na przedostatnim okrążeniu Grand Prix Meksyku jadąc na czwartej pozycji podczas hamowania Vettel zmienił kierunek jazdy blokując i zderzając się z Danielem Ricciardo. Zakaz zmiany kierunku w strefie hamowania został wprowadzony w poprzednim Grand Prix Stanów Zjednoczonych. Vettel dojechał do mety na czwartym miejscu, jednak ze względu na pięciosekundową karę przyznaną Maksowi Verstappenowi po zakończeniu wyścigu to Vettel zajął trzecie miejsce na podium. Ostatecznie Vettel otrzymał dziesięciosekundową karę i stracił trzecie miejsce. Dodatkowo otrzymał on dwa punkty karne. Zespół Ferrari zgłosił wniosek do Fédération Internationale de l’Automobile o ponowne rozpatrzenie wydanej kary czasowej dla Vettela.
Po tym, gdy nie nakazano Maksowi Verstappenowi oddania pozycji, którą zyskał po opuszczeniu toru Vettel użył obraźliwych słów wobec Charliego Whitinga. Ze względu na przeprosiny i mocne zaangażowanie ze strony kierowcy Fédération Internationale de l’Automobile nie podjęła dalszych działań dyscyplinarnych w sprawie Vettela, jednak zaznaczył, że podobne zachowanie w przyszłości zostanie rozpatrzone przez Międzynarodowy Trybunał Fédération Internationale de l’Automobile.
Opinie.
W 2007 roku Franz Tost stwierdził, że Sebastian Vettel po wejściu do Formuły 1 zaczął zmagać się ze wszystkimi jej problemami zdecydowanie za wcześnie. Michael Schumacher stwierdził, natomiast że Vettel wszedł do Formuły 1 w odpowiednim momencie i że ma potencjał, aby zostać mistrzem świata. W 2010 roku Stirling Moss uznał go za najszybszego kierowcę sezonu dodał, że Vettel ma naturalny talent, ale jest porywczy. W 2011 roku Giorgio Ascanelli przyrównał go do Ayrtona Senny stwierdzając, że może on być najlepszym kierowcą. Sébastien Bourdais stwierdził, że bolid, którym trudno się steruje, może nie sprawiać mu problemów, a jego zdolność prowadzenia samochodu jest wyjątkowa, co jest zauważalne w trudnych warunkach jazdy. W 2013 roku Murray Walker uznał Vettela jako jednego z najlepszych kierowców. W 2015 roku Sergio Marchionne stwierdził, że Vettel jest nieustępliwy i agresywny oraz ma analityczne podejście do każdego wyścigu, a James Allison porównał go do Michaela Schumachera twierdząc, że ma on te same cechy przywódcze.
W 2009, 2011 i 2013 roku został wybrany najlepszym kierowcą sezonu w rankingu szefów zespołów Formuły 1. W 2010, 2012 i 2015 roku zajął w tym rankingu drugie miejsce.
Życie prywatne.
Urodził się 3 lipca 1987 roku w Heppenheim. Jego rodzice to ojciec Norbert i matka Heike, jego trójka rodzeństwa to dwie siostry Stefanie i Melanie oraz młodszy brat Fabian. Jego partnerką jest Hanna Prater, z którą ma córkę urodzoną 12 stycznia 2014 roku w Szwajcarii. Ojciec Vettela był mechanikiem i założył małą firmę stolarską na początku lat 90 XX wieku. Jego matka jest gospodynią domową, a najstarsza siostra Stephanie fizjoterapeutką dzieci niepełnosprawnych.
Od 2007 roku mieszkał w Walchwil, a w 2009 roku przeprowadził się do Ellighausen.
W 2017 roku Vettel zajął 14 miejsce na liście najlepiej zarabiających sportowców dwutygodnika "Forbes".
Vettel zna język angielski, francuski oraz włoski na poziomie podstawowym. Pasjonuje się muzyką i samochodami drogowymi. Chroni swoją prywatność, rozdziela karierę kierowcy wyścigowego od życia prywatnego.

</doc>
<doc id="614305" url="https://pl.wikipedia.org/wiki?curid=614305" title="Muzeum d'Orsay">
Muzeum d'Orsay



</doc>
<doc id="614306" url="https://pl.wikipedia.org/wiki?curid=614306" title="Rhein-Main-Flughafen">
Rhein-Main-Flughafen



</doc>
<doc id="614307" url="https://pl.wikipedia.org/wiki?curid=614307" title="Wirakocza">
Wirakocza

Wirakocza, Viracocha, Apu Qun Tiqsi Wiraqutra (ajm., kecz. "Człowiek z Morskiej Piany") – ajmarski bóg stwórca świata, nauczyciel, prawodawca, ojciec Słońca i Księżyca, nazywany "Wielkim, Wszechwiedzącym, Potężnym, Starcem Niebios", wyobrażany pod postacią brodatego, białego człowieka, utożsamiany z bogiem Pacha Kamaqiem oraz Kon-Tiki. Jego małżonką była bogini morza Mama Cocha. Po podboju Ajmarów przez Inków przyjęty również do panteonu inkaskiego i z nim powszechnie kojarzony.
Mit Wirakoczy.
W mitologii Ajmarów i Inków Wirakocza uznawany jest za stwórcę świata i ludzkości, ojca boga słońca Inti i bogini księżyca, Mamy Qulli, oraz twórcę cywilizacji – tego, który wyzwolił człowieka ze stanu pierwotnej dzikości, nadał mu prawa, ustanowił hierarchię, nauczył kultu bogów i uprawy roli. Wkrótce jednak, zrażony złem i występkiem, jakiego dopuszczała się ludzkość, sprowadził na świat wielką powódź ("Unu Pachacuti") i ponownie stworzył człowieka z kamieni. Kiedy jednak ludzie ponownie okazali mu swą niewdzięczność, pełen smutku opuścił ziemię, odpływając na swym płaszczu w kierunku zachodnim, do krainy zmarłych (według innej wersji mitu odszedł krocząc po wodzie).
Kult.
Rola Wirakoczy w wierzeniach Inków systematycznie wzrastała, aż osiągnął on status porównywalny z najwyższym bogiem Inti (pojawiały się nawet tendencje do uznania go za byt wyższy niż Słońce i Księżyc, tajemną siłę, która wyzwoliła prawa rządzące całym wszechświatem), nigdy jednak kult ten nie zdobył tak dużego poparcia wśród inkaskich elit jak kult Inti (wyjątkiem jest tu może okres panowania na wpół legendarnego króla Viracochy). Indianie peruwiańscy w osobie Wirakoczy odnajdywali filozoficzną i metafizyczną głębię, której brakowało solarnemu bogu Inti. Uznawali go za ojca i dobroczyńcę, stwórcę tajemniczych praw rządzących kosmosem, przenikającego swą mądrością głębie czasu i przestrzeni, demiurga objawiającego sens ludzkiej egzystencji.
Zgodnie ze swoją polityką religijną wobec podbitych ludów, Inkowie włączywszy Wirakoczę do swojego panteonu, utożsamili go z czczonym przez zamieszkujący w sąsiedztwie dzisiejszej Limy lud Huari, prastarym bogiem Pacha Kamaqiem, którego imię tłumaczy się jako "Stwórca Świata". Znajdująca się w stolicy Huari, mieście Pachacámac, wyrocznia tego boga, wielowiekowa już w czasach Inków, będąca wielką piramidą-świątynią, gdzie od niepamiętnych czasów czczono prosty, drewniany posąg Pacha Kamaqa, cel licznych pielgrzymek i jedno z najświętszych miejsc inkaskiego królestwa, stała się tym samym najważniejszym miejscem synkretycznego kultu Pacha Kamaqa – Wirakoczy. Drugim wielkim sanktuarium Wirakoczy był chram znajdujący się w kompleksie świątyni Coricancha w Cuzco. Czczony był tu wykonany z litego złota wizerunek boga, zgodnie z przekazami mający wysokość dziesięcioletniego dziecka.
Wirakocza a Quetzalcoatl.
Mimo że Indianie peruwiańscy najprawdopodobniej nigdy nie zetknęli się z ludami meksykańskimi, mit Wirakoczy, w tym przekazy o jego wyglądzie oraz opowieść o odejściu i zapowiedzianym powrocie, wykazuje uderzające podobieństwo do azteckiego mitu o bogu Quetzalcoatlu. Zbieżności te stały się podstawą do rozmaitych spekulacji na temat genezy kultu Wirakoczy i Quetzalcoatla. Zdaniem niektórych naukowców opowieści te opisują autentyczne postaci historyczne, choć w formie zmitologizowanej, a więc dalece przekształconej. Jednym z najbardziej znanych zwolenników teorii o możliwych w zamierzchłych czasach podróżach oceanicznych był norweski etnograf i podróżnik, Thor Heyerdahl.
Podczas podboju Imperium Inków przez hiszpańskich konkwistadorów pod wodzą Francisca Pizarra mit o powrocie zza oceanu białego, brodatego boga, oraz szerzący się wśród Inków pogląd, iż to właśnie Hiszpanie są zapowiedzianymi posłańcami Wirakoczy, stał się główną przyczyną paraliżu decyzyjnego, jaki ogarnął elity inkaskiego państwa, co w znaczący sposób wpłynęło na klęskę Inków. Zaszła tu analogiczna sytuacja, jak podczas podboju Azteków, kiedy to podobną rolę odegrał mit Quetzalcoatla.
Inna teoria dotycząca spotkania Indian z Hiszpanami podkreśla fakt, że Inkowie nie uważali białych przybyszów za istoty wyższe, odnosili się do nich jak do ludzi równych sobie (według niektórych naukowców Inkowie traktowali białych z wyższością). To dzięki temu Pizarro odniósł druzgocące zwycięstwo nad Atahualpą – Ince przez myśl nie przeszło, że zwykły śmiertelnik może podnieść na niego rękę. Wziąwszy do niewoli Atahualpę – króla i półboga, od którego słowa zależały losy imperium, Pizarro zapewnił sobie bardzo szybkie zwycięstwo i kontrolę nad państwem Inków – Tawantinsuyu.
Istotnym zdaje się też fakt, iż kronikarze, a także sami konkwistadorzy biorący udział w podboju imperium Inków, zwracali uwagę na to, że członkowie elity inkaskiej byli ludźmi o jasnej skórze i ciemnoblond włosach, według samych Inków byli dziećmi bogów.
W czasie chrystianizacji Wirakocza często utożsamiany był z Bogiem Ojcem, św. Bartłomiejem lub św. Tomaszem. Wirakocza jest również utożsamiany z bogami tolteckimi i olmeckimi. Znalazł również swoje miejsce w kulturze Totonaków, w której występował jako Quetzalcoatl.

</doc>
<doc id="614308" url="https://pl.wikipedia.org/wiki?curid=614308" title="Park Narodowy Ziemi Ognistej">
Park Narodowy Ziemi Ognistej

Park Narodowy Ziemi Ognistej (hiszp. "Parque Nacional de Tierra del Fuego") – park narodowy w Argentynie. Został założony w 1960 r. na obszarze prowincji Ziemia Ognista. Zajmuje powierzchnię 63 tys. hektarów i jest położony wzdłuż granicy z Chile. 
Park miał objąć ochroną południowe lasy wilgotne typu "lenga" oraz wiecznie zielone formacje typu "coihue". Występują w nim typowe krajobrazy lodowcowe, górzyste z głębokimi dolinami wypełnionymi rzekami i jeziorami do których należą dwa największe: Fagnano i Roca, klifowe wybrzeża i małe plaże, na których odnalazły dla siebie idealne warunki gatunki ptaków nadbrzeżnych. Występują tu także torfowiska, andyjski step oraz łąki z charakterystycznymi, kwitnącymi wiosną orchideami. Jest to najliczniej odwiedzany park na Ziemi Ognistej. W 2004 roku odwiedziło go prawie 158 tysięcy osób, a od stycznia do marca 2005 prawie 167 tysięcy osób.
Awifauna.
Od roku 2008 obszar PN włączony jest do Important Bird Area o nazwie Parque Nacional Tierra del Fuego y Reserva Provincial Corazón de la Isla. Do gatunków uznanych za „trigger species” należą: narażone na wyginięcie kondor wielki ("Vultur gryphus"), karakara falklandzka ("Phalcoboenus australis"), myszołów patagoński ("Buteo ventralis") oraz bekas kordylierski ("Gallinago stricklandii"), a także gatunki najmniejszej troski - magelanka rudogłowa ("Chloephaga rubidiceps"), szarogłowik ("Colorhamphus parvirostris"), krytonosek andyjski ("Scytalopus magellanicus"), trzęsiogon szaroboczny ("Cinclodes oustaleti"), trzęsiogon czarniawy ("Cinclodes antarcticus") oraz magelańczyk żółtowąsy ("Melanodera xanthogramma").

</doc>
<doc id="614328" url="https://pl.wikipedia.org/wiki?curid=614328" title="Heilbronn">
Heilbronn

Heilbronn – miasto na prawach powiatu w południowo-zachodnich Niemczech, w kraju związkowym Badenia-Wirtembergia, w rejencji Stuttgart, siedziba regionu Heilbronn-Franken oraz powiatu Heilbronn. Leży nad rzeką Neckar, liczy 125 613 mieszkańców (2021).
Historia.
Heilbronn po raz pierwszy wzmiankowane jest w 747 r., prawa miejskie uzyskało w 1298 r. Niezależne miasto Starej Rzeszy od 1371 r. W 1633 r. zawiązano tu konfederację państw sprzymierzonych ze Szwecją ("Heilbronner Bund").
Nalot 4 grudnia 1944 zniszczył całe stare miasto i w znacznym stopniu inne części miasta. Zginęło co najmniej 6500 osób.
Gospodarka.
W mieście rozwinął się przemysł maszynowy, środków transportu, spożywczy, chemiczny oraz obuwniczy.
Transport.
W mieście znajduje się stacja kolejowa Heilbronn Hauptbahnhof.
Współpraca.
Miejscowości partnerskie:
W latach 2019–22 Heilbronn współpracował również z Noworosyjskiem, jednak współpraca ta została zawieszona w wyniku rosyjskiej inwazji na Ukrainę.

</doc>
<doc id="614330" url="https://pl.wikipedia.org/wiki?curid=614330" title="Czas podwojenia populacji">
Czas podwojenia populacji

Czas podwojenia populacji – czas po jakim populacja danego gatunku w pewnym zamkniętym obszarze ulegnie podwojeniu. Czas podwojenia zależy od zdolności rozrodczych gatunku składającego się na populację i warunków środowiska. Czas podwojenia używany jest zwykle w kontekście mikroorganizmów, w badaniach demograficznych i w ekologii.

</doc>
<doc id="614340" url="https://pl.wikipedia.org/wiki?curid=614340" title="Krzywa wzrostu">
Krzywa wzrostu



</doc>
<doc id="614343" url="https://pl.wikipedia.org/wiki?curid=614343" title="MSYS">
MSYS



</doc>
<doc id="614344" url="https://pl.wikipedia.org/wiki?curid=614344" title="Rap (ujednoznacznienie)">
Rap (ujednoznacznienie)



</doc>
<doc id="614345" url="https://pl.wikipedia.org/wiki?curid=614345" title="Bitwa pod Kozłudżą">
Bitwa pod Kozłudżą

Bitwa pod Kozłudżą – starcie zbrojne, które miało miejsce 20 czerwca 1774 podczas V wojny rosyjsko-tureckiej (1768–1774).
Generał lejtnant Aleksandr Suworow i M. F Kamieński dowodząc korpusami wojsk rosyjskich rozbili armię turecką (40 000? – 60 000? żołnierzy) pod dowództwem Abder-Rezak Paszy pod Kozłudżą (wieś 30 km na płn. zach. Warny w północno-wschodniej Bułgarii, dziś wieś Suworowo), pokazując się jako błyskotliwy taktyk i niezrównany wódz kampanii lądowych. Zgodnie z planem dowódcy armii Piotra Rumiancewa korpusy Suworowa i Kamieńskiego po przeprawieniu się przez Dunaj 19 czerwca w rejonie Juszenły – 6 km na wschód od Kozłudży połączyły się. Wojska tureckie w tym czasie obozowały pod Kozłudżą. Rankiem 20 czerwca pod przykryciem kawalerii korpus Suworowa ruszył na Juszenły i atakował Turków przy wsparciu oddziałów Kamieńskiego. Turcy zostali rozbici i wycofali się w kierunku na Szumen pozostawiając 29 dział. W bitwie tej Suworow, stojąc na czele armii rosyjskiej liczącej 50 000 (inne źródła 25 000) żołnierzy, dopadł część tureckiej armii na próbie przeprawy przez dopływ Dunaju. Jego wściekły atak wyparł zmieszanych Turków z powrotem do głównej armii. Kontynuacja natarcia doprowadziła do pobicia armii tureckiej i zdobycia jej obozu.
Zwycięstwo pod Kozłudżą otworzyło drogę na Szumen, gdzie były główne siły wielkiego wezyra. Wielki wezyr nie miał, po tej bitwie, już sił do dalszego prowadzenia wojny. Wojna zakończyła się podpisaniem pokoju 21 lipca 1774.

</doc>
<doc id="614351" url="https://pl.wikipedia.org/wiki?curid=614351" title="Pieśń o narodzeniu pańskim">
Pieśń o narodzeniu pańskim



</doc>
<doc id="614353" url="https://pl.wikipedia.org/wiki?curid=614353" title="Rada Informatyzacji">
Rada Informatyzacji

Rada Informatyzacji była w latach 2005-2014 organem opiniodawczo-doradczym ministra właściwego do spraw informatyzacji (aktualnie ministerstwem właściwym ds. informatyzacji jest Ministerstwo Cyfryzacji) działającym na podstawie art. 17 "ustawy z dnia 17 lutego 2005 r. o informatyzacji działalności podmiotów realizujących zadania publiczne". Rada została powołana do życia 20 maja 2005 r. na dwuletnią kadencję. Pierwszym przewodniczącym Rady Informatyzacji był prof. Ryszard Tadeusiewicz. Pierwsza kadencja Rady upłynęła 19 maja 2007 roku.
W 2014 roku, na podstawie art. 17 znowelizowanej w maju 2014 roku "ustawy z dnia 17 lutego 2005 r. o informatyzacji działalności podmiotów realizujących zadania publiczne", Rada Informatyzacji została zastąpiona przez Radę do Spraw Cyfryzacji.
Do zadań Rady Informatyzacji należało:

</doc>
<doc id="614361" url="https://pl.wikipedia.org/wiki?curid=614361" title="Jerzy Ciechanowicz">
Jerzy Ciechanowicz

Jerzy Ciechanowicz (ur. 9 października 1955 w Warszawie, zm. 14 stycznia 1999 w Warszawie) – polski humanista, pisarz, archeolog śródziemnomorski, filolog klasyczny, dziennikarz, tłumacz, podróżnik, działacz społeczny.
Absolwent filologii klasycznej i archeologii śródziemnomorskiej na Uniwersytecie Warszawskim.
Pisarstwo.
Debiutował w liceum opowiadaniem pt. „Stworzenie, czyli utrata doskonałości”. W późniejszej twórczości poświęcił się głównie historii starożytnej, filologii klasycznej i archeologii. Uprawiał eseistykę historyczną.
Był redaktorem naczelnym wydawnictwa Arkady. Wspólnie z wydawnictwem Prószyński i Spółka stworzył w 1998 roku serię wydawniczą Biblioteka Antyczna, która cieszy się wielką popularnością wśród czytelników.
Pisywał libertyńskie limeryki, romantyczne opowiadania i rysował. W jego dorobku znajduje się historyczny komiks i kilkaset rysunków satyrycznych, z których część opublikował w „Bez Dogmatu” pod pseudonimem Stefan Wyłupiec. Materiały satyryczne publikował pod pseudonimem z uwagi na obawy odnośnie do pisarstwa historycznego i publikowania w prasie „głównego nurtu”.
W ostatnich latach pracował nad książką "Dlaczego nie wierzę w Boga", której jednak nie zdołał ukończyć przed śmiercią.
Tłumaczenia.
Zajmował się tłumaczeniami z greki, łaciny oraz włoskiego. Do najważniejszych tłumaczeń należą: „Szachy” Hieronima Vidy (1983), „Rzymska poezja miłosna” i „Priapea” (1988) – zbiór najbardziej nieprzyzwoitych wierszyków Starożytności, „Bogowie i mity Greków” Mary Barnett (1988), „Optymizm” Francesco Alberoni (1997).
Dziennikarstwo.
Był redaktorem i współpracownikiem miesięcznika „Wiedza i Życie”, dziennikarzem „Życia Warszawy” oraz współpracownikiem kwartalnika „Bez Dogmatu”. Współpracował też ze specjalistycznymi pismami filologicznymi.
Działalność społeczna.
W roku 1991 wraz z Andrzejem Dominiczakiem był założycielem, a następnie działaczem pierwszego polskiego stowarzyszenia humanistyczno-wolnomyślicielskiego – Towarzystwa Humanistycznego.
Był także członkiem Stowarzyszenia Pisarzy Polskich.

</doc>
<doc id="614363" url="https://pl.wikipedia.org/wiki?curid=614363" title="Feliks Gwiżdż">
Feliks Gwiżdż

Feliks Gwiżdż, pseudonim "Stryk" (ur. 12 stycznia 1885 w Odrowążu, zm. 27 maja 1952 w Warszawie) – legionista, kapitan rezerwy piechoty Wojska Polskiego, dziennikarz, pisarz, poeta, tłumacz, poseł II i III kadencji oraz senator IV kadencji w II RP, prezes Związku Drużyn Podhalańskich w 1914 roku.
Życiorys.
Syn Wojciecha i Marii z domu Dusza. Ukończył szkołę w Krakowie, następnie studiował na Uniwersytecie Lwowskim. Był redaktorem "Kuriera Lwowskiego", "Nowej Reformy", "Gazety Podhalańskiej". Członek Zarządu Związku Polowych Drużyn Sokolich w 1913 roku.
W roku 1914 wstąpił do Legionów Polskich. Początkowo został przydzielony do 1 pułku piechoty, później trafił do 4 pułku piechoty. 5 maja 1915 roku został awansowany chorążym, a 20 sierpnia tego roku podporucznikiem piechoty. 1 lipca 1915 roku został dowódcą kompanii sztabowej 4 pułku piechoty Legionów Polskich i 15 lipca wyruszył w składzie tego pułku na front. Po zajęciu Lublina, 2 sierpnia 1915 roku Feliks Gwiżdż został wyznaczony do przeprowadzenia werbunku w tym mieście. W okresie wrzesień 1915 - kwiecień 1916 pełnił funkcję Komendanta Placu Legionów Polskich w Lublinie. Później Feliksa Gwiżdża przeniesiono do służby liniowej. W czasie tej służby zachorował na malarię i leczył się w Lublinie. W późniejszym okresie zaangażowany był w działalność Centralnego Biura Werbunkowego Departamentu Wojskowego Naczelnego Komitetu Narodowego. W roku 1917 powrócił do służby w 4 pułku piechoty. Po kryzysie przysięgowym służył w Polskim Korpusie Posiłkowym
5 listopada 1918 roku wstąpił do Wojska Polskiego, gdzie służył jako zastępca szefa Biura Prasowego w Naczelnym Dowództwie Wojska Polskiego. 1 września 1919 roku Feliks Gwiżdż został mianowany porucznikiem piechoty i później służył w Brygadzie Strzelców Podhalańskich. W 1920 roku był działaczem plebiscytowym na Orawie i Spiszu. 10 czerwca 1921 został przeniesiony do rezerwy w stopniu kapitana.
W 1921 roku wydał tomik poezji z czasów legionowych pt. "Kośba". Był delegatem na zjazd Związku Zawodowego Literatów Polskich 4 lutego 1922 w Warszawie. Później był naczelnym redaktorem warszawskiego „Gospodarza Polskiego” i „Ziemi Podhalańskiej”. W 1935 roku został wybrany na Prezesa Zarządu Głównego Związku Podhalan. Przetłumaczył na polski jednoaktówkę Jozefa Gregora Tajovskiego "Matka" (wyd. 1925). W latach 1928–1935 był posłem na Sejm, następnie, do 1938, senatorem Rzeczypospolitej. W Sejmie złożył wniosek o zniesienie tzw. żelarki na Spiszu i Orawie – ostatniej pozostałości pańszczyzny na ziemiach polskich).
W 1934 roku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas w grupie oficerów „posłowie i senatorowie”. Zweryfikowany w stopniu kapitana ze starszeństwem z 1 czerwca 1919 roku. W tym samym roku zajmował 13. lokatę na liście starszeństwa oficerów rezerwy piechoty.
Podczas okupacji hitlerowskiej mieszkał w Warszawie, należał do Armii Krajowej. W powstaniu warszawskim pełnił funkcję komendanta Rejonu V – Sadyba, w Okręgu Mokotowskim Armii Krajowej. Wyszedł z Warszawy z ludnością cywilną. W 1945 zamieszkał w Krakowie i został redaktorem "Wolności i Prawdy". W sierpniu 1945 został aresztowany przez funkcjonariuszy organów bezpieczeństwa władzy powojennej; zwolniony w październiku. Pracował w Polskim Radio. W październiku 1951 znów aresztowany, osadzony w więzieniu mokotowskim w Warszawie. Tam też, dnia 27 maja 1952, zmarł.
Pochowany na Cmentarzu Czerniakowskim w Warszawie.
Miał syna Jacka, żołnierza batalionu Zośka, który poległ 11 sierpnia w powstaniu warszawskim. Uczestniczką tych wydarzeń była również druga żona Feliksa Gwiżdża – Janina. Także drugi syn, Andrzej Gwiżdż, który po wojnie został profesorem prawa i dyrektorem warszawskiej Biblioteki Sejmowej, walczył w powstaniu warszawskim.
Miał również córkę Krystynę z pierwszego małżeństwa ze Stanisławą Pruszyńską, poetką mieszkającą i tworzącą w Zakopanem (zmarła tam w roku 1945). 
Odznaczenia.
W sierpniu 2019 roku został pośmiertnie odznaczony przez prezydenta RP Andrzeja Dudę Krzyżem Wielkim Orderu Odrodzenia Polski. 

</doc>
<doc id="614365" url="https://pl.wikipedia.org/wiki?curid=614365" title="Universitario Lima">
Universitario Lima



</doc>
<doc id="614368" url="https://pl.wikipedia.org/wiki?curid=614368" title="Autostrada stanowa nr 375 w Nevadzie">
Autostrada stanowa nr 375 w Nevadzie



</doc>
<doc id="614369" url="https://pl.wikipedia.org/wiki?curid=614369" title="Edward Chudzyński">
Edward Chudzyński

Edward Eugeniusz Chudzyński ps. Ed, Eddy, E.Ch. (ur. 13 września 1921 w Warszawie, zm. 30 listopada 1990 w Londynie) – podporucznik, dramatopisarz, autor tekstów piosenek i słuchowisk, krytyk literacki i teatralny, poeta. Członek kabaretu Pe-Ch (od 1978). Odznaczony krzyżem Virtuti Militari i Krzyżem Walecznych (dwukrotnie).
W 1939 ukończył Gimnazjum Wojciecha Górskiego w Warszawie. Podczas okupacji hitlerowskiej, od 1940, w konspiracji w Narodowej Organizacji Bojowej a po scaleniu w AK. Brał udział w powstaniu warszawskim, został ciężko ranny podczas walk. Walczył w szeregach kompanii „Lodecki” VII zgrupowania „Ruczaj” AK. Po powstaniu jeniec w niemieckim stalagu (Zeitheim). Po uwolnieniu do roku 1946 był oficerem 2 Korpusu Polskiego we Włoszech. Od 1946 publikował w tygodniku „Lwów i Wilno”.
Później (1947) znalazł się w Wielkiej Brytanii, gdzie zamieszkał na stałe. W 1949 opublikował utwór "Trzy wiosny". Od roku 1962 należał do redakcji gazety „Dziennik Polski”. Publikował m.in. w „Tygodniu Polskim”, „Dzienniku Polskim i Dzienniku Żołnierza”, „Przebudowie”, „Głosie" i „Na Antenie”.
Laureat I nagrody teatralnej Roku Mickiewiczowskiego w 1956.
Był autorem m.in. utworów dramatycznych ("Trzy wiosny", "Ulica Podwale 7", "Warszawski wodewil").

</doc>
<doc id="614370" url="https://pl.wikipedia.org/wiki?curid=614370" title="Alfons Kotowski">
Alfons Kotowski

Alfons Kotowski ps. „Okoń” (ur. 14 sierpnia 1899, zm. 29 września 1944) – major piechoty Wojska Polskiego.
Życiorys.
24 października 1922, po ukończeniu I Kursu Centralnej Szkoły Podoficerów Piechoty Nr 2 w Grudziądzu został mianowany podporucznikiem ze starszeństwem z dniem 1 sierpnia 1922 i 4. lokatą w korpusie oficerów piechoty z równoczesnym wcieleniem do 28 pułku Strzelców Kaniowskich w Łodzi. 30 września 1924 awansował na porucznika ze starszeństwem z dniem 1 sierpnia 1924 i 4. lokatą w korpusie oficerów piechoty. Był odznaczony Krzyżem Walecznych. W 1932 pełnił służbę w 44 pułku piechoty Strzelców Kresowych w Równem. 22 lutego 1934 awansował na kapitana ze starszeństwem z dniem 1 stycznia 1934 i 78. lokatą w korpusie oficerów piechoty. Walczył w kampanii wrześniowej. Od początku okupacji działał w polskiej konspiracji – najpierw w Związku Walki Zbrojnej, następnie w Armii Krajowej. 
Od lipca 1944 był dowódcą batalionu „Pięść”, na czele którego walczył w powstaniu warszawskim. 16 sierpnia został dowódcą Grupy „Kampinos”, a 13 września 1944 dowódcą 13 pułku piechoty Armii Krajowej. Pod koniec września podjął na czele swego oddziału próbę przebicia się w rejon Gór Świętokrzyskich. Na skutek błędnych decyzji zakończyła się ona klęską. Grupa „Kampinos” została otoczona i rozbita przez Niemców 29 września 1944 w bitwie pod Jaktorowem. Kotowski zginął podczas tego boju w niewyjaśnionych okolicznościach. Został pochowany na cmentarzu wojennym w Budach Zosinych.
Został odznaczony Orderem Wojennym Virtuti Militari rozkazem dowódcy AK nr 507 z 11 VIII 1944. Uzasadnienie nadania mu krzyża Virtuti Militari brzmiało: „"odznaczył się w walkach na terenie Grupy «Północ»"”. Order został zweryfikowany pozytywnie uchwałą Kapituły Orderu Wojennego Virtuti Militari z dnia 13 października 2011.

</doc>
<doc id="614372" url="https://pl.wikipedia.org/wiki?curid=614372" title="Stanisław Kopf">
Stanisław Kopf

Stanisław Kopf ps. "Malarz" (ur. 1924 w Warszawie, zm. 10 maja 2004 tamże) – powstaniec warszawski, kapral podchorąży, autor książek o wydarzeniach i wspomnieniach wojennych, rysownik.
Życiorys.
W powstaniu warszawskim walczył jako żołnierz Armii Krajowej w 105 plutonie 1. kompanii batalionu „Unia” zgrupowania „Krybar”, w rejonie Śródmieścia. Wchodził w skład załogi samochodu pancernego „Kubuś”, która 22 sierpnia dokonała próby zdobycia budynków Uniwersytetu Warszawskiego.
Po kapitulacji powstania jeniec w niemieckim stalagu XI B Fallingbostel.
Wspierał plany budowy Muzeum Powstania Warszawskiego.

</doc>
<doc id="614373" url="https://pl.wikipedia.org/wiki?curid=614373" title="Części maszyn">
Części maszyn

Części maszyn to wchodzące w skład maszyn elementy samodzielne lub zespoły, zwykle o charakterze uniwersalnym, (wykorzystywane są w różnych urządzeniach) - co pozwala na ich znormalizowanie.
Klasyfikacja części maszyn:

</doc>
<doc id="614375" url="https://pl.wikipedia.org/wiki?curid=614375" title="Alprazolam">
Alprazolam

Alprazolam () – organiczny związek chemiczny, triazolowa pochodna benzo-1,4-diazepiny. Stosowany jako lek anksjolityczny, w szczególności w leczeniu zespołu lęku napadowego i zespole lęku uogólnionego. Wykazuje szybkie i silne, lecz krótkotrwałe działanie przeciwlękowe, uspokajające, miorelaksacyjne, przeciwdrgawkowe oraz amnestyczne poprzez wpływ na receptor GABA. Praktycznie nie podlega efektowi pierwszego przejścia przez wątrobę (biodostępność przy podaniu doustnym osiąga ponad 90%).
W Polsce stosowany głównie w celu przerywania lęku napadowego (postacie bez mechanizmu SR, o natychmiastowym uwalnianiu), ze względu na szybkość działania klinicznego (10-15 min) po podaniu doustnym. Obok midazolamu jest jedną z najsilniejszych benzodiazepin o szybkim czasie działania od momentu podania, ale jednocześnie o krótkim czasie działania klinicznego.
Do skutków ubocznych zalicza się senność, obniżenie nastroju, bóle głowy, poczucie zmęczenia oraz zaburzenia pamięci. Ma właściwości uzależniające, przez co jest odradzany jako lek pierwszego rzutu w leczeniu zaburzeń lękowych. Dłuższe stosowanie może spowodować wystąpienie zespołu abstynencyjnego oraz, po odstawieniu, nasilenie objawów lękowych. U osób z depresją przebiegającą z myślami samobójczymi alprazolam zwiększa ryzyko samobójstwa. Poza tym, jak wszystkie leki z grupy benzodiazepin, alprazolam może upośledzać sprawność psychofizyczną, przez co w Polsce prowadzenie pojazdów w trakcie jego stosowania jest przestępstwem.
Alprazolam jest często używany w celach pozamedycznych. Dawki większe, typowo ponad 2 mg wywołują uczucie rozluźnienia, pozbawiają zdolności do odczuwania emocji (w tym negatywnych), mogą wywoływać zachowania niestosowne do sytuacji, pewność siebie z uwagi na działanie przeciwlękowe oraz uczucie określane jako „obojętność wobec świata”. W dawkach jeszcze większych następuje półsen mogący w przypadku połączenia z alkoholem przejść do śpiączki, a nawet śmierć (w zależności od tolerancji). Wysoka dawka bez połączenia z alkoholem lub innymi depresantami ośrodkowego układu nerwowego powoduje zazwyczaj trwający kilka godzin sen z możliwą niepamięcią następczą.
Mechanizm działania.
Alprazolam, podobnie jak inne benzodiazepiny, jest pozytywnym modulatorem allosterycznym kompleksu receptorowego GABA-A. Zwiększa powinowactwo kwasu gamma-aminomasłowego (GABA) do miejsca jego wiązania w obrębie tego kompleksu. W ten sposób alprazolam nasila przepływ jonów chlorkowych przez kanał i wywiera działanie hamujące na ośrodkowy układ nerwowy. Prawdopodobnie hamuje to przepływ impulsów przez obwody związane z ciałem migdałowatym odpowiedzialne za odczuwanie lęku.
Metabolizm.
Alprazolam ma okres półtrwania w organizmie rzędu 12–15 godzin.
Lek ulega w wątrobie metabolizmowi przez CYP450 3A4 do hydrofilnych 4-hydroksyalprazolamu (mniej aktywny), α-hydroksyalprazolamu (bardziej aktywny) i nieczynnej psychotropowo pochodnej benzofenonu. Badania wskazują, że w mózgu, w porównaniu z wątrobą, dochodzi do większej syntezy α-hydroksyalprazolamu. Istnieje także podejrzenie, że czas półtrwania tego metabolitu w mózgu jest dłuższy niż na obwodzie. Działanie leku po podaniu doustnym rozpoczyna się szybko, najczęściej w ciągu 15 -30 minut i utrzymuje się około kilku godzin. Duże znaczenie mają metaboliczne zdolności organizmu. U palaczy tytoniu okres ten może być krótszy z uwagi na to, że zarówno alprazolam, jak i nikotyna są metabolizowane przez ten sam cytochrom CYP450. Środki takie jak sok grejpfrutowy mogą znacznie nasilić działanie alprazolamu, często działanie może być kilkukrotnie silniejsze. Jest to spowodowane tym, że substancje zawarte w soku działają na cytochrom CYP450, który metabolizuje alprazolam i w wyniku tego alprazolam jest wolniej metabolizowany a jego poziom w układzie krążenia wysoki. Dotyczy to nie tylko alprazolamu, ale też innych benzodiazepin, wg niektórych źródeł połączenie soku z grejpfruta z diazepamem może spowodować 3 krotny wzrost jego stężenia we krwi co może być niebezpieczne.
Wskazania.
Alprazolam w Polsce i Unii Europejskiej jest zarejestrowany do stosowania w lecznictwie w zaburzeniach lękowych, takich jak zespół lęku napadowego czy zespół lęku uogólnionego, a także w zespołach lękowych współistniejących z zaburzeniami depresyjnymi. Metaanalizy potwierdziły jego skuteczność w zespole lęku uogólnionego zarówno w monoterapii, jak i przy stosowaniu łącznie z lekami z grupy selektywnych inhibitorów zwrotnego wychwytu serotoniny. W wypadku zespołu lęku napadowego i agorafobii, potwierdzono jego skuteczność w zarówno stosowaniu doraźnym, jak i długofalowym. W badaniach klinicznych wykazana została jego skuteczność w leczeniu zespołu lęku uogólnionego do 4 miesięcy, zaś w wypadku zespołu lęku napadowego przez okres od 4 do 10 tygodni, jednakże pacjenci zgłaszali brak utraty korzyści terapeutycznych przez okres do 8 miesięcy.
Ze względu jednak na skutki uboczne oraz ryzyko uzależnienia, alprazolam nie jest jednak stosowany jako lek pierwszego rzutu, a dopiero wówczas, gdy nasilenie objawów jest uciążliwe dla pacjenta bądź uniemożliwia mu prawidłowe funkcjonowanie. Stosowany jest do czasu, gdy inne metody leczenia, takie jak np. leki przeciwdepresyjne z grupy SSRI czy psychoterapia zaczną działać, a konieczność jego dalszego stosowania powinna być sprawdzana regularnie przez lekarza prowadzącego. W Australii jego stosowanie w leczeniu zespołu lęku napadowego jest odradzane.
Lek jest stosowany także w innych zaburzeniach lękowych, zespole napięcia przedmiesiączkowego, bezsenności i zespole jelita drażliwego. Alprazolam może także być stosowany wspomagająco w ostrej manii czy psychozie, w katatonii, a także w innych stanach silnego pobudzenia oraz agresji, gdy pacjent nie wykazuje objawów psychotycznych.
Przeciwwskazania.
Alprazolam powinien być stosowany ostrożnie u pacjentów z myślami samobójczymi, ponieważ ze względu na działanie przeciwlękowe może torować decyzję o samobójstwie.
Lek należy do kategorii D według FDA, co oznacza, że przy stosowaniu w trakcie ciąży istnieje ryzyko dla płodu, natomiast w pewnych wypadkach korzyści wynikające ze stosowania leku mogą przewyższać potencjalne ryzyko. Nie odnotowano szkodliwego wpływu alprazolamu na płód w pierwszym trymestrze ciąży, natomiast stosowanie w okresie okołoporodowym może spowodować wystąpienie zespołu wiotkiego dziecka, co może potencjalnie zagrażać życiu dziecka.
Alprazolam nie powinien być stosowany u dzieci i młodzieży ze względu na brak badań w zakresie bezpieczeństwa w populacji pediatrycznej. Mimo to, istnieją badania wskazujące na jego bezpieczeństwo i skuteczność w zaburzeniach lękowych u dzieci
Działania niepożądane.
Skutki uboczne alprazolamu, w związku z podobnym mechanizmem działania, są zasadniczo podobne do innych benzodiazepin. Do tych najczęściej wymienianych zalicza się:
Przedawkowanie.
Alprazolam jest uważany za lek niezbyt toksyczny. Dawka śmiertelna dla myszy wynosi 1220 mg na kilogram masy ciała. Pomimo tego, dane amerykańskiej Substance Abuse and Mental Health Services Administration wskazują, że jest on najczęściej stosowaną benzodiazepiną w przedawkowaniach powodujących konieczność hospitalizacji, stanowiąc 31% ogólnej liczby zatruć lekami z tej grupy. Objawy ostrego zatrucia obejmują senność, zaburzenia równowagi, mowy i widzenia, a w bardzo ciężkich przypadkach śpiączkę oraz depresję oddechową.
Zatrucie mieszane alprazolamu z substancjami działającymi depresyjnie na ośrodkowy układ nerwowy, takich jak alkohol czy opioidy, może zagrażać życiu. Natomiast w wypadku zatrucia mieszanego z niektórymi substancjami o działaniu pobudzającym, lub powodującymi drgawki (np. z trójcyklicznymi leki przeciwdepresyjnymi) może działać ochronnie.
W wypadku ciężkich zatruć odtrutką jest flumazenil, będący antagonistą receptora benzodiazepinowego. Jego stosowanie jest jednak odradzane w wypadku, gdy istnieje podejrzenie że pacjent mógł zażyć także trójcykliczne leki przeciwdepresyjne, a także w wypadku uzależnienia ze względu na ryzyko wystąpienia zespołu odstawiennego.
Uzależnienie.
Ze względu na stosunkowo krótki czas półtrwania, alprazolam ma wyższy potencjał uzależniający niż pozostałe benzodiazepiny. Jego długotrwałe stosowanie może prowadzić do rozwoju tolerancji na lek, a także uzależnienia, zarówno fizycznego, jak i psychicznego. Ryzyko uzależnienia zwiększa się, gdy lek jest stosowany dłużej niż przez 12 tygodni, a także u osób, które obecnie bądź w przeszłości nadużywały substancji psychoaktywnych.
W związku z ryzykiem wystąpienia objawów lękowych „z odbicia” nie należy odstawiać alprazolamu nagle. W postępowaniu terapeutycznym stosuje się stopniową redukcję dawki, zmianę formy prepratu formę o przedłużonym uwalnianiu, a także w razie potrzeby zamianę na benzodiazepinę o dłuższym czasie działania.
Opisywano także występowanie zespołu abstynencyjnego. Najczęstsze jego objawy to złe samopoczucie, osłabienie, bezsenność, tachykardia i zawroty głowy. Długotrwałe używanie może prowadzić do wystąpienia zjawiska tolerancji fizjologicznej. Zjawisko tolerancji zostało wykazane dla działania uspokajającego alprazolamu, lecz nie przeciwlękowego.
W roku 2020, amerykańska Agencja Żywności i Leków wydała ostrzeżenie przed wszystkimi lekami z grupy benzodiazepin, w tym alprazolamem, ze względu na ryzyko związane z uzależnieniem oraz użyciem pozamedycznym.
Interakcje.
Alprazolam potencjalizuje działanie innych leków, które działają depresyjnie na ośrodkowy układ nerwowy, a w szczególności alkoholu i barbituranów, których połączenie może zagrażać życiu. Należy go ostrożnie stosować z innymi lekami o działaniu sedacyjnym, takimi jak opioidy.
Ponieważ alprazolam jest metabolizowany przez cytochrom CYP450 3A4, nefazodon, fluwoksamina, fluoksetyna, azole, makrolidy, inhibitory proteaz i sok grejpfrutowy mogą zwiększać stężenie leku we krwi, a tym samym nasilać jego działanie. W przypadku soku grejpfrutowego może nastąpić niebezpieczny wzrost stężenia leku we krwi. Z tego samego powodu, karbamazepina nasila klirens leku i osłabia jego działanie
Nikotyna może spowodować zmianę działania alprazolamu oraz skrócić czas jego działania.
Dawkowanie.
Jest dostępny w tabletkach po 0,25 mg, 0,5 mg, 1 mg lub 2 mg. Zakres najczęściej stosowanych dawek to od 0,25 mg do 4 mg (rzadko do 10 mg na dobę). Lek stosuje się w 3 dawkach na dobę, stopniowo je zwiększając, natomiast w postaci o przedłużonym stosowaniu raz na dobę. Obecne na rynku są zarówno formy o krótkim czasie działania, jak i o przedłużonym okresie uwalaniania (formy SR).
Ze względu na niebezpieczeństwo uzależnienia lek nie powinien być stosowany dłużej niż przez 4 tygodnie.
U osób w podeszłym wieku ze względu na możliwą zwiększoną wrażliwość na lek, a także u pacjentów z niewydolnością nerek lub wątroby, zaleca się rozpoczęcie od najmniejszej możliwej dawki oraz uważne monitorowanie odpowiedzi na lek.
Preparaty dostępne w Polsce.
Dostępny jest w zarówno w postaci tabletek o natychmiastowym uwalnianiu jako: "Afobam", "Alpragen", "Alprazolam Aurovitas", "Alprox", "Neurol", "Xanax" i "Zomiren;" a trzy ostatnie preparaty są dostępne również w postaci tabletek o przedłużonym uwalnianiu jako: "Neurol SR", "Xanax SR" i "Zomiren SR". Tabletki w zależności od producenta występują w dawkach 0,25 mg, 0,5 mg, 1 mg i 2 mg.
Alprazolam w kulturze.
Alprazolam bywa często używany w celach pozamedycznych. Ze względu na działanie anksjolityczne bywa łączony z innymi substancjami psychoaktywnymi w wypadku nieprzyjemnej reakcji na psychodeliki (bad trip), a także w celu złagodzenia pobudzenia i bezsenności wywołanej przez stymulanty. Z tego powodu oraz z powodu potencjału uzależniającego w wielu krajach jest uznawany za narkotyk, którego posiadanie, produkowanie bądź rozpowszechnianie wbrew odpowiednim regulacjom jest niezgodne z prawem. W Polsce alprazolam należy do grupy IV-P substancji psychotropowych, w związku z czym recepty wystawione na lek muszą zawierać kod PESEL oraz szczegółowo rozpisane dawkowanie. W USA alprazolam należy do nielegalnych substancji psychoaktywnych kategorii IV, zaś na mocy konwencji o substancjach psychotropowych Organizacji Narodów Zjednoczonych należy do grupy IV.
Uzależnienie od alprazolamu ("Xanaxu") jest głównym tematem powieści Juliusza Strachoty "Relaks amerykański".
Według Matthew Herpera z magazynu Forbes USA stały się „narodem Xanaxu”, lek ten bowiem jest najpopularniejszym lekiem psychiatrycznym w tym kraju.
Na rynku amerykańskim alprazolam był w 2013 najpopularniejszym lekiem stosowanym w psychiatrii (pod pierwszą nazwą handlową Xanax), gdzie wypisano 48 milionów recept. Billie Eilish w piosence "xanny" nawiązuje do leku.

</doc>
<doc id="614376" url="https://pl.wikipedia.org/wiki?curid=614376" title="Puni Puni Poemi">
Puni Puni Poemi

Puni Puni Poemi (ぷにぷに☆ぽえみぃ "Puni Puni ☆ Poemii") – film z rodzaju anime, będący parodią innych gatunków. Opowiada o małej dziewczynce, Watanabe Poemi, która za wszelką cenę pragnie stać się seiyū – osobą podkładającą głosy do anime; aby to osiągnąć, ratuje świat przed najeźdźcami, których przywódcą jest chłopak, w którym się kocha. Bohaterka posiada moc przemiany w superbohaterkę o imieniu Puni Puni Poemi (Mięciutka Poemi). Anime posiada dużo scen erotycznych.
W 2005 r. sprzedaż i posiadanie DVD "Puni Puni Poemi" zostały zakazane w Nowej Zelandii, pod zarzutem promowania wykorzystywania seksualnego dzieci.

</doc>
<doc id="614377" url="https://pl.wikipedia.org/wiki?curid=614377" title="Joseph Greenberg">
Joseph Greenberg

Joseph Harold Greenberg (ur. 28 maja 1915 w Brooklynie, Nowy Jork, zm. 7 maja 2001 w Stanford) – amerykański językoznawca, wieloletni pracownik naukowy Uniwersytetu Stanforda, znany przede wszystkim ze swoich prac w dziedzinie typologii i klasyfikacji genetycznej języków świata. Ogólnoświatowy rozgłos przyniosły mu też jego badania nad uniwersaliami językowymi. Duże uznanie zyskał również dzięki pracom nad typologią języków afrykańskich, jednak jego klasyfikacje języków indopacyficznych, amerindiańskich oraz języków Azji są dziś często krytykowane.
Zajmował się też rekonstrukcją prajęzyków. Rozwinął w tej dziedzinie kontrowersyjną, często odrzucaną metodę masowej komparacji leksykalnej, polegającej na poszukiwaniu podobieństw fonetycznych między słownictwem różnych rodzin językowych a nie – jak w przypadku standardowej metody porównawczej – poszczególnych języków. Metoda Greenberga zakłada badanie podstawowego słownictwa, wolno ulegającego zmianom językowym – np. zaimków osobowych. Zdaniem zwolenników tej metody można w ten sposób zrekonstruować prajęzyki używane w bardzo odległej przeszłości. Przy próbach rekonstrukcji tych języków zawodzi standardowa metoda porównawcza, nie można bowiem wykryć przy jej pomocy pokrewieństwa języków, które rozeszły się ponad 10 tys. lat temu.

</doc>
<doc id="614378" url="https://pl.wikipedia.org/wiki?curid=614378" title="Joseph Harold Greenberg">
Joseph Harold Greenberg



</doc>
<doc id="614399" url="https://pl.wikipedia.org/wiki?curid=614399" title="Olav Magne Dønnem">
Olav Magne Dønnem

Olav Magne Dønnem (ur. 21 listopada 1980 w Surnadal) – norweski skoczek narciarski, reprezentant Øvre Surnadal I.L. / Trønderhopp, zwycięzca Pucharu Kontynentalnego w sezonie 2003/2004.
5 marca 2004 roku w Vikersund ustanowił swój rekord życiowy wynoszący 214 metrów, będący rekordem Vikersundbakken.
Po sezonie 2005/2006 zakończył karierę.
Przebieg kariery.
Pierwszy skok w karierze oddał w wieku siedmiu lat, w 1987 roku. 
Puchar Świata.
28 listopada 1998 w Lillehammer zadebiutował w zawodach Pucharu Świata. Zajął wówczas 34. miejsce. Dzień później na tej samej skoczni zdobył pierwsze punkty PŚ, zajmując 24. miejsce. 19 grudnia 1998 zajął czwarte miejsce w zawodach Pucharu Świata w Harrachovie, przegrywając tylko z Janne Ahonenem, Ronny Hornschuhem i Kazuyoshi Funaki. 20 grudnia 1998 na tej samej skoczni zajął dwunastą pozycję. 14 marca 1999 na skoczni Holmenkollbakken w Oslo zajął 15. miejsce. Pięć dni później na Velikance w Planicy zajął szóste miejsce w konkursie PŚ na mamuciej skoczni. 21 marca 1999 na tej samej skoczni był ósmy. Sezon 1998/1999 zakończył na 23. miejscu w klasyfikacji generalnej. W sezonie 1999/2000 tylko raz zdobył punkty Pucharu Świata. 19 lutego 2000 zajął 25. miejsce w konkursie lotów na skoczni w Tauplitz. 1 stycznia 2001 podczas drugiego konkursu Turnieju Czterech Skoczni 2000/2001 zajął 15. miejsce. 13 stycznia 2001 w Harrachovie zajął miejsce 11., a dzień później był 14. 27 stycznia 2001 na skoczni w Sapporo był 14. 18 marca 2001 na Velikance w Planicy zajął 11. miejsce. 15 marca 2002 podczas konkursu w Trondheim zdobył ostatni w karierze punkt do klasyfikacji Pucharu Świata. 14 marca 2004 na skoczni w Oslo oddał ostatni skok w konkursie Pucharu Świata w skokach narciarskich. Zajął wówczas przedostatnie, 49. miejsce.
Puchar Kontynentalny.
Pierwszy występ w Pucharze Kontynentalnym zaliczył w 1998. Pierwszy raz miejsce w pierwszej dziesiątce zajął 14 grudnia 2002 podczas konkursu w Lahti, kiedy był siódmy. 9 stycznia 2004 na skoczni w Sapporo zajął drugie miejsce, tuż za Stefanem Kaiserem. Dzień później ponownie był drugi, przegrywając z Akirą Higashi. 17 stycznia 2004 w Bischofshofen pierwszy raz w karierze wygrał zawody Pucharu Kontynentalnego. 18 stycznia 2004 na tej samej skoczni po raz kolejny wygrał zawody. 22 lutego 2004 w Iron Mountain zajął trzecią lokatę wraz ze Stefanem Kaiserem, przegrywając z Reinhardem Schwarzenbergerem i Stephanem Hocke. W tym samym dniu, podczas kolejnego konkursu PK po raz drugi zajął trzecie miejsce, przegrywając z Reihardem Schwarzenbergerem i Balthasarem Schneiderem. 6 marca 2004 w Vikersund zajął drugie miejsce, za Rolandem Müllerem. 7 marca 2004 na tej samej skoczni był piąty. 5 marca 2005 w Vikersund zajął dziesiąte miejsce. Ostatni występ w Pucharze Kontynentalnym zaliczył 5 marca 2006 na skoczni w Vikersund, jednak zajął wówczas 37. miejsce.

</doc>
<doc id="614401" url="https://pl.wikipedia.org/wiki?curid=614401" title="Wojewódzki Dom Kultury w Kielcach">
Wojewódzki Dom Kultury w Kielcach

Wojewódzki Dom Kultury im. Józefa Piłsudskiego w Kielcach – działająca w Kielcach samorządowa instytucja kultury województwa świętokrzyskiego. Jego siedziba mieści się niedaleko centrum miasta przy ulicy ks. Piotra Ściegiennego, w pobliżu skrzyżowania z ulicami Aleją Legionów i Krakowską.
Historia.
Pod koniec 1932 ukonstytuowało się stowarzyszenie pod nazwą „Dom Wychowania Fizycznego i Przysposobienia Wojskowego im. Marszałka Józefa Piłsudskiego w Kielcach”. 28 stycznia 1933 zostało ono wpisane przez wojewodę kieleckiego Jerzego Paciorkowskiego do wojewódzkiego rejestru stowarzyszeń i związków pod numerem pierwszym. Przewodniczącym stowarzyszenia został generał Juliusz Zalauf, członkami zarządu byli m.in.: prezydent Kielc Stefan Artwiński, płk Jan Witold Bigo, dowódca 2 Pułku Artylerii Lekkiej Legionów i Bolesław Ostrowski, dowódca 4 Pułku Piechoty Legionów.
12 czerwca 1933 nastąpiło poświęcenie kamienia węgielnego i podpisanie aktu erekcyjnego, które wizytował prezydent RP Ignacy Mościcki. Dom WF i PW postanowiono wybudować na terenie dawnego folwarku Psiarnia, przy Krakowskiej Rogatce, który leżał przy trakcie, którym w sierpniu 1914 wkroczyła do Kielc Pierwsza Kompania Kadrowa pod dowództwem Józefa Piłsudskiego. Sporządzenie projektu powierzono profesorowi Politechniki Warszawskiej Edgarowi Aleksandrowi Norwethowi. Projekt nie zachował się do czasów dzisiejszych, w Archiwum Państwowym w Kielcach znajduje się opis techniczny. Projekt wnętrz budynku wykonał kielczanin, rzeźbiarz Leon Książyński. 
Nowo powstały obiekt poświęcono w czerwcu 1935 w 20 rocznicę utworzenia 4 Pułku Piechoty Legionów Polskich, a uroczyście otwarto 18 listopada 1935. Tydzień później zainaugurowano sezon artystyczny. W związku z nasilającą się groźbą wybuchu konfliktu zbrojnego w sierpniu 1939 placówkę przekazano Wojsku Polskiemu. 
Podczas niemieckiej okupacji w latach 1939–1945 budynek działał jako Niemiecki Dom Żołnierza (tzw. Soldatenheim), z którego korzystały stacjonujące w Kielcach wojska Wehrmachtu. W końcowej fazie II wojny światowej, podczas odwrotu wojsk niemieckich pomieszczenia budynku służyły jako punkt szpitalny. 
W 1946 podjęto decyzję o utworzeniu Domu Kultury Robotniczej, której nazwę zmieniono w 1949 na Wojewódzki Dom Kultury Związków Zawodowych a placówkę przekazano pod zarządzanie Wojewódzkiej Radzie Związków Zawodowych.
Od 12 maja 1990 instytucja funkcjonuje pod nazwą Wojewódzki Dom Kultury im. Józefa Piłsudskiego w Kielcach.
Zabytek.
Gmach dawnego Domu WFiPW został wpisany do rejestru zabytków nieruchomych wraz ze skwerem przed budynkiem oraz murowanym i metalowym ogrodzeniem z bramą (nr rej.: A.3/1-5 z 15.07.1976 i z 30.06.2003).
Działalność.
Wojewódzki Dom Kultury specjalizuje się w organizowaniu wielokierunkowej działalności kulturalnej. Między innymi udziela pomocy innym instytucjom kulturalnym, wspomaga amatorskie zespoły artystyczne oraz regionalne towarzystwa kultury, prowadzi edukację kulturalną skierowaną do mieszkańców regionu świętokrzyskiego ze szczególnym uwzględnieniem dzieci i młodzieży oraz sprawuje opiekę i popularyzuje twórczość ludową. Organizuje także kursy dokształcające oraz doskonalenia zawodowego dla pracowników i działaczy związanych z działalnością kulturalną.
Wojewódzki Dom Kultury jest opiekunem zespołów tanecznych:
Na terenie Wojewódzkiego Domu Kultury swoją siedzibę ma kilka współpracujących instytucji i organizacji:
W Wojewódzkim Domu Kultury w Sali Widowiskowej wystawiał swoje sztuki Teatr S.T.R.E.F.A.
W budynku mieści się również Kino Fenomen.
Od 2020 Wojewódzki Dom Kultury ma stanowić tymczasową siedzibę dla kieleckiego Teatru im. Stefana Żeromskiego, którego własny budynek przejdzie remont.
Turystyka.
Koło Wojewódzkiego Domu Kultury przechodzi czerwony szlak miejski prowadzący przez zabytkowe i ciekawe turystycznie miejsca Kielc.

</doc>
<doc id="614404" url="https://pl.wikipedia.org/wiki?curid=614404" title="Vologases IV">
Vologases IV



</doc>
<doc id="614405" url="https://pl.wikipedia.org/wiki?curid=614405" title="Vologases V">
Vologases V



</doc>
<doc id="614407" url="https://pl.wikipedia.org/wiki?curid=614407" title="Wologazes IV">
Wologazes IV

Wologazes IV, "Vologases IV" (ur. 115 - zm. 191) – król Partów od 147 do 191 roku. 
Wologazes był synem Mitrydatesa IV, króla Partii. Podbił ponownie Characenę, która uniezależniła się po rzymskiej inwazji za czasów Trajana.
W roku 154 najechał Armenię w celu osadzenia na tronie jednego ze swych krewnych, ale wycofał się po otrzymaniu ostrzeżenia od Rzymian. Kolejną próbę podjął w 161 roku korzystając ze zmiany cesarza rzymskiego – w tym czasie panował Antoninus Pius – by osadzić na tronie Pakorusa. Tym razem odniósł sukces pokonując namiestników Kapadocji Marka Sedatiusa Sewerianusa, który złapany w potrzask pod Elegią z jednym legionem przez partyjskiego dowódcę Chosroesa popełnił samobójstwo i Lucjusza Attidiusa Kornelianusa, namiestnika Syrii. Później jednak Rzymianie przeszli do kontrataku i przywrócili Sohemosa na tronie w Armenii i najechali Partię. W czasie wojny zniszczona została Seleucja nad Tygrysem, a pałac w stolicy w Ktezyfonie spalony przez Awidiusza Kasjusza w 165. W wyniku pokoju Wologazes był zmuszony odstąpić Rzymianom zachodnią Mezopotamię. 
Pod koniec panowania został zdetronizowany przez powstanie Osroesa II w 190 roku. Bunt został opanowany przez przybyłego z Armenii Wologazesa V, który został królem Partów w 191 roku.

</doc>
<doc id="614408" url="https://pl.wikipedia.org/wiki?curid=614408" title="Wologazes V">
Wologazes V

Wologazes V (Wologezes V) – król Partów z dynastii Arsakidów w latach 191–208. Pochodzący z dynastii armeńskiej Wologazes V pokonał powstanie Osroesa II i został następcą Wologazesa IV. Władał Armenią w latach 180–191 jako Wologazes II.
Wologazes był synem Wologazesa IV. Zasiadał najpierw na tronie Armenii w 180–191, a następnie po walkach z buntem Orodesa II, który obalił rządy jego ojca Wologazesa IV w Partii, zajął tron partyjski. W czasie wojny domowej, która wybuchła w Rzymie w 193 po śmierci Pertynaksa między Septymiuszem Sewerem a Pescenniuszem Nigrem, udzielał pomocy Pesceniuszowi Nigrowi. Niger został ostatecznie pokonany w bitwie pod Issos w 194 i zginął w czasie próby ucieczki do Partii. Zwycięski Septymiusz Sewer postanowił przeprowadzić wyprawę odwetową. Najpierw w 195 zaatakował przygraniczne państwa buforowe między Imperium Rzymskim a państwem Partów. Opanował Osroene, zdobył Nisibis i spustoszył Adiabene. Pod koniec roku zawarto pokój.
Pokój nie trwał długo, gdyż Wologazes zaatakował Nisibis, w którym bronił się rzymski garnizon. W 197 Septymiusz Sewer przybył z nową armią i odblokował Nisibis. Następnie wkroczył do środkowej Mezopotamii, gdzie bez walki zajął Seleucję oraz Babilon. Dopiero pod Ktezyfonem Wologazes stawił opór najeźdźcom. Miasto zaatakowano 28 stycznia 198 i po zdobyciu doszczętnie splądrowano. Potem Rzymianie zawrócili w stronę Syrii. Przedtem dwukrotnie próbowali bezskutecznie zdobyć twierdzę Hatra. W wyprawie Septymiusza towarzyszył Artabanus, brat Wologazesa, szykowany na króla Partów. Jednakże z tych planów nic nie wyszło i Rzym w 200 roku zawarł pokój z Wologazesem, który utracił Osroene i Mezopotamię.
Pod koniec rządów Wologazesa w Persydzie około 206 Sasanidzi opanowali Istachr, leżący niedaleko Persepolis. Były to pierwsze kroki do usamodzielnienia się wcześniejszych wasali, a ostatecznie do obalenia dynastii Arsakidów.
Wologazes zmarł w 208, a następcą został jego syn Wologazes VI, przedostatni władca Partów z dynastii Arsakidów, który zmagał się ze swoim bratem Artabanusem.

</doc>
<doc id="614409" url="https://pl.wikipedia.org/wiki?curid=614409" title="Dependencja Rossa">
Dependencja Rossa

Dependencja Rossa (ang. "Ross Dependency") – obszar na kontynencie Antarktydy i przyległych wyspach, uznawany przez Nową Zelandię za część państwa.
Nazwa.
Nazwa terytorium pochodzi od nazwiska Jamesa Clarka Rossa (1800–1862), brytyjskiego oficera Royal Navy, odkrywcy i badacza Arktyki i Antarktydy.
Geografia.
Dependencja Rossa obejmuje obszar Antarktydy od bieguna południowego do 60°S na północy i od południka 160°E do południka 150°W. Obejmuje ok. 15% powierzchni Antarktydy, co oznacza, że jest przedostatnim pod względem wielkości terytorium, do którego roszczone są prawa na kontynencie. W jej skład wchodzą: Lodowiec Szelfowy Rossa, Wyspa Rossa, Wyspy Balleny’ego, Wyspa Scotta i inne sąsiednie wyspy. Obszar ma charakter strategiczny – Lodowiec Szelfowy Rossa stanowi dogodny punkt eksploracji Antarktydy, Morze Rossa może stanowić potencjalne miejsce wydobycia gazu i ropy naftowej, a sam obszar stanowi dogodną lokalizację dla satelitarnych stacji naziemnych.
Na Wyspie Rossa znajduje się całoroczna nowozelandzka stacja naukowa Scott Base zbudowana w 1957 roku. Ponadto na obszarze Dependencji Rossa znajdują się dwie inne całoroczne stacje polarne: McMurdo (amerykańska) oraz Amundsen-Scott (amerykańska) znajdująca się na biegunie południowym (tylko częściowo leży ona na obszarze Dependencji Rossa).
Całkowita powierzchnia obszaru wynosi ok. 750 000 km², w tym ląd stały to 350 000 km². Najwyższym wzniesieniem jest Góra Kirkpatricka (4528 m n.p.m.).
Historia.
Obszar Dependencji został zajęty w 1923 roku przez Wielką Brytanię i w tym samym roku został przekazany Nowej Zelandii. Wielka Brytania budowała roszczenia do terytorium na podstawie odkryć i roszczeń poczynionych przez brytyjskich polarników – Jamesa Clarka Rossa (1800–1862) z lat 1841–1843, Roberta Falcona Scotta (1868–1912) i Ernesta Shackletona (1874–1922) z początku XX wieku.
Nowa Zelandia jest sygnatariuszem Układu Antarktycznego, który wszedł w życie 23 czerwca 1961 roku i przewiduje m.in.: wykorzystanie obszaru Antarktyki wyłącznie do celów pokojowych, zakaz wszelkich działań militarnych; wolność badań naukowych w Antarktyce i współpracę międzynarodową, przede wszystkim w zakresie wymiany informacji oraz wymiany personelu między stacjami i ekspedycjami. Sam układ nie rozstrzyga roszczeń wysuniętych przed jego podpisaniem, lecz poprzez zobowiązanie stron do współpracy, powoduje, że sprawy terytorialne zeszły na drugi plan, przynajmniej na okres trwania układu.
Niektóre rządy Nowej Zelandii martwiły się, czy państwo stać na utrzymanie terytorium. W okresie od lat 50. do 70. XX w. niektórzy politycy wysuwali propozycja zrzeczenia się roszczeń i oddania Antarktydy pod rządy ONZ. W 1983 roku Dependencja Rossa stała się częścią Królestwa Nowej Zelandii (ang. "Realm of New Zealand").
Nowa Zelandia utrzymuje stałą obecność na obszarze Dependencji, utrzymując całoroczną stację badawczą i prowadząc wiele programów badawczych i ochrony środowiska. Interesy Nowej Zelandii w Antarktydzie reprezentowane są przez Ministerstwo Spraw Zagranicznych i Handlu.
Nowozelandzka poczta wydaje specjalne znaczki pocztowe dla Dependencji Rossa.

</doc>
<doc id="614412" url="https://pl.wikipedia.org/wiki?curid=614412" title="Olav Magne Doennem">
Olav Magne Doennem



</doc>
<doc id="614413" url="https://pl.wikipedia.org/wiki?curid=614413" title="Melbourne Cricket Ground">
Melbourne Cricket Ground

Melbourne Cricket Ground ("MCG", "The G") – olimpijski stadion w Yarra Park w Melbourne w stanie Wiktoria (Australia). Stadion (otwarty w 1854 roku) uważany jest za stolicę i serce australijskiego sportu. Był główną areną wydarzeń Letnich Igrzysk Olimpijskich w 1956 roku oraz Igrzysk Wspólnoty Brytyjskiej w 2006 roku. Na stadionie rozgrywane są ważne mecze krykieta (m.in. tutaj rozegrano pierwszy międzynarodowy mecz testowy między Australią i Anglią w 1877 roku), a w okresie zimowym rozgrywane są na nim mecze futbolu australijskiego ligi AFL (45 meczów sezonu zasadniczego) kończone tradycyjnie Wielkim Finałem w końcu września.
Zgodnie ze współczesnymi normami stadion MCG mieści około 105 tysięcy widzów siedzących.
15 marca 1959 na stadionie odbyło się spotkanie ewangelizacyjne Billy’ego Grahama. Liczba zgromadzonych wyniosła 143 tysięcy.

</doc>
<doc id="614415" url="https://pl.wikipedia.org/wiki?curid=614415" title="Magic Affair">
Magic Affair

Magic Affair - niemiecki zespół muzyczny, tworzący muzykę eurodance. Jest znany z przebojów, takich jak: "Omen III", "In The Middle Of The Night" czy "The Rhythm Make You Wanna Dance".

</doc>
<doc id="614417" url="https://pl.wikipedia.org/wiki?curid=614417" title="Enstatyt">
Enstatyt

Enstatyt – minerał z gromady krzemianów, zaliczany do grupy piroksenów. Minerał bardzo pospolity i szeroko rozpowszechniony. 
Nazwa pochodzi od gr. "enstates" = przeciwnik (antagonista); nawiązuje do dużej odporności tego minerału na wysoką temperaturę.
Właściwości.
Bardzo rzadko tworzy prawidłowo wykształcone kryształy tabliczkowe, płytkowe czy słupkowe. Przeważnie występuje w skupienach ziarnistych, zbitych, blaszkowych lub w formie pojedynczych ziarn w skale. Czasami tworzy agregaty. Jest kruchy, przezroczysty, czasami wykazuje efekt kociego oka, rzadziej asteryzm sześciopromiennej gwiazdy (enstatyt gwiaździsty). Często zawiera żelazo (ok. 10% Fe2Si2O6) i chrom (enstatyt chromowy). Tworzy roztwór stały piroksenów rombowych: enstatyt – ferrosilit: członami pośrednimi są bronzyt i hipersten.
Występowanie.
Częsty składnik skał magmowych, głównie norytów, piroksenitów, perydotytów, harzburgitów, gabr i bazaltów. Rzadziej bywa spotykany w sjenitach, melafirach, andezytach, dacytach, pegmatytach. Występuje także w skałach metamorficznych i w aluwiach rzecznych.
Miejsca występowania: Niemcy – Eifel, Bellerberg, Szwajcaria, Irlandia, USA, Birma, Indie, Japonia, Rosja, Brazylia, Meksyk, Wielka Brytania, Madagaskar.
W Polsce spotykany jest w trzeciorzędowych bazaltach Dolnego Śląska (okolice Zgorzelca, Lubania, Jeleniej Góry). Występuje w skałach północno-wschodniej Polski (okolice Suwałk). 
Zobacz też.
hipersten, bronzyt, ferrosilit.

</doc>
<doc id="614419" url="https://pl.wikipedia.org/wiki?curid=614419" title="Sepp Bradl">
Sepp Bradl



</doc>
<doc id="614421" url="https://pl.wikipedia.org/wiki?curid=614421" title="Adamowicz">
Adamowicz

Osoby o tym nazwisku:
Herby szlacheckie:

</doc>
<doc id="614422" url="https://pl.wikipedia.org/wiki?curid=614422" title="Caproni Ca.133">
Caproni Ca.133

Caproni Ca.133 – włoski samolot transportowy, powstały w połowie lat 30. XX wieku. W okresie II wojny światowej stosowany także jako bombowy.
Ca.133 był rozwinięciem konstrukcji Caproni Ca.101 i został zaprojektowany przez Rudolfo Verduzio jako tzw. "samolot kolonialny" (według terminologii włoskiej z lat 30.). Przewidywano wersje cywilną (pasażerską), oraz wojskową (jako samolot transportowy i bombowy).
Oblot nastąpił w 1934 r. i już wkrótce samolot został skierowany do produkcji seryjnej. Samoloty wzięły udział w działaniach wojskowych już podczas wojny włosko-abisyńskiej w latach 1935–1936, gdzie samolot był wykorzystywany jako lekki bombowiec oraz do transportu żołnierzy.
Po rozpoczęciu II wojny światowej w służbie czynnej pozostawało 259 samolotów Ca.133, z tego 183 w koloniach (głównie Abisynia i Libia).
Samolot służył jako lekki samolot bombowy i transportowy na wielu frontach, choć dość szybko okazało się, że jest zbyt przestarzały, by odegrać jakąś większą rolę. Wiele samolotów zostało zniszczonych podczas walk w północnej Afryce w starciach z wojskami brytyjskimi.
Wyprodukowano 405 egzemplarzy.
Rozwinięciem konstrukcji był samolot Caproni Ca.148, który wszedł do użytku po rozpoczęciu II wojny światowej.
Opis konstrukcji.
Trzysilnikowy samolot transportowy i bombowy w układzie grzbietopłata. Konstrukcja mieszana, kadłub o szkielecie metalowym, kryty płótnem, skrzydła i usterzenie o szkielecie drewnianym, kryte płótnem. Trzy silniki Piaggio Stella VII.C 16 podwieszane pod skrzydłami w gondolach, śmigło dwułopatowe, metalowe. Podwozie stałe, koła kryte owiewkami.

</doc>
<doc id="614423" url="https://pl.wikipedia.org/wiki?curid=614423" title="Alessandro Cagliostro">
Alessandro Cagliostro



</doc>
<doc id="614426" url="https://pl.wikipedia.org/wiki?curid=614426" title="Wologezes V">
Wologezes V



</doc>
<doc id="614429" url="https://pl.wikipedia.org/wiki?curid=614429" title="Alexia (piosenkarka)">
Alexia (piosenkarka)

Alexia, właściwie Alessia Aquilani (ur. 19 maja 1967 w La Spezia) – włoska piosenkarka eurodance.
Życiorys.
Od wczesnego dzieciństwa interesowała się muzyką. Mając 7 lat rozpoczęła naukę śpiewu i gry na fortepianie. Kiedy miała dwanaście lat, zaczęła pobierać lekcje tańca.
Rok 1990 był przełomowym w jej karierze. Wtedy poznała Roberto Zanettiego, szefa wytwórni DWA Records. Wkrótce Alexia stała się jedną z głównych postaci w jego najnowszym projekcie – Ice MC (1993 i 1994). Niebawem takie utwory jak „Take Away The Colour”, „Think About The Way” i „It's A Rainy Day” stały się popularne w całej Europie.
Po rozpadzie projektu Ice MC pozostała przy Zanettim i już jako solistka debiutowała albumem „Fan Club” (1997), który promował jej najsłynniejszy przebój „Uh La La La”. Dzięki promocji kierowanej przez Zanettiego, Alexia stała się jedną z największych gwiazd europejskiej muzyki dance. Po wydaniu czterech albumów jej współpraca z Zanettim została zakończona.
Późniejsze albumy nie zdobyły już takiej popularności, a od wydanej w 2002 płyty "Alexia" piosenkarka śpiewa już prawie wyłącznie po włosku, wydając albumy tylko na rynku włoskim.
W 2003 Alexia wygrała Festiwal Piosenki Włoskiej w San Remo piosenką „Per dire di no”.

</doc>
<doc id="614430" url="https://pl.wikipedia.org/wiki?curid=614430" title="Wologezes IV">
Wologezes IV



</doc>
<doc id="614432" url="https://pl.wikipedia.org/wiki?curid=614432" title="Pesceniusz Niger">
Pesceniusz Niger



</doc>
<doc id="614433" url="https://pl.wikipedia.org/wiki?curid=614433" title="Wologezes VI">
Wologezes VI



</doc>
<doc id="614437" url="https://pl.wikipedia.org/wiki?curid=614437" title="Wologazes VI">
Wologazes VI

Wologazes VI (Wologezes VI) – syn Wologazesa V, król Partów od 208.
Wkrótce po przejęciu władzy po śmierci ojca Wologazesa V w 208, Wologazes wysłał poselstwo do cesarza Septymiusza Sewera pod przewodnictwem Gocesa. Celem misji było zapewne potwierdzenie pokojowych stosunków. Około 212/213 przeciwko panowaniu Wologazesa wystąpił jego brat Artabanus IV, który opanował Medię oraz wschodnie satrapie i z czasem sam został władcą w latach 216–224.
Około 215 na dworze Wologazesa szukali schronienia filozof-cynik Antioch oraz książę Tirydates. Cesarz Karakalla zażądał ich wydania, na co Wologazes zgodził się. W następnym roku Karakalla złożył propozycję poślubienia córki Artabanusa IV, co może świadczyć o tym, że Wologazes utracił znaczenie. Prawdopodobnie Wologazes otrzymał od brata część Babilonii, gdyż ostatnia znana moneta z jego wizerunkiem pochodzi z 228 roku, czyli już po obaleniu władzy Arsakidów w Partii przez Sasanidów.

</doc>
<doc id="614439" url="https://pl.wikipedia.org/wiki?curid=614439" title="Raoul Cédras">
Raoul Cédras

Raoul Cédras (ur. 9 lipca 1949) – polityk haitański, człowiek faktycznie sprawujący dyktatorską władzę w Haiti w latach 1991–1994. 
Cédras objął funkcję przewodniczącego wojskowej junty po zamachu stanu w 1991, który odsunął od władzy legalnego prezydenta Jeana-Bertranda Aristide'a. Cédras nie został uznany przez rządy wielu krajów, uważających, iż przejął władzę bezprawnie. 
W 1993 r. Cédras pod naciskiem USA podpisał dokument, zgodnie z którym miał przekazać władzę Aristidowi do końca roku, jednak złamał obietnicę pozostając przy władzy. W 1994 r. prezydent Bill Clinton pragnąc zmusić Cédrasa do ustąpienia zagroził zbrojną interwencją w Haiti. Prasa informowała wówczas, iż Cédras otrzymał od rządu USA wynagrodzenie za swe ustąpienie w wysokości 1 mln dolarów oraz trzy posiadłości. Po opuszczeniu Haiti Cédras udał się do Panamy, zaś Aristide ponownie objął władzę jako legalny prezydent.

</doc>
<doc id="614443" url="https://pl.wikipedia.org/wiki?curid=614443" title="Jerzy (Jaroszewski)">
Jerzy (Jaroszewski)

Jerzy, imię świeckie Hryhorij Jaroszewski (ur. 18 listopada 1872 w Małej Ternawce, zm. 8 lutego 1923 w Warszawie) – biskup, a następnie arcybiskup Rosyjskiego Kościoła Prawosławnego. Po odzyskaniu niepodległości przez Polskę egzarcha patriarchy Moskwy na ziemiach II Rzeczypospolitej, zaś od stycznia 1922 – metropolita warszawski. We współpracy z rządem polskim rozpoczął starania o uzyskanie przez Kościół prawosławny w Polsce statusu Kościoła autokefalicznego, zakończone przez jego następcę metropolitę Dionizego. Zamordowany przez przeciwnego autokefalii archimandrytę Smaragda (Łatyszenkę).
Działalność w Rosji.
Urodził się w rodzinie kapłana prawosławnego Antoniusza Jaroszewskiego i jego żony Dominiki w w guberni podolskiej. Jego ojciec był proboszczem w parafii w Olhopolu. Był z pochodzenia Ukraińcem.
Ukończył z wyróżniającymi wynikami seminarium duchowne w Kamieńcu Podolskim. W 1897 ukończył Kijowską Akademię Duchowną. W 1898 skierowany do pracy jako wykładowca homiletyki i historii Kościoła w seminarium duchownym w Symferopolu. Dwa lata później, 24 marca 1900, złożył śluby zakonne, dwa dni później przyjął święcenia kapłańskie. Do wstąpienia do monasteru miał go przekonać biskup taurydzki i symferopolski Mikołaj, z którym zaprzyjaźnił się jako pracownik seminarium. 
W 1901 obronił pracę magisterską dotyczącą listu apostoła Jakuba i został przeniesiony do pracy w akademii duchownej w Kałudze. Od 1902 inspektor seminarium w Mohylewie, zaś od 1903 – rektor takiej samej placówki edukacyjnej w Tule. W momencie uzyskanie tej funkcji otrzymał również godność archimandryty. 
1 lipca 1904 miała miejsce jego chirotonia na biskupa kaszyrskiego, wikariusza eparchii tulskiej. 1 lutego 1908 przeniesiony do eparchii połtawskiej, ponownie jako biskup pomocniczy z tytułem biskupa pryłuckiego. Od 19 listopada 1910 biskup jamburski, wikariusz eparchii petersburskiej, zaś od 22 listopada tego samego roku – rektor Petersburskiej Akademii Duchownej. 13 maja 1913 został biskupem kałuskim i borowskim. W Kałudze organizował obchody 400-lecia śmierci św. Wawrzyńca. Ponadto w tym samym roku obronił pracę doktorską z teologii, w dziedzinie homiletyki. Pracował w komisji do spraw dialogu z anglikanami. 
Od 6 lipca 1916 był biskupem mińskim i turowskim. W Mińsku był przewodniczącym miejscowego oddziału Związku Narodu Rosyjskiego. Angażował się w organizację pomocy finansowej dla kapłanów, którzy przybyli do jego eparchii w czasie bieżeństwa. 
Po rewolucji lutowej w Rosji odmówił wzięcia udziału w uroczystościach ku czci obalenia caratu odbywających się w Mińsku, nie przybył również na spontanicznie zwołane zebrania wiernych i duchowieństwa. W czasie ich trwania został skrytykowany za „kancelistyczno-biurokratyczny” stosunek do podległych mu kapłanów; wysunięto postulat, by w zarządzaniu eparchią pomagała mu obieralna rada złożona z duchownych. Dopiero 17 kwietnia 1917, kiedy spontanicznie zwołane zebrania wiernych i duchowieństwa wybrały już skład ww. rady, zaakceptował jej powstanie. W sierpniu tego samego roku wyjechał jako delegat na Sobór Lokalny Rosyjskiego Kościoła Prawosławnego i nie powrócił już do Mińska. W czasie soboru występował przeciw restauracji patriarchatu. 12 kwietnia 1918 podniesiony do godności arcybiskupiej. W październiku 1918 wyjechał do Kijowa na Wszechukraiński Sobór Cerkiewny, skąd udał się kolejno do Pińska i Odessy. 
Chory na tyfus, planował całkowite opuszczenie Rosji i poświęcenie się pracy jako wykładowca teologii w akademii prowadzonej na wyspie Chalki przez Patriarchat Konstantynopolitański. Po rozpoczęciu pracy w tej instytucji opublikował w języku greckim kilka szkiców poświęconych postaci patriarchy moskiewskiego Tichona oraz ogólnej sytuacji Rosyjskiego Kościoła Prawosławnego po rewolucji październikowej. W 1919 r. powrócił do Nowoczerkaska, zajmowanego przez białe Siły Zbrojne Południa Rosji gen. Denikina. Objął wówczas obowiązki "locum tenens" eparchii charkowskiej. Jego działalność ograniczała się do obszarów kontrolowanych przez wojska białych. W końcu roku 1919 wyjechał do Jekaterinodaru, uchodząc przed ofensywą Armii Czerwonej. Następnie razem z grupą innych duchownych prawosławnych dotarł do Noworosyjska i 16 stycznia 1920 odpłynął do Stambułu na pokładzie statku „Irtysz”. Stamtąd przeniósł się do Salonik, zaś 5 lutego 1920 – do Belgradu, wreszcie do Bari we Włoszech W porozumieniu z arcybiskupem Eulogiuszem (Gieorgijewskim), zwierzchnikiem Zachodnioeuropejskiego Egzarchatu Rosyjskiego Kościoła Prawosławnego, zarządzał rosyjskimi parafiami prawosławnymi we Włoszech.
Działalność w Polsce.
Przyjazd do Polski.
W sierpniu 1920 przyjechał do Warszawy na zaproszenie polskich władz, które uznały go za najodpowiedniejszego kandydata na przyszłego zwierzchnika autokefalicznego Kościoła prawosławnego w Polsce. Starania na rzecz jego przyjazdu czynił również biskup krzemieniecki Dionizy (Waledyński). Ważnym czynnikiem, jaki skłonił arcybiskupa Jerzego do opuszczenia Bari był również fakt, że formalnie pozostawał urzędującym zwierzchnikiem eparchii mińskiej i turowskiej, ta zaś po pokoju ryskim została przedzielona granicą państwową i częściowo znalazła się na terytorium II RP. W momencie przyjazdu otrzymał zgodę na objęcie tymczasowo godności zwierzchnika diecezji chełmsko-warszawskiej. Od zarządu tą jednostką odsunięto biskupa grodzieńskiego Włodzimierza, który wbrew wcześniejszym obietnicom nie podjął starań na rzecz autokefalizacji polskiego prawosławia. Obejmując swoje obowiązki, arcybiskup Jerzy pisemnie zobowiązał się do lojalności wobec rządu polskiego. 
Po spotkaniu 16 września 1921 z ministrem wyznań religijnych i oświecenia publicznego Maciejem Ratajem, który potwierdził dążenie rządu do usamodzielnienia się prawosławia w Polsce, arcybiskup Jerzy oraz towarzyszący mu biskupi Dionizy (Waledyński) i Pantelejmon (Rożnowski) zgodzili się – zgodnie z prawem kanonicznym – wystąpić o przyznanie autokefalii do patriarchy Moskwy. Na tym samym spotkaniu ww. biskupi uznali arcybiskupa Jerzego za zwierzchnika całego polskiego prawosławia. W oświadczeniu złożonym na ręce ministra zadeklarowali, że "radzi są poświęcić się pracy na korzyść Cerkwi na podstawie autokefalii".
Rozmowy z patriarchą Tichonem.
Według Kazimierza Urbana arcybiskup Jerzy uważał zgodę na autokefalię za jedyną szansę na pokojowe ułożenie stosunków między państwem a Kościołem prawosławnym, postrzeganym po latach zaborów jako instytucja ściśle związana z Rosją. Mirosława Papierzyńska-Turek podkreśla natomiast chwiejność jego stanowiska w tym okresie. Arcybiskup kilkakrotnie w wypowiedziach dla prasy twierdził, że nie będzie działał na rzecz oderwania się Kościoła w Polsce od Rosyjskiego Kościoła Prawosławnego. Autorka ta jest zdania, że hierarcha nie chciał wejść w konflikt ani z rządem polskim, ani też z patriarchą moskiewskim. 
Ostatecznie jednak skontaktował się z nim w sprawie przyszłości polskiego prawosławia; równolegle podobny kontakt nawiązał poseł polski w Moskwie Tytus Filipowicz. Patriarcha Tichon, ze względu na sytuację wewnętrzną Rosji nie przedstawił jednak jednoznacznego stanowiska. W rozmowach z arcybiskupem Jerzym i T. Filipowiczem twierdził, że nie może udzielić zgody na autokefalię, gdyż decyzję taką może podjąć jedynie sobór biskupów, którego zwołanie uniemożliwiała sytuacja polityczna. W innych wypowiedziach twierdził jednak, że przyznanie statusu autokefalicznego Kościołowi polskiemu byłoby niekanoniczne, gdyż wierni tegoż Kościoła nie są przedstawicielami jednego, tradycyjnie prawosławnego narodu, a członkami różnych takich grup znajdujących się na terenie Polski w mniejszości. Patriarcha potwierdził jednak status kanoniczny arcybiskupa Jerzego jako "locum tenens" diecezji warszawsko-nadwiślańskiej, gdyż wyznaczony wcześniej na jej ordynariusza arcybiskup Serafin (Cziczagow) nie mógł objąć katedry z powodu braku obywatelstwa polskiego. Synod Rosyjskiego Kościoła Prawosławnego w dniu 28 września (w siedem dni po aresztowaniu Serafina przez władze sowieckie) zgodził się z tą decyzją i nadał arcybiskupowi Jerzemu godność metropolity oraz patriarszego egzarchy w granicach II Rzeczypospolitej. Arcybiskup Jerzy mógł jednak posługiwać się tytułem metropolity dopiero od 30 stycznia 1922, kiedy arcybiskup Serafin formalnie zrezygnował z katedry warszawskiej. Antoni Mironowicz uważa, że w tym momencie jego pozycja była "de facto" (choć nie oficjalnie) równoznaczna z pełnieniem funkcji zwierzchnika Kościoła autonomicznego.
Sobory biskupów w Polsce.
Wcześniej, 14 października 1921, arcybiskup Jerzy zwołał do Ławry Poczajowskiej sobór biskupów, których eparchie znalazły się po I wojnie światowej w granicach niepodległej Polski. Pragnął, by zjazd hierarchów uzgodnił ich wspólne stanowisko w sprawie dalszych starań o autokefalizację Kościoła w Polsce. Nie doszedł on jednak do skutku, gdyż sprzeciwiający się takim działaniom biskupi nie podporządkowali się arcybiskupowi, który nie został mianowany przez patriarchę. Dopiero po dotarciu do Polski dokumentów potwierdzających jego godność egzarchy hierarchowie ci podjęli z nim rozmowy w sprawie autokefalii. 
W porozumieniu ze stroną rządową, metropolita podjął również starania na rzecz normalizacji położenia prawnego Kościoła prawosławnego w Polsce. W czasie soboru biskupów, jaki odbył się w dniach 24–30 stycznia 1922, została przeprowadzona dyskusja nad brzmieniem prowizorycznego aktu prawnego w tej sprawie. Stronę rządową reprezentował na nim dyrektor departamentu wyznań Stanisław Piekarski, ze strony Kościoła zjawił się metropolita warszawski, biskup krzemieniecki Dionizy (Waledyński) oraz biskup piński i nowogrodzki Pantelejmon (Rożnowski). Czwarty z obecnych w Polsce biskupów, Włodzimierz (Tichonicki), nie przyjechał, uzasadniając to chorobą. Wszyscy zebrani przeprowadzili dyskusję nad ostatecznym brzmieniem tekstu, po czym metropolita Jerzy poprosił 28 stycznia pozostałych biskupów o pisemną aprobatę dla powstałego dokumentu. Otrzymał ją jednak tylko od arcybiskupa krzemienieckiego Dionizego. Zarówno biskup Pantelejmon, jak również później biskup Włodzimierz, uznali przedstawiony projekt za niezgodny z prawem kanonicznym i odmówili podpisu. Hierarchowie ci byli zdania, że zapisy zawarte w "Tymczasowych przepisach..." uzależniają polskie prawosławie od państwa. Mimo tego 30 stycznia 1922 minister wyznań religijnych i oświecenia publicznego Antoni Ponikowski zatwierdził projekt, zaś 23 lutego tego samego roku w liście do wojewodów oraz biskupów prawosławnych poinformował, że postanowienia dokumentu weszły w życie. Za odmowę podpisania "Tymczasowych przepisów..." biskup Pantelejmon został zmuszony do rezygnacji z godności. W związku z tym biskup Włodzimierz, po początkowych wahaniach, postanowił zaakceptować dokument.
30 maja 1922 miał miejsce sobór biskupów prawosławnych w Polsce, w którym wzięli udział metropolita Jerzy, arcybiskupi Dionizy (Waledyński) i Eleuteriusz (Bogojawlenski) oraz biskup Włodzimierz (Tichonicki). Metropolita Jerzy przedstawił na nim rezolucję, z której wynikało, że biskupi polscy będą podejmowali wszelkie decyzje bez oczekiwania na instrukcje z Moskwy, gdzie 11 maja patriarcha Tichon formalnie zrezygnował z kierownictwa w Kościele na rzecz Wyższego Zarządu Cerkiewnego Żywej Cerkwi. Nie zgodził się, by wprowadzić do tekstu poprawkę, która uzależniałaby decyzje w sprawach najważniejszych od jednomyślności biskupów. Wobec opuszczenia obrad przez przeciwników autokefalii i nieobecności dwóch dalszych hierarchów (biskupów Pantelejmona (Rożnowskiego) i Sergiusza (Korolowa)), rezolucję przyjęto jedynie głosami metropolity Jerzego i arcybiskupa Dionizego. Aby uniknąć podobnych sytuacji w przyszłości, obaj wyżej wymienieni wyświęcili na biskupa zwolennika autokefalii, archimandrytę Aleksandra (Inoziemcowa). W kolejnym soborze biskupów, jaki odbył się w tym samym miejscu 14 czerwca 1922, metropolita Jerzy, arcybiskup Dionizy oraz biskup Aleksander zdecydowali o zwróceniu się o przyznanie autokefalii do Patriarchatu Konstantynopolitańskiego. Tym razem zjazd odbył się bez udziału przeciwników usamodzielnienia się polskiego prawosławia. Mimo konsekwencji metropolity w działaniu, arcybiskup Eleuteriusz i biskup Włodzimierz nie podporządkowali się decyzjom soboru, wciąż licząc na możliwość pozostania obszaru Polski w jurysdykcji patriarchy Moskwy. Na terenie swoich diecezji w otwarty sposób przeciwstawiali się oni swojemu zwierzchnikowi, negatywnie nastawiając do niego duchowieństwo i wiernych oraz nie wymieniając jego imienia w czasie Świętej Liturgii. Negatywnie do działalności metropolity odnosił się również patriarcha Tichon, chociaż nie mówił o tym publicznie oraz Rosyjski Kościół Prawosławny poza granicami Rosji, którego zwierzchnik metropolita Antoni zażądał szczegółowych wyjaśnień w sprawie sytuacji w Polsce. Nie uzyskał ich jednak, gdyż sobór biskupów w Polsce nie uznał Kościoła Zagranicznego za kanonicznego kontynuatora Patriarchatu Moskiewskiego.
Wśród duchowieństwa prawosławnego na terytorium Polski kwestia przyszłej przynależności jurysdykcyjnej również budziła żywe kontrowersje. W związku z tym metropolita Jerzy pragnął zwołać sobór lokalny Kościoła prawosławnego w Polsce. Podjęcie działań w tym zakresie nakazał 3 stycznia 1923. Podjął również szereg postanowień w sprawach codziennej działalności placówek duszpasterskich Kościoła. Pragnąc nie dopuścić do rozwoju Ukraińskiej Cerkwi Greckokatolickiej na Wołyniu zgodził się, na wniosek arcybiskupa Dionizego (Waledyńskiego), na wprowadzenie ukraińskiej (zamiast rosyjskiej) wymowy języka cerkiewnosłowiańskiego do wyrażających taką wolę parafii na obszarze Wołynia. Podobnie zgadzał się – o ile będzie ku temu wola poszczególnych parafii – na wprowadzanie wymowy białoruskiej. W czasie prac nad reformą rolną skutecznie przeciwstawiał się objęciu nią gruntów Ławry Poczajowskiej. W Warszawie zorganizował metropolitarne wydawnictwo prawosławne. Razem z biskupem Aleksandrem (Inoziemcowem) zainicjował wydawanie pisma "Wiestnik Prawosławnej Metropolii w Polsce", nawiązującego tytułem do wcześniejszego oficjalnego pisma eparchii chełmsko-warszawskiej. Rozpoczął również starania o organizację Studium Teologii Prawosławnej na Uniwersytecie Warszawskim. 
W czerwcu 1922 formalnie zrzekł się obywatelstw rosyjskiego oraz ukraińskiego, przyjmując obywatelstwo polskie.
Śmierć i upamiętnienie.
8 lutego 1923 został zastrzelony w swojej rezydencji w Warszawie przez archimandrytę Smaragda (Łatyszenkę), byłego rektora chełmskiego Seminarium Duchownego, zdeklarowanego przeciwnika autokefalii polskiego prawosławia, rosyjskiego szowinistę. Archimandryta dokonał zabójstwa po dwugodzinnej rozmowie z metropolitą, w czasie której usiłował przekonać go do zmiany zdania w sprawie pozostania Kościoła w Polsce w jurysdykcji Cerkwi rosyjskiej.
Pochowany w cerkwi św. Jana Klimaka w Warszawie, w jej dolnej części pod wezwaniem św. Eliasza i św. Hieronima.
Starania metropolity Jerzego o uzyskanie autokefalii dla Kościoła w Polsce były kontynuowane z sukcesem przez jego następcę, metropolitę Dionizego (Waledyńskiego). Mimo że metropolita Jerzy nigdy nie należał do episkopatu Polskiego Autokefalicznego Kościoła Prawosławnego, w wykazach duchowieństwa tegoż Kościoła wymieniany jest jako jego pierwszy zwierzchnik, gdyż to jego działalność w sposób decydujący przyczyniła się do wznowienia zorganizowanego życia Kościoła prawosławnego na ziemiach polskich po odzyskaniu przez Polskę niepodległości.
Prace.
Jako biskup Rosyjskiego Kościoła Prawosławnego Jerzy (Jaroszewski) wydał następujące publikacje teologiczne:
Upamiętnienie.
Postaci metropolity Jerzego (Jaroszewskiego) poświęcony jest film dokumentalny "Męczennik za autokefalię", wyreżyserowany w 2023 r. przez Bartosza Wieczorka i Izabelę Fatalską.

</doc>
<doc id="614444" url="https://pl.wikipedia.org/wiki?curid=614444" title="Big Pun">
Big Pun

Big Punisher, a właściwie Christopher Lee Carlos Rios (ur. 10 listopada 1971 w Nowym Jorku, zm. 7 lutego 2000 w White Plains) – amerykański raper, reprezentant latynoskich raperów w Stanach Zjednoczonych. Pierwszy latynoski raper, który zdobył platynowa płytę.
Życiorys.
Big Pun urodził się w 1971 roku. Dzieciństwo spędził w portorykańskiej części południowego Bronksu. W młodości wiele wolnego czasu spędził na treningach boksu i koszykówki. Motywowany sukcesami portorykańskich załóg breakdance, sam zaczął rapować. Szkolną edukację zakończył w wieku lat piętnastu. Namiętnie czytał jednak encyklopedię i Biblię, by, wzbogacając słownictwo, doskonalić warsztat. Wcześnie założył rodzinę i został ojcem trojga dzieci.
W 1989 roku, występując pod ksywką Big Moon Dog, poznał latynoskiego rapera Cuban Linka. Wspólnie założyli zespół Full A Clips Crew. Kilka lat później zauważył ich sam Fat Joe. Urzekła go łatwość, z jaką Pun składał swoje błyskotliwe i dowcipne rymy. Wkrótce poprosił Portorykańczyka o gościnny występ na swojej płycie. Numer "Watch Out" znalazł się na drugim albumie Fata Joego pt. "Jealous One's Envy" (1995) i bardzo spodobał się wytwórni Loud Records, która podpisała kontrakt płytowy z Punem.
Charyzma i styl Christophera zostały docenione także przez innych artystów. W końcu mało kto umiał w ciągu kilku sekund na jednym oddechu wystrzelić kilkanaście linijek rymów. Zanim raper wydał swój debiut, pojawił się na pierwszej części słynnych mixtape'ów Funkmaster Flex'a i nagrał wspólne kawałki z B-Realem, Kool G Rapem i Raekwonem.
Pierwszy krążek: "Capital Punishment" (1998) potwierdził klasę rapera, o którym już wcześniej krążyły legendy. Album, promowany chwytliwym numerem "Still Not A Playa", zdobył platynę, sprzedając się w samych Stanach w liczbie ponad miliona egzemplarzy. O muzykę dla słownych popisów Punishera zatroszczył się m.in. The Beatnuts, Showbiz, The Trackmasters i Young Lord. Wraz z sukcesem komercyjnym Pun zdobył uznanie wśród fanów hardcore rapu.
W roku 1999 raperzy: Big Punisher, Fat Joe, Prospect, Armageddon i śpiewający Tony Sunshine nagrali płytę jako Terror Squad. Pun wystąpił też gościnnie m.in. u The Beatnuts, Noreaga'i i Jennifer Lopez.
Wejście do branży hiphopowej zmieniło styl życia artysty. Częste koncerty, imprezy i długie rozstania z rodziną wpędziły rapera w nałogowe obżarstwo, a waga artysty zaczęła zbliżać się do 300 kilogramów. Dzięki namowom Fata Joego, Big Punisher poddał się w 2000 roku kuracji odchudzającej. Ale tęsknota za domem i twarde realia show-biznesu zniweczyły wysiłki artysty. Znowu zaczął tyć, a stan jego zdrowia wciąż się pogarszał. Największy Latynos w historii rapu zmarł na zawał serca 7 lutego 2000 roku w wieku 28 lat. Zostawił żonę, troje dzieci oraz miliony fanów na całym świecie.
Kilka tygodni po śmierci Puna ukazała się jego druga płyta "Yeeeah Baby", która zadebiutowała na trzecim miejscu na liście "Billboardu", a następnie zdobyła złoto. Dużym sukcesem okazała się też składanka największych hitów, gościnnych występów i niepublikowanych utworów Riosa "Endangered Species" (2001).
W 2002 roku powstał film dokumentalny o twórczości Big Punishera zatytułowany "Still Not A Player". W roku 2005 żona zmarłego rapera uruchomiła sygnowaną pseudonimem męża linię odzieżową – Big Punisher Clothing.

</doc>
<doc id="614445" url="https://pl.wikipedia.org/wiki?curid=614445" title="Kwadrant Beta">
Kwadrant Beta



</doc>
<doc id="614447" url="https://pl.wikipedia.org/wiki?curid=614447" title="Kwadrant Gamma">
Kwadrant Gamma



</doc>
<doc id="614449" url="https://pl.wikipedia.org/wiki?curid=614449" title="Olecko (stacja kolejowa)">
Olecko (stacja kolejowa)

Olecko – stacja kolejowa w Olecku, w województwie warmińsko-mazurskim, w Polsce.
W dn. 31 maja 1993 r. zawieszono ruch pociągów na odcinku Olecko – Gołdap, a 31 sierpnia 1999 r. na odcinku Olecko – Suwałki i Ełk – Olecko. W lutym 2005 r. reaktywowano połączenie kolejowe Ełk – Olecko, a w czerwcu 2006 r. Olecko – Suwałki. 
W 2010 zlikwidowano pasażerskie połączenie do Suwałk, a z końcem 2012 roku Przewozy Regionalne zlikwidowały połączenia do Ełku.
W planach PKP istnieje także koncepcja odbudowy linii kolejowej Olecko – Kruklanki (Giżycko) i elektryfikacja wszystkich połączeń z miastem oraz budowa nowoczesnego dworca w ramach przebiegu przez miasto Rail Baltica.
Węzeł w Olecku posiadał swego czasu obwodnicę, jaką była łącznica kolejowa nr 518, łącząca posterunek odgałęźny Łęgówek z posterunkiem odgałęźnym Lesk. Powstała ona w latach 1976–1977 w celu ominięcia Olecka przez składy, które miały wywozić rudę żelaza z planowanych w latach 70. XX wieku kopalni rudy w rejonie Szurpił (na północ od Suwałk). Brak łącznicy wymuszał bowiem uciążliwą zmianę kierunku jazdy pociągów na stacji Olecko. Odbiór techniczny linii o długości 1,09 km i posterunków odgałęźnych nastąpił 18 sierpnia 1977. Na szlaku zastosowano szyny typu S49 na drewnianych podkładach. Przed wybudowaniem łącznicy rozważano również inny jej wariant, który miał łączyć okolice Wieliczek z okolicami Kijewa, co w znacznym stopniu skróciłoby połączenie kolejowe Ełku z Suwałkami. Linia służyła ruchowi kolejowemu bardzo krótko, bowiem już 15 grudnia 1981 została zamknięta, a w 2006 usunięta z ewidencji PKP.

</doc>
<doc id="614450" url="https://pl.wikipedia.org/wiki?curid=614450" title="Kwadrant Delta">
Kwadrant Delta



</doc>
<doc id="614454" url="https://pl.wikipedia.org/wiki?curid=614454" title="Artabanus IV">
Artabanus IV

Artabanus IV – syn Wologazesa V, król Partów w latach 216 – 224.
Artabanus około 212/213 wystąpił przeciwko panowaniu swojego brata Wologazesa VI. Najpierw opanował Medię oraz wschodnie satrapie, a w 216 miał już całkowitą przewagę nad bratem. Prawdopodobnie Wologazes otrzymał od brata część Babilonii, gdyż ostatnia znana moneta z jego wizerunkiem pochodzi z 228 roku, czyli już po obaleniu władzy Arsakidów w Partii przez Sasanidów.
Cesarz rzymski Karakalla, który już od jakiegoś czasu szukał pretekstu do wojny z Partami, zwrócił się wiosną 216 do Artabanusa z propozycją małżeństwa z jego córką. Wobec odmowy, Karakalla najechał Partów pod koniec wiosny 216 roku i przyłączył do cesarstwa Armenię, został jednak zamordowany 8 kwietnia 217. Artabanus pokonał jego następcę, Makrynusa, pod Nisibis i pozbył się Rzymian z terytorium swego państwa oraz otrzymał zwrot łupów i wysoką kontrybucję.
W 224 Artabanus został pokonany w bitwie pod Hormizdeganem przez władcę perskiego Ardaszira I, który całkowicie opanował królestwo Partów i zlikwidował jego dynastię.

</doc>
<doc id="614455" url="https://pl.wikipedia.org/wiki?curid=614455" title="Błękitny spaniel pikardyjski">
Błękitny spaniel pikardyjski



</doc>
<doc id="614456" url="https://pl.wikipedia.org/wiki?curid=614456" title="Artabanos V">
Artabanos V



</doc>
<doc id="614459" url="https://pl.wikipedia.org/wiki?curid=614459" title="Gramatyka języka esperanto">
Gramatyka języka esperanto

Gramatyka języka esperanto – zapis zasad regulujących język esperanto. Ujęta została w 1887 w 16 reguł zawartych w Fundamento de Esperanto, które pozostają bez zmian, zgodnie z zaleceniem Ludwika Zamenhofa. Jest zbudowana na bazie języków indoeuropejskich, głównie romańskich. Zasady gramatyczne języka zbudowane są według następującej zasady: „jeśli jakiś język używa pewnej prostej struktury gramatycznej, to dowodzi jej poprawności i staje się ona możliwym kandydatem dla języka planowego”. Gramatyka języka esperanto charakteryzuje się prostotą reguł, brakiem wyjątków (wszystkie formy są regularne), a także rozbudowanym systemem słowotwórstwa.
Historia.
Gramatyka języka esperanto została po raz pierwszy wyłożona w dziele "Fundamento de Esperanto" i obejmowała szesnaście zwięzłych punktów, w których Zamenhof sprecyzował podstawowe zasady gramatyki. Pierwsze 8 punktów zawartych w Fundamento definiuje części mowy: przedimki, rzeczowniki, przymiotniki, liczebniki, zaimki, czasowniki z imiesłowami, przysłówki i przyimki. Pozostałe punkty obejmują:
Alfabet.
Alfabet (esp. "alfabeto") esperancki składa się z 28 znaków (pod spodem zapis fonetyczny):
Akcent wyrazowy.
Zasady akcentowania wyrazów określone są w punkcie dziesiątym Fundamento de Esperanto. Akcent (esp. "akcento") w języku esperanto pada zawsze na przedostatnią sylabę wyrazu.
Funkcje gramatyczne wyrazu.
W większości języków dany wyraz pełni funkcję jednej części mowy, utartym zwyczajem językowym (jak np. w języku angielskim) konkretny wyraz może pełnić więcej niż jedną bez zmian w rdzeniu. W języku esperanto jeden wyraz, po zmianie końcówki, może zmienić kategorię gramatyczną: "hom" – o (człowiek, rzeczownik), "hom" – a (ludzki, przymiotnik) "hom" – e (po ludzku, przysłówek).
Istnieje teoria, według której wyrazy niemające końcówek (np. "cigar", "jun", "skrib") nie przynależą do żadnej kategorii gramatycznej (części mowy) a określenie ich przynależności do określonej kategorii jest możliwa dopiero po otrzymaniu końcówki: "skriba (pisemny, przymiotnik), "skribi (pisać, czasownik), "skribo (pismo, rzeczownik), "skribe (pisemnie, przysłówek). Mankamentem tej teorii jest konieczność oderwania esperanto od tej grupy języków, która określa swoje rdzenie pod względem gramatycznym, co spowodowałoby problemy natury metodycznej, utrudniając naukę i użycie wyrazów.
Rzeczownik.
Zasady użycia rzeczownika określone są przez punkt drugi Fundamento de Esperanto. Rzeczowniki (esp. "substantivo") tworzy się, dodając do tematu sufiks "-o".
Wszystkie morfemy sufiksowe należy umieścić przed sufiksem "-o": "pluv"–"o", "pluvego".
Rzeczownik esperancki nie ma rodzaju, poza rodzajem męskim i żeńskim istot ludzkich, co ma konsekwencje jedynie w użyciu zaimków osobowych "li", "ŝi".
Rzeczowniki odmieniają się przez liczby (pojedyncza i mnoga) i dwa przypadki: mianownik i biernik.
Odpowiednie sufiksy to:
Odpowiednikami innych przypadków, znanych np. z języka polskiego są wyrażenia przyimkowe. I tak aby otrzymać dopełniacz, używa się przyimka "de" – "libro de knabo", w przypadku polskiego celownika używa się przyimka "al" – "Ŝi diris tion al sia edzo".
Rzeczowniki odpowiadają na pytanie "kio ĝi estas?" Dzielą się na rzeczowniki pospolite i nazwy własne; te pierwsze oznaczają rzeczy i byty niematerialne, np. "lampo", "libro", "amo"). Nazwy własne oznaczają jeden, konkretny desygnat: "Zamenhof", "Hispanio", "Petro", "La Nigra Maro". Nazwiska, imiona i nazwy lokalne występują najczęściej w języku pierwotnym ("Tallin", "Jean Forge"), jednak osoby lub miejsca o znaczeniu międzynarodowym mogą mieć swoją unikalną nazwę w esperanto: "Londono", "Parizo", jak również imiona o zasięgu międzynarodowym, np. "Henriko", "Aleksandro".
Liczby.
W esperanto są dwie liczby: pojedyncza (esp. "singularo") i mnoga (esp. "pluralo"), tworzona przez sufiks -J. Cechę liczby posiadają rzeczownik, przymiotnik; w przeciwieństwie do wielu języków nie ma jej czasownik.
Rzeczowniki zbiorowe tworzy się morfemem sufiksowym -AR-. Na przykład "arbo" to „drzewo”, "arboj" – „drzewa”, a "arbaro" to zbiór drzew traktowany jako całość (czyli „las”); "junulo" to „młody człowiek/chłopak, młodzieniec”, "junuloj" – „młodzieńcy”, a "junularo" to „młodzież”.
Rzeczownik w bierniku.
Biernik w esperanto występuje z końcówką –N i stosuje się go przede wszystkim dla rzeczowników i przymiotników, choć może występować również z przysłówkiem. Jego podstawowym zadaniem jest określać dopełnienie bliższe: "La knabo batas hundon. W przypadku występowania więcej niż jednego dopełnienia bliższego końcówkę otrzymuje każdy z nich: "Multaj diverslandaj esperantistoj vizitis la grandan Esperantan kongreson. Cecha biernika dodawana jest po innych sufiksach i występuje zawsze na końcu wyrazu: "domo" → "domoj" → "domojn".
Inne zastosowania sufiksu –"n".
Zasady użycia biernika jako przypadku ruchu określone są w punkcie trzynastym Fundamento de Esperanto.
Biernika w języku esperanto używa się w następujących sytuacjach:
Wyrażenie własności.
Własność wyraża się przy pomocy przyimka "de", położonego przed rzeczownikiem, którego przynależność się określa. "Floro havas odoron" → "la odoro de la floro". Istnieją również inne sposoby wyrażenia przynależności, np. przez przymiotnik: "domo de patro" → "patra domo, pordo de ĝardeno" → "ĝardena pordo". Istnieje również możliwość użycia wyrazu złożonego, np. "doma pordo" → "dompordo".
Imiona i nazwy własne.
Nazwy własne o znaczeniu międzynarodowym są zesperantyzowane. Odbywa się to przez zastosowanie transliteracji (zapisu esperanckimi literami) i dodanie odpowiednich końcówek. W niektórych przypadkach nazwa ulega większej modyfikacji, w celu nadania jej bardziej międzynarodowego chrakteru, np. "Varsovio" – Warszawa, "Mediteraneo" – Morze Śródziemne. Zesperantyzowane są: nazwy kontynentów, oceanów, ważnych wysp i mórz (A"friko, Oceanio, Madagaskaro, Pacifiko, Maro Nigra"), wszystkie nazwy państw, nazwy ważniejszych jezior, rzek, gór i miast ("Danubo, Apeninoj, Kopenhago)'. "
Zesperantyzowane imiona męskie posiadają końcówkę "-o", np. "Paŭlo", "Tadeo", "Horacio, Aristotelo". Imiona żeńskie mogą być traktowane tak samo ("Ifigenio, Lukrecio") lub mogą być tworzone od formy męskiej przy pomocy przyrostka -in- ("Johano – Johanino)." Takie rozwiązanie okazało się jednak niepraktyczne ze względu na częste trudności w rozróżnieniu, czy zesperantyzowana forma dotyczy imienia męskiego, czy żeńskiego. Obecnie przyjmuje się oryginalną formę imion żeńskich lub stosowanie końcówki -a, np. "Maria", "Eva".
Zdrobnienia imion męskich konstruuje się, ucinając je po dowolnej sylabie i dodając formant –ĈJO, np. "Johano" na "Joĉjo". Zdrobnienia imion żeńskich konstruowane są analogicznie do męskich, z końcówką –NJO, np. "Maria" na "Marinjo" lub "Manjo". Tych zasad używa się też do zdrabniania rzeczowników, np. "paĉjo" – tatuś, "panjo" – mamusia.
Przymiotnik.
Zasady użycia przymiotnika określone są w punkcie trzecim Fundamento de Esperanto. Przymiotniki (esp. "adjektivo") tworzy się, dodając do tematu (rdzenia) sufiks -A.
Przymiotniki odmieniają się przez liczby i przypadki, przy czym obowiązuje zgodność rzeczownika określanego z przymiotnikiem określającym.
Szczególny przypadek liczby mnogiej.
W przypadku gdy jeden rzeczownik łączy się z dwoma przymiotnikami bądź jeden przymiotnik opisuje dwa rzeczowniki, stosuje się następujące zasady:
Przysłówek.
Zasady użycia przysłówka określone są w punkcie siódmym Fundamento de Esperanto. Przysłówki (esp. "adverbo") tworzy się, dodając do tematu sufiks -E.
Przysłówki w esperanto dzielą się na dwie grupy: pierwotne i pochodne. Przysłówki pierwotne nie mają określonej końcówki, np. "tuj". Druga grupa to wyrazy pochodzące od innych części mowy: rzeczowników, czasowników, przyimków: "bona" → "bone" – dobrze, "mano" → "mane" – ręcznie, "kun" → "kune" – razem.
Przysłówki kierunku tworzy się, dodając sufiks "-en". Oznacza on „w tym kierunku”. Np. "nordo" – północ geograficzna, "norde" – na północy, "norden" – na północ. Istnieje też grupa przysłówków specjalnych bez końcówki, np. "nun" – teraz.
Stopniowanie przymiotników i przysłówków.
Stopniowanie przymiotników i przysłówków nazywane jest w esperanto "komparacio" i odbywa się wyłącznie w sposób opisowy.
Stopień wyższy tworzy się słowem "pli" stawianym przed przymiotnikiem lub przysłówkiem, a stopień najwyższy – słowem "plej". Istnieje również stopień niższy i najniższy przymiotników i przysłówków; tworzy się go za pomocą "malpli" i "malplej": "malpli feliĉa" – mniej szczęśliwy, "la malplej feliĉa okazaĵo" – najmniej szczęśliwe wydarzenie.
Dla podkreślenia równości stosuje się konstrukcję "tiel... kiel..." – tak jak, tak samo jak: "Andreo estas tiel alta kiel Karlo".
Zaimek osobowy.
Zasady użycia zaimka określone są w punkcie piątym Fundamento de Esperanto. Podstawowe zaimki osobowe (esp. "pronomo") to:
Zaimki, podobnie jak rzeczowniki, odmieniają się przez przypadki. W bierniku dodaje się "-n": "mia libro" → "ŝi prenis mian libron"..
Zaimki dzierżawcze.
Zaimki dzierżawcze tworzy się, dodając jedną z końcówek przymiotnika ("-a", "-an", "-aj" lub "-ajn"): "mi" → "mia", "ŝi" → "ŝia". Zaimek może występować zarówno w mianowniku, jak i w bierniku: "Mi vidis ŝian koramikon" → widziałem jej chłopaka. "Montru al mi viajn librojn" → pokaż mi swoje książki.
Inne zaimki.
Stosuje się także inne zaimki:
Zaimek zwrotny.
W języku esperanto istnieje zaimek zwrotny, który dla pierwszej i drugiej osoby jest równoważny zaimkowi osobowemu w bierniku, dla trzeciej osoby obu liczb przyjmuje formę "sin".
Odpowiednikiem polskiego zaimka w celowniku jest "al si": "Ŝi aĉetis al si novan robon" → ona kupiła sobie nową sukienkę.
Przedimek.
Zasady użycia przedimka określone są przez punkt pierwszy Fundamento de Esperanto. Przedimek nieokreślony w języku esperanto nie występuje. Nie jest możliwe, w przeciwieństwie do niektórych języków, użycie "unu" jako przedimka, gdyż jego znaczenie jest określone i oznacza "jeden, nie mniej i nie więcej". Może również doprowadzać do nieporozumień, i tak zdanie: "Mi havas unu bonan edzinon" może być zrozumiane tak, że mówiący ma kilka żon, z czego tylko jedna jest dobra. Bywają jednak sytuacje, kiedy można użyć "unu" jako przedimka nieokreślonego, zwłaszcza w sytuacji, kiedy dany obiekt jest znany mówiącemu a nie słuchającemu: "En unu vilaĝo loĝis du viroj, kiuj ambaŭ havis la saman nomon". Dla podkreślenia nieokreśloności używa się zaimka nieokreślonego "iu": "En iu gazeton mi trovis tre interesan artikolon".
Przedimek określony jest jeden, w formie "la", w formie skróconej "l"' dla wszystkich osób i używa się go w następujących celach:
Brak przedimka.
Przedimka nie używa się:
Liczebnik.
Zasady użycia liczebnika określone są w punkcie czwartym Fundamento de Esperanto. W esperanto występują liczebniki główne, porządkowe, a także różne rodzaje rzeczowników zbiorowych, utworzone przez dodanie różnych przyrostków do rdzenia liczebnika.
Liczebniki główne.
Właściwe liczebniki esperanckie to liczebniki 1–10 ("unu", "du", "tri", "kvar", "kvin", "ses", "sep", "ok", "naŭ", "dek"), 100 ("cent") i 1000 ("mil"). Liczebniki wyższych rzędów, tj. "miliono", "miliardo", "biliono" itd., to formalnie rzeczowniki.
Przykłady:
Liczebniki "dek" i "cent" w połączeniu z liczebnikami 1–9 pisze się łącznie. W przypadku liczebnika "mil" i wyższych pisownia jest rozdzielna.
Liczebniki porządkowe.
Liczebniki porządkowe tworzy się, dodając końcówkę "-a" do właściwych liczebników głównych, np.:
W przypadku liczebników złożonych zapisywanych rozdzielnie końcówkę "-a" dodaje się tylko do ostatniego członu, np. "dudek tria" – dwudziesty trzeci, nie "dudeka tria". Takie liczebniki można pisać rozdzielnie, analogicznie do odpowiadających im liczebników głównych, lub jako jeden wyraz złożony z poszczególnymi elementami rozdzielonymi łącznikiem, np.:
Rzeczowniki w funkcji liczebników zamieniają końcówkę "-o" na "-a", np.:
Przedrostki i przyimki z liczebnikami.
Liczebniki określające krotność tworzy się przy pomocy przyrostka –OBL– oraz odpowiedniego liczebnika i najczęściej są przymiotnikami lub przysłówkami: "unuobla" – pojedynczy, "duobla" – podwójny, "unuoble" – pojedynczo, "duoble" – podwójnie.
Ułamki zwykłe tworzy się używając przyrostka –ON– dodanego do wymaganego liczebnika: "duono" – połowa, jedna druga, "sep okonoj" – siedem ósmych. Mianownik ułamka występuje w mianowniku liczby mnogiej.
Liczebniki zbiorowe tworzone są przy użyciu przyrostka –OP– oraz odpowiedniego liczebnika. Otrzymany wyraz może być najczęściej przymiotnikiem lub przysłówkiem: "unuopa" – pojedynczy, "unuope" – pojedynczo; "duopa" – podwójny, "triope" – potrójnie.
Wielokrotność można wyrazić przy pomocy przyrostka –FOJE: "dufoje" – dwa razy, "kiomfoje" – ile razy? "Mi vidis lin hodiaŭ trifoje." – widziałem go dziś trzy razy.
Aby określić przydział, używa się przyimka "po": "Ili marŝas po tri" – oni maszerują po trzech.
Czasownik.
Zasady użycia czasownika określone są w punkcie szóstym Fundamento de Esperanto. Czasownik esperancki jest odmienną częścią mowy. W zależności od czasu lub trybu, we wszystkich osobach zachowuje tę samą formę: "mi ŝatas", "vi ŝatas" itd. Może występować w trzech czasach prostych i dziewięciu złożonych, w trybie warunkowym i trybie rozkazującym, w stronie czynnej i biernej. Cechą czasownika w bezokoliczniku jest –I.
Osoby.
Czasownik esperancki może występować w trzech osobach: pierwszej (mówiący), drugiej (adresat) i trzeciej (osoby trzecie). W zaimkach drugiej osoby nie ma rozróżnienia na liczbę pojedynczą i mnogą. Osoby dotyczą tylko zaimków osobowych; czasowniki nie odmieniają się przez osoby.
Do tworzenia nazw istot płci żeńskiej używany jest sufiks –IN–, np. "patro" – ojciec, "patrino" – matka.
Formy podstawowe.
Czasowniki w języku esperanto nazywają się "verbo". Występują 3 czasy proste, bezokolicznik i tryby rozkazujący i przypuszczający. Wszystkie czasowniki odmieniają się we wszystkich czasach, osobach i trybach według jednej koniugacji; czasowniki nieregularne nie występują.
Przykładowy wzór odmiany czasownika "renkonti" → spotykać:
Przechodniość czasowników.
Czasowniki w esperanto dzielą się na przechodnie i nieprzechodnie. Aby czasownikowi nieprzechodniemu dodać przechodniość używa się sufiksu –IG–: "sidi" – siedzieć → "sidigi" – sadzać. Czasowniki przechodnie można tworzyć również z innych części mowy: "pura" – czysty → "purigi" – czyścić, "ruino" – ruina → "ruinigi" – rujnować.
Do tworzenia czasowników nieprzechodnich służy przyrostek –IĜ–, mający działanie przeciwne do sufiksu –IG–. Czasownik taki nigdy nie jest przechodni i nie konotuje dopełnienia."veki" – budzić (kogoś) → "vekiĝi" – budzić się. "Mi vekis mian fratinon" – zbudziłem moją siostrę. "Mi vekiĝis je la oka matene" – zbudziłem się o ósmej rano. "renkonti" – spotykać (kogoś) → "renkontiĝi" → spotykać się. "Li renkontis min en kafejo" – on mnie spotkał w kawiarni. "Ili renkontiĝis en kafejoj" – oni spotykali się w kawiarniach.
Inne aspekty przyrostka –IG–.
Przyrostek –IG– może łączyć się z przysłówkami. I tak "el" + "igi" → "eligi" – wydzielać, emitować: "La kamentubo eligis densan fumon". "sen" + "igi" → "senigi" – pozbawiać: "La milito senigis multajn infanojn de iliaj gepatroj". "anstataŭ" + "igi" → "anstataŭigi" – zastępować: "la vorton "objekto" oni povas anstataŭigi per "aĵo"".
Przyrostek –IG– dodany do czasownika z natury przechodniego zmienia znaczenie czasownika, wskazując na zarządzenie wykonania danej czynności. "La patrino vekis min matene" – matka zbudziła mnie rano; "la patrino vekigis min matene" – matka kazała zbudzić mnie rano.
Czasowniki dokonane i niedokonane.
Czasownikami dokonanymi w języku esperanto są tak zwane czasowniki wynikowe, czyli takie, które przedstawiają wynik czynności, co wiąże się z pewną zmianą stanu, np. "trovi" – znaleźć, "difekti" – uszkodzić, "aĉeti" – kupić i wiele innych. Niedokonane są czasowniki niewynikowe, które nie przedstawiają żadnego rezultatu, nazywające jedynie stan, w jakim określony rzeczownik się znajduje, takie jak: "scii" – wiedzieć, "ŝati" – lubić itp. Istnieją jeszcze czasowniki mieszane, w znaczeniu których można się dopatrzeć wyniku przedstawianej przez nie czynności, np. "skribi" – pisać, "konstrui" – budować itp. Czasowniki mieszane również są niedokonane. Aby przedstawić czasownik niedokonany w dokonanej formie, używa się przedrostków powstałych z przyimków: AL–, DE–, EL–, EN–, FOR–, KUN–, PER–, PRI–, SUR–, TRA–, TRANS–. Przykładowo:
Przedrostek EL– oznacza wykonanie pracy aż do osiągnięcia zamierzonego rezultatu lub do naturalnego końca czynności: "baki" → "elbaki" – wypiec (ciasto), "gladi" → "elgladi" – wyprasować, "fumi" → "elfumi" – wypalić (papierosa).
Przedrostek FOR– jest użyty, gdy czasownik opisuje zużycie, zniszczenie, usunięcie: "drinki" → "fordrinki" – przepić (pieniądze).
Przedrostek EN– oznacza wprowadzenie czegoś, włączenie, wprowadzenie do środka, np. "skribi" → "enskribi" – wpisać, "gluti" → "engluti" – połknąć.
Czasowniki bezpodmiotowe.
Czasowniki oznaczające zjawiska meteorologiczne występują bez podmiotu w żadnej formie: pluvo → "pluvas" – pada, "neĝo" → 'neĝas" – pada śnieg, "fulmo – błyskawica → "fulmas" – błyska się.
Czasy i tryby czasowników.
W języku esperanto występują trzy czasy proste i dziewięć złożonych. Stosuje się najczęściej czasy proste; złożone używane są w przypadku, gdyby zdanie wyrażone czasem prostym było niezbyt jasne, jednak istnieje tendencja, także wśród użytkowników piszących w esperanto, by czasów złożonych nie używać w ogóle. czasy złożone spotyka się o wiele częściej w stronie biernej niż czynnej.
Oto końcówki poszczególnych czasów i trybów:
Czasy w języku esperanto są naturalne i odpowiadają rzeczywistym momentom wykonywania czynności i w zdaniach podrzędnych nie zależą od czasu, w którym występuje zdanie nadrzędne, np. "Mia amiko skribis, ke antaŭ kelkaj semajnoj li estis malsana, sed ke nun li denove estas sana kaj espereble ankaŭ restos sana, se nenio eksterordinara okazos". "Ili divenis, ke estos io bongusta por la buŝo kaj venis gustumi". Zasada ta dotyczy również mowy zależnej: "Li diris ke li vizitos Pollandon".
Czasy złożone.
Czasy złożone i stronę bierną tworzy się za pomocą czasownika posiłkowego być ("estas") i odpowiedniego imiesłowu. Czas rzeczywisty zdania wyrażony jest odpowiednią formą czasownika "esti", natomiast czas czynności wyrażonej przez imiesłów zależy od czasu rzeczywistego zdania, np. w przypadku zdania"me estos trinkinta" czasem rzeczywistym jest czas przyszły, a czynność picia jest przeszła tylko w odniesieniu do tego momentu, o którym mówi czas główny zdania. Czasów tych używa się rzadko.
Istnieją następujące czasy złożone w esperanto:
z imiesłowem czasu przeszłego:
z imiesłowem czasu przyszłego:
Istnieją również bardzo rzadko używane formy syntetyczne czasów złożonych, powstałe przez ściągnięcie czasownika "esti" do postaci sufiksu:
Imiesłowy.
Imiesłowy są formami pochodnymi czasownika i tworzy się je następującymi morfemami sufiksowymi::
Imiesłów czynny.
Występuje w trzech czasach: przeszłym, teraźniejszym i przyszłym. Do cechy imiesłowu –"ant"– może być dodana końcówka rzeczownika –"o", przymiotnika –"a" lub przysłówka -"e":
Imiesłów bierny.
Występuje w trzech czasach: przeszłym, teraźniejszym i przyszłym. Do cechy imiesłowu –"at"– może być dodana końcówka rzeczownika –"o", przymiotnika –"a" lub przysłówka -"e":
Strona bierna.
Stronę bierną tworzy się przy pomocy czasownika "esti" i odpowiedniego imiesłowu biernego.
Czas rzeczywisty wyznacza czasownik główny "esti". Imiesłów może znajdować się w jednym z czasów: teraźniejszym, przyszłym i przeszłym, która wyraża stosunek czasowy czynności do czasu głównego. "La domo estos konstruita" oznacza, że w przyszłości ("estos") ten dom będzie już zbudowany:
Przyimek.
Zasady użycia przyimka określone są w punkcie ósmym i czternastym Fundamento de Esperanto. Zgodnie z zaleceniami Zamenhofa, każdy przyimek ma stałe, określone znaczenie, wynikłe z jego natury. W pozostałych przypadkach, kiedy nie istnieje naturalnie pasujący przysłówek, używa się przysłówka "je": "malsana je la okuloj" – chory na oczy.. Wszystkie przyimki rządzą mianownikiem. Użycie biernika nie jest spowodowane naturą przyimka, a innymi względami, np. ruchem.
Przyimki występujące z mianownikiem lub biernikiem.
Część przyimków używa z rzeczownikiem w mianowniku oznacza położenie danego desygnatu (który pozostaje w stanie spoczynku. Użycie z biernikiem, oznacza, że obiekt jest w ruchu i zmienia miejsce pobytu: "Mi restas en la ĉambro" – zostaję w pokoju. "Mi iras en la ĉambron" – idę do pokoju. Zdanie "Mi iras en la ĉambro" oznacza, że osoba porusza się po pokoju, nie wychodząc z niego, czyli w pewnym sensie nie zmienia miejsca pobytu.
Przyimki o takich właściwościach to: "sur" – na, "en" – w, "sub" – pod, "apud" – obok, "antaŭ" – przed, "malantaŭ" – za, "post" – po, "inter" – między, "trans" – przez, "ekster" – na zewnątrz, "super" – nad, "ĉirkaŭ" – wokół, "kontraŭ" – naprzeciw.
Przyimki występujące wyłącznie z mianownikiem.
Następujące przyimki występują wyłącznie z mianownikiem: "al" – do, "ĝis" – do, aż do, "el" – z, "da", "pri" – o, "pro" – z powodu, "por" – dla, "per" (odpowiednik polskiego narzędnika), "kun" –z, "sen" – bez, "laŭ" – według, względem, "malgraŭ" – mimo.
Mimo braku formalnego zakazu, z biernikiem nie używa się również: "ĉe" – przy, "tra" – przez, "preter" – obok.
Przyimek "de".
Oznacza "od", "z" i służy również do tworzenia konstrukcji dopełniaczowych. Istnieje jednak kilka ograniczeń i zamienników:
Przyimek "de" ma wiele zastosowań i w związku z tym Zamenhof postulował, by w wątpliwych przypadkach zastępować go przez inne przyimki: "en", "el", "pri", "pro", "super", "antaŭ", "kontraŭ", np.: "le fruktoj el la ĝardeno" – owoce z ogrodu.
Przyimek "de" może również odpowiadać polskiemu "przez", "ze strony". Aby uniknąć dwuznaczności, używa się w tym znaczeniu przyimka "fare de": Zdanie "La nutrado de la infanoj de ilia patrino" rodzi wątpliwości, czy chodzi o żywienie matki dzieci, czy żywienie dzieci przez matkę. Zdanie "La nutrado de la infanoj fare de ilia patrino" tę niejednoznaczność likwiduje i oznacza "żywienie dzieci przez matkę".
W przypadku gdy przyimek "de" oznacza czas, zaleca się używać złożeń takich jak "ekde" – od, "de post", "detempe de" – od czasu, które nadadzą wyrażeniu większej precyzji: "de post via forveturo mi pensis pri tio, kion vi diris" – od twojego wyjazdu myślę o tym, co mi powiedziałeś.
Wykrzyknik.
Wykrzykniki i wyrazy dźwiękonaśladowcze znajdują się nieco poza gramatyką, w tym sensie, że nie tworzą związków z innymi wyrazami w zdaniu, a często są pełnowartościową wypowiedzią. Oficjalnie istnieje dziewięć wykrzykników, o wiele więcej funkcjonuje nieoficjalnie. Wiele wykrzykników nie ma konkretnego znaczenia i używane są według chwilowego życzenia mówiącego.
Oficjalne wykrzykniki.
Dziewięć wykrzykników ma status oficjalny
Zaimki i przysłówki specjalne.
Dużą, 45-składnikową grupę zaimków i przysłówków (zwanych w esperanto "korelativoj" tworzy się systematycznie. Zaimki te są odmienne.
I tak zaimki na "-a" odmieniają się jak przymiotniki, na "-u" i "-o" – jak rzeczowniki, na "-e" przyjmują też formę kierunku – "-en".
Zaimki wskazujące mają domyślnie formę dalszą ("tio" – „tamto”). Formę bliższą tworzy się, dodając słowo "ĉi" przed lub po zaimku, np. "tio ĉi" – „ten”.
Wiele z tych zaimków nie ma odpowiedników w języku polskim, zostało więc podane przybliżone tłumaczenie.
Zdanie.
Pytanie.
Pytania tworzy się za pomocą zaimków "ki-". Tam, gdzie wymagana jest odpowiedź „tak” lub „nie”, stosowane jest słowo "ĉu" („czy”) na początku zdania, np. "Ĉu vi parolas esperante?". Odpowiedź na takie pytanie to "jes" („tak”) lub "ne" („nie”). Możliwe są również końcówki pytające: dla zdania twierdzącego "ĉu ne?" a dla przeczącego "ĉu?". Jeśli chodzi o pytanie zaprzeczone, gramatyk Wennergren wyróżnia dwa systemy: "zachodni" i "wschodni". Według systemu zachodniego, na pytanie "Ĉu vi ne parolas la anglan?" pozytywna odpowiedź (tak, mówią po angielsku) na pytanie to "jes", negatywna – "ne". System wschodni działa na odwrót: "Ĉu vi ne parolas la anglan?" ""Jes" oznacza "nie, nie mówię".
Szyk.
W języku esperanto najczęściej występującym szykiem jest SVO, np. "Mi amas vin", choć nie jest jedynie obowiązujący. Ogólną zasadą jest, aby części zdania związane ze sobą i odnoszące się wzajemnie do siebie były możliwie blisko. Przykładowo zdanie "Mi lian edzinon sur la strato renkontis" nie jest dobrze skonstruowane ze względu na zbyt daleką odległość podmiotu od przeczenia.
Przeczenie.
Zasady przeczenia zostały sprecyzowane w punkcie dwunastym Fundamento de Esperanto. Zasadniczo przeczenie konstruuje się przy pomocy partykuły "ne" Obowiązuje zasada pojedynczego przeczenia: gdy w zdaniu użyto zaprzeczonego przyimka, partykułę "ne" opuszcza się: "Mi nenion vidis" → nic nie widziałem.
Zdanie pojedyncze.
Istnieje kilka konstrukcji w zdaniach pojedynczych istniejących w języku esperanto.
Życzenie i propozycja działania.
W zdaniach wyrażających życzenie lub propozycję działania orzeczenie występuje w trybie rozkazującym: "Ĉu longe mi petu vin?" – czy długo mam cię prosić. "Kiam vi telefonu al vi"? – kiedy mam do ciebie zadzwonić? "Kion ni faru nun"? – no i co teraz zrobimy? "Pri kiu vi parolu"? – o kim masz mówić?
Konstrukcja accusativus cum infinitivo.
W języku esperanto jest możliwa konstrukcja orzeczenie + dopełnienie bliższe + bezokolicznik. Stosuje się ją w przypadku czasowników postrzegania: "aŭdi", "vidi", "rigardi" a także czasowników wyrażających prośbę, przymus: "peti", "decidi" itp: "Karlo vidis sian fratinon labori" – Karol widział, jak jego siostra pracuje. "Lia patrino permesis lin aĉeti katon" – jego matka pozwoliła, aby kupił kota.
Zamiast bezokolicznika można zastosować imiesłów, zwłaszcza w celu podkreślenia, że dana czynność trwała lub zakończyła się: "Mi vidis patron fermanta la ĉefpordon" – widziałem, jak ojciec zamykał główną bramę. "Mi vidis patron ferminta la ĉefpordon" – widziałem, jak ojciec zamknął główną bramę. "Mi vidis patron fermonta la ĉefpordon" – widziałem jak ojciec miał zamykać główną bramę. W tej konstrukcji imiesłów jest używany w mianowniku.
Zdania podrzędne.
Zdania okolicznikowe celu tworzy się przy pomocy spójników "ke" i "por ke" – aby, ażeby. W zdaniu podrzędnym występuje tryb rozkazujący: "Mi petis ke li venu al la stacidomo" – poprosiłem, aby przyszedł na dworzec.
W zdaniach podrzędnych, gdy człon podrzędny oznacza chęć, wolę, opinię itp. używa się trybu rozkazującego:"Mi volas, ke vi laboru." – chcę, abyś pracował. "Estas necese, ke ni nun unu fojon por ĉiam faru finon al tiu ĉi stato" – jest konieczne, by ktoś położył temu kres.
W zdaniach warunkowych zarówno zdanie nadrzędne jak i podrzędne występuje w trybie warunkowym: "Se mi estus riĉa, mi ne laborus". – "gdybym był bogaty, nie pracowałbym".
Spójniki łączące zdania podrzędne.
Spójniki złożone:
Słowotwórstwo.
Esperanto jest językiem o bogatym słowotwórstwie: system tworzenia wyrazów pozwala na budowanie wielu słów przy wykorzystaniu niewielu rdzeni i tworzenie dużych rodzin wyrazów, np. "varma" – ciepły, gorący, "malvarma" – zimny, "malvarmumi" – przeziębić się, "varmeta" – letni, "varmega" – bardzo gorący, "ekvarmigi" – podgrzać krótką chwilę, "revarmigi" – odgrzać, "varmejo" – ogrzewalnia, "varmigilo" – podgrzewacz, grzałka itp. Nowe wyrazy tworzy się przy pomocy przedrostków, przyrostków i przez zestawienie wyrazów.
Wyrazy złożone.
Zasady składania wyrazów określone są w punkcie jedenastym Fundamento de Esperanto. Wyrazy złożone tworzy się przez proste zestawienie obok siebie dwóch rdzeni, przy czym najważniejsze słowo znajduje się zawsze na końcu. W przypadku rdzeni "benk" i "pied" można otrzymać dwa złożenia: "benkpiedo" (noga od ławy) i "piedbenko" (ława z nogami lub ława na nogi). W przypadku niepewności, np. trudności w wychwyceniu różnicy między "arbfolio" i "foliarbo" zaleca się rozdzielenie rdzeni i znalezienie rdzenia określającego i określanego, który jest na końcu "foliarbo" → "folia" + "arbo" (drzewo liściaste), "arbfolio" → "arba" + "folio" (liść z drzewa).
W przypadku, gdy złożenie spowodowałoby zaistnienie długich, trudnych w wymowie zbitek spółgłoskowych, stosuje się spójkę równą kategorii gramatycznej, którą w tym przypadku reprezentuje dany rdzeń: "nigr" + "har" → "nigraharo", "ĉambr" + "port" → "ĉambroporto", W przypadku zbyt długich zbitek stosuje się albo dywiz "fervoj-konduktoro" albo formę przymiotnikową "fervoja konduktoro".
W niektórych przypadkach złożenie nabiera zupełnie innego znaczenia, niż wynikałoby to ze znaczeń rdzeni, z których składa się wyraz. Na przykład "libera tempo" to czas wolny, a "libertempo" to urlop.
Przedrostki.
Przedrostek BO– oznacza skoligacenie rodzinne przez małżeństwo: "patro" – ojciec → "bopatro" – teść, "filo" – syn → "bofilo" – zięć
Przedrostek DIS– oznacza rozdzielenie, rozpad: "kuri" – biec → "diskuri" – rozbiec się, "tranĉi" –ciąć → "distranĉi" – rozciąć
Przedrostek EK– oznacza początek, nagłość lub krótkotrwałość czynności: "dormi" – spać → "ekdormi" → zasnąć; "krii" – krzyczeć → "ekkrii" → wykrzyknąć. Czasem przyrostek ten może oznaczać długi początek, np. "eklerni": "Mi eklernis esperanton" – zacząłem uczyć się esperanto.
Przedrostek FI– dodaje się w celu zaznaczenia, że mówiący odczuwa w stosunku do przedmiotu wyrażonego rdzeniem obrzydzenie moralne: "homo" – człowiek → "fihomo" – łajdak, kanalia (uwaga:nie należy mylić z przyrostkiem –AĈ–). "Fia" – podły, wstrętny.
Przedrostek GE– służy do tworzenia wyrazów oznaczających osobników obojga płci: "knabo" – chłopiec → "geknaboj" – chłopcy i dziewczynki, "patro" – ojciec → "gepatroj" – rodzice. Wyrazy z tym przedrostkiem w naturalny sposób występują w liczbie mnogiej.
Przedrostek MAL– służy do tworzenia przeciwieństw dla rzeczy wyrażonej rdzeniem: "alta" – wysoki → "malalta" – niski, "juna" – młody → "maljuna" – niemłody, stary, "nova" – nowy → "malnova" – nienowy, stary
Przedrostek MIS– oznacza: omyłkowo, błędnie, źle, niewłaściwie, w zły sposób: "kompreni" – rozumieć → "miskompreni" – źle zrozumieć, "kalkuli" – liczyć → "miskalkuli" – pomylić się w obliczeniach, błędnie policzyć. "Mise" – omyłkowo
Przedrostek RE– służy do zasygnalizowania powrotu, zmiany kierunku lub powtórzenia czynności: "doni" – dać → "redoni" – zwrócić, "legi" – czytać → "relegi" – przeczytać ponownie, "veni" – przyjść → "reveni" → wrócić
Przyrostki.
Przyrostek –AĈ– używa się, dla podkreślenia wstrętu, pogardy dla przedmiotu lub osoby określonej przez rdzeń: "homo" – człowiek → "homaĉo" – człowiek brzydki (ze względów estetycznych). "Aĉa" – wstrętny, paskudny
Przyrostek –AD– wskazuje na długość wykonywanej czynności: "skribi" → "skribadi" – pisywać, "paroli" → "paroladi" – mawiać
Przyrostek –AĴ– może oznaczać:
Przyrostek –AN– oznacza członka zbiorowości, mieszkańca miasta lub kraju, wyznawcę religii: "islam" → "islamano" – wyznawca islamu, "klubo" – klub → "klubano" – klubowicz, "Varsovio" → "Varsoviano" – warszawiak
Przyrostek –AR– oznacza zbiór, zespół, rzecz złożoną z przedmiotu opisanego przez rdzeń: "arbo" – drzewo → "arbaro" – las, "junulo" – młody człowiek → "junularo" – młodzież
Przyrostek –EBL– oznacza, że coś jest możliwe do wykonania: "kompreni" – rozumieć → "komprenebla" – zrozumiały. "legi" – czytać → "legebla" – możliwy do odczytania, czytelny; "eble" – możliwe
Przyrostek –EC– oznacza cechę, którą posiada rdzeń a także oderwane pojęcie: "bela" – ładny → "beleco" – piękno, "stulta" – głupi → "stulteco" → głupota
Przyrostek –EG– służy do tworzenia wskazywania na duże rozmiary rzeczy określonej rdzeniem: "bela" → "belega" – bardzo duży, "varma" – ciepły → "varmega" – gorący; "ega" – wielki
Przyrostek –EJ– oznacza miejsce związane ze znaczeniem wyrazu, do którego jest przyłączany, lub gdzie odbywa się czynność określona przez rdzeń" "lerni" → "lernejo" – szkoła, "teni" trzymać → "tenejo" – schowek, "labori" → "laborejo" – miejsce pracy; "ejo" – pomieszczenie
Przyrostek –EM– oznacza skłonność, chęć, ochotę w zakresie określonym przez rdzeń: "labori" – pracować → "laborema" – pracowity, "ŝpari" – oszczędzać – "ŝparema" – oszczędny; "emo" – skłonność
Przyrostek –ER– oznacza małą cząstkę rzeczy wyrażonej przez rdzeń: "sablo" – piasek → "sablero" – ziarenko piasku, "neĝo"– śnieg → "neĝero" – płatek śniegu, śnieżynka. "Ero" – cząstka, element.
Przyrostek –ET– służy do tworzenia zdrobnień bądź też wskazywania na niewielkie rozmiary rzeczy określonej rdzeniem,: "hundo" -pies → "hundeto" – piesek (niewielkich rozmiarów), "urbo – miasto" → "urbeto" – miasteczko (niewielkie miasto). Wyraz z tym przyrostkiem może również określać stosunek emocjonalny do rzeczy określonej rdzeniem: "mia kara patrineto" – moja ukochana mamusia
Przyrostek –ID– oznacza potomka, młodego osobnika: "hundo" – pies → "hundido" – szczeniak piesek, "reĝo" – król → "reĝido" – królewicz
Przyrostek –IL– oznacza narzędzie, urządzenie, przyrząd wykonujący czynność związaną ze znaczeniem rdzenia: "ŝlosi" – zamykać na klucz → "ŝlosilo" – klucz, "tranĉi" – ciąć → "tranĉilo" – nóż; "ilo" – narzędzie
Przyrostek –IN– służy do tworzenia rodzaju żeńskiego rzeczowników i przymiotników: "redaktoro" – redaktor → "redaktorino" – redaktorka, "patro" – ojciec → "patrino" – matka
Przyrostek –IND– służy do podkreślenia wartości, wskazania, że wyraz wyrażony rdzeniem jest godzien, wart: "miri" – podziwiać → "mirinda" – godny podziwu, "kredi" – wierzyć → "kredinda" – wiarygodny
Przyrostek –ING– oznacza futerał, nasadkę, pochwę: "fingro" – palec → "fingringo" – naparstek, "kandelo" – świeca → "kandelingo" → świecznik
Przyrostek –IST– może oznaczać:
Przyrostek –LAND– służy do tworzenia niektórych nazw krajów: "polo" – Polak → "Pollando" – Polska
Przyrostek –UJ– może oznaczać:
Przyrostek –UL– oznacza osobę o cechach wskazanych przez rdzeń: "freneza" – szalony → "frenezulo" – wariat, "juna –" młody → "junulo" – młodzieniec, "blonda –" blond, o jasnych włosach → "blondulo" – blondyn; "ulo" – osoba
Przyrostek –UM– nie ma konkretnego przydziału i używany jest niejako rezerwowo: "butiko" – sklep → "butikumi" – robić zakupy, "plena" – pełny → "plenumi" – wypełnić

</doc>
<doc id="614460" url="https://pl.wikipedia.org/wiki?curid=614460" title="Wologazes III">
Wologazes III

Wologazes III – król Partów od ok. 105 do 147 roku.

</doc>
<doc id="614461" url="https://pl.wikipedia.org/wiki?curid=614461" title="Vologases III">
Vologases III



</doc>
<doc id="614462" url="https://pl.wikipedia.org/wiki?curid=614462" title="Vologases II">
Vologases II



</doc>
<doc id="614463" url="https://pl.wikipedia.org/wiki?curid=614463" title="V Korpus Górski SS">
V Korpus Górski SS

V Korpus Górski SS (zwany później V Ochotniczym Korpusem Górskim SS) – jednostka niemiecka, utworzona 1 stycznia 1943 roku w Berlinie i na poligonie piechoty w Milowitz obok Pragi. W marcu 1943 roku zmieniono nazwę na V Ochotniczy Korpus Górski SS.

</doc>
<doc id="614465" url="https://pl.wikipedia.org/wiki?curid=614465" title="Wologazes II">
Wologazes II

Wologazes II – król Partów od 77 do 80 roku. Syn Wologazesa I.

</doc>
<doc id="614466" url="https://pl.wikipedia.org/wiki?curid=614466" title="Wologazes I">
Wologazes I

Wologazes I (również Wologases, part. "wlgšy", łac. "Vologaesus I") – król Partów od 51 do 79 roku, który skutecznie walczył z Rzymem o wpływy w Armenii. Syn Wononesa II i jego greckiej konkubiny. Ojciec Wologazesa II.
Po śmierci Gotarzesa I w 51 na krótko na tron Partii wstąpił Wonones II, władca Medii Atropatene z dynastii Arsakidów. W tym samym roku królem Partii został jego syn Wologazes I. W Medii Atropatene rządy w miejsce Wologazesa objął jego starszy brat Pakorus II. Natomiast młodszy brat Tiridates był szykowany do objęcia władzy w Armenii, która pozostawała w strefie wpływów rzymsko-partyjskich i była przedmiotem sporu.
Walki o Armenię.
W roku 52 Wologazes postanowił wykorzystać zamieszanie w Armenii do osadzenia na tronie swojego brata Tiridatesa. Władcą Armenii był wtedy Mitrydates, którego popierali Rzymianie. Został jednak zabity przez swego bratanka Radamista. W tych okolicznościach do Armenii wkroczyły wojska Wologazesa. Obie stolice Armenii: Artaksata i Tigranocerta poddały się bez walki. Jednakże silna zima, kłopoty z aprowizacją armii oraz wybuch zarazy zmusił Wologazesa do wycofania armii w 53 z Armenii. Radamist powrócił na krótko do władzy, ale został wygnany przez Armeńczyków z powodu popełnianych okrucieństw. Dzięki poparciu Armeńczyków oraz biernej postawie Rzymian Wologazes wprowadził na tron Tiridatesa ok. 54 roku.
Na początku panowania Nerona w 54 Rzymianie podjęli działania zmierzające do odzyskania kontroli nad Armenią. Do sąsiedniej prowincji Kapadocji przybył jako namiestnik Korbulon. Jego zadaniem było doprowadzenie drogą dyplomatyczną do przywrócenia zwierzchnictwa rzymskiego, a w razie niepowodzenia dyplomacji miał podjąć działania zbrojne. Korbulon wysłał do Wologazesa posłów z propozycją koronowania Tiridatesa na króla Armenii przez Nerona w Rzymie. Wologazes zgodził się wydać zakładników i wyglądało na to, że konflikt zostanie rozwiązany poprzez układy, jednakże Tiridates nie zgodził się na przybycie do Rzymu. Wobec tego Korbulon wkroczył z wyszkolonym wojskiem do Armenii i pokonał Tiridatesa, a na tronie w 60 osadził Tigranesa VI, księcia z Kapadocji. Wologazes nie był w stanie pomóc Tiridatesowi, bo zmagał się z buntem wśród Hyrkanów na wschodzie Partii, najazdem Kuszanów na Baktrię, oraz Dahów i Saków na Partię. Zbuntował się też Wardanes II, syn Wardanesa I i toczył walki z Wologazesem I w latach 55–58.
W roku 56/57 Wologazes zaatakował Adiabene, gdzie wezwali go miejscowi arystokraci, którzy buntowali się przeciwko władzy Izatesa, króla Adiabene. Izates przeszedł na judaizm co nie zyskało poparcia wśród możnowładztwa. Według relacji Józefa Flawiusza Wologazes musiał wycofać się ze względu na wiadomości o najeździe Dahów i Saków na wschodnie tereny królestwa Partów.
W 61/62 Tigranes VI najechał Adiabene, leżącą w strefie wpływów Wologazesa. Monobazos II, następca Izatesa na tronie Adiabene, wezwał na pomoc Partów. Sprowokowany tą napaścią król Partów wysłał Monaesesa z wojskiem, by odeprzeć Tigranesa i jednocześnie pomóc Tiridatesowi odzyskać Armenię. Wologazes mógł już wtedy podjąć działania ofensywne, gdyż zawarł pokój z Hyrkanami. Wojska partyjskie wsparte posiłkami Monobazusa władcy Adiabene podeszły pod Tigranocertę, drugą stolicę Armenii i rozpoczęły oblężenie miasta, w którym schronił się Tigranes wraz z oddziałami rzymskimi. Korbulon, który wtedy przebywał w Syrii jako namiestnik, wysłał poselstwo do Wologazesa przebywającego w Nisibis. Problemy z aprowizacją licznej kawalerii partyjskiej spowodowały, że Wologazes odwołał Monoasesa spod Tigranocerty. W wyniku negocjacji ustalono, że do Rzymu uda się poselstwo partyjskie wraz z Tiridatesem. Jednakże do spotkania w Rzymie nie doszło i wojna o Armenię trwała dalej.
W 62 przybył do Kapadocji nowy namiestnik Lucjusz Juniusz Cezeniusz Petus, który z niewystarczająco licznym wojskiem wkroczył do Armenii. Został otoczony i pokonany przez Wologazesa w bitwie pod Randeją. Wojska rzymskie po kapitulacji musiały przejść pod jarzmem. Oprócz tego Petus zgodził się na opuszczenie Armenii i uznanie władzy Tiridatesa. Wysłane do Rzymu poselstwo partyjskie nie uzyskało potwierdzenia warunków rozejmu, wobec czego wojna była kontynuowana.
W 64 Korbulon ponownie zaatakował Armenię na czele dużej armii liczącej 50 000 żołnierzy. Do starcia nie doszło, gdyż pod Randeją Wologazes i Tiridates podjęli rozmowy pokojowe z Korbulonem. Uzgodniono, że Tiridates złoży królewską koronę, którą otrzyma z rąk Nerona w Rzymie, co rzeczywiście nastąpiło w 66 roku.
Relacje z Wespazjanem.
W czasie wojny domowej w Cesarstwie Rzymskim, która wybuchła po śmierci Nerona w 69, Wologazes wsparł Wespazjana, który zmagał się z Witeliuszem w walce o tron cesarski. Według Swetoniusza obiecał mu pomoc 40 000 łuczników. Po zdobyciu przez Tytusa Jerozolimy w 70 Wologazes wysłał złoty wieniec, który cesarskiemu synowi przekazali posłowie w Zeugmie nad Eufratem, co było wyrazem dobrych stosunków między oboma państwami. Na dworze Wologazesa znalazł w 72 schronienie Antioch Epifanes, syn Antiocha IV Epifanesa, króla Kommageny. Powodem ucieczki było oskarżenie przez Lucjusza Cezeniusza Petusa, który wówczas był namiestnikiem Syrii, o współpracę z Partami. Petus za zgodą Wespazjana zajął stołeczną Samosatę i zamienił królestwo Kommageny w prowincję rzymską. Antioch Epifanes podjął walkę zbrojną, ale wraz z bratem Kallinikosem został pokonany przez Petusa i uciekł na drugą stronę Eufratu. Wologazes wysłał do Wespazjana list, w którym ujął się za uciekinierami. Wespazjan zgodził się przyjąć obu braci w Rzymie, gdzie wraz z ojcem mogli żyć w dostatku.
W 75 Wologazes zaproponował Wespazjanowi wspólny atak na Alanów, którzy przeprawiali się przez Kaukaz i pustoszyli tereny pogranicza królestwa Partów (Medię Atropatene) i Armenię wspierani przez buntujących się Hyrkanów. Jednakże cesarz nie podjął współpracy z Wologazesem w tym zakresie, mimo iż cesarski syn Domicjan był chętny do poprowadzenia oddziałów na tę wyprawę.
W 76 władca Partów zaatakował Syrię, w której doznał niepowodzenia ze strony jej namiestnika Marka Ulpiusza Trajana, ojca późniejszego cesarza Trajana.
Koniec rządów i osiągnięcia.
Wologazes panował do 79 roku. Z tego roku znana jest ostatnia tetradrachma z jego imieniem. Jednak już w 78 Pakorus II bił swoje monety w Seleucji. Wologazes II, syn i następca Wologazesa na tronie partyjskim, musiał walczyć o władzę z Pakorusem II. Do osiągnięć Wologazesa można zaliczyć wybudowanie miasta nazwanego "Vologesias", "Vologesocerta" lub "Valashabad", które leżało nad kanałem królewskim pięć kilometrów na południowy zachód od Seleucji. Mimo częściowo greckiego pochodzenia, Wologazes zaczął ograniczać hellenistyczne wpływy w Iranie. Na monetach pojawiają się partyjskie inskrypcje zapisywane pismem aramejskim. Istotnym osiągnięciem Wologazesa było uzyskanie kontroli nad Armenią oraz ustanowienie trwałego pokoju z Rzymem po 64 roku, który przetrwał do czasów Trajana. Rozszerzył granice państwa Partów aż po Baktrię na wschodzie.

</doc>
<doc id="614467" url="https://pl.wikipedia.org/wiki?curid=614467" title="Symetria parzystości">
Symetria parzystości



</doc>
<doc id="614468" url="https://pl.wikipedia.org/wiki?curid=614468" title="Vologases I">
Vologases I



</doc>
<doc id="614469" url="https://pl.wikipedia.org/wiki?curid=614469" title="Język mbati">
Język mbati

Język mbati, także isongo, issongo, lisongo, lissongo, songo – język z rodziny bantu, używany w Republice Środkowoafrykańskiej w prefekturze Lobaye.
W klasyfikacji Guthriego zaktualizowanej przez J.F. Maho język mbati zaliczany jest do języków ngondi grupy geograficznej języków bantu C a jego kod to C13.
Dialekty języka mbati to: bolemba, bonzio, bwaka i mbati, występujące w Mbaïki.

</doc>
<doc id="614470" url="https://pl.wikipedia.org/wiki?curid=614470" title="Język tende">
Język tende

Język tende albo tiene – język z rodziny bantu, używany w Demokratycznej Republice Konga. W 1977 roku liczba mówiących wynosiła ok. 24 tysięcy.

</doc>
<doc id="614472" url="https://pl.wikipedia.org/wiki?curid=614472" title="Język yanzi">
Język yanzi

Język yanzi – język z rodziny bantu, używany w Demokratycznej Republice Konga. W 1977 roku liczba mówiących wynosiła ok. 165 tysięcy.

</doc>
<doc id="614473" url="https://pl.wikipedia.org/wiki?curid=614473" title="Język mbama">
Język mbama

Język mbama – język z rodziny bantu, używany w Kongu. W 1971 roku liczba mówiących wynosiła ok. 12 tysięcy.

</doc>
<doc id="614475" url="https://pl.wikipedia.org/wiki?curid=614475" title="Język mbete">
Język mbete

Język mbete albo mbere – język z rodziny bantu, używany w Kongu. W 1971 roku liczba mówiących wynosiła ok. 45 tysięcy.

</doc>
<doc id="614476" url="https://pl.wikipedia.org/wiki?curid=614476" title="Język tsangi">
Język tsangi

Język tsangi – język z rodziny bantu, używany w Gabonie i Kongu. W 1971 roku liczba mówiących wynosiła ok. 10 tysięcy.

</doc>
<doc id="614478" url="https://pl.wikipedia.org/wiki?curid=614478" title="Język duma">
Język duma

Język duma – język z rodziny bantu, używany w Gabonie i Kongu. W 1978 roku liczba mówiących wynosiła ok. 10 tysięcy.

</doc>
<doc id="614479" url="https://pl.wikipedia.org/wiki?curid=614479" title="Język nzebi">
Język nzebi

Język nzebi albo njabi – język z rodziny bantu, używany w Gabonie i Kongu. W 1978 roku liczba mówiących wynosiła ok. 50 tysięcy.

</doc>
<doc id="614480" url="https://pl.wikipedia.org/wiki?curid=614480" title="Język punu">
Język punu

Język punu – język z rodziny bantu, używany w Gabonie i Kongu. W 1977 roku liczba mówiących wynosiła ok. 46 tysięcy.

</doc>
<doc id="614481" url="https://pl.wikipedia.org/wiki?curid=614481" title="Język sira">
Język sira

Język sira – język z rodziny bantu, używany w Gabonie i Kongu. W 1971 roku liczba mówiących wynosiła ok. 17 tysięcy.

</doc>
<doc id="614482" url="https://pl.wikipedia.org/wiki?curid=614482" title="Stacja polarna">
Stacja polarna



</doc>
<doc id="614483" url="https://pl.wikipedia.org/wiki?curid=614483" title="Mistrzynie US Open w grze podwójnej">
Mistrzynie US Open w grze podwójnej

Lista meczów finałowych US Open w grze podwójnej kobiet.

</doc>
<doc id="614484" url="https://pl.wikipedia.org/wiki?curid=614484" title="Język tsogo">
Język tsogo

Język tsogo – język z rodziny bantu, używany w Gabonie. W 1982 roku liczba mówiących wynosiła ok. 12 tysięcy.

</doc>
<doc id="614485" url="https://pl.wikipedia.org/wiki?curid=614485" title="Sławamir Adamowicz">
Sławamir Adamowicz

Sławamir Hienrychawicz Adamowicz (, , "Sławomir Gienrichowicz Adamowicz"; ur. 8 marca 1962 na stacji Unieżma) – białoruski poeta, publicysta, tłumacz literatury norweskiej; w latach 90. XX wieku radykalnie prawicowy, nacjonalistyczny działacz polityczny; w 1996 roku aresztowany m.in. za napisanie wiersza pt. "Ubiej priezidienta" (); pierwszy w historii niepodległej Białorusi literat skazany za swój utwór.
Życiorys.
Urodził się 8 marca 1962 roku na stacji kolejowej Unieżma, w rejonie oneskim obwodu archangielskiego Rosyjskiej FSRR, ZSRR. Jest Białorusinem, synem Józefy Czantaryckiej i Hienrycha Adamowicza. Jego rodzice przeprowadzili się do tego regionu ZSRR w celach zarobkowych. Jego babką ze strony matki była Tereza (Taresa) Czantarycka z domu Adamowicz, dziadem – Pawieł Czantarycki. Babką ze strony ojca była Hryzielda (Hrasilda) Adamowicz w domu Rouda, dziadem – Stanisłau Adamowicz.
W 1977 roku ukończył 8. klasę szkoły w Budsławiu, w 1979 roku – Świrską Specjalną Szkołę Zawodowo-Techniczną nr 17. Pracował w Kazachskiej SRR, a następnie, w latach 1979–1980, jako ślusarz w sowchozie „Budsławskij” w rejonie miadzielskim Białoruskiej SRR. W latach 1980–1982 odbywał służbę wojskową w szeregach Armii Radzieckiej. W 1983 roku był monterem torowym mołodeczańskiego odcinka drogowego Białoruskich Kolei. W latach 1983–1986 pracował jako wiertacz w Fabryce Budowy Maszyn im. Kirowa w Mińsku. W latach 1991–1995 był korespondentem i kierownikiem działu „Nastaunickiej Haziety” (). Od 1986 roku studiował na Wydziale Filologii Białoruskiego Uniwersytetu Państwowego; studia ukończył w 1992 roku. W latach 1995–1996 bezrobotny. Pod koniec lat 90. pracował jako korespondent gazety „Nasza Niwa”.
Od 1993 roku wchodził w skład partii Białoruski Front Ludowy. W 1994 założył radykalnie prawicową, nacjonalistyczną białoruską grupę „Prawy Rewansz” (). W kwietniu 1996 roku został aresztowany w związku ze wszczęciem sprawy kryminalnej nr 182. Formalnym powodem zatrzymania był napisany przez niego w listopadzie 1995 roku rosyjskojęzyczny wiersz pt. "Ubiej priezidienta" (), opublikowany w witebskiej gazecie „Wybar” (). W areszcie 8 dni prowadził protest głodowy. Skazano go za "wzywanie do bezprawnej zmiany władzy", "bezprawne przekroczenie granicy państwowej" oraz "bezprawne noszenie broni białej". Stał się tym samym pierwszym w historii niepodległej Białorusi literatem skazanym za swój utwór. W więzieniu spędził dziesięć miesięcy. Dzięki poparciu społecznemu i wstawiennictwu grupy rosyjskich pisarzy (Dmitrija Lichaczowa, Andrieja Wozniesienskiego, Belli Achmaduliny, Andrieja Bitowa, Bułata Okudżawy, Fazila Iskandera, Anatolija Pristawkina i innych) 7 lutego 1997 roku został uwolniony pod rygorem zakazu opuszczania kraju. Po wyjściu z więzienia, podczas jednej z manifestacji w sierpniu 1997 roku wyraził sprzeciw wobec władz Białorusi publicznie zaszywając sobie usta. Od 1999 roku jest członkiem Związku Pisarzy Białoruskich.
W 2000 roku Sławamir Adamowicz pracował na budowach w Nowym Jorku. Powrócił na Białoruś i w 2001 roku kupił jednopokojowe mieszkanie w Mińsku. Jak twierdzi, podejmował wysiłki na rzecz zjednoczenia białoruskich organizacji, określanych przez niego mianem patriotycznych: „Rewanżu Prawicowego”, „Białego Legionu”, „Kraju” i „Żubra”. Starania te nie przyniosły jednak rezultatu. We wrześniu 2002 roku (według innego źródła – w 2003 roku ) wyjechał w poszukiwaniu zatrudnienia do Norwegii, gdzie otrzymał prawo pobytu i zezwolenie na pracę (według innego źródła otrzymał tam „azyl humanitarny”). Osiedlił się w mieście Bodø. Przetłumaczył na język białoruski listy do żony norweskiego pisarza Knuta Hamsuna, stając się jednym z pierwszych białoruskich tłumaczy tego pisarza. W lutym 2005 roku poeta padł ofiarą napadu, podczas którego został pobity we własnym mieszkaniu. Policja nie zdołała wykryć sprawców, jednak zgodnie z norweskim prawem Adamowicz otrzymał od państwa odszkodowanie. Mieszkając w Norwegii, poeta wielokrotnie odwiedzał Białoruś, m.in. w 2010 roku.
Na początku 2014 roku Sławamir Adamowicz utworzył w Marinej Horce prywatną galerię sztuki „U Sławamira”, która stanowić ma jeden z elementów jego „Białoruskiego Domu” – miejsca spotkań i kontaktów białoruskich twórców. W tym samym roku był dwukrotnie zatrzymywany przez milicję w Mińsku. Jego zdaniem przyczyną były wstążki – niebiesko-żółta i biało-czerwono-biała – które nosił "na znak solidarności sił demokratycznych Białorusi z walką Ukrainy przeciwko rosyjskiej agresji".
Twórczość.
Pierwszymi dwoma książkami poetyckimi Adamowicza były: "Kalwaryjskija klony" wydana na początku lat 90. w ramach serii "Biblioteka Czasopisma „Maładosć”" oraz "Pławilszczyki rasy", wydana w końcu lat 90. w ramach serii "Biblioteka Czasopisma „Nasza Niwa”". Były one poświęcone tematom miłości, wojny, ojczyzny; napisane zostały stylem realistycznym, miały żywy, ekspresyjny i wyrazisty charakter. Trzeci zbiór wierszy, wydany w 2011 roku "Rym", cechuje się oryginalnym stylem z odniesieniami do filozofii.
Lista utworów.
Wybrane utwory Sławamira Adamowicza zostały przetłumaczone przez Jana Maksymiuka na język polski i wydane w Polsce w 1998 roku w zbiorze pt. „Za niebokresem Europy. Antologia nowej poezji białoruskiej 1987–1997”.
Poglądy.
Sławamir Adamowicz wyznaje poglądy radykalnie prawicowe, nacjonalistyczne i opozycyjne wobec władzy Alaksandra Łukaszenki. Władzę tę określa mianem "antybiałoruskiego reżimu" i "zwyczajnej szajki przestępczej". Wśród polityków opozycyjnych szczególnie ceni Uładzimira Niaklajeua, także poetę. Adamowicz uważa Federację Rosyjską za poważne zagrożenie dla Białorusi i potencjalnego agresora. Jego zdaniem białoruskie społeczeństwo powinno oddolnie utworzyć i szkolić ochotnicze oddziały paramilitarne, które przyjmą na siebie zadanie obrony kraju przed rosyjską napaścią. Jednoznacznie popiera Ukrainę w konflikcie ukraińsko-rosyjskim, wyrażając przekonanie, że od jego wyniku zależy także los Białorusi. Występuje za wytyczeniem w terenie granicy białorusko-rosyjskiej w formie pasa zaoranej ziemi.
Sławamir Adamowicz uważa siebie za jednego z najwybitniejszych białoruskich literatów swojego pokolenia, stawiając się na równi jedynie z Uładzimirem Niaklajeuem i Leanidem Drańko-Majsiukiem. Podkreśla, że nie utrzymuje kontaktów z literackimi rówieśnikami z powodu swojej "wyjątkowej niezależności", jak i rzadkich pobytów w kraju. Uważa to za postawę korzystną, ponieważ jego zdaniem nawet przyjacielskie relacje z innymi pisarzami mogą przeszkadzać procesowi twórczemu, "zachowaniu swojej pozycji ideowej i ideologicznej". Zdaniem Adamowicza należy rozdzielać politykę i sztukę, a w tej ostatniej dziedzinie być dumnym także z niebiałoruskich utworów. Poeta zwrócił uwagę, że on sam, podobnie jak Uładzimir Niaklajeu, stał się szerzej znany społeczeństwu raczej ze względu na działalność polityczną niż artystyczną. Jest to według niego zjawisko naturalne, a "talent zawsze znajdzie coś, przeciwko czemu może się sprzeciwiać i z czym walczyć".
Komentując zamachy w Norwegii dokonane przez Andersa Breivika stwierdził, że były one naturalnym następstwem wewnętrznych problemów tego państwa – zbyt dużego napływu emigrantów, ich problemów z integracją, pogonią rdzennych Norwegów za wysokim poziomem życia i co za tym idzie, niskim przyrostem naturalnym. Adamowicz potępił zamachy, ale wyraził przekonanie, że Breivik nie jest człowiekiem szalonym, lecz racjonalnym obywatelem, który tym czynem chciał rozpowszechnić swoje idee oraz uświadomić wspomniane problemy norweskiemu społeczeństwu. Adamowicz podkreślił, że ma podobne poglądy jak Breivik, ale "walczy słowem".
Oceny.
Wasil Jakawienka opisuje Sławamira Adamowicza jako "utalentowanego, wykształconego człowieka, który miał swoje słabości i wady". Jego zdaniem poeta "wszedł do świadomości Białorusinów (…) jako nierozważny desperat, nawet dziwak, od jakich się, niestety, odzwyczaili i jakich uważają za „nienormalnych”, podczas gdy powinni być z nich dumni". Jakawienka opisuje Adamowicza jako człowieka o wrażliwej naturze, lirycznego, skazanego na dramatyczny fatalizm, prostego, szczerego i ufnego, jednak w krytycznym momencie zdolnego do wybuchu. Z tego wynika jego wojowniczość, śmiałość, godność i wierność zasadom. Zdaniem Jakawienki poeta wyraźniej niż inni potrafi dostrzegać, co zagraża społeczeństwu i, chcąc je chronić, „rzuca się w płomienie”. Jego bezkompromisowy patriotyzm sprawił, że wszedł w konflikt z władzą, przez co czekały go represje i los wyrzutka. Jakawienka dostrzega w tym podobieństwo do losów artysty Alesia Puszkina i dawnego uczonego Mikałaja Praszkowicza. Krytyk Leanid Hałubowicz uważa, że na twórczość Sławamira Adamowicza szczególny wpływ ma fakt, że praktycznie nie utrzymuje on kontaktów ze swoimi literackimi rówieśnikami.
Nagrody i odznaczenia.
Sławamir Adamowicz otrzymał w 1996 roku nagrodę „Hliniany Wiales” za zbiorek wierszy „Kachańnie pad akupacyjaj” (). Jej wręczenie odbyło się w dziedzibie Białoruskiego Frontu Ludowego w Mińsku.
Życie prywatne.
Sławamir Adamowicz jest katolikiem. Około 1999 roku na Białorusi urodziła się jego nieślubna córka, o której istnieniu dowiedział się 11 lat później. Matka Sławamira Adamowicza mieszka we wsi Olchówka na Białorusi. W 2014 roku również ona wydała swój zbiór wierszy.

</doc>
<doc id="614486" url="https://pl.wikipedia.org/wiki?curid=614486" title="Język kota (bantu)">
Język kota (bantu)

Język kota, także: ikota, kuta, kotu – język z rodziny bantu, używany w Gabonie, Kamerunie i Kongu. W 1971 roku liczba mówiących tym językiem wynosiła ok. 28 tysięcy a w 2007 roku ok. 25 tys.. Na język kota przetłumaczono fragmenty Biblii.
W klasyfikacji Guthriego zaktualizowanej przez J.F. Maho język kota zaliczono do języków kele grupy geograficznej języków bantu B, a jego kod to B25.

</doc>
<doc id="614489" url="https://pl.wikipedia.org/wiki?curid=614489" title="Język kélé">
Język kélé

Język kélé – język z rodziny bantu, używany w Gabonie, Kamerunie i Kongu. W 1982 roku liczba mówiących wynosiła ok. 23 tysięcy, jednak według spisu ludności z 2000 roku posługuje się nim obecnie już tylko ok. 9 tys. osób w Gabonie.

</doc>
<doc id="614490" url="https://pl.wikipedia.org/wiki?curid=614490" title="Język myene">
Język myene

Język myene – język z rodziny bantu, używany w Gabonie. W 1982 roku liczba mówiących wynosiła ok. 24 tysięcy.

</doc>
<doc id="614491" url="https://pl.wikipedia.org/wiki?curid=614491" title="Język kaka">
Język kaka

Język kaka – język z rodziny bantu, używany w Kamerunie i Republice Środkowoafrykańskiej. W 1982 roku liczba mówiących wynosiła ok. 70 tysięcy.

</doc>
<doc id="614493" url="https://pl.wikipedia.org/wiki?curid=614493" title="James Ross">
James Ross

Osoby:

</doc>
<doc id="614494" url="https://pl.wikipedia.org/wiki?curid=614494" title="Język mundani">
Język mundani

Język mundani – język z rodziny bantu, używany w Kamerunie. W 1982 roku liczba mówiących wynosiła ok. 20 tysięcy.

</doc>
<doc id="614495" url="https://pl.wikipedia.org/wiki?curid=614495" title="Język makaa">
Język makaa

Język makaa – język z rodziny bantu, z podgrupy maka-njem, używany w Kamerunie, ok. 80 tysięcy mówiących. Występuje głównie we wschodnim Kamerunie, w okręgach Messamena, Abong-Mbang, Doume, Nguelemendouka.
Alternatywne nazwy to: mekaa, makaa południowy, makaa południowy. 

</doc>
<doc id="614496" url="https://pl.wikipedia.org/wiki?curid=614496" title="Język yaunde">
Język yaunde

Język yaunde albo ewondo − język z rodziny bantu, używany w Kamerunie, Gwinei Równikowej, Gabonie i Kongu. W 1982 roku liczba mówiących wynosiła ok. 578 tysięcy.

</doc>
<doc id="614497" url="https://pl.wikipedia.org/wiki?curid=614497" title="Język eton">
Język eton

Język eton – język z rodziny bantu, używany w Kamerunie. W 1982 roku liczba mówiących wynosiła ok. 52 tysięcy.
Taką samą nazwę nosi austronezyjski język eton z państwa Vanuatu.

</doc>
<doc id="614499" url="https://pl.wikipedia.org/wiki?curid=614499" title="Język sanaga">
Język sanaga

Język sanaga albo bachenga − język z rodziny bantu, używany w Kamerunie, w 1982 roku liczba mówiących wynosiła ok. 26 tysięcy.

</doc>
<doc id="614501" url="https://pl.wikipedia.org/wiki?curid=614501" title="Język bafia">
Język bafia

Język bafia albo kpa – język z rodziny bantu, używany w Kamerunie. W 1982 roku liczba mówiących wynosiła ok. 40 tysięcy, a w roku 1991 liczba mówiących wynosiła już ok. 60 tysięcy.

</doc>
<doc id="614502" url="https://pl.wikipedia.org/wiki?curid=614502" title="Język banen">
Język banen

Język banen albo tunen − język z rodziny bantu, używany w Kamerunie. W 1982 roku liczba mówiących wynosiła ok. 35 tysięcy.

</doc>
<doc id="614503" url="https://pl.wikipedia.org/wiki?curid=614503" title="Język basaa">
Język basaa

Język basaa albo mbene − język z rodziny bantu, używany w Kamerunie. W 1982 roku liczba mówiących wynosiła ok. 230 tysięcy.

</doc>
<doc id="614504" url="https://pl.wikipedia.org/wiki?curid=614504" title="Język bubi">
Język bubi

Język bubi albo fernandino − język z rodziny bantu, używany w Kamerunie, Gwinei Równikowej i Gabonie. W 1975 roku liczba mówiących wynosiła ok. 20 tysięcy.

</doc>
<doc id="614505" url="https://pl.wikipedia.org/wiki?curid=614505" title="Język bakwiri">
Język bakwiri

Język bakwiri albo baakpe − język z rodziny bantu, używany w Kamerunie, w 1982 roku liczba mówiących wynosiła ok. 32 tysięcy.

</doc>
<doc id="614506" url="https://pl.wikipedia.org/wiki?curid=614506" title="Język duala">
Język duala

Język duala, także: diwala, douala, dualla, dwala, dwela, sawa – język z rodziny bantu, używany głównie przez lud Duala w Kamerunie. W 1982 roku liczba mówiących wynosiła ok. 87 tys.
Jest zapisywany alfabetem łacińskim.
Klasyfikacja.
W klasyfikacji SIL International wyróżnia się następujące dialekty: bodiman, mungo (także mongo, mungu lub muungo), oli (także ewodi, koli, ouri, uli, wouri lub wuri) i pongo.
W klasyfikacji Guthriego zaktualizowanej przez J. F. Maho język duala zaliczany jest do grupy geograficznej języków bantu A, do języków duala (A20) i oznaczony jest kodem A24, przy czym mungo, oli i pongo sklasyfikowane są jako osobne języki.
Historia.
Niewiele wiadomo na temat pochodzenia języka duala. Przez długi czas utrzymywano, że język duala wykazuje związki z językami bakota i lingala na terenie Gabonu i Kongo. Na tej podstawie twierdzono, że ludy Sawa, do których zalicza się lud Duala, przywędrowały do Kamerunu z południowych regionów Afryki Centralnej. Jednak nowsze badania leksykostatystyczne sugerują, że języki duala są znacznie bliżej spokrewnione z językami basaa i bakoko. 
Lud duala był jednym z pierwszych ludów afrykańskich, których przedstawiciele mieli styczność z europejskimi kupcami i szybko wyspecjalizowali się w pośrednictwie handlowym, a język duala stał się regionalnym językiem handlowym. W okresie kolonialnym protestanckie szkoły prowadziły lekcje w języku duala. Po odzyskaniu niepodległości w 1960 roku zaprzestano nauczania języka w szkołach na rzecz angielskiego i francuskiego. Istnieje jednak wiele ośrodków nauczania języka duala i język do tej pory jest używany w wielu domenach życia publicznego: działalności gospodarczej, kościele – europejscy misjonarze przełożyli na język duala Biblię i mediach (programy radiowe). W 2013 roku szacowano, że liczba osób posługujących się językiem duala jako pierwszym (L1) lub drugim (L2) w Douali – największym mieście Kamerunu – wynosi 2 milion osób.

</doc>
<doc id="614507" url="https://pl.wikipedia.org/wiki?curid=614507" title="Język balundu">
Język balundu

Język balundu − język z rodziny bantu, używany w Kamerunie. W 1982 roku liczba mówiących wynosiła ok. 20 tysięcy.

</doc>
<doc id="614508" url="https://pl.wikipedia.org/wiki?curid=614508" title="Punkt widokowy">
Punkt widokowy

Punkt widokowy – miejsce lub punkt topograficznie wyniesiony w terenie, z którego układ wizualny obszaru widzenia dla obserwatora jest szeroki i daleki. Punkt widokowy może być wyposażony w urządzenia obsługi ruchu turystycznego oraz infrastrukturę informacyjno-porządkową.
Punkty widokowe dzielimy:

</doc>
<doc id="614509" url="https://pl.wikipedia.org/wiki?curid=614509" title="Pogwałcenie parzystości">
Pogwałcenie parzystości



</doc>
<doc id="614510" url="https://pl.wikipedia.org/wiki?curid=614510" title="Język mbo">
Język mbo

Język mbo − język z rodziny bantu, używany w Kamerunie. W 1982 roku liczba mówiących wynosiła ok. 70 tysięcy.

</doc>
<doc id="614512" url="https://pl.wikipedia.org/wiki?curid=614512" title="CCC - Polsat/2003">
CCC - Polsat/2003

CCC - Polsat to zawodowa grupa kolarska, która w 2003 występowała w 1. dywizji UCI. Grupa brała udział m.in. w wyścigu Giro d'Italia.

</doc>
<doc id="614514" url="https://pl.wikipedia.org/wiki?curid=614514" title="Język baakpe">
Język baakpe



</doc>
<doc id="614515" url="https://pl.wikipedia.org/wiki?curid=614515" title="28516 Mobius">
28516 Mobius



</doc>
<doc id="614518" url="https://pl.wikipedia.org/wiki?curid=614518" title="Język fernandino">
Język fernandino



</doc>
<doc id="614519" url="https://pl.wikipedia.org/wiki?curid=614519" title="Język mbene">
Język mbene



</doc>
<doc id="614521" url="https://pl.wikipedia.org/wiki?curid=614521" title="Język tunen">
Język tunen



</doc>
<doc id="614523" url="https://pl.wikipedia.org/wiki?curid=614523" title="Język kpa">
Język kpa



</doc>
<doc id="614524" url="https://pl.wikipedia.org/wiki?curid=614524" title="Język bachenga">
Język bachenga



</doc>
<doc id="614525" url="https://pl.wikipedia.org/wiki?curid=614525" title="Język ewondo">
Język ewondo



</doc>
<doc id="614528" url="https://pl.wikipedia.org/wiki?curid=614528" title="Pierwsza miłość Ami">
Pierwsza miłość Ami

 – odcinek specjalny anime "Czarodziejka z Księżyca", który został wyprodukowany w roku 1995 w TV Asahi. W kinach był wyświetlany przed trzecim filmem Czarodziejki z Księżyca. 
W Polsce odcinek ten został wydany na DVD z polskim dubbingiem przez wydawnictwo Anime Eden 24 sierpnia 2018 roku, razem z filmem "Sailor Moon SuperS – Czarodziejka z Księżyca: Film kinowy".
Opis fabuły.
Główną bohaterką tego odcinka jest Ami. Jako osoba skupiona na nauce, często sama podkreśla, że nie ma czasu na przeżywanie rozterek uczuciowych. W odcinku specjalnym jest jednak przedstawione jej zauroczenie osobą, z którą osiąga takie same wyniki na testach egzaminacyjnych w szkole, podpisującą się jako Merkuriusz.
Dubbing.
Lista dubbingowanych postaci:
Wersja polska.
Opracowanie wersji polskiej: na zlecenie Anime Eden – Studio PDK – 2017 rok
Udźwiękowienie: Studio Skit
Reżyseria i dialogi: Dariusz Kosmowski
Tłumaczenie: Agnieszka Budzich
Adiustacja: Dagmara Niemiec
Dźwięk: Przemysław Jóźwik
Montaż: Dariusz Kosmowski
Zgranie i miks: Kamil Pozorski
Kierownictwo produkcji: Dominika Grams
W wersji polskiej udział wzięli:
W pozostałych rolach:
Czytała: Danuta Stachyra
Źrodło.

</doc>
<doc id="614529" url="https://pl.wikipedia.org/wiki?curid=614529" title="Język bulu">
Język bulu

Język bulu – język z rodziny bantu, używany w Kamerunie. W 1972 roku liczba mówiących wynosiła ok. 500 tysięcy.

</doc>
<doc id="614530" url="https://pl.wikipedia.org/wiki?curid=614530" title="NGC 6001">
NGC 6001

NGC 6001 (również PGC 56056 lub UGC 10036) – galaktyka spiralna (Sc), znajdująca się w gwiazdozbiorze Korony Północnej. Odkrył ją William Herschel 11 kwietnia 1785 roku. Jest zaliczana do radiogalaktyk.

</doc>
<doc id="614531" url="https://pl.wikipedia.org/wiki?curid=614531" title="NGC 6003">
NGC 6003

NGC 6003 (również PGC 56130 lub UGC 10048) – galaktyka soczewkowata (S0), znajdująca się w gwiazdozbiorze Węża. Odkrył ją Édouard Jean-Marie Stephan 19 czerwca 1879 roku.

</doc>
<doc id="614534" url="https://pl.wikipedia.org/wiki?curid=614534" title="NGC 6004">
NGC 6004

NGC 6004 (również PGC 56166 lub UGC 10056) – galaktyka spiralna z poprzeczką (SBc), znajdująca się w gwiazdozbiorze Węża. Odkrył ją Édouard Jean-Marie Stephan 14 czerwca 1879 roku.

</doc>
<doc id="614535" url="https://pl.wikipedia.org/wiki?curid=614535" title="Język fong">
Język fong



</doc>
<doc id="614537" url="https://pl.wikipedia.org/wiki?curid=614537" title="Hong Kong Stock Exchange">
Hong Kong Stock Exchange

Hong Kong Stock Exchange (w skrócie HKSE lub SEHK; ) – giełda papierów wartościowych z siedzibą w Hongkongu. Jedna z największych giełd świata; jej kapitalizacja wynosi ponad 10 bilionów dolarów hongkońskich (1,3 biliona dolarów amerykańskich).
Podstawowym indeksem akcji spółek notowanych na giełdzie w Hongkongu jest Hang Seng Index.

</doc>
<doc id="614538" url="https://pl.wikipedia.org/wiki?curid=614538" title="Józef Łabędź">
Józef Łabędź

Alojzy Maria Józef Łabędź, a właściwie Józef Łabędź (ur. 13 stycznia 1924 w Łękawicy, zm. 2 stycznia 1967 w Częstochowie) – ksiądz, pierwszy polski paulista.
Życiorys.
Józef Łabędź w wieku 13 lat – 26 sierpnia 1937 roku – wstąpił do Towarzystwa Świętego Pawła. 5 lat później, dnia 1 listopada 1942 roku, podczas obłóczyn przyjął habit zakonny. Po wojnie pauliści opuścili Polskę, pozostały tylko Uczennice Boskiego Mistrza, które przygotowywały kleryka Łabędzia do ślubów zakonnych, które złożył 19 marca 1949 roku przed o. Kajetanem Raczyńskim przeorem zakonu paulinów. Wtedy też przybrał imiona Alojzy Maria. Władze komunistyczne nie zezwalały na działalność wydawniczą dlatego Józef Łabędź postanowił dokończyć przerwane studia teologiczne, dzięki pomocy Sióstr Uczennic Boskiego Mistrza mógł studiować seminarium oo. dominikanów w Krakowie. Studia ukończył w 1953 roku. 28 czerwca 1953 w archikatedrze Świętej Rodziny w Częstochowie bp Zdzisław Goliński udzielił święceń kapłańskich Alojzemu Marii Józefowi Łabędziowi. Tym samym ks. Łabędź stał się pierwszym polskim kapłanem paulistą. Władze nadal nie zezwalały na druk książek dlatego ks. Alojzy nie mógł prowadzić prawdziwego apostolstwa paulińskiego. Zajmował się pracą w parafiach, głosił rekolekcje, był kapelanem Sióstr Uczennic Boskiego Mistrza, nauczał w szkole (do 1958 r. gdy władze PRL zakazały nauczania religii w szkołach). Ks. Alberione proponował ks. Łabędziowi pracę nad tłumaczeniem książek z języka polskiego na włoski, lecz z powodu słabej znajomości włoskiego musiał odmówić. Dzięki pomocy finansowej Domu Generalnego paulistów, dnia 2 kwietnia 1966 zakupił ziemie pod przyszły dom i drukarnie paulistów. 10 grudnia 1966 roku podczas pracy ks. Łabędź zasłabł i trafił do Częstochowskiego szpitala. 2 stycznia 1967 ks. Alojzy Maria Józef Łabędź umiera. Jego śmierć przerywa na 10 lat istnienie Towarzystwa Świętego Pawła w Polsce. Został pochowany na cmentarzu przy ul. św. Rocha w Częstochowie.

</doc>
<doc id="614539" url="https://pl.wikipedia.org/wiki?curid=614539" title="Twierdzenie Cauchy’ego (teoria wyznaczników)">
Twierdzenie Cauchy’ego (teoria wyznaczników)

Twierdzenie Cauchy’ego – twierdzenie przypisywane Cauchy’emu, podające wzór na wyznacznik iloczynu dwóch macierzy kwadratowych.
Twierdzenie.
Niech formula_1 będą macierzami kwadratowymi ustalonego stopnia nad tym samym pierścieniem przemiennym (ciałem), wówczas wyznacznik ich iloczynu jest równy iloczynowi ich wyznaczników, czyli prawdziwy jest wzór

</doc>
<doc id="614540" url="https://pl.wikipedia.org/wiki?curid=614540" title="Język pahouin">
Język pahouin



</doc>
<doc id="614541" url="https://pl.wikipedia.org/wiki?curid=614541" title="NGC 6006">
NGC 6006

NGC 6006 (również PGC 56295) – galaktyka spiralna znajdująca się w gwiazdozbiorze Węża. Odkrył ją Albert Marth 2 czerwca 1864 roku.

</doc>
<doc id="614542" url="https://pl.wikipedia.org/wiki?curid=614542" title="Alojzy Maria Józef Łabędź">
Alojzy Maria Józef Łabędź



</doc>
<doc id="614543" url="https://pl.wikipedia.org/wiki?curid=614543" title="NGC 6007">
NGC 6007

NGC 6007 (również PGC 56309 lub UGC 10079) – galaktyka spiralna z poprzeczką (SBcd), znajdująca się w gwiazdozbiorze Węża. Odkrył ją Albert Marth 2 czerwca 1864 roku. Jest to galaktyka z aktywnym jądrem typu LINER.

</doc>
<doc id="614544" url="https://pl.wikipedia.org/wiki?curid=614544" title="Język kako">
Język kako



</doc>
<doc id="614545" url="https://pl.wikipedia.org/wiki?curid=614545" title="Alojzy Łabędź">
Alojzy Łabędź



</doc>
<doc id="614549" url="https://pl.wikipedia.org/wiki?curid=614549" title="Język pol">
Język pol

Język pol albo pomo – język z rodziny bantu, używany w Kamerunie i Republice Środkowoafrykańskiej. W 1982 roku liczba mówiących wynosiła ok. 27 tysięcy.

</doc>
<doc id="614550" url="https://pl.wikipedia.org/wiki?curid=614550" title="Telesfor Badetko">
Telesfor Badetko

Telesfor Badetko ps. "Wiktor", "Tesiek" (ur. w 1920 w Zenonowie pod Warszawą, zm. 11 stycznia 1992 w Szczecinie) – działacz i instruktor harcerski (harcmistrz), członek Powstańczych Oddziałów Specjalnych „Jerzyki”, Szarych Szeregów i Armii Krajowej, komendant hufca ZHP Szczecin-Pogodno.
Życiorys.
Od 1936 r. był członkiem Związku Harcerstwa Polskiego. W czasie okupacji hitlerowskiej wstąpił do POS „Jerzyki” i Szarych Szeregów, w których dostał stopień kapitana, a wraz z tą organizacją przeszedł w 1943 roku do Armii Krajowej. W ramach POS „Jerzyki” dowodził oddziałem partyzanckim, działający od jesieni 1943 r. w Puszczy Białej w ramach Grupy Operacyjnej AK „Wschód”. Wcześniej stał na czele harcerskiej kompanii szturmowej POS „Jerzyki”, przeprowadzając wiele akcji zbrojnych, m.in. rozbicie placówki żandarmerii pod Urlami, czy zaatakowanie budynku ochrony Huty „Vitrum” w Wołominie (przy niewielkich stratach własnych zdobyto 4 pistolety maszynowe, 2 pistolety, amunicję oraz 3 maszyny do pisania). W ramach AK przeszedł przeszkolenie w podziemnej podchorążówce i kurs dywersji. Po zakończeniu wojny zamieszkał w Myśliborzu. Dla ukrycia swojej okupacyjnej przeszłości używał fałszywego nazwiska – Bogusławski. Był organizatorem i pierwszym kierownikiem Technicznej Obsługi Rolnictwa w tym mieście. Jednocześnie powrócił do działalności harcerskiej. Po zdemaskowaniu w 1950 r., przeniósł się do Polic, gdzie organizował rolnicze szkolnictwo zawodowe. Chwilowo zaprzestał działalności w ramach harcerstwa. Następnie utworzył przyzakładową szkołę przy Fabryce Urządzeń Budowlanych „Hydroma” i został jej dyrektorem, a później kierownikiem warsztatów szkolnych. W 1956 r. współorganizował w Szczecinie odradzające się niezależne harcerstwo. Założył i był pierwszym komendantem Hufca ZHP Szczecin-Pogodno. Jednakże w 1960 r. został usunięty z tej funkcji pod zarzutem nawiązywania do tradycji przedwojennego harcerstwa, używania jego symboliki i haseł oraz samej przeszłości okupacyjnej. Zaangażował się wówczas w zorganizowanie i prowadzenie Harcerskiego Teatrzyku Lalkowego „Zuch”, który występował po całej Polsce. Jednocześnie był prześladowany przez UB, a później SB. Zmarł 11 stycznia 1992 r. w Szczecinie. Pochowany został na Cmentarzu Centralnym w Szczecinie kwatera 43a.
Obecnie imieniem Telesfora Badetki jest nazwany skwer w Szczecinie (), na którym znajduje się także jego pomnik z piaskowca dłuta Janiny Jeleńskiej-Papp z 1998 roku.

</doc>
<doc id="614551" url="https://pl.wikipedia.org/wiki?curid=614551" title="Język pomo">
Język pomo



</doc>
<doc id="614552" url="https://pl.wikipedia.org/wiki?curid=614552" title="Alexandre Exquemelin">
Alexandre Exquemelin

Alexandre Olivier Exquemelin (inna pisownia: Esquemeling, Exquemeling oraz Oexmelin; ur. ok. 1645, zm. po 1707) – chirurg i bukanier, pływający w XVII wieku po karaibskich wodach.
Życiorys.
Nieznane jest jego pochodzenie, najprawdopodobniej był Holendrem, Flamandem, Bretończykiem lub Francuzem. Przypuszczalnie mieszkał w Harfleur, kształcił się na chirurga, a oryginalna pisownia jego nazwiska to Oexmelin. W 1666 roku udał się jako przedstawiciel Francuskiej Kompanii Zachodnioindyjskiej na wyspę Tortuga, położoną na Morzu Karaibskim, u północnych wybrzeży wyspy Haiti (zwanej wówczas Hispaniolą). Była ona siedzibą piratów zwanych bukanierami. Po trzech latach służby dołączył do nich jako chirurg. Pływał z kapitanem Henrym Morganem, jednym z najsławniejszych piratów tego okresu, m.in. uczestnicząc w wyprawie, której efektem było zdobycie i splądrowanie Panamy. Przebywał wśród nich do 1674 roku, po czym powrócił na pewien czas do Europy, a następnie z powrotem udał się do bukanierów. Jest też możliwe, że po pierwszych trzech latach uprawiania piractwa zaczął się uczyć (w Ameryce lub po powrocie do Europy) chirurgii, a lekarzem bukanierów stał się dopiero podczas drugiego pobytu na Karaibach. W roku 1697 brał udział w zdobyciu Cartageny przez Francuzów. Nieznane są jego dalsze losy.
Exquemelin jest autorem dziennika, który wydał w języku niderlandzkim Jan ten Hoorn pod tytułem "De Americaensche Zee-Roovers" w 1678 roku, w Amsterdamie. Praca jest cennym opisem działalności bukanierów w oparciu o informacje zdobyte przez Exquemelina, wzbogacone być może o uwagi innego chirurga – Hendricka Smeeksa (podejrzewano nawet, że jest to ta sama osoba, używająca pseudonimu).
Książka stała się bestselerem i zachowała popularność przez całe XVIII stulecie. Pierwotne holenderskie wydanie, w formacie octavo, było kosztownie wydane, z dwunastoma pełnostronnicowymi rycinami – okazało się jednak dobrą inwestycją, o czym świadczyły dodruki i tłumaczenia. Książkę przetłumaczono m.in. na język niemiecki ("Die Americanische See-Räuber", 1679), hiszpański ("Pirates de la America", dwa wydania: 1681 i 1682), angielski ("Bucaniers of America", co najmniej osiem wydań w latach 1684–1704), francuski ("Histoire des Aventuries", minimum sześć wydań między 1686 a 1713) oraz polski ("Bukanierzy amerykańscy", 1972). Exquemelin łączył lekki styl z opisami przygód w egzotycznych, mało znanych miejscach, scenami walk, heroicznych wyczynów i okrutnych tortur, pozwalając czytelnikom identyfikować się z odważnymi "bukanierami", którzy kochali bogactwa i wolność. Angielskie wydanie z 1695 uzupełniało opowieść Exquemelina o dodatkowe grafiki i drugi tom, zawierający przygody angielskich kapitanów. Ciekawostką jest fakt, że Morgan, który zrezygnował z piractwa i został gubernatorem Jamajki, wytoczył angielskim wydawcom książki Exquemelina proces o zniesławienie, twierdząc, że stawia go ona w złym świetle, i proces ten wygrał.

</doc>
<doc id="614553" url="https://pl.wikipedia.org/wiki?curid=614553" title="Język ishira">
Język ishira



</doc>
<doc id="614554" url="https://pl.wikipedia.org/wiki?curid=614554" title="NGC 6008">
NGC 6008

NGC 6008 (również PGC 56289 lub UGC 10076) – galaktyka spiralna z poprzeczką (SBb), znajdująca się w gwiazdozbiorze Węża. Odkrył ją Édouard Jean-Marie Stephan 10 czerwca 1880 roku. Jest to galaktyka z aktywnym jądrem typu LINER.

</doc>
<doc id="614555" url="https://pl.wikipedia.org/wiki?curid=614555" title="NGC 6009">
NGC 6009

NGC 6009 (również PGC 56312) – galaktyka spiralna (S), znajdująca się w gwiazdozbiorze Węża. Odkrył ją Albert Marth 2 czerwca 1864 roku.

</doc>
<doc id="614556" url="https://pl.wikipedia.org/wiki?curid=614556" title="Język njabi">
Język njabi



</doc>
<doc id="614557" url="https://pl.wikipedia.org/wiki?curid=614557" title="NGC 6010">
NGC 6010

NGC 6010 (również PGC 56337 lub UGC 10081) – galaktyka spiralna (S0-a), znajdująca się w gwiazdozbiorze Węża. Odkrył ją William Herschel 3 maja 1786 roku.

</doc>
<doc id="614559" url="https://pl.wikipedia.org/wiki?curid=614559" title="NGC 6011">
NGC 6011

NGC 6011 (również PGC 56008 lub UGC 10047) – galaktyka spiralna (Sb), znajdująca się w gwiazdozbiorze Małej Niedźwiedzicy. Odkrył ją William Herschel 16 marca 1785 roku.

</doc>
<doc id="614560" url="https://pl.wikipedia.org/wiki?curid=614560" title="Język mbere">
Język mbere



</doc>
<doc id="614561" url="https://pl.wikipedia.org/wiki?curid=614561" title="NGC 6012">
NGC 6012

NGC 6012 (również PGC 56334 lub UGC 10083) – galaktyka spiralna z poprzeczką (SBab), znajdująca się w gwiazdozbiorze Węża. Odkrył ją William Herschel 19 marca 1787 roku.

</doc>
<doc id="614562" url="https://pl.wikipedia.org/wiki?curid=614562" title="NGC 6013">
NGC 6013

NGC 6013 (również PGC 56287 lub UGC 10080) – galaktyka spiralna z poprzeczką (SBb), znajdująca się w gwiazdozbiorze Herkulesa. Odkrył ją Édouard Jean-Marie Stephan 21 czerwca 1876 roku. Jest to galaktyka aktywna.

</doc>
<doc id="614563" url="https://pl.wikipedia.org/wiki?curid=614563" title="NGC 6014">
NGC 6014

NGC 6014 (również IC 4586, PGC 56413 lub UGC 10091) – galaktyka soczewkowata (S0), znajdująca się w gwiazdozbiorze Węża. Odkrył ją John Herschel 24 kwietnia 1830 roku.

</doc>
<doc id="614564" url="https://pl.wikipedia.org/wiki?curid=614564" title="Język yansi">
Język yansi



</doc>
<doc id="614565" url="https://pl.wikipedia.org/wiki?curid=614565" title="NGC 6015">
NGC 6015

NGC 6015 (również PGC 56219 lub UGC 10075) – galaktyka spiralna (Sc), znajdująca się w gwiazdozbiorze Smoka. Odkrył ją William Herschel 2 czerwca 1788 roku.

</doc>
<doc id="614566" url="https://pl.wikipedia.org/wiki?curid=614566" title="NGC 6016">
NGC 6016

NGC 6016 (również PGC 56410 lub UGC 10096) – galaktyka spiralna z poprzeczką (SBc), znajdująca się w gwiazdozbiorze Korony Północnej. Odkrył ją Albert Marth 28 czerwca 1864 roku.

</doc>
<doc id="614567" url="https://pl.wikipedia.org/wiki?curid=614567" title="Język tiene">
Język tiene



</doc>
<doc id="614568" url="https://pl.wikipedia.org/wiki?curid=614568" title="NGC 6017">
NGC 6017

NGC 6017 (również PGC 56475 lub UGC 10098) – galaktyka soczewkowata (SA0), znajdująca się w gwiazdozbiorze Węża. Odkrył ją John Herschel 9 maja 1828 roku.

</doc>
<doc id="614569" url="https://pl.wikipedia.org/wiki?curid=614569" title="NGC 6018">
NGC 6018

NGC 6018 (również PGC 56481 lub UGC 10101) – galaktyka spiralna (S0-a), znajdująca się w gwiazdozbiorze Węża. Odkrył ją William Herschel 19 marca 1787 roku.

</doc>
<doc id="614570" url="https://pl.wikipedia.org/wiki?curid=614570" title="NGC 6019">
NGC 6019

NGC 6019 (również PGC 56265) – galaktyka eliptyczna (E), znajdująca się w gwiazdozbiorze Smoka. Odkrył ją Lewis A. Swift 28 czerwca 1886 roku.

</doc>
<doc id="614571" url="https://pl.wikipedia.org/wiki?curid=614571" title="NGC 6020">
NGC 6020

NGC 6020 (również IC 1148, PGC 56467 lub UGC 10100) – galaktyka eliptyczna (E), znajdująca się w gwiazdozbiorze Węża. Odkrył ją Truman Safford 9 maja 1866 roku.

</doc>
<doc id="614572" url="https://pl.wikipedia.org/wiki?curid=614572" title="NGC 6021">
NGC 6021

NGC 6021 (również PGC 56482 lub UGC 10102) – galaktyka eliptyczna (E), znajdująca się w gwiazdozbiorze Węża. Odkrył ją William Herschel 21 marca 1784 roku. Jest to galaktyka z aktywnym jądrem typu LINER.

</doc>
<doc id="614573" url="https://pl.wikipedia.org/wiki?curid=614573" title="Stanisław Padlewski">
Stanisław Padlewski

Stanisław Padlewski (ur. 19 czerwca 1947 w Katowicach, zm. 28 listopada 2002 w Mysłowicach) – nauczyciel, polityk, trener siatkarski, sportowiec i były prezydent miasta Mysłowice. Był żonaty, miał jednego syna.
Życiorys.
Ukończył w 1960 Szkołę Podstawową a 6 lat później Śląskie Techniczne Zakłady Naukowe w Katowicach, jako technik elektryk. Przez kolejne 5 lat studiował na Uniwersytecie Śląskim, gdzie uzyskał tytuł magistra techniki. W 1972 zawarł związek małżeński z Anną Padlewską.
Kariera pedagogiczna.
Pracował w ZSZ w Mysłowicach (tzw. górka) od 1972. W 1980 został zastępcą, a od lutego 1991 dyrektorem tej placówki. Funkcję tę pełnił do 2002. Dokształcał się m.in. w dziedzinie zarządzania oświatą. Kilkakrotnie otrzymywał nagrodę za zasługi z ministerstwa i lokalnych władz. Odznaczono go Złotym Krzyżem Zasługi.
Kariera sportowa i trenerska.
Ukończył podyplomowe studia na AWF w Krakowie. Od 1970 organizował w Mysłowicach klub sportowy Lechia, pracując w sekcji siatkarskiej. W ciągu kilkudziesięciu lat wytrenował wiele pokoleń, głównie żeńskich, siatkarek. Jego zespół przez pewien czas grał w drugiej lidze. Jego imieniem nazwano otwartą w 2005 halę sportową w Mysłowicach-Bończyku.
Kariera polityczna.
Od 1966 należał do PZPR. Był również aktywnym harcerzem w ZHP, uzyskał stopień „harcmistrza Polski Ludowej”. Po okrągłym stole został działaczem SLD i z listy tej partii dwukrotnie wybrano go radnym. W 2002 był kandydatem na urząd prezydenta miasta. Wybrano go także radnym. W pierwszej turze nieznacznie wygrał, uzyskując ponad 5000 głosów (29,35%). W drugiej turze uzyskał 52,55% głosów i odniósł zwycięstwo nad Zbigniewem Augustynem ze Stowarzyszenia Mysłowice 2000 Plus (wcześniej AWS), dotychczasowym prezydentem. Zaprzysiężony 18 listopada.
Śmierć.
Rano 28 listopada 2002 Stanisław Padlewski wypadł z okna swojego mieszkania na 10. piętrze. Prokurator ustalił, iż było to samobójstwo.
Na stanowisku prezydenta zastąpił go Grzegorz Osyra.

</doc>
<doc id="614574" url="https://pl.wikipedia.org/wiki?curid=614574" title="NGC 6022">
NGC 6022

NGC 6022 (również PGC 56495) – galaktyka spiralna z poprzeczką (SBbc), znajdująca się w gwiazdozbiorze Węża. Odkrył ją Édouard Jean-Marie Stephan 19 maja 1881 roku. Jest to galaktyka z aktywnym jądrem typu LINER.

</doc>
<doc id="614575" url="https://pl.wikipedia.org/wiki?curid=614575" title="Język yaounde">
Język yaounde



</doc>
<doc id="614576" url="https://pl.wikipedia.org/wiki?curid=614576" title="NGC 6023">
NGC 6023

NGC 6023 (również PGC 56492 lub UGC 10106) – galaktyka eliptyczna (E), znajdująca się w gwiazdozbiorze Węża. Odkrył ją Édouard Jean-Marie Stephan 19 maja 1881 roku. Jest to galaktyka z aktywnym jądrem typu LINER.

</doc>
<doc id="614577" url="https://pl.wikipedia.org/wiki?curid=614577" title="Płyta ofiar WTC">
Płyta ofiar WTC



</doc>
<doc id="614578" url="https://pl.wikipedia.org/wiki?curid=614578" title="NGC 6024">
NGC 6024

NGC 6024 (również PGC 56294) – galaktyka spiralna (S), znajdująca się w gwiazdozbiorze Smoka. Odkrył ją Lewis A. Swift 28 czerwca 1886 roku.

</doc>
<doc id="614582" url="https://pl.wikipedia.org/wiki?curid=614582" title="Bard I Łucznik">
Bard I Łucznik

Bard I Łucznik (zm. w 2977 roku Trzeciej Ery) – postać ze stworzonej przez J.R.R. Tolkiena mitologii Śródziemia.
Był to człowiek, potomek królów Dale (w tym Giriona, który zginął w walce ze Smaugiem w 2770 roku). Urodził się i wychował w Esgaroth. Znano go jako człowieka ponurego, który wedle innych przepowiadał wszelakie nieszczęścia. Mieszkańcy miasta szanowali Barda za męstwo i uczciwość. Podczas ataku na Esgaroth zabił Smauga i został pierwszym królem odnowionego Dale. Władał tym królestwem do śmierci, przez trzydzieści trzy lata.
Wzmianki na temat jednej z ważniejszych postaci "Hobbita" znajdują się też w "Dodatkach" do "Władcy Pierścieni".
Opis postaci.
Życiorys.
Podczas ataku smoka Bard stanął na czele obrony Esgaroth. Gdy miasto już płonęło, a ludzie uciekali w popłochu, pozostał sam na stanowisku. Dzięki radzie starego drozda, oddał celny strzał z łuku i trafił w słaby punkt Smauga, odsłoniętą część brzucha. Bestia spadając zniszczyła miasto, lecz Bard ocalał: skoczył do wody i dopłynął do brzegu. Tam pośród uchodźców ze zniszczonego Esgaroth ujawnił swoje królewskie pochodzenie. Następnie, nadal uważając się za poddanego rządcy miasta i działając w jego imieniu, z powodzeniem kierował przygotowaniem tymczasowych siedzib dla wszystkich, którzy przeżyli atak smoka.
Później, na czele oddziału wojowników z miasta, wraz z siłami elfów z Leśnego Królestwa wyruszył do Ereboru. Spotkawszy się z Thorinem Dębową Tarczą, zaczął się domagać udziału w smoczym skarbie, bowiem część bogactw Smaug zrabował w Dale, a i mieszkańcy Esgaroth chcieli odszkodowania za zniszczenie miasta, skoro wcześniej pomogli krasnoludom i z tego powodu zaatakował ich smok. Jednak Thorin, ogarnięty żądzą złota, nie chciał negocjować, więc Bard i jego sojusznicy zaczęli blokować Samotną Górę. W końcu Bilbo Baggins, jeden z towarzyszy Thorina, potajemnie dał Bardowi Arcyklejnot, na widok którego Thorin zgodził się spełnić postawione mu warunki. Do tego jednak nie doszło, bowiem nastąpił niespodziewany atak orków. Wraz z elfami i krasnoludami, Bard, na czele ludzi z Esgaroth, stanął do walki z najeźdźcami w Bitwie Pięciu Armii.
Po zwycięstwie Dáin Żelazna Stopa, następca Thorina, zgodnie z umową przekazał Bardowi czternastą część skarbu. Większość tego majątku przeznaczył on na odbudowę Dale, ale pewną część przekazał w podzięce za pomoc Thranduilowi oraz wsparł mieszkańców Esgaroth. Bard w 2944 roku ogłosił się królem. Panował do końca swego życia i za jego rządów królestwo rozkwitało. Podczas swoich rządów zachowywał przyjaźń z krasnoludami z Ereboru. Następcą Barda był jego syn, Bain.
Przydomki i imię.
Zwano go Bardem Łucznikiem i Bardem Smokobójcą. Imię dla tej postaci Tolkien zaczerpnął z języka staronordyckiego, w którym słowo "bard" znaczy "wojenny topór"
Ekranizacja Petera Jacksona.
W ekranizacji "Hobbita" w reżyserii Petera Jacksona Barda zagrał Luke Evans. W filmie miał on troje dzieci: Sigrid, Baina i Tildę.

</doc>
<doc id="614583" url="https://pl.wikipedia.org/wiki?curid=614583" title="Jaskinia Miętusia">
Jaskinia Miętusia

Jaskinia Miętusia – jaskinia w Dolinie Miętusiej w Tatrach Zachodnich. Jest jedną z największych jaskiń w Tatrach. Zajmuje czwarte miejsce pod względem długości i ósme miejsce pod względem deniwelacji w Polsce. Jest też jaskinią o największej rozciągłości horyzontalnej w Polsce (około 1150 metrów). Ma jeden otwór wejściowy położony u podnóża Dziurawego, pomiędzy Wielką a Małą Świstówką, na wysokości 1273 metrów n.p.m.  Niektóre części jaskini są słabo zbadane i udokumentowane. Długość odkrytych korytarzy wynosi 10780 metrów, a deniwelacja 305 metrów.
Opis jaskini.
Za główny ciąg jaskini uważa się korytarze między otworem wejściowym a Awenami. Od głównego ciągu odchodzi wiele bocznych odnóg.
Główny ciąg zaczyna się niepozornym otworem wejściowym (0,6 × 0,8 metra) ukrytym w zagłębieniu pod skałą. Za nim ciągnie się Ciasny Korytarzyk (118 metrów) doprowadzający do Komory Matki Boskiej. Zaczyna się tu Główny Korytarz. W lewo boczna odnoga prowadzi przez jeziorko do zawaliska Wantul, natomiast główny ciąg wiedzie w dół do progu Iglica. W bok odchodzi Górny Korytarz, który poprzez Pochyłą Komorę prowadzi do bocznego ciągu jaskini – Partii Nietoperzowych. 
Od Iglicy Główny Korytarz ciągnie się do Syfonu Zwolińskich (syfon został zbadany jak dotychczas na długości około 65 metrów). Główny ciąg omija Syfon Zwolińskich i prowadzi do Wiszącego Syfoniku, a następnie do Sali bez Stropu. Odchodzi stąd boczna odnoga jaskini – Partie nad Salą bez Stropu. 
Główny ciąg wiedzie natomiast do Salki Fakira i dalej do Kaskad (systemu progów porozdzielanych zagłębieniami wypełnionymi wodą). Stąd przez jeziorko Szczekociny dochodzi do Ślepego Komina (odbijają stąd boczne odnogi – Ciasne Kominy i Partie za Kiblem) i poprzez Piaskowy Korytarz do Komory pod Progiem (w bok odchodzą odnogi – Korytarz Południowy i Wielkie Kominy). 
Stąd poprzez Błotne Zamki główny ciąg prowadzi do Progu Męczenników (28 metrów wysokości), dalej do Platformy Zetempowców, Progu Klasycznego, Sali Deszczów i Komina Korkociągu (15 metrów wysokości). Dalej znajduje się Długa Sala z Gotyckim Jeziorkiem (odchodzi stąd boczna odnoga – Ciągi za Gotyckim Jeziorkiem). Stąd korytarz ciągnie się do Sali Błotnych Lejków, a następnie do Syfonu Pawiana i dwuczęściowego Syfonu Marynarki Wojennej. Dalej przez Trasę W-Z (odchodzi stąd boczna odnoga – Jubileuszowe Ciągi) poprzez Kamienne Schodki, Stumetrowy Korytarz, Kamienny Las, Gilotynę i Salę Lustrzaną do Trawersu nad Studnią (15 metrów głębokości). Odchodzi stąd w bok Korytarz Płetwonurka (140 metrów długości). 
Główny ciąg jaskini wiedzie natomiast poprzez Salę z Mostami do Syfonu Zielonego Buta. Za syfonem zaczyna się Korytarz Taty prowadzący do Szmaragdowego Jeziorka. Stąd odchodzi boczna odnoga jaskini – Klasztorne Ciągi. 
Główny ciąg prowadzi dalej przez Korytarz Autostrady (4-5 metrów szerokości, 10 metrów wysokości), Zawał Częstochowiaków, salkę Żelazne Wrota, Mruczącą Wantę (olbrzymi głaz w stanie chwiejnej równowagi), próg Jesteśmy w Domu, Korytarz pod Płytą (odchodzi tu korytarz do Sali Beznadziejnej) do rozwidlenia głównego ciągu: przez Trójjednię lub przez Dupcynger. Oba korytarze schodzą się w Sali Złotej Kaczki. Tu odchodzą boczne odnogi – Ciągi od Czwórki i Ciągi od Piątki. 
Dalej główny ciąg idzie poprzez Korytarz Wygasłych Wulkanów, Chińską Pagodę (trochę w bok od głównego ciągu), Studnię Ćwiczebną (60 metrów głębokości), Ślizgawkę do Wielkiego Korytarza. Idąc Wielkim Korytarzem, mija się dwa jeziorka, wejście do Wszawych Kominów (z salką na końcu) i dochodzi się (mijając z boku korytarz Cofki) poprzez Próg Odzyskanych Nadziei, Balkonik nad Salą z Awenami do Sali z Awenami. Opadają z niej 4 studnie o charakterze pochylni – Aweny. Zjeżdżając Awenem I zwanym Rurą (60 metrów zjazdu), można dostać się do Korytarza pod Awenami. Dalej ciągną się zawaliska.
Partie Nietoperzowe. Boczny korytarz prowadzi do jeziorka, tworzącego często syfon, a następnie do studzienki (7 metrów głębokości). Z jej dna przez ciasny syfon można przejść do wąskiej szczeliny, która jest zakończona zwężeniem. Przed syfonem inny korytarzyk opada do kolejnego syfonu. Korytarz za tym syfonem nie został zbadany.
Partie nad Salą bez Stropu. Zaczynają się Wiszącą Salką. Jest tam też m.in. Korytarz Trzech Króli, Komin Wszystkich Świętych (30 metrów wysokości), Krakowski Korytarz. W Kominie za Zaciskiem (niezbadanym do końca, 32 metry wysokości) znajduje się najwyższy punkt jaskini.
Ciasne Kominy. System studni kończących się syfonami. Od głównego ciągu jest to Ślepy Komin (21,5 metra głębokości), Zacisk Kaczanosia, Ciasne Kominy (23 metry głębokości), zaciski Wyżymaczka, Droga przez Mękę, Igielne Ucho i Ciasne Kominy (23 metry głębokości do powierzchni wody). Syfony (północny i południowy) nie zostały do końca zbadane. W ostatnich latach udało się zbadać 135 metrów korytarzy w południowym syfonie i 130 metrów w północnym, w którym korytarze udało się połączyć z Wielkimi Kominami.
Korytarz Południowy. Znajdują się tu m.in. Korytarz Trzech Króli, Komin na Dziewiątym Kilometrze (łącznie 90,5 metra wysokości) oraz Zaklinowana Salka.
Wielkie Kominy. System studni kończących się syfonem. Studnie o łącznej głębokości około 88 metrów dochodzą do nie do końca zbadanego Syfonu Wielkich Kominów. Nurkując w syfonie, osiągnięto najniższy punkt jaskini (−244 metry). Syfon tworzy rozległy system zalanych korytarzy o zbadanej do tej pory długości 210 metrów. Można z niego się dostać do sali Podwójne Życie Weroniki.
Ciągi za Gotyckim Jeziorkiem. Szczelinowe, wąskie korytarze o długości 144 metrów, którymi można dojść do długiej sali z naciekami, a następnie do syfonu (do tej pory nie udało się go przejść).
Jubileuszowe Ciągi. Ciąg korytarzy z jeziorkami – Żywa Woda i Bidet oraz Kominem Perłowym. Ciągi nie zostały do końca zbadane.
Klasztorne Ciągi. Są tu salki Rozmównica, Klauzura, Sala z Katafalkiem, Uszata Salka, Krużganek, Studnia Kaczanosia (16 metrów głębokości), Syfon Kaczanosi, Korytarz Szturmgrupy oraz stosunkowo niedawno odkryty Ciąg Bombowy.
Przyroda.
W jaskini występuje dość bogata szata naciekowa w postaci stalaktytów, stalagmitów i polew naciekowych (głównie w ciągach za Syfonem Marynarki Wojennej). Można też spotkać heliktyty (okolice Studni Kaczanosia).
Z licznych jeziorek największe to Jeziorko Gotyckie i Szmaragdowe Jeziorko. W jaskini jest też spora ilość syfonów, z których trzy znajdują się w głównym ciągu jaskini (Wiszący Syfonik, Syfon Marynarki Wojennej i Syfon Zielonego Buta). W paru miejscach występuje deszcz podziemny (poniżej Iglicy, w Sali Deszczów i Sali nad Awenami). 
Barwienie wody przeprowadzone w lutym 1986 roku wykazało połączenie Syfonu w Wielkich Kominach z Lodowym Źródłem.
W jaskini zamieszkują nietoperze.
Historia odkryć.
Jaskinia została odkryta przez Władysława Goryckiego w 1936 roku.
W tym samym roku Stefan Zwoliński wraz z Władysławem Goryckim dochodzą do krawędzi Ślepego Komina.
W 1937 roku bracia Stefan i Tadeusz Zwoliński dochodzą do Błotnych Zamków i znajdują wylot Wielkich Kominów.
W 1950 i 1951 roku wyprawy grotołazów krakowskich osiągają dno Ślepego Komina i dochodzą do syfonu w Wielkich Kominach. Jaskinia liczy wtedy 950 metrów długości.
W 1956 roku wyprawa krakowska dociera do Korytarza Trzech Króli.
W 1956 roku wyprawa warszawskich grotołazów dociera do Syfonu Marynarki Wojennej.
W 1957 roku wyprawa warszawskich grotołazów dociera do syfonu w Ciasnych Kominach.
W 1960 roku odkryte zostają ciągi za Gotyckim Jeziorkiem.
W 1963 roku wyprawa przechodzi przez Syfon Zielonego Buta i dochodzi do Zawału Częstochowiaków. Odkrywa też Klasztorne Ciągi. Jaskinia osiąga 3000 metrów długości.
W 1964 roku dwaj grotołazi z Częstochowy uczestniczący w warszawskiej wyprawie przechodzą Zawał Częstochowiaków. Wyprawa dochodzi do Korytarza pod Awenami.
W 1972 roku podczas nurkowania w Syfonie Wielkich Kominów osiągnięta zostaje głębokość −241 metrów.
W 1976 roku zbadane zostają Ciągi Jubileuszowe.
W latach 1976–1995 prawie co roku odkrywane i badane były niewielkie korytarze i kominy w jaskini.
W latach 1992–1998 badano syfony w Ciasnych Kominach i Wielkich Kominach. Na przełomie listopada i grudnia 1998 roku dokonano połączenia Ciasnych Kominów z Wielkimi Kominami na głębokości 28 metrów. Osiągnięto rekordową głębokość 70 metrów (najgłębsze nurkowanie jaskiniowe w Polsce) w Południowym Jeziorku Ciasnych Kominów, co zwiększyło głębokość jaskini do 283 metrów.
W 2009 roku odkryto korytarz w partiach położonych powyżej Sali bez Stropu.

</doc>
<doc id="614585" url="https://pl.wikipedia.org/wiki?curid=614585" title="Michał Rumuński">
Michał Rumuński



</doc>
<doc id="614587" url="https://pl.wikipedia.org/wiki?curid=614587" title="NGC 6028">
NGC 6028

NGC 6028 (również NGC 6046, PGC 56716 lub UGC 10135) – galaktyka spiralna (S0-a), znajdująca się w gwiazdozbiorze Herkulesa. Jest to galaktyka z aktywnym jądrem typu LINER.
Odkrył ją William Herschel 14 marca 1784 roku, jednak niedokładnie określił jej pozycję. Niezależnie odkrył ją Guillaume Bigourdan 4 maja 1886 roku. John Dreyer w swoim "New General Catalogue" skatalogował obie te obserwacje jako, odpowiednio, NGC 6046 i NGC 6028.

</doc>
<doc id="614588" url="https://pl.wikipedia.org/wiki?curid=614588" title="Hertzsprung (krater księżycowy)">
Hertzsprung (krater księżycowy)

Hertzsprung – krater uderzeniowy położony na niewidocznej z Ziemi stronie Księżyca, za zachodnim krańcem jego tarczy widzianej z Ziemi. Jego rozmiary są większe niż rozmiar kilku mniejszych mórz księżycowych.
Hertzsprung leży na północno-zachodnim brzegu Mare Orientale. Sąsiednie kratery to Michelson za północno-wschodnim krańcem pierścienia krateru Hertzsprung, Vavilov po zachodniej stronie pierścienia, oraz Lucretius nieco dalej na południowy wschód.
Łańcuch gór pierścieniowych krateru Hetrzsprung został rozerwany kolejnymi uderzeniami meteorytów, które utworzyły mniejsze, satelickie kratery, największe z nich wymieniono powyżej. Łańcuch małych kraterów, określanych mianem "Catena Lucretius", zaczyna się przy południowo-wschodnim brzegu i biegnie w kierunku północno-zachodnim do czasu gdy łączy się z granicą wewnętrznego basenu. Ten wewnętrzny obszar jest mniej górzysty niż północna część i jest otoczona przez kolistą krawędź. Wewnątrz krateru również znajduje się kilka kraterów, wliczając w to "Hertzsprung D" wzdłuż wschodniej części i "Hertzsprung S" na zachodniej stronie.
Równik Księżyca przecina krater Hertzsprung, przechodząc na południe od jego środka.

</doc>
<doc id="614589" url="https://pl.wikipedia.org/wiki?curid=614589" title="NGC 6029">
NGC 6029

NGC 6029 (również PGC 56756) – zwarta galaktyka (C), znajdująca się w gwiazdozbiorze Węża. Odkrył ją Albert Marth 2 czerwca 1864 roku. Jest to galaktyka z aktywnym jądrem.

</doc>
<doc id="614590" url="https://pl.wikipedia.org/wiki?curid=614590" title="NGC 6030">
NGC 6030

NGC 6030 (również PGC 56750 lub UGC 10139) – galaktyka soczewkowata (S0), znajdująca się w gwiazdozbiorze Herkulesa. Odkrył ją Édouard Jean-Marie Stephan 17 czerwca 1884 roku.

</doc>
<doc id="614592" url="https://pl.wikipedia.org/wiki?curid=614592" title="NGC 6032">
NGC 6032

NGC 6032 (również PGC 56842 lub UGC 10148) – galaktyka spiralna z poprzeczką (SBb), znajdująca się w gwiazdozbiorze Herkulesa. Odkrył ją Édouard Jean-Marie Stephan 9 czerwca 1880 roku.

</doc>
<doc id="614594" url="https://pl.wikipedia.org/wiki?curid=614594" title="NGC 6033">
NGC 6033

NGC 6033 (również PGC 56941 lub UGC 10159) – galaktyka spiralna (Sbc), znajdująca się w gwiazdozbiorze Węża. Odkrył ją Albert Marth 23 lipca 1864 roku.

</doc>
<doc id="614595" url="https://pl.wikipedia.org/wiki?curid=614595" title="NGC 6034">
NGC 6034

NGC 6034 (również PGC 56877) – galaktyka eliptyczna (E), znajdująca się w gwiazdozbiorze Herkulesa. Odkrył ją Lewis A. Swift 19 czerwca 1886 roku. Jest zaliczana do radiogalaktyk.

</doc>
<doc id="614596" url="https://pl.wikipedia.org/wiki?curid=614596" title="NGC 6035">
NGC 6035

 
NGC 6035 (również PGC 56864 lub UGC 10154) – galaktyka spiralna z poprzeczką (SBc), znajdująca się w gwiazdozbiorze Herkulesa. Odkrył ją Édouard Jean-Marie Stephan 9 czerwca 1880 roku.

</doc>
<doc id="614597" url="https://pl.wikipedia.org/wiki?curid=614597" title="NGC 6036">
NGC 6036

NGC 6036 (również PGC 56950 lub UGC 10163) – galaktyka spiralna (S0-a), znajdująca się w gwiazdozbiorze Węża. Odkrył ją Albert Marth 23 lipca 1864 roku. Jest to galaktyka z aktywnym jądrem typu LINER; jest także zaliczana do radiogalaktyk.

</doc>
<doc id="614598" url="https://pl.wikipedia.org/wiki?curid=614598" title="NGC 6037">
NGC 6037

NGC 6037 (również PGC 56947) – galaktyka spiralna (Sab), znajdująca się w gwiazdozbiorze Węża. Odkrył ją Albert Marth 23 lipca 1864 roku. Należy do galaktyk Seyferta typu 2.

</doc>
<doc id="614599" url="https://pl.wikipedia.org/wiki?curid=614599" title="NGC 6038">
NGC 6038

NGC 6038 (również PGC 56812 lub UGC 10149) – galaktyka spiralna (Sc), znajdująca się w gwiazdozbiorze Korony Północnej. Odkrył ją William Herschel 17 marca 1787 roku. Jest to galaktyka z aktywnym jądrem typu LINER.
W galaktyce tej zaobserwowano supernową SN 1999cc.

</doc>
<doc id="614600" url="https://pl.wikipedia.org/wiki?curid=614600" title="NGC 6039">
NGC 6039

NGC 6039 (również NGC 6042 lub PGC 56972) – galaktyka eliptyczna (E-S0), znajdująca się w gwiazdozbiorze Herkulesa.
Odkrył ją Édouard Jean-Marie Stephan 27 czerwca 1870 roku. 27 czerwca 1886 roku obserwował ją Lewis A. Swift, jednak niedokładnie określił jej pozycję i skatalogował ją jako nowo odkryty obiekt. John Dreyer w swoim "New General Catalogue" skatalogował obie te obserwacje jako, odpowiednio, NGC 6042 i NGC 6039.
W bazie SIMBAD jako NGC 6039 skatalogowano galaktykę PGC 56942, należącą do pary galaktyk NGC 6040.

</doc>
<doc id="614602" url="https://pl.wikipedia.org/wiki?curid=614602" title="Siergiej Sokołow">
Siergiej Sokołow

Siergiej Leonidowicz Sokołow, (ur. w Eupatorii, zm. 31 sierpnia 2012 w Moskwie) – radziecki dowódca wojskowy, marszałek Związku Radzieckiego (1978), Bohater Związku Radzieckiego (1980), minister obrony ZSRR (1984–1987), deputowany do Rady Najwyższej ZSRR 7., 8., 9., 10. i 11. kadencji.
Życiorys.
Urodził się we Eupatorii na Krymie. Od 1927 pracował jako robotnik. W 1930 został wybrany sekretarzem organizacji komsomolskiej w kombinacie przemysłowym w obwodzie kirowskim.
W 1932 powołany do Armii Czerwonej i skierowany do Gorkowskiej Szkoły Pancernej, którą ukończył w 1934. Następnie dowódca plutonu, kompanii i batalionu czołgów na Dalekim Wschodzie. W 1938 uczestniczył w walkach z Japończykami nad jeziorem Chasan. Uczestniczył w walkach przeciw Finlandii, prowadzonych celem utrzymania i powiększenia zdobyczy terytorialnych ZSRR z okresu wojny zimowej, agresji na Finlandię z lat 1939-40.
Po ataku Niemców na Związek Radziecki pełnił funkcję szefa sztabu pułku czołgów, szefa oddziału a następnie zarządu samochodowo-pancernego armii. W styczniu 1943 został szefem sztabu Zarządu Wojsk Pancernych i Zmechanizowanych Frontu Karelskiego, a w marcu 1944 dowódcą wojsk pancernych i zmechanizowanych 32 Armii, wchodzącej w skład Frontu Karelskiego.
W 1945 będąc pułkownikiem został skierowany do Akademii Wojsk Pancernych i Zmechanizowanych, którą ukończył w 1947. Został mianowany dowódcą pułku czołgów, a następnie kolejno pełnił funkcje: szefa sztabu dywizji pancernej, dowódcy dywizji zmechanizowanej. W tym czasie ukończył w 1951 Wojskową Akademię Sztabu Generalnego. Od 1960 I zastępca dowódcy Moskiewskiego Okręgu Wojskowego. W 1964 mianowany I zastępcą dowódcy Leningradzkiego Okręgu Wojskowego, a w 1965 został dowódcą Leningradzkiego Okręgu Wojskowego.
W 1967 mianowany I zastępcą ministra obrony ZSRR. W 1978 mianowany Marszałkiem Związku Radzieckiego. W dniu 28 kwietnia 1980 wyróżniony tytułem Bohatera Związku Radzieckiego za osobiste męstwo i umiejętne dowodzenie wojskami podczas interwencji wojsk radzieckich w Afganistanie. W dniu 22 grudnia 1984 mianowany ministrem obrony ZSRR, funkcję pełnił do 30 maja 1987, kiedy to został zdymisjonowany przez Michaiła Gorbaczowa pod pretekstem dopuszczenia do wdarcia się przez niemieckiego pilota-amatora Mathiasa Rusta w przestrzeń powietrzną ZSRR i wylądowania na Placu Czerwonym. Dymisja dała początek usuwaniu ze stanowisk w armii przeciwników "pieriestrojki".
Następnie S. Sokołow znalazł się w grupie generalnych inspektorów ministerstwa obrony ZSRR, a od 1992 był doradcą ministra obrony Federacji Rosyjskiej.

</doc>
<doc id="614603" url="https://pl.wikipedia.org/wiki?curid=614603" title="NGC 6044">
NGC 6044

NGC 6044 (również IC 1172 lub PGC 57015) – galaktyka soczewkowata (S0), znajdująca się w gwiazdozbiorze Herkulesa. Odkrył ją Lewis A. Swift 27 czerwca 1886 roku.

</doc>
<doc id="614607" url="https://pl.wikipedia.org/wiki?curid=614607" title="Wyliczenie">
Wyliczenie



</doc>
<doc id="614608" url="https://pl.wikipedia.org/wiki?curid=614608" title="NGC 6047">
NGC 6047

NGC 6047 (również PGC 57033) – galaktyka eliptyczna (E), znajdująca się w gwiazdozbiorze Herkulesa. Odkrył ją Lewis A. Swift 27 czerwca 1886 roku.

</doc>
<doc id="614610" url="https://pl.wikipedia.org/wiki?curid=614610" title="NGC 6048">
NGC 6048

NGC 6048 (również PGC 56484 lub UGC 10124) – galaktyka eliptyczna (E), znajdująca się w gwiazdozbiorze Małej Niedźwiedzicy. Odkrył ją William Herschel 6 maja 1791 roku.

</doc>
<doc id="614613" url="https://pl.wikipedia.org/wiki?curid=614613" title="Autostrada M43 (Węgry)">
Autostrada M43 (Węgry)

 
Autostrada M43 (węg. "M43 autópálya") – autostrada na Węgrzech w ciągu trasy europejskiej E68.
Autostrada połączy autostradę M5 z granicą Rumunii. Budowa autostrady ma zakończyć się, według planów, w 2011 roku.

</doc>
<doc id="614620" url="https://pl.wikipedia.org/wiki?curid=614620" title="Bra (Dragon Ball)">
Bra (Dragon Ball)



</doc>
<doc id="614621" url="https://pl.wikipedia.org/wiki?curid=614621" title="Ryszard Kiersnowski (pisarz)">
Ryszard Kiersnowski (pisarz)

Ryszard Kiersnowski (ur. 6 grudnia 1912 w Aleksandrowie k. Baranowicz, zm. 14 października 1977 w Londynie) – polski poeta, pisarz, satyryk, dziennikarz, dramaturg. 
Absolwent studiów polonistycznych i teatralnch w Warszawie. Autor tomików poezji, zbiorów reportaży, słuchowisk radiowych, humoresek, powieści, opowiadań i sztuk teatralnych (debiutował na warszawskich scenach teatralnych w 1933 sztuką "Panowie w nowych kapeluszach" napisaną wraz z Wacławem Żdżarskim). Współpracował z wydawnictwami polskimi w USA, Kanadzie i Anglii, jego twórczość nie była jednak wydawana ani publikowana w PRL, a jego nazwisko objęte było cenzorskim zakazem. Publikował i wydawał również pod pseudonimem Ryszard Pobóg. Losy wojny wyrzuciły go z Polski, przez Syberię, do Japonii, a stamtąd do Kanady, gdzie wstąpił do tworzonego tam Wojska Polskiego. Wziął udział w inwazji aliantów w Normandii jako korespondent wojenny 1 Dywizji Pancernej przemierzył szlak bojowy od Francji, przez Belgię, Holandię, do Niemiec. Po wojnie pracował m.in. w radiu BBC. Przez cały ten okres nieprzerwanie tworzył.
Podpisał list pisarzy polskich na Obczyźnie, solidaryzujących się z sygnatariuszami protestu przeciwko zmianom w Konstytucji Polskiej Rzeczypospolitej Ludowej (List 59).
18 listopada 1975 został odznaczony przez władze RP na uchodźstwie Krzyżem Oficerskim Orderu Odrodzenia Polski.
Twórczość.
Większość słuchowisk radiowych i reportaży wojennych nigdy nie została wydana w formie książkowej.

</doc>
<doc id="614630" url="https://pl.wikipedia.org/wiki?curid=614630" title="Joanna la Beltraneja">
Joanna la Beltraneja

Joanna la Beltraneja, księżniczka Joanna Kastylijska, hiszp. "Juana de Castilla", port. "Joana de Trastâmara" (ur. 28 lutego 1462, w Madrycie, zm. 12 kwietnia 1530, w Lizbonie) – księżna Asturii, później królowa Portugalii.
Życiorys.
Jej narodzenie spowodowało skandal na dworze kastylijskim. Jej matką była Joanna, księżniczka portugalska i królowa Kastylii jako żona króla Henryka IV Bezsilnego. Joanna była jedynym dzieckiem Henryka IV Kastylijskiego. Król przyrzekł szlachcie kastylijskiej przywileje w zamian za ich obietnicę, że wspomogą Joannę la Beltraneja jako królową Kastylii. 
Małżeństwo.
Po kilku nieudanych zaręczynach z francuskimi i burgundzkimi książętami, Joanna została zaręczona ze swoim wujem - królem Portugalii, Alfonsem V Afrykańczykiem, który obiecał uroczyście bronić jej praw do korony Kastylii.
Henryk IV zmarł w 1474, a wtedy nikt jednak nie stanął po stronie Joanny i korona powędrowała do Izabeli I Kastylijskiej, jej ciotki. W tym samym roku, 30 maja, Alfons V poślubił Joannę w Plasencji i rozpoczął przygotowania do walki. W 1476 najechał on Kastylię, ale poniósł klęskę w bitwie pod Toro, z ręki Ferdynanda II Aragońskiego - męża Izabeli. Alfons zawarł przymierze z królem Francji, ale wszystko bezskutecznie. W 1479 zawarł pokój z katolickimi królami. 
Małżeństwo Joanny i Alfonsa zostało anulowane przez papieża, z powodu zbyt bliskich relacji rodzinnych. Joanna do dnia śmierci podpisywała swoje listy "Królowa" ("La Reina") i uważała, że została oszukana. Jej ciotka ostatecznie wysłała ją do klasztoru Świętej Klary, w Coimbrze.

</doc>
<doc id="614631" url="https://pl.wikipedia.org/wiki?curid=614631" title="Tadeusz Kłopotowski">
Tadeusz Kłopotowski

Tadeusz Kazimierz Kłopotowski (ur. 2 stycznia 1928 w Siemiatyczach, zm. 9 sierpnia 2003 w Warszawie) – polski biochemik, senator I kadencji.
Życiorys.
Działalność naukowa.
W 1947 ukończył szkołę średnią w Gliwicach. W 1952 został absolwentem Akademii Medycznej w Warszawie. Po ukończeniu studiów rozpoczął pracę naukową w Instytucie Biochemii i Biofizyki Polskiej Akademii Nauk, gdzie w 1958 uzyskał stopień naukowy doktora. W latach 1961–1966 zasiadał w zarządzie głównym Polskiego Towarzystwa Biochemicznego. W 1968 obronił habilitację, w 1972 otrzymał tytuł profesorski. Od lat 70. do 1981 kierował Zakładem Biochemii Drobnoustrojów. W 1981 został profesorem emerytowanym, pozostając na tym stanowisku zatrudniony w Instytucie Biochemii i Biofizyki do końca swojego życia.
Jego główne publikacje dotyczyły biosyntezy histydyny w drożdżach, transportu aminokwasów rozgałęzionych w bakterii "Escherichia coli", genetycznych mechanizmów regulacji biosyntezy histydyny w bakterii "Salmonella typhimurium", bakteryjnej utylizacji D-aminokwasów. Pod koniec swojego życia prowadził badania nad szkodliwym wpływem nadmiernego spożycia glutaminianu.
Wyróżniony m.in. nagrodą Polskiego Towarzystwa Biochemicznego im. Jakuba Parnasa (1965), nagrodą Polskiej Akademii Nauk (1971 i 1978), nagrodą Polskiego Towarzystwa Genetycznego (1980).
Działalność społeczno-polityczna.
W 1944 wstąpił do Armii Krajowej. Aresztowany przez sowietów uciekł z niewoli. W 1980 zaangażował się w działalność opozycyjną, w czasie sierpnia wspierał finansowo strajkujących robotników Stoczni Gdańskiej. Przystąpił do „Solidarności”, wszedł w skład władz Regionu Mazowsze związku. W czasie stanu wojennego został na krótko aresztowany. W 1986 założył i redagował „Gazetę Podlaską”, podziemny tygodnik lokalnych struktur „Solidarności”, który wydawano do 1989. W tym samym roku został wybrany do Senatu z ramienia Komitetu Obywatelskiego w województwie siedleckim. Zasiadał w komisjach senackich m.in. Spraw Zagranicznych i Spraw Emigracji i Polaków za Granicą. Był jednym z założycieli Stowarzyszenia „Wspólnota Polska”. W 1990 został wybrany do rady krajowej tej organizacji. Funkcję tę pełnił do 1996. Od 1991 do 1992 współtworzył pismo „Wiadomości z Polski”. W pierwszej połowie lat 90. zasiadał w radzie doradczej ds. nauki przy prezydencie Lechu Wałęsie.
Odznaczenia.
W 2011 prezydent Bronisław Komorowski pośmiertnie odznaczył go Krzyżem Komandorskim Orderu Odrodzenia Polski.
Życie prywatne.
Był żonaty (żona Ewa), miał dwóch synów: Rafała i Łukasza.

</doc>
<doc id="614632" url="https://pl.wikipedia.org/wiki?curid=614632" title="NGC 6051">
NGC 6051

NGC 6051 (również PGC 57006 lub UGC 10178) – galaktyka eliptyczna (E), znajdująca się w gwiazdozbiorze Węża. Została odkryta 20 czerwca 1881 roku przez Édouarda Jean-Marie Stephana. Jest najjaśniejszą galaktyką w gromadzie galaktyk AWM 4.

</doc>
<doc id="614635" url="https://pl.wikipedia.org/wiki?curid=614635" title="NGC 6053">
NGC 6053

NGC 6053 (również NGC 6057 lub PGC 57090) – galaktyka eliptyczna (E), znajdująca się w gwiazdozbiorze Herkulesa.
Odkrył ją Lewis A. Swift 6 czerwca 1886 roku. Dwie noce później obserwował ją ponownie, lecz nie zorientował się, że to ta sama galaktyka i skatalogował ją jako nowo odkryty obiekt. John Dreyer w swoim "New General Catalogue" skatalogował obie obserwacje Swifta jako, odpowiednio, NGC 6057 i NGC 6053.
Identyfikacja obiektu NGC 6053/NGC 6057 nie jest pewna. Według niektórych astronomów, Swift zaobserwował wtedy jaśniejszą, położoną bardziej na zachód galaktykę PGC 57076 (identyfikowaną przez większość katalogów jako NGC 6055). W bazie SIMBAD jako NGC 6053 skatalogowano galaktykę PGC 57088.

</doc>
<doc id="614638" url="https://pl.wikipedia.org/wiki?curid=614638" title="NGC 6054">
NGC 6054

NGC 6054 (również IC 1183 lub PGC 57086) – galaktyka soczewkowata (SB0), znajdująca się w gwiazdozbiorze Herkulesa. Odkrył ją Lewis A. Swift 27 czerwca 1886 roku. Należy do Gromady galaktyk w Herkulesie. Niektóre katalogi i bazy obiektów astronomicznych (np. SIMBAD) błędnie podają, że NGC 6054 to sąsiednia galaktyka PGC 57073.

</doc>
<doc id="614641" url="https://pl.wikipedia.org/wiki?curid=614641" title="NGC 6055">
NGC 6055

NGC 6055 (również PGC 57076 lub UGC 10191) – galaktyka soczewkowata (SB0), znajdująca się w gwiazdozbiorze Herkulesa. Odkrył ją Lewis A. Swift 8 czerwca 1886 roku.
Identyfikacja obiektu NGC 6055 nie jest pewna. Według niektórych astronomów, Swift zaobserwował wtedy położoną bardziej na wschód galaktykę PGC 57090 (identyfikowaną przez większość katalogów jako NGC 6053 i NGC 6057).

</doc>
<doc id="614643" url="https://pl.wikipedia.org/wiki?curid=614643" title="NGC 6056">
NGC 6056

NGC 6056 (również IC 1176 lub PGC 57075) – galaktyka spiralna z poprzeczką (SB0-a), znajdująca się w gwiazdozbiorze Herkulesa. Odkrył ją Lewis A. Swift 8 czerwca 1886 roku.

</doc>
<doc id="614645" url="https://pl.wikipedia.org/wiki?curid=614645" title="Zgrupowanie Żmija">
Zgrupowanie Żmija

Zgrupowanie „Żmija” – oddziały bojowe Armii Krajowej Rejonu 2 – Marymont „XXII-22” Obwodu Żoliborz ZWZ-AK, działające od 1941 w okresie okupacji niemieckiej w Polsce, jako struktury Rejonu 2 – Marymont, oraz biorące od 1 sierpnia 1944 udział w walkach w okresie powstania warszawskiego. Oddziały te walczyły na Marymoncie, Dolnym Żoliborzu, oraz w Puszczy Kampinoskiej. Po 15 września 1944 zgrupowanie zostało rozwiązane, tworząc kompanię „Szrapnel” podporządkowaną Zgrupowaniu „Żyrafa”, zaś od 29 września walczyły jako odrębne plutony w poszczególnych zgrupowaniach powstańczych.
Historia.
Struktury wojskowe Związku Walki Zbrojnej na Marymoncie jako Rejon 2 Marymont kryptonim „XXII-22” Obwodu Żoliborz ZWZ/AK zaczęły powstawać w 1940, lub według innej wersji w czerwcu 1941 po objęciu dowództwa rejonu przez rtm. Adama Rzeszotarskiego „Junosza”. Jako pierwszy powstał 225 pluton, dowodzony przez ppor. Stefana Marescha „Stefan”, złożony z harcerzy III Warszawskiej Drużyny Harcerskiej, skierowanych na kurs Szkoły Podchorążych Rezerwy Piechoty „Agrikola”, absolwentów Gimnazjum im. A. Mickiewicza. Kurs podchorążych ukończyli wówczas: kpr. pchor. Wojciech Żaczkiewicz „Wojtek” (który został mianowany zastępcą dowódcy plutonu 225), kpr. pchor Jan Barszczewski „Duży Janek”, kpr. pchor. Jan Dobsch „Mały Janek”, kpr. pchor. Sławomir Zieliński „Sławek” i kpr. pchor. Roman Bartoszewski „Romek”, którzy zostali dowódcami drużyn. Duże nasycenie kadrą podchorążych spowodowało na początku 1944 podział plutonu 225 na dwa plutony: pluton 225, dowodzony przez kpr. pchor. Sławomira Zielińskiego, i pluton 238, dowodzony przez kpr. pchor. Jana Dobscha „Małego Janka”. W połowie 1944 utworzono jako trzeci pluton 244, dowodzony przez kpr. pchor. Zdzisława Namiecińskiego „Żuka”.
Według ustaleń dr. Grzegorza Jasińskiego, na początku 1944 dowództwo obwodu nakazało utworzenie kolejnych plutonów. Powstały wówczas pluton 238 (69 żołnierzy), plutony szkieletowe 244, 251, 252, 253 oraz pluton ppor. NN „Kruka”. Zdaniem dr. Jasińskiego wobec braku kadry oficerskiej i niewielkiej liczebności na kilka tygodni przed powstaniem te jednostki zlikwidowano, włączając je w skład stanów plutonów 244, 238 i 244.
28 kwietnia 1943 żołnierze oddziału uczestniczyli w akcji dywersyjnej na rzecz wsparcia powstania w getcie warszawskim. Na rozkaz dowódcy obwodu ppłk. Mieczysława Niedzielskiego „Żywiciel”, instruktor podchorążówki obwodu por. Tadeusz Kern-Jędrychowski „Szrapnel” wraz z kpr. pchor. Janem Barszczewskim „Janek” i kpr. Wojciechem Żaczkowskim „Wojtek”, przy wsparciu kpr. pchor. Jana Dobscha „Mały Janek”, NN Cis” i NN „Figa”, zaatakowali posterunek SS na rogu ul.Konwiktorskiej i Zakroczymskiej. W czasie akcji zabito trzech esesmanów. Pod dowództwem por. Kern-Jędrychowskiego, kpr. pchor. Jan Barszczewski „Janek” i kpr. Wojciech Żaczkowski „Wojtek”, uczestniczyli 21 maja 1943 w likwidacji Szymona Wiktorowicza, konfidenta Gestapo w organizacji „Miecz i Pług”, który zadenuncjował m.in. Janusza Kusocińskiego. Akcja miała miejsce przy ul. Elektoralnej. Wzięło w niej udział 6 podchorążych. Wspomina się również o próbie likwidacji konfidenta Urywkowa. W trakcie przygotowywania jednej z akcji likwidacyjnych, prawdopodobnie 2 lutego 1944 grupa oddziału została zaskoczona przy magazynie broni na Bielanach. W trakcie ucieczki został ciężko raniony pchor. Wojciech Żaczkiewicz „Wojtek” dowódca plutonu 225.
W lipcu 1944 według obliczeń dr. Jasińskiego siły Rejonu 2 liczyły ok. 288-295 żołnierzy, z czego 82 stanowili żołnierze II rzutu z plutonów WSOP. Autor wskazuje również na odnalezione dokumenty, podające stany z kwietnia 1944 i określające liczbę żołnierzy na 356. Oddziały nie posiadały broni maszynowej. Większość karabinów przepadła po aresztowaniu 1 maja 1944 braci Jana i Romana Fedewiczów, w których mieszkaniu znajdował się magazyn broni rejonu. W przeddzień powstania zgrupowanie miało na wyposażeniu kilkanaście karabinów i kilkadziesiąt pistoletów.
Organizacja 31 lipca 1944.
W momencie wybuchu powstania zadaniem plutonów 225 i 238 było zaatakowanie od strony ul. Marii Kazimiery i zdobycie koszar Wehrmachtu, mieszczących się w „Szkole Gazowej” przy ul. Gdańskiej 6. Pluton 244 miał opanować zabudowania szkoły przy ul. Kolektorskiej 9/11. Zgrupowanie WSOP miało natomiast zająć zabudowania fabryczne Fabryki Śmigieł, Wyrobów Drzewnych i Metalowych, W. Szomański i S-ka (tzw. „Śmigłówki) oraz Zakłady Wyrobów Metalowych Konrad Jarnuszkiewicz i S-ka, S. A (tzw. „Blaszanki”) przy ul. Kamedułów 71, jak również składy amunicji w hali targowej przy ul. Potockiej i Marymonckiej. Ponadto WSOP miał dozorować wybrzeże wiślane od mostu kolejowego do klasztoru bielańskiego. Na miejsce postoju dowództwa przewidziano przylegającą do koszar plebanię kościoła przy ul. Gdańskiej.
Budynki dawnej „Szkoły Gazowej”, były otoczone stanowiskami dla broni maszynowej i dwoma bunkrami. Zamknięto biegnące wzdłuż obiektu ulice Skotnicką i Edwarda Jelinki, ustawiając tam niskie zasieki. 1 sierpnia budynki najprawdopodobniej obsadzała kompania z 998. Batalionu Strzelców Krajowych (Landesschützen-Bataillon 988) w składzie 120 żołnierzy, dysponująca m.in. 4 ckm. Szkoła przy ul. Kolektorskiej broniona była przez dwa jednoosobowe bunkry oraz drewniane ogrodzenie wzmocnione zasiekami z drutu kolczastego. W 1944 stacjonował tam kilkudziesięcioosobowy oddział 998 Batalionu Strzelców Krajowych. Przed powstaniem został on zmniejszony, lecz nie można określić jego stanu osobowego w lipcu 1944. Według rozkazu nr 3 komendanta Obwodu Żoliborz z 31 lipca 1944, w „Szkole Gazowej” znajdowało się 120 szeregowych, zaś przy ul. Kolektorskiej 30 szeregowych.
W „Śmigłówce” i „Blaszance” pracowało blisko 800 robotników nadzorowanych przez kilkudziesięciu Ukraińców z Werkschutzpolizei. W lipcu 1944 zarządzono unieruchomienie i przygotowanie ewakuacji zakładów, w których pozostały straże niemieckie. Ponadto 28 lipca na Marymoncie pojawił się oddział ok. 100-120 saperów niemieckich mających za zadanie umocnienie stanowisk ogniowych na wale wiślanym. Oddział ten zakwaterowano w mieszkaniach prywatnych przy ul. Marii Kazimiery.
Udział w powstaniu.
27 lipca 1944 w związku z niemieckim nakazem stawienia się do robót fortyfikacyjnych 100 000 mężczyzn zarządzono w okręgu stan pogotowia. Do obwodu żoliborskiego dotarł on 28 lipca rano. Oddziały Rejonu 2 skoncentrowały się w willi przy ul. Tucholskiej 10 oraz w budynkach i mieszkaniach przy ulicach: Towiańskiego, Brodzińskiego 9, Mickiewicza 25, Kozietulskiego, Felińskiego, Dziennikarskiej 23, Dygasińskiego 27, Lisa-Kuli i Słowackiego 22. W punktach tych wyczekiwano całą noc. 29 lipca w godzinach rannych, z uwagi na brak represji niemieckich, pogotowie zostało odwołane. Ponowne rozkazy wydano 31 lipca. Rozkaz o powstaniu dotarł do obwodu ok. godz. 9.00. Zarządzono gotowość oddziałów na godz. 14.00.
1 sierpnia.
W miejscu koncentracji stawiło się ok. 70% żołnierzy. Wybuch walk na Żoliborzu zapoczątkowanych starciem żołnierzy 9 kompanii dywersyjnej w okolicach pl. Wilsona spowodował, że ok. 14:00 pluton 225 pod dowództwem kpr. pchor. Sławomira Zielińskiego „Sławka” wyruszył na pozycje wyjściowe z ul. Towiańskiego i Brodzińskiego, kierując się ul. Niegolewskiego i Kochanowskiego. Na wysokości ul. Krasińskiego pluton włączył się do walki, zabijając dwóch Niemców, tracąc jednego zabitego szer. Władysława Brzozowskiego „Władek” i dwóch rannych Tadeusza Gotowca „Tadek” i Jerzego Rajewskiego „Jurek”. Po ostrzelaniu przez czołg zbliżający się od pl. Wilsona pluton wycofał się ulicami Kochowskiego i Niegolewskiego, gdzie znów natknął się na czołg wyjeżdżający z ul. Hozjusza. Obrzucony granatami czołg wycofał się. Kontynuując odwrót, przy ul. Mierosławskiego, zastrzelono esesmana. Dalej ogródkami domów przy ul. Czarnieckiego, pluton zebrał się w ogródkach działkowych przy ul. Promyka. Do oddziału zgłosił się ochotnik rtm. rez. Henryk Mostowski „Gryf”.
Pluton 238, dowodzony przez zastępującego dowódcę kpr. pchor. Jerzego Czaykowskiego „Abdanka”, wyruszył ok. 15:00 z kwatery przy ul. Tucholskiej, udając się na pozycje wyjściowe do ataku na koszary Wehrmachtu przy ul. Gdańskiej 6. Po starciach przy przekraczaniu ul. Mickiewicza, tracąc jednego zabitego NN, wyparł niemieckie patrole i pozostał na Marymoncie. Tu został ostrzelany ze stanowisk niemieckich na wale wiślanym, które były dotychczas nieznane polskiemu rozpoznaniu. Tę samą drogę przybyła drużyna sztabowa, która włączyła się do walki wypierając niemieckich saperów.
W miejscu koncentracji plutonu 244 przy ul. Krechowieckiej, o godz. 14:30 stawiło się kilkunastu żołnierzy (30–40% stanu). Żołnierze pobrali broń na Dolnym Żoliborzu, a następnie wyruszyli w stronę obiektu przy ul. Kolektorskiej. Ze względu na niskie stany i brak broni dowódca plutonu zaniechał wykonania zadania i zabarykadował się w budynku przy ul. Podleśnej, gdzie przeczekał do wieczora.
Z oddziałów WSOP, żołnierze plutonu 290 nie dotarli na miejsce koncentracji, pluton 288 składający się z pracowników „Blaszanki”, został ok. 14:00 zatrzymany pod strażą Niemców na terenie zakładu. Do działań przystąpił natomiast pluton 289, składający się z 18 żołnierzy.
Od 2 do 4 sierpnia.
W nocy z 1 na 2 sierpnia na rozkaz dowódcy Obwodu, ppłk Mieczysława Niedzielskiego „Żywiciel”, oddziały zaczęły wycofywać się z Żoliborza. Do Kampinosu wyruszyła większość kompanii por. „Andrzeja”, w tym wszyscy dowódcy plutonów. Łącznie wyruszyło 3 oficerów, 7 podchorążych, 2 podoficerów i ok. 40 szeregowych. Kompania stanowiła oddział przedni kolumny oddziałów obwodu.
Na Żoliborzu pozostał dowódca Rejonu, drużyna kpr. pchor. Wacława Gluth-Nowowiejskiego „Wacka”, drużyna sztabowa i niezorganizowane grupy żołnierzy. Jak wynika z relacji, rtm. Rzeszotarski „Żmija” pozostał na Żoliborzu wbrew rozkazowi dowódcy obwodu. Od 2 sierpnia rtm „Żmija” zaczął odtwarzać swoje oddziały w budynku Spółdzielni Mieszkaniowej „Feniks”. Do oddziału przyłączyła się m.in. drużyna „Betona” z Plutonu 207 Zgrupowania „Żaglowiec”. Jedynymi zorganizowanymi siłami na Żoliborzu była w tym okresie grupa por. Władysława Jasińskiego „Topór” z WSOP i niektóre oddziały IV Batalionu OW PPS im. Jarosława Dąbrowskiego.
W tym czasie, odtworzony został z pozostałych w dzielnicy żołnierzy zgrupowania pluton 244, którego dowódcą został kpr. pchor. Zabierzowski „Zygmunt”, a następnie por. Jerzy Walczak „Rafa”. Dowódcami drużyn zostali: kpr. pchor. Aleksander Krzymiński „Prus”, kpr. pchor. Tadeusz Dybowski „Lech”. Pluton prowadził patrole na północ i wschód od pl. Wilsona atakując napotkane oddziały. M.in. ostrzelano przy ul. Słowackiego niemiecki samochód, biorąc jeńców, zniszczono samochód przy ul. Kamedułów, biorąc jeńców oraz zniszczono ciężarówkę przy ul. Kaniowskiej zdobywając dużą liczbę granatów. Niezależnie 2 i 3 sierpnia utworzył się z żołnierzy, którzy nie dotarli do swoich jednostek i ochotników, pluton przynależny początkowo do oddziału por. „Topora”, pluton 225A (następnie zmieniono mu numer na Pluton 257), dowodzony przez ochotnika rtm. Henryka Mostowskiego „Gryf”. Zastępcami byli por. Henryk Dmoszyński „Dąb” i ppor. NN „Selim”. Drużynami dowodzili: plut. Hilary Barański „Wilk” i kpr. pchor. Leszek Kryzar „Boruta”. Do plutonu przyłączyła się grupa harcerzy, z których sformowano grupę łączników pod dowództwem ppor. Adolfa Thiela oraz zorganizowano pięcioosobową grupę sanitarną WSK pod dowództwem Izy Baruch-Krzyżańskiej „Martyna”.
Kompania „Andrzeja”, powracająca rano 2 sierpnia wraz z oddziałami obwodu na Żoliborz, w czasie postoju na osiedlu „Zdobycz Robotnicza”, starła się z Niemcami, ponosząc ciężkie straty. Zginęło trzech żołnierzy m.in. dowódca plutonu 225 kpr. pchor. Sławomir Zieliński „Sławek”, a ponad 13 było rannych. Cześć dowódców, w tym mjr Władysław Nowakowski „Żubr”, kpt. Kazimierz Nowacki „Żyrafa”, odmówiła pozostawienia rannych i rozpuszczenia nieuzbrojonych, powracając do Kampinosu celem dozbrojenia. Wraz z nimi powróciła kompania por. „Andrzeja”, licząca wówczas ok. 50 żołnierzy (2 oficerów, 7 podchorążych, 2 podoficerów i ok. 40 szeregowych). Według innej wersji tego samego autora w skład oddziału wchodziło 3 oficerów, 7 podchorążych, 3 podoficerów oraz 38 szeregowych. Według niektórych relacji oddział „Andrzeja” który dołączył do oddziałów w puszczy koło Hornówka, wszedł jako 3 kompania w skład Batalionu „Żubr” i rozlokował się w Zaborowie Leśnym. W nocy z 9 na 10, lub z 10 na 11 sierpnia oddziały odebrały zrzut powietrzny dla Grupy „Kampinos”. Według niektórych relacji żołnierzy zgrupowania „Żubr”, oddział „Andrzeja” odebrał cześć zrzutu i następnie rano opuścił oddziały „Żubr”, wraz z patrolem sanitarnym, bez uprzedzenia dołączając do oddziałów kampinoskich. Według relacji ppor. Zdzisława Grunwalda „Zych”, kpt. Władysław Nowakowski „Serb” – „Żubr” był wściekły i odgrażał się sądem wojennym, do którego jednak nie doszło po powrocie na Żoliborz. Wersję tę pośrednio potwierdza relacja kpr. pchor. Janusza Żelaskiego „Będzisz”, który stwierdza, że jako przyjmujący zrzuty sami decydowali co oddać. Jak wspominał Żelaski: Oddział „Andrzeja” po dozbrojeniu ze zrzutów, osiągnął stan uzbrojenia: 2 granatniki PIATy, 2 rkm, 1 karabin maszynowy MG 42, 5 pistoletów maszynowych STEN, 3 pistolety maszynowe „Błyskawica”, 6 pistoletów maszynowych „Beretta”, 22 karabinów Mauser wz.98a, 4 karabinów Mosin, sześć rewolwerów Smith &amp; Wesson, cztery pistolety „Parabellum”, pistolet „Vis”, pistolet „CZ” i po 4-6 granatów na żołnierza. Resztki kompanii, jako pluton zostały po 10 sierpnia podporządkowane kompanii por. Franciszka Baumgarta „Dan” w 78 Pułku Piechoty AK w Grupie „Kampinos”. W piśmie skierowanym do mjr „Serba”, „Żubra” w godzinach rannych 11 sierpnia, por. Adolf Pilch „Dolina” stwierdził:
12 sierpnia pluton „Andrzeja” zorganizował nieudaną zasadzkę na drodze do Łodzi, zaś w nocy 13 sierpnia zorganizował atak na oddział niemiecki w Zaborówku. Spalono szopę w której znajdowały się pojazdy pancerne oraz zabito i raniono wielu Niemców. W trakcie ataku zginął pchor. Jan Dobsch „Mały Janek”. 15 sierpnia przepędzono oddział własowców rabujących mieszkańców w Truskawce. W trakcie walki śmiertelnie ranny został kpr. pchor. Zdzisław Kotarba „Zdzisiek”, syn poległego w 1939 ppłk. Beniamina Kotarby.
Po reorganizacji obrony Żoliborza Zgrupowanie „Żmija” (plutony 224, 257), liczące 82 żołnierzy (9 oficerów, 18 podchorążych, 5 podoficerów, 50 szeregowych), zajęły pododcinek, obejmujący ul. Słowackiego 2, ul. Krasińskiego 4 przez dzielnicę willową do domu przy ul. Mickiewicza 34. Ponadto obsadzono Park Żeromskiego. 4 sierpnia oddziały zgrupowania powstrzymały atak niemiecki od północy – od ul. Słowackiego w stronę pl. Wilsona. Na wysokości ul. Suzina zaatakowali z boku atakujących. W trakcie walki zginęło 19 z 26 Niemców, zdobyto 3 pistolety maszynowe, 16 karabinów i amunicję. Za tę akcję Piotr Urbaniak „Siwy” i Bober „Tajfun” zostali awansowani przez dowódcę obwodu do stopnia sierżantów. W meldunku dowódcy obwodu wspomina się o walce 5 sierpnia, w której zabito względnie raniono 20 Niemców, do niewoli wzięto 4, zdobyto 4 ciężarówki i 1 auto osobowe oraz 1 rkm, 5 kb, pistolety i amunicję. Ze strony powstańców było dwóch rannych.
Od 5 sierpnia do 26 sierpnia.
Od 5 do 12 sierpnia Niemcy nie atakowali Żoliborza, żołnierze w tym czasie uzupełniali broń i umundurowanie. Plutony 244 i 257 znajdowały się przy pl. Wilsona i ul. Mickiewicza 27. W dzień i w nocy organizowano patrole na Marymont i Dolny Żoliborz. 12 sierpnia oddziały otrzymały również rozkaz patrolowania „ziemi niczyjej” – terenów nad Wisłą. 13 sierpnia patrol dowodzony przez plut. Franciszka Majdę „Jurek” natknął się na wale wiślanym na Niemców. W trakcie walki dowódca patrolu został śmiertelnie ranny. Utracono również ręczny karabin maszynowy.
W nocy z 15 na 16 sierpnia oddział „Andrzeja” w składzie kompanii por. Franciszka Baumgarta „Dan” batalionu por. Witolda Pełczyńskiego „Dźwiga” „Witolda” wymaszerował do Warszawy. Oddział ominął Powązki, zagrodzone przez oddziały pancerne, i dotarł na ul. Włościańską przy pętli tramwajowej. Przy przechodzeniu ulicy Gdańskiej oddział został ostrzelany z koszar Szkoły Gazowej. W trakcie strzelaniny poległo dwóch żołnierzy oddziału „Andrzeja”. Pluton został zakwaterowany na rogu ulic Suzina i Słowackiego. Oddziały por. „Witolda” ok. 18 sierpnia utworzyły Zgrupowanie „Żaba”, zaś oddział sochaczewski kpt. Wilhelma Kosińskiego „Mścisław” (90 żołnierzy), włączono tymczasowo do Zgrupowania „Żmija”. Wraz z batalionem por. „Witolda” oddział „Andrzeja” w nocy z 20 na 21 oraz z 21 na 22 sierpnia uczestniczył w atakach na Dworzec Gdański.
20 sierpnia pluton por. „Andrzeja” wraz z kompanią por. „Dana”, wyruszył w pierwszym rzucie, ok. 22.00 z budynku Gimnazjum im. Ks. Józefa Poniatowskiego przy ul. Lisa-Kuli, wzdłuż ulicy Felińskiego. Już przy ul. gen. Zajączka oddział natrafił na gniazdo niemieckiej broni maszynowej. Wywiązała się walka wręcz. Nie udało się uzyskać efektu zaskoczenia. Kompania „Dana” dotarła do torów, lecz wobec braku wsparcia drugim rzutem, zmuszona była do wycofania. W miejsce wykrwawionego oddziału „Andrzeja”, weszła kompania por. Henryka Czerwca „Jaskólskiego”. Według relacji Jacka Miłobędzkiego „Wróbel”, w ataku zginęło dwunastu żołnierzy oddziału. W kolejnym ataku 21 sierpnia, oddział „Andrzeja; szedł w trzecim rzucie ataku. W trakcie ataku do torów doszły dwa plutony – jeden nalibocki pod dowództwem plut. Jana Dziemianko „Błyskawica” i 225 pluton pod dowództwem ppor. NN „Kruk”. Dowódca kompanii por. „Dan” zginął, a por. „Andrzej” ranny pozostał z tyłu. Oddziały przeszły tory wymijając czoło ustawionego tam pociągu pancernego, zalegając pod ogniem. Pluton 225 przesunął się nieco dalej w głąb torów, lecz po śmierci zastępcy dowódcy plutonu por. „Kruka” i utracie kontaktu z innymi oddziałami zaległ tam oczekując na dalsze rozkazy – aż wreszcie, już wczesnym rankiem, wycofał się w kierunku Instytutu Chemicznego. W wyniku walki zginęło ponad dwunastu żołnierzy plutonu „Andrzeja”, zaś wielu było rannych, w tym sam dowódca, choć dokładne dane nie są znane. Po ataku nastąpiła reorganizacja oddziałów. Pluton „Andrzeja” w składzie 40 żołnierzy. otrzymał numer 244, zaś skład plutonu przedstawiał się następująco:
Drużyna pionierów została podporządkowana zastępcy dowódcy zgrupowania por. Jerzemu Wróblowi „Stefanowi”, zaś pluton początkowo podlegał Zgrupowaniu „Żaglowiec”. Pozostałe plutony Zgrupowania „Żmija” zostały zasilone bronią i ludźmi.
18 sierpnia Zgrupowanie objęło rejon ul. Promyka. Objęto również ul. Bohomolca, gdzie głównym punktem oporu był budynek Zakładu Ubezpieczeń Powszechnych pomiędzy ul. Bytomską a ul. Mickiewicza.
24 sierpnia doszło do kolejnej reorganizacji. Pluton 224 został podzielony na dwa plutony: pluton 225 z grupy szturmowej sierż. „Siwego” i pluton 254. Składy plutonów przedstawiały się następująco:
Tego samego dnia pluton 244 został ponownie podporządkowany Zgrupowaniu „Żmija”. Zgrupowaniu podporządkowano również 1 pluton III Batalionu Armii Ludowej, który przeszedł ze Starego Miasta.
26 sierpnia podczas wydawania posiłku żołnierzom plutonu 257 przy ul. Mickiewicza 27 wybuchł pocisk artyleryjski zabijając sześciu żołnierzy plutonu i wielu raniąc. 27 sierpnia patrol zgrupowania zaatakował stanowiska niemieckie koło Olejarni na Marymoncie. Śmiertelnie ranny został ppor. Józef Barski „Wicek”.
Od 27 sierpnia do 14 września.
31 sierpnia nastąpił pierwszy na Żoliborzu duży nalot bombowców nurkujących. Seria bomb uderzyła m.in. w „Szklany dom” gdzie stacjonował pluton 257. Na miejscu zginęli plut. Hilary Barański „Wilk” i Tadeusz Kryzar „Bryś”, natomiast kilkunastu było rannych. Pluton przeniósł się na ul. Mścisławską, a następnie w rejon ul. Skrzelewskiej i Smoszewskiej.
Od 1 września oddziały Zgrupowania objęły Żoliborz Dolny od ul. Krasińskiego, prowadząc do 11 września akcje nękająco-rozpoznawcze na Marymoncie. Obsadzono placówki na dolnym Marymoncie aż do ul. Kamedułów. 2 września podczas obejmowania stanowisk oddziały zgrupowania powstrzymały natarcie „własowców”. Oddziały zgrupowania prowadziły akcje nękające, w których wyróżnili się sierż. Piotr Urbaniak „Siwy” oraz por. NN „Selim”. M.in. „Selim” zaatakował oddziały niemieckie i własowskie plądrujące Marymont, zabijając kilku napastników.
W pierwszych dniach września (prawdopodobnie 5 września, natomiast według Myślickiego było to 12 lub 13 września), doszło do tragicznego zdarzenia. W plutonie 257 pod nieobecność rtm „Gryfa”, doszło do nielegalnej rekwizycji i zdobycia znacznych zapasów alkoholu. Gdy do miejsca postoju przy ul. Smoszewskiej róg Skrzelewskiej, powrócił dowódca plutonu, zarządzając zbiórkę, doszło do scysji z pijanym por. NN „Selimem”, który wyciągnął broń i w konsekwencji został zastrzelony przez dowódcę. Rtm „Gryf” załamany tym zdarzeniem zdał dowództwo ppor. Henrykowi Dmoszyńskiemu „Dąb” meldując o całej sprawie dowódcy obwodu. Został przydzielony do sztabu obwodu. W rozkazie dziennym z 6 września ppłk „Żywiciel” podał do publicznej wiadomości informację o tym zdarzeniu, wskazując, że: „Przykład ten dowodzi, że nikt z żołnierzy nie może liczyć na bezkarność i tolerowanie przestępstw”.
13 września Niemcy rozpoczęli intensywny ostrzał Marymontu, a następnego dnia przystąpili do szturmu na marymonckie osiedla. 14 września ok. 12.00, po dwugodzinnym przygotowaniu artyleryjskim, na Marymont ruszyło natarcie niemieckiej piechoty, wspartej silnymi zespołami broni pancernej. Niemcy atakowali z dwóch stron – wzdłuż ul. Marymonckiej i ul. Gdańskiej oraz wzdłuż ul. Kamedułów, wałem wiślanym do Cytadeli. Według Stanisława Podlewskiego Zgrupowanie Żmija liczyło wówczas ok. 400 żołnierzy, posiadając 4 ckm, 10 pistoletów maszynowych, 100 kb i około 50 pistoletów. Na każdego powstańca przypadało ok. 5 granatów. Jeden pluton bronił pododcinka ul. Krasińskiego, róg Czarnieckiego, a drugi ogródki działkowe przy wale wiślanym. Rtm. „Gryf” obsadził teren naprzeciw „Śmigłówki” (pluton 244 na wysokości ul. Rudzkiej, oraz drużyną sierż. „Siwego” bliżej wału wiślanego) aż do pałacyku przy ul. Marii Kazimiery, gdzie znajdował się również odwód dowodzony przez por. Kazimierza Nowaka „Andrzej”.
Na ten odcinek Niemcy skierowali kompanię czołgów i dwie kompanie piechoty. Około 14 część oddziałów niemieckich skierowała się ulicą Rudzką w stronę ul. Kamedułów i zaatakowała pluton AL kpt. Henryka Woźniaka „Hiszpan”, zmuszając go do odwrotu na ul. Drużbacką, a następnie uderzyła od tyłu na plutony rtm. „Gryfa”. Oddziały te związane ogniem artyleryjskim i walką w rejonie „Śmigłówki”, doznały ogromnych strat i rozproszyły się pociągając część odwodu z ul. Marii Kazimiery
Zacięte walki trwały blisko osiem godzin i zakończyły się dopiero około godziny 20:00. Tego dnia Niemcom udało się opanować niemal cały Marymont, w tym zdobyte dwa tygodnie wcześniej przez Polaków budynki „Olejarni” przy ul. Gdańskiej 33 oraz Szkoły Gazowej przy ul. Gdańskiej 6. Powstańcy byli zmuszeni wycofać się na nową linię obrony od ul. Potockiej poprzez ul. Elżbiety Drużbackiej do budynku „Znicz” przy ul. Mickiewicza. W trakcie walk zginęło dziewięciu żołnierzy zgrupowania, a kilkunastu było rannych. Na nowej linii obrony Adam Rydzewski „Arlina” zniszczył czołg w trakcie wypadu. Po zdobyciu osiedli doszło do fali morderstw na ludności cywilnej. Ranny został m.in. pchor. Wacław Gluth-Nowowiejski „Wacek”, który ukrywał się na Marymoncie do 2 listopada 1944.
Po upadku Marymontu (14 września) niemieccy żołnierze zamordowali matkę, żonę i 14-letniego syna rtm. „Żmii”. Rozpoznawszy ciała zamordowanych członków rodziny, rtm. Rzeszotarski „Żmija” złożył dymisję, pozostając jako oficer w oddziale. 18 września Rozkazem Oficerskim nr 3 został przeniesiony do rezerwy.
Zgrupowanie zostało wycofane z pierwszej linii, a na jego miejsce weszło Zgrupowanie „Żbik”.
Od 15 września do 30 września.
15 września zgrupowanie zostało zluzowane przez Zgrupowanie „Żbik”, zaś żołnierze zgrupowania „Żmija” zostali zakwaterowani przy ul. Krasińskiego 18. Resztki plutonu 254 włączono w skład plutonu 257. Zgrupowanie zostało rozwiązane, zaś 17 września żołnierze z plutonów 225, 244 i 257 utworzyli kompanię dowodzoną przez por. Tadeusza Kern-Jędrychowskiego „Szrapnela”. Kompanię tworzyły wówczas:
18 września kompania brała udział w przygotowaniach do ataku na Instytut Chemiczny, który nie odbył się z uwagi na brak obiecanego wsparcia artyleryjskiego zza Wisły. 20 września – po przekształceniu oddziałów powstańczych w Warszawski Korpus Armii Krajowej – oddziały żoliborskie utworzyły 8. Dywizję Piechoty AK im. Romualda Traugutta. Plutony dotychczasowego zgrupowania „Żmija” wraz ze Zgrupowaniem „Żubr” utworzyły formalnie 32. pułk piechoty AK dowodzony przez kpt. Władysława Nowakowskiego „Żubr”.
Kompania „Szrapnel” podporządkowana do 20 września Zgrupowaniu „Żyrafa”, obsadzała prawe skrzydło odcinka zgrupowania „Żyrafa”, broniąc odcinka od zabudowań klasztornych zespołu SS. Zmartwychwstanek, po teren Prochowni włącznie, utrzymując na prawym skrzydle łączność ze Zgrupowaniem „Żniwiarz”.
28 września dowódca obwodu ppłk „Żywiciel”, wysłał na drugi brzeg Wisły patrol łącznikowy ze „Żmii” celem omówienia ewakuacji. Szefem patrolu był ppor. Zygmunt Zabierzowski „Zygmunt”, zaś w jego skład weszli pchor. „Piotruś”, pchor. „Jarosław” i łączniczka Wiesława Czarnecka-Bakiera „Krystyna”. Patrol dotarł na Pragę nad ranem 29 września.
29 września kompania została praktycznie rozwiązana, ponieważ pluton 244 został podporządkowany Zgrupowaniu „Żniwiarz” i skierowany do wzmocnienia placówki w warsztatach „Opla”. Oddział od razu wszedł do walki w trakcie ataku niemieckiego. Oddziały polskie zostały wyparte do budynku „Zgoda” przy ul. Słowackiego 35/43. W trakcie walki zginęło dwóch żołnierzy plutonu kpr. pchor. Andrzej Naspiński „Długi Andrzej” i Zygmunt Rabsztyn „Kosma”. Pluton 225 wraz z por. „Szrapnelem” pod naporem broni pancernej i piechoty musiał wycofać się z Prochowni, w kierunku ul. Sierpeckiej, co zmusiło również do wycofania plutony „Żyrafy”. Po szturmie na zakłady „Opel” przy ul. Włościańskiej oddziały wycofały się do budynku „Zgoda” przy ul. Słowackiego 35/43. Pluton 257 został skierowany do Zgrupowania „Żubr” i przeszedł na ul. Gdańską. W trakcie wycofywania się na rogu ul. Jaśkiewicza i Krasińskiego szer. Adam Rydzewski „Arlina” zniszczył czołg, lecz został jednocześnie śmiertelnie raniony, a Jan Adamowicz „Lwowiak” ranny. W pobliżu ul. Krasińskiego sierż Witold Orłowski „Orwid” również zniszczył czołg.
30 września Niemcy atakowali budynek spółdzielni „Zgoda” oraz na odcinku południowym. Oddziały „Żniwiarza” przebiły się do budynku „Znicz”, a następnie – „Szklany Dom”, gdzie kapitulacja zastała pluton 244. Pluton 257 razem z oddziałami Zgrupowania „Żyrafa szturmował wał wiślany, gdzie miała być przeprowadzona ewakuacja. Nie doszła jednak do skutku wskutek niepodstawienia łodzi. Rozkaz o kapitulacji dotarł do plutonu przy ul. Promyka.
Jako ostatni 30 września zginął rtm. Henryk Mostowski „Gryf”, który ranny przebywał w szpitalu, przy ul. Krechowieckiej 6. Po wejściu Niemców i własowców, według jednej z wersji popełnił samobójstwo, lub został zastrzelony przez własowca.
Straty.
Ocenia się, że przez Zgrupowanie „Żmija” przewinęło się ok. 400 żołnierzy, z czego zidentyfikowano w 1987 ok. 250 osób, według danych podanych przez Stowarzyszenie Żołnierzy AK „Żywiciel” 2009 ok. 265 osób, oraz 285 według danych Wielkiej Ilustrowanej Encyklopedii Powstania Warszawskiego z 2006. Zginęło blisko 70 żołnierzy. Grzegorz Jasiński podaje 65 zidentyfikowanych nazwisk, natomiast w opracowaniu Jacka Miłobędzkiego i Andrzeja Myślickiego występuje ponadto pięć niezidentyfikowanych pseudonimów.
Upamiętnienie.
Imieniem Zgrupowania „Żmija” nazwano ulicę w warszawskiej dzielnicy Bielany. Na zewnętrznej ścianie kościoła pw. Matki Boskiej Królowej Korony Polskiej, przy ul. Gdańskiej 6a, obok tablic dotyczących innych oddziałów powstańczych znajduje się tablica poświęcona zgrupowaniu, o treści: W Rzeszotarach w powiecie krakowskim od 2009 funkcjonuje Grupa Rekonstrukcji Historycznej „Zgrupowanie Żmija”, powstała dla upamiętnienia kpr. pchor. Zdzisława Kotarby „Zdziśka” i Adama Kotarby „Adama”, żołnierzy zgrupowania, pochodzących z rodziny z gminy Świątniki.

</doc>
<doc id="614646" url="https://pl.wikipedia.org/wiki?curid=614646" title="Antoniadi (krater księżycowy)">
Antoniadi (krater księżycowy)

Antoniadi – krater uderzeniowy położony na niewidocznej z Ziemi stronie Księżyca, w jej południowej części.
Antoniadi częściowo nachodzi na sąsiedni krater Minnaert, przerywając jego zewnętrzny pierścień. Bezpośrednio do wschodniej części pierścienia krateru Antionadi przylega inny duży krater Numerov. Na południu znajduje się mały krater Brashear.
Zewnętrzny brzeg Antoniadi jest kolisty, z nieregularnym brzegiem tworzącym zatoki wcinające się w ląd. Jest tylko lekko zniszczony w procesie erozji i zachowuje ukształtowane tarasowo wewnętrzne ściany. W południowo-wschodniej części pierścienia znajduje się tylko jeden mały krater.
Antoniadi jest jednym z niewielu kraterów na Księżycu, który posiada zarówno drugi wewnętrzny pierścień jak i centralny szczyt. Ten wewnętrzny pierścień ma średnicę o połowę mniejszą od zewnętrznego, a jedynie nierówne odcinki pierścienia na północy i południu wciąż pozostają widoczne, także zachodnia część prawie nie istnieje i jedynie na wschodzie pozostało kilka drobnych wzgórz.
Powierzchnia w wewnętrznym pierścieniu jest wyjątkowo płaska i gładka, posiada tylko główny szczyt. Powierzchnia poza wewnętrznym pierścieniem ma bardziej chropowatą teksturę.

</doc>
<doc id="614647" url="https://pl.wikipedia.org/wiki?curid=614647" title="NGC 6060">
NGC 6060

NGC 6060 (również PGC 57110 lub UGC 10196) – galaktyka spiralna z poprzeczką (SBc), znajdująca się w gwiazdozbiorze Herkulesa. Odkrył ją Édouard Jean-Marie Stephan 22 czerwca 1876 roku.
W galaktyce tej zaobserwowano supernową SN 1997dd.

</doc>
<doc id="614648" url="https://pl.wikipedia.org/wiki?curid=614648" title="NGC 6061">
NGC 6061

NGC 6061 (również PGC 57137 lub UGC 10199) – galaktyka eliptyczna (E-S0), znajdująca się w gwiazdozbiorze Herkulesa. Odkrył ją Lewis A. Swift 8 czerwca 1886 roku. Jest to galaktyka z aktywnym jądrem typu LINER, zaliczana do kwazarów i radiogalaktyk.

</doc>
<doc id="614649" url="https://pl.wikipedia.org/wiki?curid=614649" title="NGC 6062">
NGC 6062

NGC 6062 (również PGC 57145 lub UGC 10202) – galaktyka spiralna z poprzeczką (SBbc), znajdująca się w gwiazdozbiorze Herkulesa. Odkrył ją Édouard Jean-Marie Stephan 20 czerwca 1884 roku. Jest to galaktyka z aktywnym jądrem typu LINER.

</doc>
<doc id="614651" url="https://pl.wikipedia.org/wiki?curid=614651" title="NGC 6063">
NGC 6063

NGC 6063 (również PGC 57205 lub UGC 10210) – galaktyka spiralna (Sc), znajdująca się w gwiazdozbiorze Węża. Odkrył ją Édouard Jean-Marie Stephan 10 czerwca 1882 roku.
W galaktyce tej zaobserwowano supernową SN 1999ac.

</doc>
<doc id="614653" url="https://pl.wikipedia.org/wiki?curid=614653" title="NGC 6065">
NGC 6065

NGC 6065 (również PGC 57215) – galaktyka soczewkowata (S0), znajdująca się w gwiazdozbiorze Węża. Odkrył ją Lewis A. Swift 19 czerwca 1887 roku. Jest zaliczana do radiogalaktyk.

</doc>
<doc id="614655" url="https://pl.wikipedia.org/wiki?curid=614655" title="NGC 6066">
NGC 6066

NGC 6066 (również PGC 57230) – galaktyka eliptyczna (E), znajdująca się w gwiazdozbiorze Węża. Odkrył ją Lewis A. Swift 19 czerwca 1887 roku.

</doc>
<doc id="614656" url="https://pl.wikipedia.org/wiki?curid=614656" title="Akademia Muzyczna im. Karola Szymanowskiego">
Akademia Muzyczna im. Karola Szymanowskiego



</doc>
<doc id="614658" url="https://pl.wikipedia.org/wiki?curid=614658" title="NGC 6068">
NGC 6068

NGC 6068 (również PGC 56388 lub UGC 10126) – galaktyka spiralna z poprzeczką (SBbc), znajdująca się w gwiazdozbiorze Małej Niedźwiedzicy. Odkrył ją William Herschel 6 grudnia 1801 roku.

</doc>
<doc id="614659" url="https://pl.wikipedia.org/wiki?curid=614659" title="NGC 6069">
NGC 6069

NGC 6069 (również PGC 57237) – galaktyka soczewkowata (S0), znajdująca się w gwiazdozbiorze Korony Północnej. Odkrył ją Édouard Jean-Marie Stephan 21 czerwca 1882 roku.

</doc>
<doc id="614661" url="https://pl.wikipedia.org/wiki?curid=614661" title="NGC 6070">
NGC 6070

NGC 6070 (również PGC 57345 lub UGC 10230) – galaktyka spiralna (Sc), znajdująca się w gwiazdozbiorze Węża. Odkrył ją William Herschel 3 maja 1786 roku.

</doc>
<doc id="614662" url="https://pl.wikipedia.org/wiki?curid=614662" title="NGC 6071">
NGC 6071

NGC 6071 (również PGC 56767) – galaktyka eliptyczna (E-S0), znajdująca się w gwiazdozbiorze Małej Niedźwiedzicy.
Odkrył ją William Herschel 6 maja 1791 roku. Pozycja podana przez niego była jednak niedokładna i niektóre katalogi i bazy obiektów astronomicznych (np. SIMBAD) za obiekt NGC 6071 uznają galaktykę PGC 56674.
W galaktyce tej zaobserwowano supernową SN 2003ar.

</doc>
<doc id="614664" url="https://pl.wikipedia.org/wiki?curid=614664" title="NGC 6073">
NGC 6073

NGC 6073 (również PGC 57353 lub UGC 10235) – galaktyka spiralna (Sc), znajdująca się w gwiazdozbiorze Herkulesa. Odkrył ją William Herschel 21 marca 1784 roku.

</doc>
<doc id="614666" url="https://pl.wikipedia.org/wiki?curid=614666" title="NGC 6075">
NGC 6075

NGC 6075 (również IC 4594 lub PGC 57426) – galaktyka eliptyczna (E-S0), znajdująca się w gwiazdozbiorze Herkulesa. Odkrył ją Édouard Jean-Marie Stephan 27 czerwca 1881 roku.

</doc>
<doc id="614668" url="https://pl.wikipedia.org/wiki?curid=614668" title="Michał Szubert">
Michał Szubert

Michał Szubert (ur. 18 kwietnia 1787 w Ząbkach k. Warszawy, zm. 5 maja 1860 w Płocku) – polski biolog i botanik. Działacz społeczny, założyciel w 1818 r. i pierwszy dyrektor Ogrodu Botanicznego w Warszawie, członek Komisji Najwyższej Egzaminacyjnej w Królestwie w 1829 roku, członek czynny Towarzystwa Królewskiego Przyjaciół Nauk w Warszawie w 1829 roku.
Życiorys.
Urodził się w zamożnej rodzinie, był synem marszałka dworu ministra Brühla. Edukację rozpoczął w ramach nauczania domowego, w późniejszych latach ukończył Liceum Warszawskie jako absolwent pierwszego rocznika. Studiował w Paryżu w latach 1809-1813. zapoznał się tam z wykładami autora naturalnego układu systematycznego roślin Antoinego Laurenta de Jussieu. Jako jego zwolennik, propagował założenia tego systemu klasyfikacji po powrocie do kraju.
Praca dydaktyczna.
Po powrocie z Paryża pracował jako wykładowca przedmiotów botanicznych i leśnictwa na działających w Warszawie uczelniach m.in. Szkole Prawa i Administracji, Liceum Warszawskim, Szkole szczególnej Leśnictwa, Szkole Farmaceutycznej. Od 1816 do 1831 (zamknięcie Uniwersytetu) pracował jako profesor botaniki Królewskiego Uniwersytetu Warszawskiego. Jego uczniami byli m.in. Wojciech Jastrzębowski, Jakub Waga, Szymon Pisulewski.
Praca naukowa.
Prowadził badania naukowe w zakresie botaniki z wykorzystaniem mikroskopu. Był znawcą flory Królestwa Polskiego, interesowały go szczególnie rejony: Ząbek, Zielonki, Rembertowa, Anina i Lasów Kabackich. Był autorem wielu publikacji naukowych; publikował m.in. w Sylwanie, Rocznikach Warszawskiego Towarzystwa Przyjaciół Nauk. Był autorem pierwszego nowoczesnego podręcznika dendrologii "Opisanie drzew i krzewów leśnych Król. Pol." (1827).
Ogród Botaniczny.
Michał Szubert założył Ogród Botaniczny Uniwersytetu Warszawskiego. Od 1816-1848 pełnił funkcję dyrektora ogrodu botanicznego przy Szkole Lekarskiej w tym samym roku przejęty przez Uniwersytet Warszawski. Pierwotnie nazwano go "Ogrodem Królewskim", a Ogród mieścił się na skarpie na tyłach Pałacu Kazimierzowskiego. Car Aleksander I wydał zgodę na przeniesienie Ogrodu do północnej części wykupionego terenu między Belwederem a Agrykolą. W związku z dużym zaangażowaniem zgromadził w ciągu 6 pierwszych lat 10 000 gatunków roślin. Brał czynny udział w powstaniu listopadowym. W ramach reperkusji zlikwidowano Uniwersytet, a teren Ogrodu zmniejszono o 2/3. W wyniku czego ogród zaczął podupadać. Po przejściu na emeryturę jego następcą został Ignacy Hanusz.
Działalność pozazawodowa.
Aktywny działacz parafii ewangelicko-augsburskiej Świętej Trójcy w Warszawie. W latach 1830–1834 Prezes Kolegium Kościelnego. Pochowany na Cmentarzu ewangelicko-augsburskim w Warszawie.
Rodzina.
Jego żoną była Zofia Szwarc.
Spoczywa.
Pochowany został wraz z żoną na Cmentarzu ewangelicko-augsburskim w Warszawie, w alei 6, grób 12.
Upamiętnienie.
Na jego cześć prof. Ch. Misbel we Francji zmienił nazwę rośliny "Cupressus disticha" na "Schubertia disticha" (obie nazwy są uznawane współcześnie za synonim "Taxodium distichum" – cypryśnik błotny).
W Ogrodzie Botanicznym Uniwersytetu Warszawskiego znajduje się popiersie Michała Szuberta.
W Ząbkach znajduje się park im. Michała Szuberta.

</doc>
<doc id="614669" url="https://pl.wikipedia.org/wiki?curid=614669" title="NGC 6077">
NGC 6077

NGC 6077 (również PGC 57408 lub UGC 10254) – galaktyka eliptyczna (E), znajdująca się w gwiazdozbiorze Korony Północnej. Odkrył ją Albert Marth 24 czerwca 1864 roku. Jest zaliczana do radiogalaktyk.

</doc>
<doc id="614670" url="https://pl.wikipedia.org/wiki?curid=614670" title="Papieski Fakultet Teologiczny we Wrocławiu">
Papieski Fakultet Teologiczny we Wrocławiu



</doc>
<doc id="614671" url="https://pl.wikipedia.org/wiki?curid=614671" title="NGC 6078">
NGC 6078

NGC 6078 (również PGC 57460) – galaktyka eliptyczna (E), znajdująca się w gwiazdozbiorze Herkulesa. Odkrył ją Édouard Jean-Marie Stephan 21 czerwca 1876 roku.
W galaktyce tej zaobserwowano supernową SN 2011dv.

</doc>
<doc id="614672" url="https://pl.wikipedia.org/wiki?curid=614672" title="NGC 6079">
NGC 6079

NGC 6079 (również IC 1200, PGC 56946 lub UGC 10206) – galaktyka eliptyczna (E), znajdująca się w gwiazdozbiorze Smoka. Odkrył ją William Herschel 6 maja 1791 roku.

</doc>
<doc id="614673" url="https://pl.wikipedia.org/wiki?curid=614673" title="Eugène Michel Antoniadi">
Eugène Michel Antoniadi

Eugène Michel Antoniadi (gr. "Ευγένιος Μιχαήλ Αντωνιάδης", ur. 1 marca 1870 w Konstantynopolu, zm. 10 lutego 1944 w Paryżu) – astronom grecki, urodzony w Imperium Osmańskim, większość życia spędził jednak we Francji.
Znany również jako Eugenios Antoniadis, czasem spotyka się błędne formy zapisu nazwiska: Eugène Michael Antoniadi lub Eugène Marie Antoniadi.
Życiorys.
W 1893 roku wyjechał do Francji na zaproszenie Camille’a Flammariona, który zatrudnił go w swoim prywatnym obserwatorium astronomicznym w Juvisy-sur-Orge. Pracował tam do 1902 roku. Mniej więcej w tym samym czasie poślubił Katherine Sevastapulo – córkę bogatych Greków. Od tej pory aż do końca życia nie musiał podejmować płatnej pracy. Małżonkowie zamieszkali w Paryżu. W 1928 roku uzyskali francuskie obywatelstwo.
Antoniadi zyskał reputację swymi obserwacjami Marsa, z biegiem lat zaczął podawać w wątpliwość istnienie tzw. kanałów marsjańskich. Podczas obserwacji przy użyciu 83-centymetrowego teleskopu w obserwatorium w Meudon, podczas opozycji Marsa w 1909 roku upewnił się, że zjawisko to jest złudzeniem optycznym.
Dokonywał również obserwacji planet wewnętrznych – Wenus i Merkurego. Opracował pierwsze mapy Merkurego, jednakże zawierały one błędy, gdyż mylnie założył, że ruch obrotowy Merkurego jest synchroniczny z jego ruchem wokół Słońca oraz że powierzchnię planety zasłaniają chmury pyłu.
Znany jest również z opracowania skali opisującej przejrzystość nieba, do dziś używanej przez astronomów amatorów.
Nagrody i wyróżnienia.
W 1925 roku przyznano mu nagrodę Prix Jules-Janssen.
W 1927 roku został Kawalerem Legii Honorowej.
Jego imieniem nazwano krater na Marsie, krater księżycowy oraz dorsum na Merkurym.

</doc>
<doc id="614674" url="https://pl.wikipedia.org/wiki?curid=614674" title="Siergiej Mariachin">
Siergiej Mariachin

Siergiej Stiepanowicz Mariachin (ros. Сергей Степанович Маряхин, ur. w Totorszewie, zm. 15 czerwca 1972 w Moskwie) – radziecki dowódca wojskowy, generał armii.
Życiorys.
Urodził się we wsi Totorszewo (wówczas w hubernia niżnonowogrodzkiej, obecnie na terenie obwód niżnonowogrodzki), gdzie ukończył szkołę podstawową. W 1928 rozpoczął naukę w zakładowej szkole hutniczej w Kulebach, a następnie pracował jako wytapiacz.
W czerwcu 1931 został powołany do Armii Czerwonej i skierowany do Saratowskiej Szkoły Wojsk Pancernych. Po jej ukończeniu został dowódcą plutonu w 1 Brygadzie Zmechanizowanej. Następnie był słuchaczem Akademii Wojskowej im. Michaiła Frunzego, którą ukończył w maju 1941, po czym objął stanowisko zastępcy szefa sztabu ds. tyłów 99 pułku czołgów 50 Dywizji Pancernej.
W momencie ataku Niemiec na Związek Radziecki pełnił funkcję dowódcy batalionu w 99 pułku czołgów i 13 lipca 1941 przeszedł chrzest bojowy pod Bobrujskiem.
Później kolejno pełnił funkcje: szefa sztabu pułku czołgów, zastępcy i szefa sztabu brygady pancernej, szefa oddziału operacyjnego Zarządu Samochodowo-Pancernego Frontu Briańskiego, Frontu Woroneskiego, szefa sztabu Zarządu Dowództwa Wojsk Pancernych i Zmechanizowanych Frontu Woroneskiego, szefa oddziału operacyjnego sztabu 4 Gwardyjskiej Armii Pancernej i dowódcy 68 Brygady Pancernej. Brał udział w bitwie pod Kurskiem, bitwie o Dniepr, wyzwalaniu prawobrzeżnej Ukrainy i zajmowaniu Polski oraz w operacji berlińskiej i praskiej.
Po zakończeniu II wojny światowej pełnił szereg funkcji sztabowych i dowódczych m.in. w latach 1963–1964 był dowódcą Północnej Grupy Wojsk Armii Radzieckiej z siedzibą w Legnicy, a następnie w latach 1964–1967 był dowódcą Białoruskiego Okręgu Wojskowego. W 1950 ukończył z wyróżnieniem Akademię Sztabu Generalnego.
We wrześniu 1967 został I zastępcą szefa tyłów Sił Zbrojnych ZSRR, a w kwietniu 1968 – zastępcą ministra obrony, szefem tyłów Sił Zbrojnych ZSRR.
Zmarł 15 czerwca 1972 w Moskwie.

</doc>
<doc id="614675" url="https://pl.wikipedia.org/wiki?curid=614675" title="NGC 6080">
NGC 6080

NGC 6080 (również PGC 57509 lub UGC 10268) – galaktyka spiralna (Sab), znajdująca się w gwiazdozbiorze Węża. Odkrył ją Lewis A. Swift 30 marca 1887 roku.

</doc>
<doc id="614677" url="https://pl.wikipedia.org/wiki?curid=614677" title="NGC 6081">
NGC 6081

NGC 6081 (również IC 1202, PGC 57506 lub UGC 10272) – galaktyka soczewkowata (S0), znajdująca się w gwiazdozbiorze Herkulesa. Odkrył ją Édouard Jean-Marie Stephan 26 lipca 1870 roku. Jest to galaktyka z aktywnym jądrem typu LINER.

</doc>
<doc id="614679" url="https://pl.wikipedia.org/wiki?curid=614679" title="Samsung Electronics">
Samsung Electronics

Samsung Electronics – jedno z największych na świecie przedsiębiorstw branży elektronicznej. Centrala znajduje się w Seulu w Korei Południowej, jest częścią grupy Samsung.
Ma oddziały w 58 krajach, a jej zyski w 2006 przekroczyły 8,3 miliarda USD.
Słowo "samsung" w języku koreańskim znaczy "trzy gwiazdy" lub "trójgwiazda".
Grupa Samsung została założona w 1938 przez Lee Byung-chula (1910-1987). W 1951 stała się Samsung Corporation. Spółka córka Samsung Electronics, została założona w Daegu w Korei Południowej. Samsung Electronics zanotował rekordowe przychody i zyski w 2004.

</doc>
<doc id="614680" url="https://pl.wikipedia.org/wiki?curid=614680" title="NGC 6083">
NGC 6083

NGC 6083 (również PGC 57520) – galaktyka spiralna (Sb), znajdująca się w gwiazdozbiorze Herkulesa. Odkrył ją Édouard Jean-Marie Stephan 21 czerwca 1876 roku. Jest to galaktyka z aktywnym jądrem typu LINER.

</doc>
<doc id="614682" url="https://pl.wikipedia.org/wiki?curid=614682" title="Park Krajobrazowy Doliny Baryczy">
Park Krajobrazowy Doliny Baryczy



</doc>
<doc id="614683" url="https://pl.wikipedia.org/wiki?curid=614683" title="NGC 6084">
NGC 6084

NGC 6084 (również PGC 57575 lub UGC 10291) – galaktyka spiralna (Sab), znajdująca się w gwiazdozbiorze Herkulesa. Odkrył ją Lewis A. Swift 6 czerwca 1886 roku. Jest to galaktyka z aktywnym jądrem typu LINER.

</doc>
<doc id="614684" url="https://pl.wikipedia.org/wiki?curid=614684" title="NGC 6085">
NGC 6085

NGC 6085 (również PGC 57486 lub UGC 10269) – galaktyka spiralna (Sa), znajdująca się w gwiazdozbiorze Korony Północnej. Odkrył ją Albert Marth 2 lipca 1864 roku. Jest to galaktyka z aktywnym jądrem typu LINER.

</doc>
<doc id="614685" url="https://pl.wikipedia.org/wiki?curid=614685" title="Autostrada M31 (Węgry)">
Autostrada M31 (Węgry)

Autostrada M31 () – autostrada na Węgrzech stanowiąca łącznik pomiędzy autostradami M0 i M3. Arteria M31 umożliwia także szybki dojazd z południowo-wschodniego Budapesztu do Gödöllő. Jest częścią trasy europejskiej E71.
Droga została oddana do użytku 26 lipca 2010 roku.
Na całej długości trasa jest czteropasowa – posiada dwie jezdnie po dwa pasy ruchu w każdą stronę, z przygotowaną rezerwą terenu na rozbudowę do przekroju sześciopasowego.

</doc>
<doc id="614686" url="https://pl.wikipedia.org/wiki?curid=614686" title="NGC 6086">
NGC 6086

NGC 6086 (również PGC 57482 lub UGC 10270) – galaktyka eliptyczna (E), znajdująca się w gwiazdozbiorze Korony Północnej. Odkrył ją Albert Marth 24 czerwca 1864 roku. Jest najjaśniejszą galaktyką gromady galaktyk Abell 2162 (ACO 2162).

</doc>
<doc id="614687" url="https://pl.wikipedia.org/wiki?curid=614687" title="Eugene Antoniadi">
Eugene Antoniadi



</doc>
<doc id="614688" url="https://pl.wikipedia.org/wiki?curid=614688" title="NGC 6090">
NGC 6090

NGC 6090 (również PGC 57437 lub UGC 10267) – zderzenie galaktyk spiralnych znajdujące się w gwiazdozbiorze Smoka. Obiekt ten odkrył Lewis A. Swift 24 czerwca 1887 roku.
Galaktyki te znajdują się w odległości około 400 milionów lat świetlnych od Ziemi i łączą się ze sobą. Centralne części galaktyk przenikają się wzajemnie i w rejonach tych dochodzi do powstawania nowych gwiazd. Jądra galaktyk są oddalone od siebie o około 10 tysięcy lat świetlnych. Od galaktyk odchodzą dwa „ogony pływowe” składające się z materii wyrwanej w wyniku oddziaływania grawitacyjnego między nimi.

</doc>
<doc id="614689" url="https://pl.wikipedia.org/wiki?curid=614689" title="Eugène Antoniadi">
Eugène Antoniadi



</doc>
<doc id="614691" url="https://pl.wikipedia.org/wiki?curid=614691" title="NGC 6091">
NGC 6091

NGC 6091 (również PGC 57242) – galaktyka spiralna (S), znajdująca się w gwiazdozbiorze Małej Niedźwiedzicy. Odkrył ją Edward D. Swift 8 lipca 1885 roku.

</doc>
<doc id="614694" url="https://pl.wikipedia.org/wiki?curid=614694" title="NGC 6094">
NGC 6094

NGC 6094 (również PGC 57167 lub UGC 10228) – galaktyka soczewkowata (S0), znajdująca się w gwiazdozbiorze Małej Niedźwiedzicy. Odkrył ją William Herschel 16 marca 1785 roku.

</doc>
<doc id="614695" url="https://pl.wikipedia.org/wiki?curid=614695" title="NGC 6095">
NGC 6095

NGC 6095 (również PGC 57411 lub UGC 10265) – galaktyka eliptyczna (E-S0), znajdująca się w gwiazdozbiorze Smoka. Odkrył ją Lewis A. Swift 27 maja 1886 roku.
W galaktyce tej zaobserwowano supernową SN 2003au.

</doc>
<doc id="614696" url="https://pl.wikipedia.org/wiki?curid=614696" title="Frizer (Dragon Ball)">
Frizer (Dragon Ball)



</doc>
<doc id="614698" url="https://pl.wikipedia.org/wiki?curid=614698" title="NGC 6096">
NGC 6096

NGC 6096 (również PGC 57598) – galaktyka spiralna (Sb), znajdująca się w gwiazdozbiorze Korony Północnej. Odkrył ją Albert Marth 24 czerwca 1864 roku. Jest to galaktyka z aktywnym jądrem typu LINER.

</doc>
<doc id="614700" url="https://pl.wikipedia.org/wiki?curid=614700" title="M43">
M43



</doc>
<doc id="614701" url="https://pl.wikipedia.org/wiki?curid=614701" title="NGC 6097">
NGC 6097

NGC 6097 (również PGC 57583) – galaktyka spiralna (S0-a), znajdująca się w gwiazdozbiorze Korony Północnej. Odkrył ją Édouard Jean-Marie Stephan 7 czerwca 1880 roku. Jest to galaktyka z aktywnym jądrem typu LINER.

</doc>
<doc id="614702" url="https://pl.wikipedia.org/wiki?curid=614702" title="NGC 6098">
NGC 6098

NGC 6098 (również PGC 57634 lub UGC 10299) – galaktyka eliptyczna (E), znajdująca się w gwiazdozbiorze Herkulesa. Odkrył ją Truman Safford 24 kwietnia 1867 roku. Niezależnie odkrył ją Lewis A. Swift 3 kwietnia 1887 roku.

</doc>
<doc id="614703" url="https://pl.wikipedia.org/wiki?curid=614703" title="NGC 6099">
NGC 6099

NGC 6099 (również PGC 57640 lub UGC 10299) – galaktyka eliptyczna (E), znajdująca się w gwiazdozbiorze Herkulesa. Odkrył ją Truman Safford 24 kwietnia 1867 roku. Niezależnie odkrył ją Lewis A. Swift 3 kwietnia 1887 roku. Jest zaliczana do radiogalaktyk.

</doc>
<doc id="614706" url="https://pl.wikipedia.org/wiki?curid=614706" title="NGC 6100">
NGC 6100

NGC 6100 (również PGC 57706 lub UGC 10307) – galaktyka spiralna (S0-a), znajdująca się w gwiazdozbiorze Węża. Odkrył ją Lewis A. Swift 3 lipca 1886 roku.

</doc>
<doc id="614708" url="https://pl.wikipedia.org/wiki?curid=614708" title="Województwo malborskie">
Województwo malborskie

Województwo malborskie () – województwo w I Rzeczypospolitej istniejące w latach 1466–1772. Stanowiło jedną z czterech części Prus Królewskich, należących do prowincji wielkopolskiej. Stolicą był Malbork, jednakże sejmiki ziemskie odbywały się w Sztumie, a wojewoda rezydował w Dzierzgoniu (wtedy Kiszpork). Województwo malborskie było najmniejszym województwem Prus Królewskich. Szlachta była nieliczna i tylko ona mogła brać udział w sejmiku wojewódzkim obradującym w Sztumie.
Województwo istniało do 1772, gdy w wyniku I rozbioru Rzeczypospolitej tereny województwa zostały w całości włączone do Królestwa Prus. Jego dawne terytorium określane bywa od tego czasu jako ziemia malborska, zarówno w piśmiennictwie jak i w języku potocznym.
Terytorium.
Województwo malborskie było najmniejszym województwem Prus Królewskich. Obejmowało obszar od Zatoki Gdańskiej i Zalewu Wiślanego, granicząc od wschodu z księstwem warmińskim. Od południowego wschodu także z częścią Prus Książęcych zwaną Prusami Górnymi ("Oberland"), a od zachodu graniczyło z województwem pomorskim poprzez koryto Wisły. Województwo obejmowało znaczną część Żuław Wiślanych.
Administracja.
Za stolicę województwa uznawano Malbork, gdzie na przemian z Grudziądzem odbywały się sesje sejmu stanów pruskich (tzw. generał pruski).
Województwo malborskie dzieliło się na 4 powiaty:
Województwo miało 1 starostwo grodowe kiszporskie (dzierzgońskie) oraz 2 starostwa niegrodowe: sztumskie, tolkmickie. Zygmunt Gloger wskazywał, że były jeszcze inne.
Wojewoda malborski był jednocześnie starostą kiszporskim (dzierzgońskim). Wybierał sobie podwojewodziego i pisarza. Sprawował także sądy grodzkie w Dzierzgoniu (wtedy Kiszpork).
W Malborku nie odbywały się sądy, a jedynie w Dzierzgoniu oraz sądy grodzkie i ziemskie w Sztumie. Sądy ziemskie sprawował sędzia ziemski z ławnikami.
Sejmiki.
Sejmiki ziemskie odbywały się w Sztumie, gdzie wybierano 8 posłów (po dwóch z powiatu) na sejmik generalny dla Prus Królewskich i 2 deputatów do Trybunału Koronnego w Piotrkowie. W sejmikach wojewódzkich obradujących w Sztumie uczestniczyło od kilku do 50 osób. W XVIII w. miejscem spotkań stawał się zazwyczaj kościół sztumski. Termin sejmiku malborskiego wyznaczał wojewoda malborski. Z kancelarii grodzkiej wojewody, znajdującej się w Dzierzgoniu, wychodziły do szlachty uniwersały. W razie nieobecności wojewody uniwersały ogłaszał kasztelan elbląski.
Gród w Sztumie zależał od starosty w Kiszporku (czyli wojewody).

</doc>
<doc id="614709" url="https://pl.wikipedia.org/wiki?curid=614709" title="Mladkov">
Mladkov

Mladkov (niem. "Wichstadtl") – wieś w Czechach, w kraju pardubickim (czes. "Pardubický kraj") okres Uście nad Orlicą.
Podgórska przygraniczna miejscowość leżąca nad Cichą Orlicą "(czes. Tiché Orlice)" na wysokości 500 – 510 m n.p.m. u południowego podnóża Gór Bystrzyckich na pograniczu z Górami Orlickimi. Pierwsza wzmianka o miejscowości pochodzi z 1367 r., kiedy zbudowano kościół dla mieszkańców związanych z odkrytą w pobliżu rudą żelaza.
W 1513 r. Jan Žampach z Potštejna usadowił tu swoją siedzibę i nad lewym brzegiem Cichej Orlicy w miejscu zwanym Biały zamek "(czes. Bilý dům") zbudował twierdzę z parkanami (w pobliżu dzisiejszej elektrowni). W 1577 r. miejscowość wymieniana jest jako miasteczko z hutą szkła, młynem wodnym i gorzelnią. Potem do zniesienia państw dziedzicznych w 1848 r. własność Althannów.
W środku wsi znajduje się barokowy kościół św. Jana Chrzciciela z 1697 r., przebudowany w latach 1732-1744, barokowa kolumna maryjna, figura przedstawiająca Kalwarię i figura św. Jana Nepomucena. Do dziś zachowało się strome grodzisko z rowami.
Komunikacja.
Przez wieś przebiegają:
Turystyka.
przez wieś prowadzi szlak turystyczny

</doc>
<doc id="614710" url="https://pl.wikipedia.org/wiki?curid=614710" title="NGC 6102">
NGC 6102

NGC 6102 (również PGC 57639 lub UGC 10300) – galaktyka spiralna (Sc), znajdująca się w gwiazdozbiorze Korony Północnej. Odkrył ją Albert Marth 24 czerwca 1864 roku.

</doc>
<doc id="614711" url="https://pl.wikipedia.org/wiki?curid=614711" title="NGC 6103">
NGC 6103

NGC 6103 (również PGC 57648 lub UGC 10302) – galaktyka spiralna (Sbc), znajdująca się w gwiazdozbiorze Korony Północnej. Odkrył ją William Herschel 27 maja 1791 roku. Jest zaliczana do radiogalaktyk.
W galaktyce tej zaobserwowano supernową SN 2012fj.

</doc>
<doc id="614713" url="https://pl.wikipedia.org/wiki?curid=614713" title="NGC 6104">
NGC 6104

NGC 6104 (również PGC 57684 lub UGC 10309) – galaktyka spiralna z poprzeczką (SBa), znajdująca się w gwiazdozbiorze Korony Północnej. Odkrył ją William Herschel 16 maja 1787 roku. Należy do galaktyk Seyferta.
W galaktyce tej zaobserwowano supernową SN 2002de.

</doc>
<doc id="614714" url="https://pl.wikipedia.org/wiki?curid=614714" title="NGC 6105">
NGC 6105

NGC 6105 (również PGC 57716) – galaktyka spiralna z poprzeczką (SBa), znajdująca się w gwiazdozbiorze Korony Północnej. Odkrył ją Édouard Jean-Marie Stephan 1 lipca 1880 roku.

</doc>
<doc id="614716" url="https://pl.wikipedia.org/wiki?curid=614716" title="NGC 6106">
NGC 6106

NGC 6106 (również PGC 57799 lub UGC 10328) – galaktyka spiralna (Sc), znajdująca się w gwiazdozbiorze Herkulesa. Odkrył ją William Herschel 13 kwietnia 1784 roku.

</doc>
<doc id="614717" url="https://pl.wikipedia.org/wiki?curid=614717" title="NGC 6107">
NGC 6107

NGC 6107 (również PGC 57728 lub UGC 10311) – galaktyka eliptyczna (E), znajdująca się w gwiazdozbiorze Korony Północnej. Odkrył ją Édouard Jean-Marie Stephan 1 lipca 1880 roku. Jest najjaśniejszą galaktyką w gromadzie galaktyk, do której należy.

</doc>
<doc id="614718" url="https://pl.wikipedia.org/wiki?curid=614718" title="NGC 6108">
NGC 6108

NGC 6108 (również PGC 57734) – galaktyka spiralna z poprzeczką (SBab), znajdująca się w gwiazdozbiorze Korony Północnej. Odkrył ją Édouard Jean-Marie Stephan 10 lipca 1880 roku. Jest to galaktyka z aktywnym jądrem typu LINER.

</doc>
<doc id="614720" url="https://pl.wikipedia.org/wiki?curid=614720" title="NGC 6109">
NGC 6109

NGC 6109 (również PGC 57748 lub UGC 10316) – galaktyka soczewkowata (S0), znajdująca się w gwiazdozbiorze Korony Północnej. Odkrył ją Édouard Jean-Marie Stephan 7 lipca 1880 roku. Jest to galaktyka z aktywnym jądrem typu LINER.
W galaktyce tej zaobserwowano supernowe SN 2003ia i SN 2010an.

</doc>
<doc id="614722" url="https://pl.wikipedia.org/wiki?curid=614722" title="Super Formula">
Super Formula

Super Formula (początkowo All-Japan F2000, w latach 1978–1987 All–Japan F2, w latach 1988–1995 All-Japan F3000, a w latach 1996–2012 Formuła Nippon) – japońska seria wyścigowa powstała w 1973 roku. 
Pierwszym mistrzem został Motoharu Kurosawa. Po dziesięciu latach triumfów Japończyków w 1983 roku mistrzem został Brytyjczyk Geoff Lees.
Mistrzowie.
Najwięcej tytułów zdobyli:

</doc>
<doc id="614723" url="https://pl.wikipedia.org/wiki?curid=614723" title="NGC 6110">
NGC 6110

NGC 6110 (również PGC 57751) – galaktyka spiralna (Sab), znajdująca się w gwiazdozbiorze Korony Północnej. Odkrył ją Édouard Jean-Marie Stephan 10 lipca 1880 roku.

</doc>
<doc id="614727" url="https://pl.wikipedia.org/wiki?curid=614727" title="NGC 6111">
NGC 6111

NGC 6111 (również PGC 57579) – galaktyka eliptyczna (E?), znajdująca się w gwiazdozbiorze Smoka. Odkrył ją Lewis A. Swift 31 maja 1887 roku.

</doc>
<doc id="614728" url="https://pl.wikipedia.org/wiki?curid=614728" title="NGC 6112">
NGC 6112

NGC 6112 (również PGC 57762) – galaktyka eliptyczna (E), znajdująca się w gwiazdozbiorze Korony Północnej. Odkrył ją Édouard Jean-Marie Stephan 7 lipca 1880 roku.

</doc>
<doc id="614729" url="https://pl.wikipedia.org/wiki?curid=614729" title="Fandom Polski">
Fandom Polski



</doc>
<doc id="614730" url="https://pl.wikipedia.org/wiki?curid=614730" title="NGC 6113">
NGC 6113

NGC 6113 (również PGC 57807) – galaktyka soczewkowata (S0), znajdująca się w gwiazdozbiorze Herkulesa. Odkrył ją Lewis A. Swift 19 czerwca 1887 roku.

</doc>
<doc id="614731" url="https://pl.wikipedia.org/wiki?curid=614731" title="ZSFP">
ZSFP



</doc>
<doc id="614732" url="https://pl.wikipedia.org/wiki?curid=614732" title="NGC 6114">
NGC 6114

NGC 6114 (również PGC 57784) – galaktyka spiralna (Sbc), znajdująca się w gwiazdozbiorze Korony Północnej. Odkrył ją Édouard Jean-Marie Stephan 10 lipca 1880 roku.

</doc>
<doc id="614737" url="https://pl.wikipedia.org/wiki?curid=614737" title="NGC 6116">
NGC 6116

NGC 6116 (również PGC 57800 lub UGC 10336) – galaktyka spiralna (Sb), znajdująca się w gwiazdozbiorze Korony Północnej. Odkrył ją Édouard Jean-Marie Stephan 10 lipca 1880 roku. Jest to galaktyka z aktywnym jądrem typu LINER.

</doc>
<doc id="614740" url="https://pl.wikipedia.org/wiki?curid=614740" title="NGC 6117">
NGC 6117

NGC 6117 (również PGC 57816 lub UGC 10338) – galaktyka spiralna (Sc), znajdująca się w gwiazdozbiorze Korony Północnej. Odkrył ją Albert Marth 5 lipca 1864 roku. Jest zaliczana do radiogalaktyk.

</doc>
<doc id="614743" url="https://pl.wikipedia.org/wiki?curid=614743" title="NGC 6118">
NGC 6118

NGC 6118 (również PGC 57924 lub UGC 10350) – galaktyka spiralna (Sc), znajdująca się w gwiazdozbiorze Węża w odległości 80 milionów lat świetlnych. Została odkryta 14 kwietnia 1785 roku przez Williama Herschela.
W galaktyce NGC 6118 zaobserwowano supernową SN 2004dk.

</doc>
<doc id="614745" url="https://pl.wikipedia.org/wiki?curid=614745" title="NGC 6119">
NGC 6119

NGC 6119 (również PGC 57837) – galaktyka spiralna (Sc), znajdująca się w gwiazdozbiorze Korony Północnej. Odkrył ją John Herschel 27 kwietnia 1827 roku.

</doc>
<doc id="614747" url="https://pl.wikipedia.org/wiki?curid=614747" title="NGC 6120">
NGC 6120

NGC 6120 (również PGC 57842 lub UGC 10343) – galaktyka spiralna (Sd/P), znajdująca się w gwiazdozbiorze Korony Północnej. Odkrył ją William Herschel 17 marca 1787 roku.

</doc>
<doc id="614748" url="https://pl.wikipedia.org/wiki?curid=614748" title="Santos FC">
Santos FC

Santos Futebol Clube – brazylijski klub piłkarski z siedzibą w mieście Santos, w stanie São Paulo. Występuje w rozgrywkach Campeonato Brasileiro Série A oraz Campeonato Paulista. Swoje domowe mecze rozgrywa na obiekcie Estádio Urbano Caldeira.
Został założony w 1912 roku.
Historia.
Klub został założony 14 kwietnia 1912 przez trzech entuzjastów sportu z Santos. Największe triumfy święcił w latach sześćdziesiątych kiedy w klubie grał Pelé. Zdobył wtedy sześć tytułów mistrzowskich a także dwa razy Copa Libertadores. Po zakończeniu kariery przez Pelégo, klub podupadł, a w późniejszych czasach uważano, że jego dni chwały minęły. Sytuacja zmieniła się, gdy klub przejął Marcelo Teixera. Zmienił całkowicie zarządzanie klubem, zatrudnił młodych graczy, a także zainwestował w infrastrukturę. Taktyka ta opłaciła się, albowiem od tamtej chwili klub zdobył dwa razy mistrzostwo.
W 2013 roku za rekordową sumę 86,2 mln euro do FC Barcelony została sprzedana gwiazda zespołu Neymar.

</doc>
<doc id="614751" url="https://pl.wikipedia.org/wiki?curid=614751" title="NGC 6122">
NGC 6122

NGC 6122 (również PGC 57858) – galaktyka spiralna (Sb), znajdująca się w gwiazdozbiorze Korony Północnej. Została odkryta 6 maja 1886 roku przez Guillaume Bigourdana.
W galaktyce tej zaobserwowano supernową SN 2003ge.

</doc>
<doc id="614756" url="https://pl.wikipedia.org/wiki?curid=614756" title="NGC 6123">
NGC 6123

NGC 6123 (również PGC 57729 lub UGC 10333) – galaktyka spiralna (S0-a), znajdująca się w gwiazdozbiorze Smoka. Odkrył ją w 1885 roku Lewis A. Swift.

</doc>
<doc id="614757" url="https://pl.wikipedia.org/wiki?curid=614757" title="Puchar (naczynie)">
Puchar (naczynie)

Puchar – naczynie, rodzaj czary z nóżką, w postaci dużego kielicha, niekiedy z grubego szkła. Naczynie służy zazwyczaj do podawania w nim lodów.
Naczynie podobne do pucharu, wykonane ze szkła lub z metalu, czasem z wygrawerowanym okolicznościowym napisem, bywa także fizycznym przejawem nagrody sportowej za zwycięstwo w rywalizacji, nazywanej z tego powodu właśnie „pucharem sportowym”.
Pisownia słowa w języku polskim.
Do reformy pisowni z roku 1936 wyraz puchar zapisywany był jako „puhar” (tak jak w innych językach słowiańskich: por. czeski i słowacki "pohár"). Wiele osób uznało nową pisownię za bezpodstawną i sprzeczną z etymologią. Do nowej wersji nie chciał się dostosować np. prof. Hugo Steinhaus i w jego „Kalejdoskopie Matematycznym” z 1954 r. można znaleźć notę od wydawcy: „pisownia wyrazu puhar utrzymana na życzenie autora”. Nie jest jednak tak, jak by się wydawało, że do reformy ortograficznej pisano „puhar”, a po reformie nagle narzucono pisownię „puchar”. Wcześniej funkcjonowały obie formy ortograficzne. Kolejne edycje Słownika Języka Polskiego S. B. Lindego dopuszczają obie formy pisowni, również tzw. słownik wileński (1861) oraz słownik warszawski (1900–1927) sankcjonują zarówno „puhar”, jak i „puchar”. W roku 1936 po prostu zdecydowano się na wybór jednej z istniejących już form.

</doc>
<doc id="614759" url="https://pl.wikipedia.org/wiki?curid=614759" title="NGC 6125">
NGC 6125

NGC 6125 (również NGC 6127, NGC 6128, PGC 57812 lub UGC 10345) – galaktyka eliptyczna (E), znajdująca się w gwiazdozbiorze Smoka.
Odkrył ją William Herschel 24 kwietnia 1789 roku. Galaktyka ta została aż trzykrotnie skatalogowana w "New General Catalogue" Johna Dreyera. Wynikło to z tego, że jak się później okazało, Herschel popełnił błąd w odległości biegunowej wielkości 20 minut. Lewis A. Swift obserwował tę galaktykę dwukrotnie 28 czerwca i 6 lipca 1886 roku, lecz błędnie założył, że widział dwa różne obiekty, a nieświadom błędu Herschela uznał, że jest ich odkrywcą. Dreyer skatalogował obserwację Herschela jako NGC 6125, a obserwacje Swifta jako NGC 6127 i NGC 6128.

</doc>
<doc id="614761" url="https://pl.wikipedia.org/wiki?curid=614761" title="Hermann Tietz">
Hermann Tietz

Hermann Tietz (ur. 29 kwietnia 1837 w Birnbaum (obecnie Międzychód), zm. 3 maja 1907 w Berlinie) – niemiecki kupiec żydowskiego pochodzenia. Pochowany na berlińskim cmentarzu Weißensee.
Tietz był pierwszym, który wprowadził do Niemiec sklepy wielobranżowe i założył sieć handlową później znaną jako „Hertie”.
W 1882 roku bratanek Hermanna, Oskar Tietz, otworzył pierwszy sklep wielobranżowy w miejscowości Gera (znajdującym się w niemieckiej Turyngii). Brat Oskara, Leonhard Tietz późnej złożył swoją własną sieć „Kaufhof”. Po tym jak w mniejszych miastach, takich jak Bamberg, Erfurt, Rostock, Stralsund i Wismar sklepy odniosły sukces, Tietz założył sklep także w Berlinie. W 1900 roku Herman Tietz otworzył sklep na Leipziger Straße, niedaleko sklepu Wertheim, będący wówczas największym w Europie. W 1904 roku otworzył następny luksusowy sklep na Alexanderplatz w Berlinie, a w 1912 roku Alsterhaus w Hamburgu. Lokale te podobne były do pałaców i robiły na kupujących duże wrażenie. Z dziesięcioma sklepami, sieć Tietza była największa w Berlinie. W 1913 roku Tietz zatrudniał ok. 13 tys. pracowników.
Rodzina Tietzów podzieliła Niemcy na dwie strefy wpływów. Hermann i Oskar skoncentrowali się na południu i na wschodzie, podczas gdy Leonhard na zachodzie i w Belgii.
W III Rzeszy, przedsiębiorstwa Tietzów zostały przekazane „aryjskim” właścicielom, a członkowie tej rodziny wyemigrowali. W 1933 roku Georg Karg, nowy właściciel nadał przedsiębiorstwu nazwę „Hertie”, co było skrótem od „Hermann Tietz”.

</doc>
<doc id="614762" url="https://pl.wikipedia.org/wiki?curid=614762" title="Elżbieta Aragońska (królowa Portugalii)">
Elżbieta Aragońska (królowa Portugalii)

Elżbieta Aragońska OFS, kataloński "Elisabet", port. "Isabel" (ur. 1271 w Barcelonie lub w Saragossie, zm. 4 lipca 1336) − królowa Portugalii, tercjarka franciszkańska, święta Kościoła Katolickiego. Znana również jako Święta Królowa Izabela.
Została nazwana po swojej babci ciotecznej – Elżbiecie Węgierskiej, ale w Portugalii odpowiednikiem Elżbieta jest "Isabel". Była córką króla Aragonii Piotra III Wielkiego i królowej Konstancji Sycylijskiej (wnuczki cesarza rzymskiego – Fryderyka II).
Jako mała dziewczynka poślubiła króla Dionizego I Portugalskiego, poetę – znanego jako "Rei Lavrador" – Król Rolnik, ponieważ hodował on lasy niedaleko Leiri. Drzewo z tych lasów używane było później do produkcji łodzi wykorzystanych podczas wielkich odkryć geograficznych. Elżbieta po cichu regularnie uczestniczyła we wszystkich praktykach religijnych i żyła w ubóstwie. Para miała dwoje dzieci:
Dionizy miał również nieślubnych synów, jeden z nich w 1323 wystąpił zbrojnie przeciw niemu i jego synowi – Alfonsowi. Elżbieta podjęła się wtedy zażegnania konfliktu i udało jej się to.
Dionizy zmarł w 1325 i Alfons odziedziczył tron. Elżbieta udała się do klasztoru klarysek, który ufundowała w Coimbrze – przywdziała habit zakonu franciszkańskiego (o regule opartej na ubóstwie i pomocy chorym oraz biednym). Jeszcze raz musiała rozwiązać konflikt, kiedy w 1336 Alfons IV pomaszerował ze swoim wojskiem przeciwko Alfonsowi XI Kastylijskiemu. Królowej znowu udało się zażegnać konflikt i spowodować przywrócenie pokoju.
Podczas tej misji pokojowej królowa zachorowała i wkrótce zmarła z powodu gorączki 4 lipca 1336 w Estremoz.
Elżbieta została pochowana w Coimbrze, a grób jej był podobno miejscem licznych cudów. Została kanonizowana przez papieża Urbana VIII, w 1625. Od 1695 jej święto obchodzono 8 lipca, jednak w 1969 zostało ono przeniesione na właściwy dzień, tj. dzień jej śmierci − 4 lipca.

</doc>
<doc id="614764" url="https://pl.wikipedia.org/wiki?curid=614764" title="NGC 6126">
NGC 6126

NGC 6126 (również PGC 57908 lub UGC 10353) – galaktyka soczewkowata (S0), znajdująca się w gwiazdozbiorze Korony Północnej. Odkrył ją Édouard Jean-Marie Stephan 19 czerwca 1880 roku.

</doc>
<doc id="614765" url="https://pl.wikipedia.org/wiki?curid=614765" title="Formula Nippon">
Formula Nippon



</doc>
<doc id="614767" url="https://pl.wikipedia.org/wiki?curid=614767" title="NGC 6129">
NGC 6129

NGC 6129 (również PGC 57920) – galaktyka soczewkowata (S0), znajdująca się w gwiazdozbiorze Korony Północnej. Odkrył ją William Herschel 30 maja 1791 roku.

</doc>
<doc id="614768" url="https://pl.wikipedia.org/wiki?curid=614768" title="NGC 6130">
NGC 6130

NGC 6130 (również PGC 57828 lub UGC 10347) – galaktyka spiralna z poprzeczką (SBbc), znajdująca się w gwiazdozbiorze Smoka. Odkrył ją Lewis A. Swift 28 lipca 1886 roku.
W galaktyce tej zaobserwowano supernową SN 2001ab.

</doc>
<doc id="614769" url="https://pl.wikipedia.org/wiki?curid=614769" title="NGC 6131">
NGC 6131

NGC 6131 (również PGC 57927 lub UGC 10356) – galaktyka spiralna z poprzeczką (SBc), znajdująca się w gwiazdozbiorze Korony Północnej. Odkrył ją Édouard Jean-Marie Stephan 15 czerwca 1882 roku.

</doc>
<doc id="614770" url="https://pl.wikipedia.org/wiki?curid=614770" title="NGC 6132">
NGC 6132

NGC 6132 (również IC 4602, PGC 58002 lub UGC 10363) – galaktyka spiralna (Sab), znajdująca się w gwiazdozbiorze Herkulesa. Odkrył ją Édouard Jean-Marie Stephan 16 lipca 1876 roku. Jest zaliczana do radiogalaktyk.

</doc>
<doc id="614772" url="https://pl.wikipedia.org/wiki?curid=614772" title="NGC 6135">
NGC 6135

NGC 6135 (również PGC 57580) – galaktyka spiralna (S), znajdująca się w gwiazdozbiorze Smoka. Odkrył ją Lewis A. Swift 9 lipca 1886 roku.

</doc>
<doc id="614775" url="https://pl.wikipedia.org/wiki?curid=614775" title="NGC 6136">
NGC 6136

NGC 6136 (również PGC 57892) – galaktyka spiralna (Sc), znajdująca się w gwiazdozbiorze Smoka. Odkrył ją Lewis A. Swift 6 lipca 1886 roku.

</doc>
<doc id="614776" url="https://pl.wikipedia.org/wiki?curid=614776" title="Fieldy">
Fieldy



</doc>
<doc id="614777" url="https://pl.wikipedia.org/wiki?curid=614777" title="NGC 6137">
NGC 6137

NGC 6137 (również PGC 57966 lub UGC 10364) – galaktyka eliptyczna (E), znajdująca się w gwiazdozbiorze Korony Północnej. Odkrył ją William Herschel 17 marca 1787 roku. Jest to galaktyka z aktywnym jądrem zaliczana do radiogalaktyk. Jest najjaśniejszą galaktyką klastra.

</doc>
<doc id="614779" url="https://pl.wikipedia.org/wiki?curid=614779" title="NGC 6363">
NGC 6363

NGC 6363 (również NGC 6138, PGC 60164 lub UGC 10827) – galaktyka eliptyczna (E), znajdująca się w gwiazdozbiorze Herkulesa.
Odkrył ją we wrześniu 1872 roku Édouard Jean-Marie Stephan. Ponownie obserwował ją 24 lipca 1879 roku, lecz nie zdając sobie sprawy, że to ten sam obiekt, skatalogował ją po raz drugi jako nowo odkryty obiekt. John Dreyer w swoim "New General Catalogue" skatalogował obie te obserwacje jako NGC 6138 i NGC 6363. Przez wiele lat sądzono, że obiekt NGC 6138 to galaktyka PGC 58070 (do tej pory wiele katalogów i baz obiektów astronomicznych stosuje taką identyfikację). Jak się jednak okazało, Stephan w swojej obserwacji z 1872 roku błędnie podał rektascensję obiektu, najprawdopodobniej wskutek błędnej identyfikacji gwiazdy odniesienia, względem której określił pozycję. Ten błąd wielkości jednej godziny stał się przyczyną błędnej identyfikacji obiektu NGC 6138.

</doc>
<doc id="614781" url="https://pl.wikipedia.org/wiki?curid=614781" title="NGC 6140">
NGC 6140

NGC 6140 (również PGC 57886 lub UGC 10359) – galaktyka spiralna z poprzeczką (SBc/P), znajdująca się w gwiazdozbiorze Smoka. Odkrył ją William Herschel 3 czerwca 1788 roku.

</doc>
<doc id="614782" url="https://pl.wikipedia.org/wiki?curid=614782" title="NGC 6141">
NGC 6141

NGC 6141 – galaktyka spiralna (S?), znajdująca się w gwiazdozbiorze Herkulesa. Odkrył ją Guillaume Bigourdan 27 maja 1886 roku.
Niektóre katalogi i bazy obiektów astronomicznych (np. SIMBAD) błędnie podają, że NGC 6141 to galaktyka PGC 58077.

</doc>
<doc id="614783" url="https://pl.wikipedia.org/wiki?curid=614783" title="NGC 6142">
NGC 6142

NGC 6142 (również PGC 57984 lub UGC 10366) – galaktyka spiralna (Sb), znajdująca się w gwiazdozbiorze Korony Północnej. Odkrył ją William Herschel 30 maja 1791 roku.
W galaktyce tej zaobserwowano supernową SN 2006R.

</doc>
<doc id="614784" url="https://pl.wikipedia.org/wiki?curid=614784" title="NGC 6143">
NGC 6143

NGC 6143 (również PGC 57919 lub UGC 10358) – galaktyka spiralna z poprzeczką (SBbc), znajdująca się w gwiazdozbiorze Smoka. Odkrył ją William Herschel 24 kwietnia 1789 roku.
W galaktyce tej zaobserwowano supernową SN 2003iy.

</doc>
<doc id="614787" url="https://pl.wikipedia.org/wiki?curid=614787" title="Sokół Tychy">
Sokół Tychy



</doc>
<doc id="614788" url="https://pl.wikipedia.org/wiki?curid=614788" title="NGC 6145">
NGC 6145

NGC 6145 (również PGC 58074) – galaktyka spiralna (Sc), znajdująca się w gwiazdozbiorze Herkulesa. Odkrył ją John Herschel 12 maja 1828 roku. Jest to galaktyka z aktywnym jądrem typu LINER.

</doc>
<doc id="614790" url="https://pl.wikipedia.org/wiki?curid=614790" title="NGC 6146">
NGC 6146

NGC 6146 (również PGC 58080 lub UGC 10379) – galaktyka eliptyczna (E), znajdująca się w gwiazdozbiorze Herkulesa. Odkrył ją William Herschel 18 marca 1787 roku. Jest to galaktyka z aktywnym jądrem.
W galaktyce tej zaobserwowano supernową SN 2009fl.

</doc>
<doc id="614791" url="https://pl.wikipedia.org/wiki?curid=614791" title="Aleksiej Leonow (ujednoznacznienie)">
Aleksiej Leonow (ujednoznacznienie)



</doc>
<doc id="614792" url="https://pl.wikipedia.org/wiki?curid=614792" title="Tanguci">
Tanguci

Tanguci – koczowniczy lud pochodzenia tybetańskiego, który przed X wiekiem przeniósł się na zachodnie tereny dzisiejszej prowincji Syczuan. Tanguci posługiwali się własnym językiem, który prawdopodobnie wymarł razem z nimi. Na ziemiach chińskich ulegli sinizacji.
Historia.
W 982 roku jego władca, Li Deming (李德明), założył w zakolu rzeki Huang He tanguckie państwo pozostające w orbicie chińskich wpływów kulturowych i znane pod chińską nazwą Xixia ("Zachodnie [państwo] Xia"). W 1028 Tanguci podbili prowincje Gansu oraz Mongolię Wewnętrzną. 
Jego syn Li Yuanhao (李元昊) postawił na budowanie tanguckiej tożsamości Xixia, poprzez urzędowy nakaz przestrzegania tanguckich obyczajów i stworzenie narodowego pisma. Nakazał m.in. noszenie narodowego stroju i krótko przyciętej fryzury, lub całkowite golenie włosów na głowie, by odróżnić się od Chińczyków, którzy nosili w tym czasie długie włosy. Nowy władca odrzucił także chińskie nazwisko i przyjął tanguckie imię. Zmienił nazwę stolicy, Xingqing (興慶), a w 1038 roku ogłosił się cesarzem. 
Na początku XIII wieku tanguckie państwo Xixia jako pierwsze zostało najechane przez Czyngis-chana, który ostatecznie zniszczył je w 1227 roku. Sam jednak zmarł podczas oblężenia tanguckiej stolicy Edziny. Ludność tangucka została wybita lub uległa wymieszaniu z ludnością chińską i mongolską. Ruiny stolicy państwa Tangutów odkrył w 1907 roku Piotr Kozłow.

</doc>
<doc id="614793" url="https://pl.wikipedia.org/wiki?curid=614793" title="Cyril Kola">
Cyril Kola

Cyril Kola (ur. 18 lipca 1927 w Radworze – niem. Radibor) – górnołużycki dramatopisarz, nowelista i krytyk literacki. W latach 1970 – 1991 redaktor naczelny miesięcznika kulturalno-literackiego "Rozhlad". Debiutował opowiadaniem "Róža" (1961) – jego tytułową bohaterką jest Polka. Pisze utwory sceniczne, spośród których wyróżniają się: "Kwas budźe" (1962), "Wopyt pola přiwuznych" (1972), "Chěžka na wsy na předań" (1979).

</doc>
<doc id="614794" url="https://pl.wikipedia.org/wiki?curid=614794" title="NGC 6147">
NGC 6147

NGC 6147 (również PGC 58077) – galaktyka spiralna (Sb), znajdująca się w gwiazdozbiorze Herkulesa. Odkrył ją 26 maja 1849 roku George Stoney – asystent Williama Parsonsa.
W niektórych katalogach i bazach obiektów astronomicznych galaktyka ta nosi oznaczenie NGC 6141, zaś jako NGC 6147 błędnie skatalogowano tam sąsiednią galaktykę PGC 58078.

</doc>
<doc id="614796" url="https://pl.wikipedia.org/wiki?curid=614796" title="Messier 28">
Messier 28

Messier 28 (również M28, NGC 6626) – gromada kulista w konstelacji Strzelca. Została odkryta 27 lipca 1764 roku przez Charles’a Messiera.
Jest oddalona o około 17,9 tys. lat świetlnych od Ziemi oraz 8,8 tys. lat świetlnych od centrum Galaktyki. Jej jasność obserwowana wynosi 6,79. Znajduje się w niej co najmniej 18 gwiazd zmiennych typu RR Lyrae, 1 typu W Virginis (okres zmienności 17 dni) i 1 gwiazda o długim okresie zmienności (prawdopodobnie typu RV Tauri).
Messier 28 jest drugą gromadą kulistą, w której odkryto pulsar milisekundowy. Jest on oznaczony PSR 1821-24, a jego okres obrotu wynosi 3,05 milisekundy.

</doc>
<doc id="614799" url="https://pl.wikipedia.org/wiki?curid=614799" title="NGC 6148">
NGC 6148

NGC 6148 (również PGC 58162) – galaktyka spiralna (S), znajdująca się w gwiazdozbiorze Herkulesa. Odkrył ją Albert Marth 10 czerwca 1864 roku.

</doc>
<doc id="614800" url="https://pl.wikipedia.org/wiki?curid=614800" title="NGC 6626">
NGC 6626



</doc>
<doc id="614801" url="https://pl.wikipedia.org/wiki?curid=614801" title="NGC 6149">
NGC 6149

NGC 6149 (również PGC 58183 lub UGC 10391) – galaktyka soczewkowata (S0), znajdująca się w gwiazdozbiorze Herkulesa. Odkrył ją Lewis A. Swift 3 kwietnia 1887 roku. Jest to galaktyka z aktywnym jądrem typu LINER.

</doc>
<doc id="614802" url="https://pl.wikipedia.org/wiki?curid=614802" title="Rich text format">
Rich text format



</doc>
<doc id="614804" url="https://pl.wikipedia.org/wiki?curid=614804" title="NGC 6150">
NGC 6150

NGC 6150 (również PGC 58105) – galaktyka eliptyczna (E?), znajdująca się w gwiazdozbiorze Herkulesa. Odkrył ją William Herschel 18 marca 1787 roku. Jest to galaktyka z aktywnym jądrem zaliczana do radiogalaktyk.

</doc>
<doc id="614807" url="https://pl.wikipedia.org/wiki?curid=614807" title="Maria Zbyszewska">
Maria Zbyszewska

Maria Zbyszewska (ur. 30 kwietnia 1925 w Warszawie, zm. 9 lipca 1985 we Wrocławiu) – polska aktorka teatralna i filmowa oraz pedagog.
Życiorys.
Egzamin eksternistyczny zdała w 1945 w Krakowie. Była aktorką teatrów: w Gdyni (Teatr Wybrzeże - 1946/1948), Poznaniu (Teatr Polski - sezon 1948/1949), Wrocławiu (Teatr Polski - 1949/1956), Szczecinie (Teatr Współczesny - 1956/1957). W latach 1957–1985 pracowała w Teatrze Rozmaitości (Współczesnym) we Wrocławiu. Od 1976 należała do grona wykładowców wrocławskiej filii PWST w Krakowie. Znana przede wszystkim z roli Mani Pawlak, żony Kazimierza.
W 1983 otrzymała Nagrodę Ministra Kultury i Sztuki I stopnia za „całokształt dokonań aktorskich w zakresie teatru”.
Była pierwszą żoną aktora Ludwika Benoit, matką aktora Mariusza Benoit. Została pochowana na wrocławskim cmentarzu św. Wawrzyńca (pole 6, aleja główna, grób 237).
Filmografia (wybrane).
Źródło: Filmpolski.pl.

</doc>
<doc id="614809" url="https://pl.wikipedia.org/wiki?curid=614809" title="Jurij Koch">
Jurij Koch

Jurij Koch, (ur. 15 września 1936 w Hórkach (niem. Horka)) – pisarz łużycki, tworzący w językach dolno- i górnołużyckim. Autor zbioru wierszy "Nadróžny koncert" (1965) - z polskimi motywami. Tworzył powieści o tematyce współczesnej, poruszające problemy konfliktów narodowych i społecznych na Dolnych Łużycach: "Mjez sydom mostami" (1968), "Róžamarja abo rozžohnowanje we nas" (1975), "Nawrót sonow" (1983), nowele ("Drzewo wiśni" 1984, wydanie polskie 1993), opowiadania, m.in. "Židowka Hana" (1963). Opublikował dużo artykułów z życia Budziszyna.

</doc>
<doc id="614812" url="https://pl.wikipedia.org/wiki?curid=614812" title="NGC 6154">
NGC 6154

NGC 6154 (również PGC 58095 lub UGC 10382) – galaktyka spiralna z poprzeczką (SBa), znajdująca się w gwiazdozbiorze Herkulesa. Odkrył ją William Herschel 15 maja 1787 roku. Jest to galaktyka z aktywnym jądrem typu LINER.

</doc>
<doc id="614813" url="https://pl.wikipedia.org/wiki?curid=614813" title="NGC 6155">
NGC 6155

NGC 6155 (również PGC 58115 lub UGC 10385) – galaktyka spiralna (Sc), znajdująca się w gwiazdozbiorze Herkulesa. Odkrył ją William Herschel 12 maja 1787 roku.

</doc>
<doc id="614815" url="https://pl.wikipedia.org/wiki?curid=614815" title="NGC 6156">
NGC 6156

NGC 6156 (również PGC 58536) – galaktyka spiralna z poprzeczką (SBc), znajdująca się w gwiazdozbiorze Trójkąta Południowego. Odkrył ją John Herschel 24 kwietnia 1835 roku.

</doc>
<doc id="614816" url="https://pl.wikipedia.org/wiki?curid=614816" title="Ministerstwo Energetyki">
Ministerstwo Energetyki



</doc>
<doc id="614817" url="https://pl.wikipedia.org/wiki?curid=614817" title="NGC 6157">
NGC 6157

NGC 6157 (również PGC 58101) – galaktyka eliptyczna (E-S0), znajdująca się w gwiazdozbiorze Smoka. Odkrył ją Lewis A. Swift 28 czerwca 1886 roku.

</doc>
<doc id="614818" url="https://pl.wikipedia.org/wiki?curid=614818" title="NGC 6158">
NGC 6158

NGC 6158 (również PGC 58198) – galaktyka eliptyczna (E-S0), znajdująca się w gwiazdozbiorze Herkulesa. Odkrył ją William Herschel 17 marca 1787 roku.

</doc>
<doc id="614821" url="https://pl.wikipedia.org/wiki?curid=614821" title="NGC 6159">
NGC 6159

NGC 6159 (również PGC 58185 lub UGC 10397) – galaktyka eliptyczna (E-S0), znajdująca się w gwiazdozbiorze Herkulesa. Odkrył ją Édouard Jean-Marie Stephan 20 lipca 1879 roku. Należy do galaktyk Seyferta typu 2.

</doc>
<doc id="614822" url="https://pl.wikipedia.org/wiki?curid=614822" title="NGC 6160">
NGC 6160

NGC 6160 (również PGC 58199 lub UGC 10400) – galaktyka eliptyczna (E), znajdująca się w gwiazdozbiorze Herkulesa. Odkrył ją William Herschel 18 marca 1787 roku.

</doc>
<doc id="614823" url="https://pl.wikipedia.org/wiki?curid=614823" title="NGC 6161">
NGC 6161

NGC 6161 (również PGC 58235 lub HCG 82C) – galaktyka spiralna (Sc), znajdująca się w gwiazdozbiorze Herkulesa. Odkrył ją Édouard Jean-Marie Stephan 30 czerwca 1870 roku. Należy do zwartej grupy galaktyk Hickson 82 (HCG 82).

</doc>
<doc id="614824" url="https://pl.wikipedia.org/wiki?curid=614824" title="NGC 6162">
NGC 6162

NGC 6162 (również PGC 58238, UGC 10403 lub HCG 82A) – galaktyka soczewkowata (S0), znajdująca się w gwiazdozbiorze Herkulesa. Odkrył ją Édouard Jean-Marie Stephan 30 czerwca 1870 roku. Należy do zwartej grupy galaktyk Hickson 82 (HCG 82).

</doc>
<doc id="614827" url="https://pl.wikipedia.org/wiki?curid=614827" title="Polska w Konkursie Piosenki Eurowizji">
Polska w Konkursie Piosenki Eurowizji

Polska uczestniczy w Konkursie Piosenki Eurowizji od 1994. Od czasu debiutu za transmisję i przygotowania do konkursu w kraju odpowiada polski nadawca publiczny Telewizja Polska (TVP).
Najlepszym wynikiem kraju w konkursie jest drugie miejsce zajęte przez Edytę Górniak z piosenką „To nie ja!” w finale konkursu w 1994.
Z powodu słabych wyników osiągniętych poprzez reprezentantów, TVP nie została dopuszczona do udziału w konkursie w 2000 i 2002. W 2011 wycofała się z uczestnictwa w 57. konkursie, tłumacząc decyzję przygotowaniami do dwóch imprez sportowych rozgrywanych w 2012 (Mistrzostw Europy w Piłce Nożnej i Letnich Igrzysk Olimpijskich), a po dwóch latach przerwy powróciła do konkursu i od 2014 corocznie w nim startuje.
Historia Polski w Konkursie Piosenki Eurowizji.
Telewizja Polska zaczęła emitować konkurs w 1965. W latach 1965–1970 transmitowała „na żywo” koncerty finałowe, w latach 1985–1990 retransmitowała konkurs z kilkutygodniowym opóźnieniem, a od 1991 ponownie transmitowała koncerty „na żywo”. Z uwagi na przynależność Polski do OIRT w latach 1946–1993, organizacji konkurencyjnej wobec EBU, TVP nie wystawiała kandydatów do Konkursu Piosenki Eurowizji. Brak możliwości startu w Eurowizji przez Polskę mógł być jednym z powodów powołania przez nią i inne telewizje krajów bloku wschodniego Festiwalu Interwizji.
Lata 90..
Dołączywszy do EBU w 1993, TVP podjęła decyzję o debiucie w Konkursie Piosenki Eurowizji i wysłaniu reprezentanta na finał 39. konkursu organizowanego w Dublinie. Propozycję startu odrzuciła m.in. Edyta Bartosiewicz. Propozycję przyjęła Edyta Górniak, której zaproponowano nagranie piosenki stworzonej przez Włodzimierza Korcza z tekstem Wojciecha Młynarskiego. W międzyczasie wokalistka pracowała nad innymi propozycjami, w tym „To nie ja!” autorstwa Stanisława Syrewicza i „Śpijcie, dzieci nocy” Piotra Rubika. Do obu kompozycji tekst napisał Jacek Cygan. Po konsultacji z TVP zdecydowano, że konkursową piosenką będzie „To nie ja!”. 23 kwietnia delegacja wyleciała do Dublina, gdzie wkrótce rozpoczęto próby sceniczne do występu. W notowaniach bukmacherskich zajmowała wówczas szóste miejsce. Podczas ostatniej próby kamerowej, która odbyła się 29 maja i była transmitowana na żywo do wszystkich krajów uczestniczących w głosowaniu, Górniak zaśpiewała fragment piosenki w języku angielskim, co tłumaczyła bólem spowodowanym zapaleniem krtani, tchawicy i gardła; jednocześnie spełniła prośbę Wiktora Kubiaka, który upatrywał w tym zabiegu szansę na wzbudzenie zainteresowania międzynarodowego rynku muzycznego. Wykonanie naruszyło ówczesny regulamin konkursu, który nakazywał uczestnikom śpiewanie wyłącznie w języku ojczystym, a protest wobec udziału Polski wyraziły delegacje z sześciu krajów (Hiszpanii, Szwecji i Grecji, Islandii, Estonii i Finlandii). Jeszcze na pół godziny przed rozpoczęciem koncertu finałowego niepewne były losy występu polskiej delegacji, ostatecznie w związku z brakiem formalnego zgłoszenia protestu Górniak została dopuszczona do występu w finale. Zdobyła w nim łącznie 166 punktów, w tym maksymalne noty (12 punktów) od komisji jurorskich z pięciu krajów, dzięki czemu zajęła drugie miejsce z 60-punktową stratą do zwycięzców. Podczas występu miała na sobie sukienkę zaprojektowaną przez Vivienne Tam i kupioną w Hongkongu za ok. 30 mln starych złotych. Na scenie towarzyszył jej żeński chórek, w którym śpiewała Alicja Borkowska i dwie irlandzkie wokalistki, Robyn Grant i Pauline Bolger. Występ wzbudził podziw zebranych delegacji konkursowych, organizatorów oraz m.in. prezydent Irlandii Mary Robinson. W Polsce występ obejrzało 12 mln telewidzów. W skład polskiej komisji jurorskiej oceniającej propozycje konkursowe weszli: Irena Santor, Włodzimierz Korcz, Anna Maria Jopek, Tadeusz Woźniak, Maciej Chmiel, Szymon Majewski, Małgorzata Szniak, Marek Gaszyński, Marek Niedźwiecki, Tomasz Justyński, Anna Rutkowska, Jacek Olechowski, Agnieszka Gach, Ilona Skrętna, Maria Teodorowicz i Elżbieta Chełstowska, a przewodniczącym jury był Janusz Kosiński. Po finale konkursu Stanisław Syrewicz został oskarżony przez izraelskiego piosenkarza Joniego Nameriego o popełnienie plagiatu jego piosenki „A Man in Love” () z 1987. Kompozytor odparł zarzuty, tłumacząc, że melodię skomponował w 1984 dla zespołu Chicago, a nagranie demo pozostawało w tzw. publishingu.
W 1995 TVP wzięła udział w 40. Konkursie Piosenki Eurowizji odbywającym się w Dublinie. Początkowo planowano, by reprezentantką Polski została Alicja Borkowska, która rok wcześniej była chórzystką podczas występu Edyty Górniak. Redakcja działu rozrywki TVP, której ówczesnym szefem był Andrzej Horubała, zdecydowała, że w konkursie wystąpi Justyna Steczkowska z piosenką „Sama” autorstwa Mateusza Pospieszalskiego i Wojciecha Waglewskiego. Reprezentantka wystąpiła w konkursie jako „Justyna”. Przed rozegraniem finału była typowana przez dziennikarzy do zajęcia ostatniego miejsca w konkursie. 13 maja wystąpiła otworzyła stawkę konkursową i zajęła 18. miejsce, zdobywając 15 punktów. Podczas występu towarzyszyły jej siostry, Krystyna i Magda Steczkowskie i orkiestra, którą dyrygował Noel Kelehan. W skład polskiej komisji jurorskiej oceniającej wszystkie propozycje konkursowe weszli: Andrzej Marzec, Małgorzata Gelo, Marek Bieliński, Ewa Zychowicz, Irena Santor, Marek Łańcucki, Edyta Górniak, Mariusz Jagoda, Janusz Rzeszewski, Justyna Kucharska, Czesław Niemen, Mirosława Zamojska, Janusz Stokłosa, Agnieszka Jakołcewicz, Robert Janson i Wiesława Siudara, a sekretarzem jury został Jan Chojnacki.
W 1996 TVP wzięła udział w finale 41. Konkursu Piosenki Eurowizji organizowanym w Oslo. Początkowo rozważano, by reprezentantką Polski była Violetta Brzezińska. W trakcie audycji w Programie III Polskiego Radia ogłoszono, że w konkursie wystąpi Kasia Kowalska z utworem „Chcę znać swój grzech...”, który napisała we współpracy z Robertem Amirianem. 11 maja wraz z resztą delegacji przyleciała do Oslo, gdzie wkrótce rozpoczęła próby sceniczne do występu. 18 maja zajęła 15. miejsce w finale, zdobywszy 31 punktów od jurorów. Podczas występu na scenie towarzyszyli jej Adam Cegielski, Bogdan Hołownia, Dorota Miśkiewicz i Anna Serafińska, a także orkiestra, którą dyrygował Wiesław Pieregorólka. Konkurs komentowała Dorota Osman. W skład polskiej komisji jurorskiej oceniającej propozycje konkursowe weszli: Justyna Steczkowska, Kayah, Grzegorz Ciechowski, Ewa Bem i Urszula. Sekretarzem jury był Jan Chojnacki.
W 1997 TVP przeprowadziła wewnętrzne eliminacje do 42. Konkursu Piosenki Eurowizji rozgrywanego w Dublinie. Zaproszenie do reprezentowania Polski odrzuciła m.in. Natalia Kukulska z utworem „Powieki kryją świat”. Przedstawicielką kraju została Anna Maria Jopek z piosenką „Ale jestem”, którą napisali Tomasz Lewandowski i Magda Czapińska. Kandydaturę nadesłała do TVP Gina Komasa, ówczesna szefowa nagrań w Polskim Radiu. Pod koniec kwietnia rozpoczęła próby kamerowe do występu w finale konkursu. Po próbach typowana była przez dziennikarzy do zajęcia miejsca w ścisłej czołówce. 3 maja wystąpiła w koncercie finałowym i zajęła 11. miejsce z 54 punktami na koncie. Podczas występu towarzyszyli jej: Wojciech Pilichowski, Robert Amirian, Krzysztof Przybyłowicz, Agnieszka Betley i Dorota Miśkiewicz. Orkiestrą dyrygował Krzesimir Dębski. Konkurs komentowali Jan Wilkans (dla TVP1) i Artur Orzech (dla Polskiego Radia Bis). W skład polskiej komisji jurorskiej, oceniającej finałowe propozycje konkursowe, weszli: Wioleta Machowiec, Jacek Skubikowski, Patrycja Markowska, Robert Janson, Magda Makarewicz, Wojciech Karolak, Olga Kurek, Paweł Brodowski, Danuta Błażejczyk, Michał Borkowski, Anita Lipnicka, Grzegorz Szczerba, Joanna Rawik, Jacek Makowski, Hanna Banaszak i Artur Jaworski. Sekretarzem jury, podającym wyniki głosowania w finale konkursu, został Jan Chojnacki, a notariuszem – Robert Błaszczak. W wywiadach Jopek podkreśla, że po udziale w konkursie otrzymała kilka propozycji podpisania kontraktów wydawniczych.
W 1998 TVP wzięła udział w 43. Konkursie Piosenki Eurowizji. Reprezentant został wyłoniony poprzez wewnętrzne eliminacje. Wyboru dokonała pięcioosobowa komisja jurorska. Do siedziby telewizji nadesłano 45 propozycji; kandydatury przesłało 38 wykonawców, w tym zespół De Su, Kasia Stankiewicz i Mietek Szcześniak. Zdecydowano, że na konkurs zostanie wysłany zespół Sixteen z piosenką „To takie proste” autorstwa Jarosława i Olgi Pruszkowskich. 9 maja w Birmingham reprezentanci wystąpili jako siódmi w kolejności w finale konkursu. Zajęli 17. miejsce, zdobywszy 19 punktów, w tym 10 punktów od jury z Rumunii. Podczas występu orkiestrą dyrygował Wiesław Pieregorólka. Po konkursie wokalistka zespołu Renata Dąbkowska udzieliła wywiadu, w którym określiła występ na Eurowizji jako „klęskę”. Podczas konkursu w 1998 wprowadzono głosowanie audiotele. W każdym kraju powołana została ośmioosobowa komisja jurorska, której wyniki głosowania brano pod uwagę w przypadku problemów technicznych w głosowaniu telefonicznym. W skład polskiej komisji jurorskiej weszli: Janusz Kosiński (przewodniczący jury), Marek Michalski, Patrycja Kosiarkiewicz, Olgierd Chrobak, Anetta Jaworska-Rutkowska, Jerzy Gach, Majka Jeżowska, Maria Kopek i Paweł Kostrzewa. Sekretarzem jury, który podał w finale wyniki polskiego głosowania, był Jan Chojnacki, a notariuszem – Robert Błaszczak.
W 1999 Polska uczestniczyła w 44. Konkursie Piosenki Eurowizji rozgrywanym w Jerozolimie. Reprezentant został wyłoniony wewnętrznie przez TVP. W przeciwieństwie do poprzednich lat najpierw wyłoniono konkursowy utwór, a dopiero później szukano jego wykonawcy. Na przesłuchania zostało zaproszonych kilku wykonawców, którzy mieli zaśpiewać piosenkę „Przytul mnie mocno” Seweryna Krajewskiego i Wojciecha Ziembickiego. W przesłuchaniach uczestniczyli m.in. Andrzej Piaseczny i Kasia Stankiewicz. Zdecydowano, że wykonawcą piosenki w konkursie będzie Mieczysław Szcześniak. 29 maja wystąpił w finale konkursu z 12. numerem startowym i zdobył 17 punktów w głosowaniu telewidzów, plasując się na 18. miejscu. W skład polskiej komisji jurorskiej, powołanej w przypadku problemów z przyjmowaniem głosów telewidzów, weszli: Leszek Gnoiński, Anna Budzyń, Andrzej Kuryło, Magda Karłowicz, Jacek Rokiciński, Monika Makowska, Andrzej Piaseczny i Anetta Jaworska. Sekretarzem jury podającym w finale wyniki polskiego głosowania został Jan Chojnacki, natomiast skrutatorem czuwającym nad prawidłowym przebiegiem głosowania – Robert Błaszczak. W wywiadzie dla portalu JazzSoul.pl Szcześniak przyznał, że udział w konkursie „nauczył go, by już nigdy nie dał się przekonać, żeby śpiewać w miejscach, które nie są przeznaczone dla niego”. W trakcie internetowego czatu ujawnił, że jego start w konkursie był pomysłem wytwórni płytowej, z którą miał wówczas podpisany kontrakt.
Lata 2000..
Zgodnie z ówczesnym regulaminem konkursu, TVP nie mogła wystawić reprezentanta na 45. Konkurs Piosenki Eurowizji w 2000 ze względu na słaby wynik osiągnięty przez Mieczysława Szcześniaka podczas finału w 1999. Telewizja transmitowała koncert finałowy konkursu. Po rocznej przerwie TVP wzięła udział w 46. Konkursie Piosenki Eurowizji organizowanym w Kopenhadze. Wyboru reprezentanta dokonała sekcja rozrywki TVP na czele z Markiem Sierockim, który zlecił wybranym kompozytorom napisanie piosenki na konkurs. Jedną z nich stworzył Romuald Lipko, który zaproponował nagranie piosenki Natalii Kukulskiej, jednak ta odrzuciła ofertę. Zaproszenie TVP przyjął Andrzej „Piasek” Piaseczny, który odmówił jednak wykonania piosenki Lipki ze słowami Andrzeja Mogielnickiego. Stworzył inną piosenkę, do której napisania został zaproszony kompozytor Robert Chojnacki. 2 marca 2001 TVP poinformowała, że konkursową piosenką reprezentanta Polski będzie utwór „Z kimś takim”. Pod koniec miesiąca ogłoszono, że podczas konkursu wystąpi z anglojęzyczną wersją piosenki – „2 Long”, do której tekst napisał John Porter. 12 maja wystąpił w finale konkursu. Otrzymał 11 punktów, plasując się na 20. miejscu. Podczas występu towarzyszyły mu chórzystki: Beata Bednarz, Patrycja Gola i Katarzyna Pysiak. Po finale konkursu został uznany najgorzej ubranym uczestnikiem Eurowizji 2001. W skład rezerwowej polskiej komisji jurorskiej oceniającej finałowe występy zasiedli: Monika Makowska, Robert Karpiński, Maja Rajczuk-Żukowska, Tomasz Stańczyk, Małgorzata Olszewska, Michał Żebrowski, Urszula i Marek Łańcucki. Przewodniczącym jury był Andrzej Witkowski, sekretarzem – Maciej Orłoś, a notariuszem – Dorota Rynkiewicz.
Zgodnie w ówczesnym regulaminem, udział polskiego nadawcy w 47. Konkursie Piosenki Eurowizji został uniemożliwiony z powodu zajęcia słabego wyniku przez Andrzeja Piasecznego w widowisku w poprzednim roku. Podobnie jak przed dwoma laty, polski nadawca zdecydował się jednak na transmisję konkursu. W 2003 TVP postanowiła po raz pierwszy zorganizować publiczne eliminacje do Konkursu Piosenki Eurowizji. Do selekcji zgłoszono 43 kompozycje. Komisja sędziowska, powołana przez TVP, wyłoniła 14 finalistów, którymi zostali: Zdobywcy Pewnych Oskarów, Gosia Orczyk, Stachursky, Varius Manx, Wilki, Bracia, Ich Troje, Ocean Front, IRA, Magda Femme i Spotlight, Blue Café, Georgina Tarasiuk, Adieu i Krzysztof Antkowiak, Ha-Dwa-O! i Jan Benedek. Po ogłoszeniu finalistów z konkursu została zdyskwalifikowana Georgina Tarasiuk, która zgłosiła się do eliminacji w wieku 13 lat, czym złamana regulamin stanowiący o tym, że mogą w nim brać udział wykonawcy, którzy ukończyli 16 lat. Liczba uczestników została zredukowana do 14 finalistów. W finale krajowych selekcji pierwsze miejsce zdobył zespół Ich Troje z utworem „Keine Grenzen – Żadnych granic”, dzięki czemu formacja została reprezentacją Polski w 48. Konkursu Piosenki Eurowizji w Rydze. Tekst piosenki nawoływał do pokoju i do zaprzestania wojen na świecie. Finał eliminacji obejrzało łącznie prawie 7,27 miliona telewidzów, co dało stacji wynik ok. 48% udziału na rynku tego dnia. Po koncercie finałowym pojawiły się doniesienia, jakoby z powodu problemów technicznych uniemożliwiono oddawanie głosów na inn|ych uczestników selekcji. Podczas odczytywania oficjalnych wyników selekcji Artur Orzech ogłosił, że telewidzowie oddali niemal 35 tys. głosów. Jak się później okazało, system komputerowy zliczający głosy nie był przygotowany do otrzymania dużej liczby SMS-ów wysyłanych w ciągu 15 minut, przez co producenci zdecydowali się na ogłoszenie cząstkowych wyników na podstawie głosów, które spłynęły w czasie transmisji widowiska. W trakcie koncertu otrzymano 27 049 SMS-ów. W efekcie głosy publiczności docierały jeszcze dwa dni po konkursie, a łączna ich suma wyniosła około trzystu tysięcy. Nie zmieniło to ostatecznych wyników, jednak zmniejszyło do 3% przewagę zwycięzców nad zdobywcami drugiego miejsca. Pomimo wyjaśnień, zespół był krytykowany w mediach, a wyniki finału uznano za „sfałszowane” oraz „ustalone z góry”. W międzyczasie zespół Ich Troje wziął udział w niemieckich eliminacjach do konkursu, do których zgłosił się z piosenką „Liebe macht Spaß” nagraną we współpracy z niemiecką wokalistką Elli Mücke. Zajęli szóste miejsce w finale. Wystąpili w selekcjach w celu promocji płyty, którą zamierzali wydać na niemieckim rynku muzycznym. Przed występem w Konkursie Piosenki Eurowizji zespół wyruszył w europejską trasę promocyjną, którą zafundowała wytwórnia formacji, Universal Music Polska. Jak oznajmił Wiśniewski, TVP nie była zainteresowana wsparciem finansowym reprezentantów, przez co muzycy zastanawiali się nad rezygnacją z udziału w konkursie. 24 maja wystąpili w finale konkursu i zajęli siódme miejsce po zdobyciu 90 punktów, w tym m.in. maksymalnej noty 12 punktów od widzów z Niemiec i po 10 punktów z Austrii i Malty. W skład polskiej komisji jurorskiej oceniającej konkursowe propozycje w finale, której wyniki wykorzystane byłyby w przypadku problemów z głosowaniem telewidzów, weszli: Marta Gach, Piotr Rzeczycki, Dorota Miśkiewicz, Krzysztof Wydrzycki, Agnieszka Olszewska, Tomasz Augustyniak, Aneta Strypikowska i Zygmunt Kukla. Przedstawicielem jury był Janusz Kosiński, sekretarzem – Maciej Orłoś, a notariuszem – Joanna Wrzochalska-Zarębska. Jurorzy umieścili w pierwszej trójce rankingu piosenki z Estonii, Belgii (zwycięzca polskiego głosowania) oraz Portugalii. Telewidzowie z Polski przyznali łącznie 129 076 głosów, w tym 19 894 nieważnych, bo oddanych na Ich Troje.
We wrześniu 2003 TVP rozpoczęła etap nadsyłania propozycji, które miały szansę wziąć udział w krajowych eliminacjach do 49. Konkursu Piosenki Eurowizji. Pod koniec stycznia 2004 stacja zorganizowała Krajowe Eliminacje. Do telewizji nadesłano 75 propozycji, a siedmioosobowa komisja jurorska dopuściła do finału 15 kandydatów, którymi zostali: Golden Life, Łzy, Alicja Janosz, Magda Steczkowska i Indigo, Katarzyna Klich, Marcin Rozynek, Janusz Radek, Sistars, Goya, Planeta, Łukasz Zagrobelny i Offside, Kowalski, Krzysztof Kiljański i Blue Café. W finale selekcji największą liczbę 51 736 głosów od telewidzów otrzymała piosenka zespołu Blue Café „Love Song”, dzięki czemu wygrała eliminacje. Finał eliminacji obejrzało łącznie 6,5 miliona telewidzów. Dzięki zajęciu przez Polskę miejsca w czołówce Eurowizji 2003, Polska miała zapewnione miejsce w finale konkursu w 2004. W marcu zespół Blue Café przygotował nową wersję piosenki, wzbogaconą o hiszpańskojęzyczny bridge. W kwietniu wyruszyli w europejską trasę promocyjną. 15 maja wystąpili w finale konkursu z 19. numerem startowym. Otrzymali 27 punktów od telewidzów, kończąc udział na 17. miejscu. Po finale polskie media krytykowały poziom konkursu oraz występ reprezentacji Polski. Pod krytykę poddano np. kreację Tatiany Okupnik, przez który wokalistka uzyskała tytuł drugiej najgorzej ubranej uczestniczki konkursu.
Pod koniec września 2004 pojawiły się doniesienia o planach zorganizowania krajowych eliminacji do 50. Konkursu Piosenki Eurowizji w 2005. Zainteresowanie udziałem wyraził wówczas m.in. zespół Virgin. Na przełomie listopada i grudnia pojawiły się pogłoski o planie wycofania się stacji z udziału w widowisku, później TVP potwierdziła chęć uczestnictwa. Za uczestnictwo w konkursie telewizja miała zapłacić EBU ok. 1 miliona złotych. W styczniu TVP poinformowała, że reprezentant kraju zostanie wybrany wewnętrznie przez 28-osobową komisję jurorską. Decyzja o wyborze reprezentanta przez komisję jurorską zniechęciła niektórych wykonawców z uczestnictwa, w tym np. zespół Virgin oraz Janusza Artura Stefaniaka, który zgłosił się z piosenką „Intymne myśli (You Know What I Mean)” do francuskich eliminacji. Chęć udziału w selekcjach wyrazili natomiast m.in. niemiecki kompozytor Ralph Siegel oraz maltański muzyk Gerard James Borg. Termin zgłaszania kandydatów trwał do 20 stycznia. Do siedziby TVP nadesłano 63 propozycje, z czego część nie spełniania czasowych wymogów eurowizyjnej kompozycji, przekraczając regulaminowe trzy minuty trwania. Kandydatury nadesłali m.in. Offside (z utworem „Wiatr od słońca”), Patrycja Markowska, Felicjan Andrzejczak, Analog, Marco Bocchino oraz Jakub i Maciej Molędowie. Nazwisko reprezentanta zostało podane 29 stycznia 2005 podczas specjalnego odcinka programu TVP "Stratosfera". W trakcie programu ogłoszono, że na konkurs do Kijowa pojedzie zespół Ivan i Delfin z utworem „Czarna dziewczyna”, zawierającą tekst w językach polskim i rosyjskim. Na piosenkę zagłosowało 15 z 28 członków komisji jurorskiej, której sekretarzem był Jacek Cieślak. Utwór zdobył łącznie 141 punktów, w tym najwyższą notę 12 pkt od ośmiu sędziów. Drugie miejsce zdobyła piosenka Moniki Jarosińskiej i Zenona Boczara „First Kiss”, a trzecie – utwór zespołu Abra „Le luxe”. W pierwszej „dziesiątce” znaleźli się także: Agata Torzewska („Ma vie”), Ewa Kowalska i Przyjaciele („Euro Smile”), Leonie („Miracle”), Krzysztof Antkowiak („Roses All Around”), Drum Machina („Jumpin’”), Lady Tullo („Full of Life”) i Zuzanna Szreder („Did I...?”). Podczas programu gościnnie wystąpili byli reprezentanci kraju w konkursie: Justyna Steczkowska, Ich Troje i Blue Café. Wybór komisji spotkał się z mieszanym odbiorem w ogólnopolskich mediach: przeciwnicy wyboru krytykowali, że piosenka reprezentuje gatunek disco polo, a zwolennicy twierdzili, że „na tego typu festiwal ten zespół się nadaje w sam raz... Tam nie ma po co wysyłać zbyt zaawansowanej muzyki”. Wśród zagranicznych fanów konkursu również nastąpił podział: dla jednych „Czarna dziewczyna” była „doskonałym utworem na festiwal Eurowizji”, drudzy twierdzili, że „utwór nie ma żadnych szans na sukces w krajach, takich jak np. Hiszpania czy Wielka Brytania”. W marcu reprezentanci przedstawili nową aranżację utworu, zawierającą dodatkowe wokale wspierające oraz dłuższą część rosyjskojęzyczną. W maju rozpoczęli próby kamerowe na scenie w Kijowie, które były pozytywnie oceniane przez dziennikarzy zgromadzonych w centrum prasowym i publiczność obecną na próbach. 19 maja wystąpili jako ostatni, 25. w kolejności w półfinale konkursu. Zajęli 11. miejsce po zdobyciu 81 punktów, przez co nie awansowali do finału. Do awansu zabrakło im czterech punktów. Na scenie zespołowi towarzyszyły dwie tancerki (Radosława Bogusławska i Aneta Bocwińska-Bartoszuk) i Gosia Andrzejewicz, która grała na akordeonie. Reprezentacja ubrana była w tradycyjne stroje romskie. Podczas transmisji konkursu TVP po raz pierwszy skorzystała z technologii AC3 Digital, dzięki której transmitowała dźwięk w wysokiej jakości. Po finale konkursu występ reprezentantów był szeroko komentowany w mediach. W 2012 występ trafił do rankingu „20 najciekawszych występów eurowizyjnych ostatnich lat” przygotowanym przez portal "Eurosong.hr".
W 2005 TVP potwierdziła udział w 51. Konkursie Piosenki Eurowizji organizowanym w Atenach. W listopadzie poinformowała o wyborze reprezentanta kraju poprzez finał krajowych eliminacji. W grudniu udział w selekcjach wyraził zespół Ich Troje, który reprezentował kraj podczas konkursu w 2003. Do siedziby telewizji napłynęło 113 zgłoszeń. Do stawki finałowej koncertu zakwalifikowano 15 wykonawców, którymi zostali: Ich Troje, Brathanki, Maciej Silski, Sławomir Uniatowski, Agata Torzewska, Queens, Dezire, Ha-Dwa-O!, Kasia Cerekwicka, Kasia Moś, The Jet Set, Kto To, Danzel, Leonie Kuizenga i Mosqitoo, a na liście rezerwowej znaleźli się: Jerzy Grunwald, The Crakers, Sara May, Offside i Anabel Conde. Kandydatury przesłali też np. Mandaryna, Ivan i Delfin, Szymon Wydra czy Marcin Czyżewski. Finał selekcji "Piosenka dla Europy 2006" został rozegrany 28 stycznia 2006 w studiu telewizyjnej „Jedynki”. O zwycięzcy zdecydowali telewidzowie, którzy głosowali w systemie audiotele, oraz sześcioosobowa komisja jurorska. Głosy widzów i jurorów, przyznawane w tzw. systemie eurowizyjnym (tj. 12, 10, 8-1 punktów), były oddawane w stosunku 50:50. Największą liczbę 17 pkt otrzymały dwie piosenki: „Follow My Heart” zespołu Ich Troje i „Na kolana” Kasi Cerekwickiej. Ówczesny regulamin określał, że w przypadku remisu ważniejsze są głosy przyznane przez publiczność, dlatego program wygrał zespół Ich Troje, który zajął pierwsze miejsce w głosowaniu widzów. W kwietniu reprezentanci rozpoczęli promocyjną trasę po Europie. Przed występem w konkursie przygotowali nową wersję językową piosenki, wzbogaconą o język niemiecki i rosyjski. W maju rozpoczęli próby sceniczne przed konkursem. W trakcie występu członkowie zespołu ubrani byli w kostiumy inspirowane strojami europejskiej arystokracji XVIII wieku. Anna Świątczak miała na sobie również wenecką maskę, a Magda Femme i Justyna Majkowska trzymały w rękach maskaradowe maski, które symbolizowały skrywanie prawdziwych uczuć, o jakich była mowa w tekście utworu. Pod koniec występu Michał Wiśniewski przytulił się do brzucha ciążowego żony, Anny Świątczak. Występ był negatywnie komentarzy przez greckich dziennikarzy. 18 maja wystąpili jako 12. w kolejności podczas półfinału konkursu. Zdobyli 70 punktów i zajęli 11. miejsce, przez co nie awansowali do finału. Do awansu zabrakło im sześciu punktów. Po udziale w konkursie Michał Wiśniewski podziękował fanom oraz Polonii za oddane głosy.
W 2006 TVP potwierdziła uczestnictwo w 52. Konkursie Piosenki Eurowizji organizowanym w Helsinkach. Pod koniec listopada opublikowała listę uczestników polskich eliminacji "Piosenka dla Europy 2007", których wybrała trzyosobowa komisja jurorska. Finalistami zostali: Vino, The Jet Set, Charizma, Kuba i Maciej Molędowie, Natasza Urbańska, Bikini, Button Hackers, Ania Szarmach, Hania Stach i Mikael Erlandsson. Na liście rezerwowej znaleźli się: Lidia, Zee, Kabri, Sandra Oldenstam i Plastic. Finał zaplanowano na 3 lutego 2007. Faworytem internautów do wygrania selekcji była piosenka zespołu The Jet Set „Time to Party”. Propozycja zwyciężyła w programie, zdobywszy największą liczbę głosów od telewidzów. Przed występem w konkursie reprezentanci Polski udali się w europejską trasę promocyjną, obejmującą występ m.in. w trakcie finałów konkursowych eliminacji w Hiszpanii, Łotwie, Litwie i Ukrainie, podczas koncertu "Cyprus 12 point" na Cyprze oraz w trakcie irlandzkiego talk-show "The Late Late Show" i w rosyjskim programie "C1R". W maju Sasha Strunin i David Serame rozpoczęli próby do eurowizyjnego występu. Podczas przygotowań wokalistka opisała prezentację jako „zachowaną w stylu Moulin Rouge”. 10 maja wystąpili w półfinale z 14. numerem startowym i zdobyli 75 punktów, plasując się na 14. miejscu, nie zdobywając awansu do finału. W wywiadzie udzielonym serwisowi Plejada.pl Strunin powiedziała, że występ w konkursie był dla niej „ogromnym stresem, bo reprezentowanie własnego państwa to wielka odpowiedzialność”.
W grudniu 2007 TVP potwierdziła udział w 53. Konkursie Piosenki Eurowizji organizowanego w Belgradzie i poinformowała, że krajowy reprezentant zostanie wybrany 23 lutego 2008 podczas koncertu selekcyjnego "Piosenka dla Europy 2008". Termin nadsyłania zgłoszeń do siedziby nadawcy minął 2 stycznia 2008. Ostatecznie nadesłano łącznie ok. 100 propozycji, do stawki finałowej zakwalifikowanych zostało dziesięciu kandydatów: Maciej Starnawski i Urban Noiz, Afromental, Queens, Isis Gee, Edi Ann, Kasia Nova, Margo, Man Meadow, Sandra Oxenryd i Krzysztof Zalewski. Na listę rezerwową trafili: Plastic, Grzegorz Kloc, Michał Karpacki, Zenon Boczar i Kashmir. Oprócz tego tzw. „dzikie karty” od TVP otrzymali: Natasza Urbańska, Izabela Kopeć i Żywiołak. Wśród zgłoszeń znalazły się także piosenki m.in. zespołu Video i Jarka Wista. Przed rozegraniem finału pojawiły się pogłoski o zmanipulowaniu wyników i wewnętrzny wybór Urbańskiej na reprezentantkę kraju, co zostało zdementowane przez TVP. O wynikach w programie decydowali telewidzowie i jurorzy (w stosunku głosów 50:50), którzy przyznali maksymalną liczbę 24 punktów utworowi Isis Gee „For Life”. Przed udziałem w konkursie reprezentantka wystąpiła w irlandzkim talk-show "The Late Late Show with Craig Ferguson". 20 maja wystąpiła jako 10. w kolejności w półfinale Eurowizji. Zdobywszy „dziką kartę” od jurorów, awansowała do finału rozgrywanego 24 maja. Wystąpiła w nim jako z 10. numerem startowym i zdobyła łącznie 14 punktów (10 od Irlandii i 4 od Wielkiej Brytanii), zajmując przedostatnie, 24. miejsce. Na scenie towarzyszył jej mąż Adam Gołębiowski, grający na fortepianie, a także czteroosobowy zespół smyczkowo-wokalny w składzie: Joanna Maksymowicz, Małgorzata Liberska, Patrycja Kawęcka i Beata Łapuk. Polski nadawca transmitował pierwszy półfinał oraz finał konkursu.
Po zajęciu przedostatniego miejsca w finale konkursu w 2008 TVP rozważała wycofanie się w udziału w 54. Konkursie Piosenki Eurowizji organizowanym w Moskwie. Telewizja sugerowała wówczas zmianę regulaminu konkursu oraz przywrócenie do niej komisji jurorskiej, aby ograniczyć geograficzno-polityczne głosowanie telewidzów. W połowie listopada TVP potwierdziła udział w konkursie w 2009. Poinformowała wówczas, że reprezentant zostanie wybrany w trakcie krajowych eliminacji "Piosenka dla Europy 2009". Zgłoszenia przyjmowano od 28 listopada do 16 stycznia 2009. 23 stycznia TVP opublikowała listę 12 finalistów, którymi zostali: Marco Bocchino i Aleksandra Szwed, Katarzyna Skrzynecka, Ira, Lidia Kopania, Renton, Stachursky, Det Betales, Mikromusic, Artur Chamski, Tigrita Project, Dali i Man Meadow. Kilka dni później TVP zdyskwalifikowała Katarzynę Skrzynecką, jedną z głównych faworytek do wygrania selekcji, i zespół Mikromusic za złamanie zasad regulaminowych mówiących, że konkursowa piosenka nie może być publikowana, emitowana lub/i wykonywana publicznie przed 1 października 2008. O wynikach selekcji zdecydowali telewidzowie i komisja jurorska. Przed rozegraniem finału faworytem do wygrania była piosenka Lidii Kopanii „I Don’t Wanna Leave”, która 14 lutego faktycznie zwyciężyła w finale selekcji, zdobywszy 22 punkty, w tym 12 pkt od widzów i 10 pkt od jury. Wybór spotkał się z mieszaną reakcją ze strony widzów – doceniali, że piosenka zawiera tekst w języku angielskim, ale krytykowali słabe warunki wokalne Kopanii oraz fakt, że Polska kolejny raz wystawia na konkurs balladę. Od 28 lutego do 18 kwietnia odbyła europejską trasę promocyjną. 29 kwietnia w warszawskim Teatrze „Baja” zorganizowano konferencję prasową z udziałem polskiej delegacji eurowizyjnej, która podsumowała przygotowania do konkursu. W maju delegacja przyleciała do Moskwy. Podczas pobytu Kopania rozchorowała się, co miało negatywny wpływ na jej warunki głosowe. 14 maja wystąpiła jako piąta w kolejności w drugim półfinale konkursu. Zdobyła 43 punkty i zajęła 12. miejsce, nie kwalifikując się do finału. Podczas występu na scenie towarzyszył jej trzyosobowy chórek (Patrycja Gola, Krzysztof Pietrzak i Jan Radwan) oraz tancerze (Dasza Akatowa i Maciej Pruszyński). Na scenie wystąpiła w sukni zaprojektowanej przez Macieja Zienia. Reżyserem występu był Bolesław Pawica, choreografię przygotowała Anna Milej, a za realizację koncepcji wizualnej odpowiadał Artur Szyman.
Lata 2010–2019.
W 2009 TVP potwierdziła udział w 55. Konkursie Piosenki Eurowizji i ogłosiła, że reprezentant zostanie wybrany poprzez krajowe eliminacje, których finał zostanie rozegrany 14 lutego 2010. Finalistów selekcji wybrała 10-osobowa komisja jurorska. Pod koniec listopada 2009 ogłoszono, że w finale wystąpią: Anna Cyzon, Aneta Figiel, Dziewczyny i PIN, który kilka dni później wycofał się z udziału. Stawkę konkursową uzupełniło siedmiu wykonawców, którzy otrzymali „dzikie karty” od TVP, czyli: Vir, Sonic Lake, Nefer, Leszcze, Iwona Węgrowska, Zosia Karbowiak i Marcin Mroziński. Udziału Mrozińskiego w eliminacjach domagali się fani konkursu, którzy wystosowali internetową petycję skierowaną do TVP. O zwycięzcy eliminacji decydowali telewidzowie, którzy mieli możliwość oddawania głosów po rozpoczęciu pierwszego występu konkursowego. Przed rozegraniem finału głównym faworytem fanów do zwycięstwa była piosenka Marcina Mrozińskiego „Legenda”. 14 lutego 2010 propozycja zwyciężyła w finale selekcji, zdobywając 33,61% głosów telewidzów, zostając propozycją reprezentującą Polskę w 55. Konkursie Piosenki Eurowizji. 14 marca reprezentant wystąpił z bałkańską wersją „Legendy” podczas koncertu "BH Eurosong 2010" w Sarajewie. Po występie poinformował, że nowa aranżacja piosenki była jedynie „ukłonem w stronę organizatorów”. Również w marcu wydano odświeżoną wersję piosenki, wzbogaconą o dodatkową warstwę melodyczną i instrumenty. Od 23 kwietnia do 14 maja w porannym programie TVP2 "Pytanie na śniadanie" emitowano cotygodniowy cykl „Mroziński do Oslo”, w którym relacjonowano przygotowania reprezentanta do występu w konkursie. 14 maja wokalista uczestniczył w przyjęciu „Warsaw Eurovision Party”. Kilka dni wcześniej wziął udział w nagraniu pocztówki prezentowanej przed występem Polski w konkursie. Zdjęcia odbyły się w okolicach Zamku Królewskiego w Warszawie w obecności m.in. członków Stowarzyszenia Miłośników Konkursu Piosenki Eurowizji „OGAE Polska”. Jak podkreśla, w trakcie przygotowań do występu na Eurowizji nie mógł liczyć na wsparcie logistyczne i finansowe ze strony TVP, a na potrzeby udziału w konkursie zaciągnął kredyt na kilkanaście tysięcy złotych. 18 maja wyleciał do Oslo, gdzie 19 maja rozpoczął próby sceniczne do występu w konkursie. 25 maja zaprezentował się jako dziewiąty w kolejności w pierwszym półfinale Eurowizji. Uzyskał 44 punkty, zajmując 13. miejsce, przez co nie awansował do finału. W trakcie występu na scenie towarzyszyły mu tancerki (Paulina Andrzejewska i Oliwia Kukułka) i chórzystki (Weronika Bochat, Mirella Kostrzewa i Małgorzata Czaczkowska), które były ubrane w białe przewiewne bluzki oraz czarne spódnice z zielonymi pasami. Kreacje zaprojektował Rafał Orłowski. Motywem przewodnim występu były jabłka. W jednym z wywiadów reprezentant wyjaśnił, że owoce „symbolizują grzech Adama i Ewy”, ale – jak wyjaśnił – „tym razem to nie Adam ugryzł jabłko, lecz Ewa”, dlatego „oboje zostali obciążeni grzechem i muszą walczyć o Adama”. Za reżyserię występu odpowiadał Dariusz Lewandowski.
Na początku listopada 2010 TVP potwierdziła udział w 56. Konkursie Piosenki Eurowizji organizowanym w Düsseldorfie i rozpoczęła przyjmowanie zgłoszeń do udziału w krajowych eliminacjach. Termin nadsyłania propozycji minął 21 grudnia. Zgłoszono 200 propozycji. Finalistów programu wybrała ośmioosoobwa komisja jurorska, która wybrała pięciu finalistów. Ich nazwiska podano 29 grudnia, byli to: Anna Gogola, Magdalena Tul, Roan, SheMoans i The Positive, który później wycofał się z rywalizacji w eliminacjach. TVP przyznała także sześć „dzikich kart”, które otrzymali: Formuła RC, Zosia Karbowiak, Alizma, Ika, Ada Fijał i The Trash. O udział w krajowych selekcjach ubiegał się też m.in. Artur Chamski. Finał eliminacji odbył się 14 lutego. Przed rozegraniem finału główną faworytką do wygrania była piosenka Magdaleny Tul „Jestem”. W finale zdobyła łącznie 44,47% poparcie telewidzów (ponad 59 tys. głosów), dzięki czemu zwyciężyła. Po wygraniu selekcji pojawiły się informacje, jakoby piosenka „Jestem” miała zostać zastąpiona anglojęzyczną wersją, „First Class Ticket to Heaven”. Reprezentantka zdecydowała się na pozostanie przy wykonaniu utworu w języku polskim. Na początku kwietnia wydała nową wersję piosenki, „Present”, która służyła jedynie do celów promocyjnych. 1 maja wraz z resztą delegacji rozpoczęła próby sceniczne w Esprit Arena. Podczas pierwszych prób Magdalena Tul wystąpiła w białym kombinezonie, który miał ważył ok. 6 kilogramów. W trakcie kolejnych prób miała na sobie inną kreację; obie stylizacje zaprojektował Kuba Bonecki. Podczas jednej z konferencji prasowych wokalistka otrzymała singiel „Jestem” nagrany w języku afrikaans w interpretacji Aristy. Przed konkursem była typowana jako jeden z krajów, które powinny awansować do finału. 10 maja otworzyła pierwszy koncert półfinałowy konkursu i zdobyła 18 punktów, zajmując ostatnie, 19. miejsce. Podczas występu towarzyszyły jej tancerki (Iga Turek i Joanna Gogolińska) oraz chórzyści (Anna Sochacka, Kalina Kasprzak, Artur Bomert). Po zakończeniu koncertu pojawiły się doniesienia, jakoby w trakcie transmisji pojawiły się problemy techniczne podczas pierwszych pięciu prezentacji, co miało skutkować trudnościami z oddaniem głosów przez telewidzów. W skład polskiej komisji jurorskiej oceniającej wszystkie występy weszli: Piotr Klatt (przewodniczący jury), Maria Szabłowska, Marek Dutkiewicz, Radzimir Dębski i Justyna Steczkowska. Jednego z jurorów zastąpił później Łukasz Zagrobelny. Punkty jurorskie podała Odeta Moro-Figurska. Po udziale w konkursie Tul przyznała, że „jest rozczarowana, bo dała z siebie wszystko” oraz że „nie była zadowolona z występu”. W wywiadach twierdziła, że podczas występu miała problemy techniczne.
19 listopada 2011 TVP oficjalnie zrezygnowała z uczestnictwa w 57. Konkursie Piosenki Eurowizji organizowanym w 2012. W oświadczeniu dla prasy rzeczniczka prasowa TVP, Joanna Stempień-Rogalińska, uzasadniła decyzję „kierowaniem sił i środków na rzecz obsługi Euro 2012 i Igrzysk Olimpijskich”. Ponadto TVP nie transmitowała żadnego z koncertów konkursowych. 23 listopada 2012 TVP ogłosiła, że nie weźmie udziału w 58. Konkursie Piosenki Eurowizji, nie podając dokładnych powodów decyzji. Tak jak w 2012, nie przeprowadziła transmisji telewizyjnej z konkursu. 5 grudnia 2013 TVP poinformowała, że weźmie udział w 59. Konkursie Piosenki Eurowizji organizowanym w Kopenhadze. Reprezentant kraju został wybrany wewnętrznie przez komisję jurorską, powołaną przez TVP, która składała się z ekspertów oraz dziennikarzy muzycznych. Na początku lutego 2014 pojawiły się plotki, jakoby na konkurs miała jechać Halina Mlynkova, jednak informacje zostały zdementowane przez menedżment piosenkarki. 25 lutego 2014 w programie TVP1 "Świat się kręci" ogłoszono, że na konkurs pojedzie duet Donatan i Cleo z piosenką „My Słowianie”. 8 maja reprezentacja wystąpiła w drugim półfinale konkursu i awansowała do finału. Zajęła w nim 14. miejsce z 62 punktami na koncie. W finale konkursu propozycja została dużo lepiej oceniona przez widzów (uplasowała się w pierwszej „piątce” w 16 krajach i zdobyła pierwsze miejsce w Wielkiej Brytanii, Irlandii, Norwegii i Ukrainie) niż komisje sędziowskie (w pierwszej piątce tylko w Niemczech; w Wielkiej Brytanii i Irlandii na ostatnim miejscu). W rankingu uwzględniającym jedynie głosy widzów Polska zajęłaby piąte miejsce, a w rankingu jurorów – 23. miejsce. Oprócz wokalistki, podczas występów na scenie pojawiły się trzy tancerki zespołu ludowego „Mazowsze” (Alesia Turonak, Sylwia Klan, Anna Łapińska) i dwie fotomodelki (Aleksandra Ciupa, Paulina Tumala). Choreografia i wygląd fotomodelek zostały określone przez Torbjörna Eka ze szwedzkiego dziennika „Aftonbladet” jako „seksistowskie”. Określenie podważyła m.in. Cleo. W skład polskiego panelu sędziowskiego weszli: Mietek Szcześniak, Krzysztof „K.A.S.A.” Kasowski, Magdalena Tul, Dorota Szpetkowska i Paweł Sztompke.
W październiku 2014 TVP potwierdziła udział w 60. Konkursie Piosenki Eurowizji w Wiedniu. Konkursowy utwór i jego wykonawca zostały wybrane wewnętrznie przez komisję ekspertów, powołaną przez telewizję. Przed ogłoszeniem wyboru reprezentanta w mediach spekulowano, że w konkursie wezmą udział Margaret, Mela Koteluk lub Dorota „Doda” Rabczewska, która w wywiadzie dla Polskiego Radia przyznała, że otrzymała taką propozycję, co zostało jednak zdementowane przez TVP. W lutym ogłoszono, że reprezentantką kraju ma być Anna Wyszkoni, czemu zaprzeczyła. Na początku marca Edyta Górniak poinformowała, że zgłosiła chęć udziału w konkursie, jednak jej kandydatura została odrzucona przez TVP z powodu wcześniejszego podpisania umowy z innym artystą. 9 marca 2015 TVP w programie "Świat się kręci" oficjalnie podano nazwisko polskiego reprezentanta w konkursie. Decyzją TVP, na konkurs została oddelegowana Monika Kuszyńska z piosenką „In the Name of Love”. Jak podkreśliła, utwór napisała wraz z mężem, Jakubem Raczyńskim, specjalnie na potrzeby udziału w konkursie, a inspiracją do stworzenia był slogan konkursu – "Building Bridges". Po ogłoszeniu nazwiska reprezentantki Polski słowa wsparcia przekazali jej m.in. byli reprezentanci kraju w konkursie, Edyta Górniak, Justyna Steczkowska, Marcin Mroziński, Magdalena Tul oraz Cleo i producent muzyczny Donatan, a także m.in. „Doda”, dziennikarze muzyczni Marek Sierocki i Artur Orzech oraz dziennikarka Karolina Korwin Piotrowska. Krytyczne zdanie o decyzji TVP wyraził natomiast m.in. Tomasz Lubert, który uznał, że podczas wybierania reprezentanta TVP „kierowała się litością”. Podobne opinie wokalistka skomentowała stwierdzeniem, że „Polacy muszą skończyć z zaściankowym myśleniem, bo w ten sposób dyskryminują niepełnosprawnych”. W kwietniu wzięła udział w nagraniu „pocztówki” prezentowanej przed konkursowym występem, a także wystąpiła z piosenką podczas eurowizyjnych imprez promocyjnych w Rydze i Amsterdamie oraz na konferencji prasowej ORF "Vienna 12 points" w Krakowie. 14 maja rozpoczęła próby kamerowe do występu w półfinale Eurowizji. 21 maja wystąpiła z ostatnim, 17. numerem startowym w drugim półfinale konkursu i awansowała do finału, rozgrywanego 23 maja. Zaśpiewała w nim jako 18. w kolejności i zdobyła 10 punktów, plasując się na 23. miejscu sposób 27 finalistów. Podczas występów miała na sobie suknię projektu siostry, Marty Kuszyńskiej, a na scenie towarzyszył jej Jakub Raczyński, grający na fortepianie, oraz trzyosobowy chórek (Aleksandra Tabiszewska, Natalia Bajak, Jan Radwan). W skład polskiej komisji jurorskiej oceniającej konkursowe propozycje weszli: Krzysztof Szewczyk (przewodniczący jury), Maria Szabłowska, Tomasz Żąda, Witold „Donatan” Czamara i Natalia Szroeder. Jurorem rezerwowym była Dorota Szpetkowska. W początkowym składzie zespołu zamiast Szroeder i Żądy mieli znaleźć się Joanna „Cleo” Klepko i Michał Wiśniewski, a jurorem rezerwowym była Dorota Mróz.
Na początku października 2015 TVP potwierdziła udział w 61. Konkursie Piosenki Eurowizji organizowanym w Sztokholmie w maju 2016. Choć pierwotnie reprezentant kraju miał zostać wybrany wewnętrznie przez zarząd stacji, 26 stycznia 2016 dyrektor TVP1 Jan Pawlicki poinformował, że polski przedstawiciel zostanie wybrany poprzez krajowe eliminacje. W grudniu TVP wysłała zapytania do kilku wytwórni muzycznych o wytypowanie ze swojego katalogu potencjalnych propozycji. Do telewizji nadesłano 88 zgłoszeń, spośród których pięcioosobowa komisja jurorska wybrała dziewięciu finalistów. 16 lutego w programie "Świat się kręci" ogłoszono listę uczestników eliminacji, którymi zostali: Edyta Górniak, Margaret, Michał Szpak, Natalia Szroeder, Napoli, Taraka, Aleksandra Gintrowska, Kasia Moś i Dorota Osińska. Do konkursu zgłosili się także m.in.: Marta Podulka, Madox, Stashka, Kasia Nova, Monika Urlik, Piękni i Młodzi i Iza Kowalewska. Spekulowano także o ponownym starcie Cleo, czemu wokalistka zaprzeczyła. Finał selekcji odbył się 5 marca. Przed rozegraniem finału faworytkami do wygrania były Edyta Górniak i Margaret. O wynikach selekcji decydowali telewidzowie w głosowaniu SMS-owym. Największą liczbę 35,89% głosów otrzymała piosenka Michała Szpaka „Color of Your Life”, drugie miejsce zajęła Margaret (24,72%), a trzecie – Edyta Górniak (18,49%). Wyniki były szeroko komentowane w sieci ze względu na przegraną dwóch głównych faworytek, Margaret i Edyty Górniak. Przed występem w konkursie Michał Szpak wystąpił podczas eurowizyjnych koncertów promocyjnych w Amsterdamie, Tel Awiwie i Londynie. Na początku maja przyjechał do Sztokholmu, gdzie rozpoczął próby kamerowe do występu konkursowego. 12 maja wystąpił w drugim półfinale i z szóstego miejsca awansował do finału. Zajął w nim ósme miejsce po zdobyciu 229 punktów, w tym 7 od jurorów (25. miejsce) oraz 222 od widzów (3. miejsce).
Pod koniec 2016 TVP potwierdziła udział w 62. Konkursie Piosenki Eurowizji organizowanym w Kijowie. 23 grudnia poinformowała, że reprezentant zostanie wybrany za pośrednictwem krajowych eliminacji, który finał zaplanowano na 18 lutego 2017. 11 lutego opublikowała listę 10 uczestników krajowych eliminacji, którymi zostali: Kasia Moś, Martin Fitch, Carmell, Agata Nizińska, Rafał Brzozowski, Isabell Otrębus-Larsson, Lanberry, Aneta Sablik, Paulla i Olaf Bressa. Propozycje nadesłali również m.in.: Kasia Popowska, Ada Szulc i Helolove, trio Zee, Gasz i Wolf, Iwona Węgrowska, Aneta Sablik, Bartek Wrona, Gosia Andrzejewicz, Maria Niklińska, Robert Chojnacki, Sylwia Przybysz i Szymon Wydra &amp; Carpe Diem. Chęć udziału wyraziły też m.in. Anna Cyzon i Anna Karwan, jednak nie zgłosiły swych kandydatur. Zwycięzcę konkursu wybrali telewidzowie w głosowaniu SMS-owym i pięcioosobowa komisja jurorska. Pierwsze miejsce zajęła Kasia Moś z piosenką „Flashlight”, zdobywając największą liczbę 19 punktów, w tym 10 od jurorów i 9 od widzów, drugie miejsce zajął Rafał Brzozowski, a trzecie – Carmell. Przed występem w konkursie Kasia Moś odbyła trasę promocyjną po Europie: wystąpiła jako gość w finale ukraińskich eliminacji "Widbir", a także zaśpiewała na koncertach promocyjnych w: Amsterdamie, Londynie, Madrycie, Tel Awiwie i Rydze. 9 maja wystąpiła w pierwszym półfinale Eurowizji i z dziewiątego miejsca awansowała do finału rozgrywanego 13 maja. Zaśpiewała w nim jako druga w kolejności i zajęła 22. miejsce po zdobyciu 64 punktów, w tym 41 pkt od telewidzów (12. miejsce) i 23 pkt od jurorów (23. miejsce).
W maju 2017 TVP ujawniła plany finansowe na rok 2018, w których uwzględniła udział w 63. Konkursie Piosenki Eurowizji rozgrywanym w Lizbonie. Reprezentant kraju został wyłoniony za pośrednictwem krajowych eliminacji, których finał odbył się 3 marca 2018. Od początku grudnia 2017 do 1 lutego 2018 przyjmowano zgłoszenia do konkursu – nadesłano ich łącznie 200. 8 lutego ogłoszono, że finalistami zostali: Saszan, Monika Urlik, Isabel Otrębus, Ifi Ude, Future Folk, Gromee i Lukas Meijer, Marta Gałuszewska, Pablosson, Maja Hyży i Happy Prince. Kandydatury zgłosili także m.in.: Agata Nizińska, Leszek Stanek, United States of Emotion, Tre Voci, Ramona Rey, Krzysztof Kreft, Tomasz Dolski, Dorota Osińska, Lidia Kopania, Bartek Wrona i Stashka. O wynikach selekcji decydowali telewidzowie i pięcioosobowa komisja jurorska w stosunku głosów 50:50. Po zsumowaniu głosów, największą liczbę 20 punktów zdobyli Gromee i Lukas Meijer za piosenkę „Light Me Up”, otrzymując 12 punktów w głosowaniu widzów oraz 8 pkt od jurorów (3. miejsce). Drugie miejsce zajął zespół Happy Prince, a trzecie – Monika Urlik. Reprezentacja Polski wystąpiła 10 maja jako z 11. numerem startowym w drugim półfinale i zajęła 14. miejsce z 81 punktami, przez co nie zakwalifikowała się do finału.
Na początku maja 2018 TVP wstępnie potwierdziła chęć udziału w 64. Konkursie Piosenki Eurowizji w Tel Awiwie. W listopadzie EBU potwierdziła udział kraju w konkursie. W grudniu pojawiły się doniesienia, jakoby reprezentantką kraju miała być Natalia Szroeder, co później zostało zdementowane. 23 stycznia 2019 TVP ogłosiła wewnętrzny wybór reprezentanta oraz rozpoczęła nabór propozycji. Kandydatury nadesłali m.in. Clödie (z piosenką „Devil in Disguise”), Lidia Kopania, Szymon Wydra &amp; Carpe Diem („Higher Arms”), Magdalena Tul, Isabell Otrębus czy Saszan. Początkowo reprezentant Polski miał zostać ogłoszony do 8 lutego, później poinformowano o przedłużeniu terminu ogłoszenia decyzji do 15 lutego. Tego samego dnia TVP ogłosiła, że polskim delegatem na konkurs będzie zespół folkowy Tulia. 8 marca premierę miała konkursowa piosenka wokalistek, „Fire of Love (Pali się)”, będąca odświeżoną, dwujęzyczną wersją ich piosenki „Pali się” wydanej na albumie pt. "Tulia" z listopada 2018. Po premierze teledysku do piosenki zespół spotkał się z zarzutami o cenzurę sztuki i dyskryminację religijną w związku z usunięciem z klipu m.in. ujęcia prezentującego przydrożny krzyż. Menedżment zespołu tłumaczył, że „regulamin Eurowizji zabrania promowania jakichkolwiek instytucji i symboli religijnych, a tym jest krzyż”. Jacek Kurski, prezes TVP, zażądał przywrócenia oryginalnej wersji teledysku. W sprawie wypowiedziała się również wytwórnia Universal Music Polska, która przyznała, że nie nadzorowała bezpośrednio prac nad montażem teledysku, a także zespół Tulia, który poinformował, że montaż teledysku nie był wykonywany osobiście przez grupę, a zmiany w klipie miały na celu dopasowanie czasu obrazu do czasu trwania piosenki w wersji konkursowej, a wycięcie krzyża nastąpiło zupełnym przypadkiem. Przed występem w konkursie wokalistki odbyły minitrasę promocyjną po Europie, obejmującą występy na imprezach eurowizyjnych w Amsterdamie, Londynie i Madrycie. 14 maja wystąpiły z czwartym numerem startowym w pierwszym półfinale konkursu i zajęły 11. miejsce z 120 punktami na koncie, nie kwalifikując się do finału.
Od 2020.
1 października 2019 TVP wstępnie potwierdziła chęć udziału w 65. Konkursie Piosenki Eurowizji. 2 stycznia 2020 TVP poinformowała, że reprezentant kraju zostanie wyłoniony w ramach specjalnego wydania programu "Szansa na sukces. Eurowizja 2020". Spośród 500 zgłoszeń wyłoniono 21 uczestników eliminacji, którymi zostali: Patryk Skoczyński, Emilia Sanecka, Julia i Wiktoria Szlachta, Kasia Dereń, Amelia Andryszczyk, Sargis Davtyan, Maja Hyży, Damian Kulej, Paulina Czapla, Weronika Curyło, Stashka, Saszan, Alicja Szemplińska, Aleksandra Nykiel, Marek Kaliszuk, Nick Sinckler, Basia Gąsienica Giewont, Albert Černý, Norbert Legieć, Marzena Ryt i Adrian Makar. Kandydaci zostali podzieleni na trzy odcinki eliminacyjne, a jurorzy – Cleo, Michał Szpak i Gromee – w każdym z nich wyłonili po jednym z finalistów. Finalistami zostali Kasia Dereń, Alicja Szemplińska i Albert Černý z zespołu Lake Malawi. 23 lutego wystąpili w odcinku finałowym, w którym wykonali po dwie piosenki – cover wybranego przeboju z Konkursu Piosenki Eurowizji oraz autorską propozycję eurowizyjną. Pierwsze miejsce w głosowaniu telewidzów i komisji jurorskiej (w składzie: Grzegorz Urban, Konrad Smuga, Anna Cyzowska–Andura) zajęła Alicja Szemplińska z utworem „Empires”. 18 marca poinformowano o odwołaniu konkursu z powodu pandemii koronawirusa.
12 marca 2021 podczas programu "Pytanie na śniadanie" poinformowano, że na Eurowizję 2021 pojedzie Rafał Brzozowski z piosenką „The Ride”. Wybór TVP spotkał się z wieloma krytycznymi reakcjami internautów i krajowych mediów oraz ekspertów muzycznych. Przed konkursem piosenka Polski typowana była do zajęcia jednego z ostatnich miejsc w stawce. Kilka dni przed półfinałem z udziałem Polski zdiagnozowano koronawirusa wśród członków delegacji, dlatego występ Brzozowskiego w półfinale nie był pewny, a delegacja nie uczestniczyła w uroczystej ceremonii otwarcia Eurowizji. Kilka dni później reprezentant został dopuszczony do występu w półfinale. 20 maja wystąpił podczas drugiego koncertu półfinałowego i zdobył 35 punktów, w tym 18 pkt od jurorów (14. miejsce) oraz 17 pkt od widzów (13. miejsce), co przełożyło się na 14. miejsce i brak awansu do finału. Na scenie reprezentantowi towarzyszył chórzysta Paweł Skiba oraz tancerze: Daniel Borzewski, Bartosz Kołecki, Miłosz Kuterasiński i Maciej Miśkiewicz.Półfinałowy występ Polski na antenie TVP obejrzało 2,97 mln telewidzów.
20 września 2021 TVP ogłosiła wewnętrzny wybór reprezentanta oraz rozpoczęła nabór propozycji. Zgłoszenia do konkursu przyjmowane były do 20 listopada. 28 grudnia TVP ogłosiła, że nazwisko reprezentanta i piosenka zostaną ogłoszone 15 stycznia 2022. 13 stycznia w mediach pojawiły się jednak informacje o zorganizowaniu krajowych eliminacji, co TVP potwierdziła dzień później w porannym programie "Pytanie na śniadanie", podając także listę 10 finalistów, którymi zostali: Ania Byrcyn (z utworem „Dokąd?”), Daria („Paranoia”), Mila („All I Need”), Karolina Lizer („Czysta woda”), Karolina Stanisławczyk &amp; Chika Toro („Move”), Kuba Szmajkowski („Lovesick”), Lidia Kopania („Why Does It Hurt”), Krystian Ochman („River”), Siostry Szlachta („Drogowskazy”) i Unmute („Głośniej niż decybele”). Eliminacje pod nazwą "Tu bije serce Europy! Wybieramy hit na Eurowizję!" odbyły się 19 lutego 2022. Zwycięstwo w głosowaniu widzów, a zarazem łączne (po policzeniu średniej głosów widzów i jurorów) odniósł Krystian Ochman z utworem „River”. Tuż po premierze piosenki Polska znalazła się na pierwszym miejscu typowań bukmacherskich do wygrania Eurowizji, przed koncertem półfinałowym Polska pozostawała w gronie faworytów do zwycięstwa. 3 maja reprezentant rozpoczął w Turynie próby kamerowe do konkursu, a także wziął udział w uroczystej ceremonii otwarcia Eurowizji 2022. 12 maja wystąpił jako czternasty w kolejności w drugim półfinale konkursu i z szóstego miejsca zakwalifikował się do finału, który został rozegrany 14 maja. Zajął w nim 12. miejsce po zdobyciu 151 punktów, w tym 105 pkt od telewidzów (9. miejsce) i 46 pkt od jurorów (14. miejsce).
19 września 2022 TVP poinformowała, że reprezentant kraju zostanie wyłoniony za pośrednictwem krajowych eliminacji oraz rozpoczęła nabór propozycji. Zgłoszenia do konkursu miały być przyjmowane początkowo do 15 stycznia 2023 roku, a 12 stycznia poinformowano o przedłużeniu terminu do 10 lutego 2023. Oficjalna liczba uczestników została ujawniona 15 lutego 2023 roku w porannym programie "Pytanie na śniadanie", a podczas preselekcji 26 lutego wystąpili: Ahlena z utworem „Booty”, Alicja Szemplińska z utworem „New home”, Blanka z utworem „Solo”, Dominik Dudek z utworem „Be good”, Felivers z utworem „Never back down”, Jann z utworem „Gladiator”, Kuba Szmajkowski z utworem „You do me”, Maja Hyży z utworem „Never hide”, Natasza z utworem „Lift u up” oraz Yan Majewski z utworem „Champion”. Ostatecznie preselekcje wygrała Blanka z utworem „Solo", zdobyła ona pierwsze miejsce w głosowaniu jurorów oraz drugie miejsce w głosowaniu telewidzów. Wybór spotkał się z krytycznym odbiorem wśród fanów i dziennikarzy, nie tylko polskich i zagranicznych. Wątpliwości dotyczące uczciwego przebiegu preselekcji zostały wyrażone przez wiele różnych organizacji oraz sympatyków Konkursu Piosenki Eurowizji. Podczas ogłoszenia wyników jury, zostały one wybuczane. Tuż po finale konkursu pojawiły się oskarżenia wobec TVP i jury o powiązania ze zwyciężczynią konkursu, Blanką, co miało wiązać się z wygraną w preselekcjach. Ponadto sympatycy konkursu zarzucili celowe zaniżenie przez jury głównego faworyta Janna na korzyść Blanki i domagali się z tego powodu anulowania wyników preselekcji. Oburzenie wynikami wyrazili m.in. Ralph Kaminski, Michał Szpak i Sandra Kubicka. Powodami układów z Blanką miały być m.in. nie potwierdzona oficjalnie, przyjaźń artystki i Allana Krupy, syna Edyty Górniak (przewodniczącej jury). Krupa odwołał się do zarzutów, oświadczając że przed finałem nie znał prywatnie artystki, myśląc, że była to jedna z tancerek; pogląd, że jury miało zbyt duży wpływ na wybór reprezentanta, a głosy widzów, których według nieoficjalnych informacji oddano trzykrotnie więcej na zwycięzcę głosowania publiczności, Janna, niż Blankę miały wpływ za mały; występ tancerzy z grupy Volt Agustina Egurroli (jednego z członków jury) w trakcie wykonania Blanki; oraz wiadomość z serwisu TVP Rozrywka opublikowana o 15:33, co wykazały strony umożliwiające sprawdzenie archiwalnych stron internetowych, (dwie godziny przed rozpoczęciem gali), na co Telewizja Polska odparła, że wydawca serwisu tvp.pl pracę nad artykułem o reprezentancie Polski w 67. Konkursie Piosenki Eurowizji rozpoczął wcześniej, a w systemie zarządzania treścią rzekomo zapisany został moment utworzenia pliku, zamiast godziny publikacji, w późniejszym czasie pojawiły się również spekulacje jakoby mama zwyciężczyni preselekcji miała pracować dla TVP.
Po finale na zwyciężczynię głosowania jury spadła spora krytyka. Poprzez profil na Instagramie zdobywca drugiego miejsca, Jann, zaapelował do swoich fanów o zachowanie szacunku do Blanki oraz kibicowanie piosenkarce podczas Konkursu Piosenki Eurowizji. Po finale konkursu pojawiły się dwie petycje, w których internauci domagali się zmiany reprezentanta. Wyrażono w niej niezadowalający wynik jury, który wpłynął na wygraną Blanki w preselekcjach. Petycję pierwszą w serwisie PetycjeOnline podpisało ponad 70 tysięcy osób, a druga, opublikowana poprzez organizację Avaaz, została podpisana przez ponad 7 tysięcy osób. Dzień po ogłoszeniu wyników, polskie portale eurowizyjne złożyły petycję pod adresem Telewizji Polskiej o publikację liczby głosów oddanych na poszczególnych uczestników, co wraz z wątkiem niezależności członków jury od Blanki miało by zostać przebadane przez „niezależną firmę zewnętrzną”. Nadawcami tej petycji były: Eurowizja.org, OGAE Polska, Dziennik Eurowizyjny, Dobry Wieczór Europo, Misja Eurowizja oraz Let's Talk About ESC. TVP w wydanym 9 marca oświadczeniu stwierdziła, że podczas finału konkursu „zastosowała się do zasad głosowania zgodnie z regulaminem” i wyjaśniła, że nad przebiegiem głosowania „czuwał obecny podczas finału notariusz”. 
Uczestnictwo.
Polska uczestniczy w konkursie od 1994. Poniższa tabela uwzględnia nazwiska wszystkich polskich reprezentantów, tytuły konkursowych utworów oraz wyniki osiągnięte w poszczególnych latach.
Historia głosowania w finale (1994–2022).
Poniższe tabele pokazują, którym krajom Polska przyznaje w finale najwięcej punktów oraz od których państw polscy reprezentanci otrzymują najwyższe noty.
Kraje, którym Polska "przyznała" najwięcej punktów:
Kraje, od których Polska "otrzymała" najwięcej punktów:
Legenda:
Komentatorzy i sekretarze.
Spis poniżej przedstawia wszystkich polskich komentatorów konkursu oraz krajowych sekretarzy podających punkty w finale.

</doc>
<doc id="614828" url="https://pl.wikipedia.org/wiki?curid=614828" title="Roztocze Wschodnie">
Roztocze Wschodnie

Roztocze Wschodnie (343.23), zwane też "Roztoczem Południowym" – jeden z trzech mezoregionów Roztocza, najwyższa jego część o powierzchni 1056 km². Przecięte jest granicą polsko-ukraińską; na Ukrainie sięgające po Lwów. Osiąga po polskiej stronie wysokości od 230 do 391,5 m n.p.m., a po ukraińskiej do 409 m n.p.m.
Położenie.
Mezoregion Roztocze Wschodnie jest jedną z trzech części makrogerionu Roztocze (343.2). Graniczy z Kotliną Pobuża (Równiną Bełską) na północnym wschodzie, Kotliną Sandomierską (Równiną Biłgorajską i Płaskowyżem Tarnogrodzkim) na południowym zachodzie, Wyżyną Lubelską (Roztoczem Środkowym) na północy oraz Wyżyną Podolską (na Ukrainie) na południowym wschodzie. Granicę z Roztoczem Środkowym można wyznaczyć wzdłuż obniżenia ciągnącego się od Lubyczy Królewskiej do Narola.
Roztocze Wschodnie ma unikalne położenie w Polsce (i Europie) – leży pomiędzy dwoma megaregionami – Regionem Karpackim i Niżem Wschodnioeuropejskim (samo należąc do Pozaalpejskiej Europy Środkowej).
Podział Roztocza Wschodniego.
Roztocze Wschodnie dzieli się trzy części:
Ukształtowanie terenu.
Rzeźba terenu Roztocza Wschodniego charakteryzuje się rozległymi wierzchowinami, wzniesionymi 100–150 m. ponad dna otaczających je kotlin. Są one pozostałościami większych równin, uformowanymi w końcu trzeciorzędu i na początku czwartorzędu. Wierzchowiny pocięte są gęstą i skomplikowaną siecią dolin i wąwozów na odosobnione pagóry i płaskowyże. Innym, charakterystycznym elementem są ostańce, których największe zgrupowanie znajduje się w okolicy Huty Lubyckiej. Zbudowane są one z mioceńskich piasków, z czapą wapieni rafowych na powierzchni. Najwyższe wzniesienia po polskiej stronie Roztocza Wschodniego to Długi Goraj (391,5 m n.p.m.), Wielki Dział (390,4 m n.p.m.) i Krągły Goraj (388,7 m n.p.m.), a po stronie ukraińskiej Czartowska Skała (409,0 m n.p.m.).
Stosunki wodne.
Wody powierzchniowe.
Przez Roztocze Wschodnie przebiega europejski dział wodny oddzielający zlewiska Morza Bałtyckiego (dorzecze Wisły) i Morza Czarnego (dorzecze Dniestru). Roztocze rozdziela także dorzecze Wisły i Sanu od Wieprza i Bugu. Wschodni stok odwadniają dopływy Bugu: Sołokija z Prutnikiem oraz Rata z Tyliczem, Maruńką, Moszczanką i Derewieńką, Świnia z Fujną, Pełtew z Remeniówką, Młynówką, Brzuchowiczanką i Górną Pełtwią oraz Maruńka z Czyszką i Kabanówką. Wody z zachodniego obszaru Roztocza spływają do Sanu – Tanew, do której uchodzi Potok Łosiniecki, Jeleń i Wirowa z Pauczą, Różańcem, Łówczą i Brusienką oraz dopływy Lubaczówki (Smolinka, Zawadówka, Gnojeniec) i rzeczka Szkło. Południowy stok Roztocza odwadniają dopływy Dniestru: Wereszyca Górna z Domażyrem. Roztocze Południowe (Wschodnie) ma 2,5 razy większą gęstość sieci rzecznej (0,4 km/km²) od Północnego (0,15 km/km²).
Wody podziemne.
Wody podziemne pierwszego poziomu występują na Roztoczu w utworach górnej kredy, trzeciorzędu i czwartorzędu. Kredowe piętro wodonośne występuje w marglach, opokach i gezach. Miąższość strefy zawodnienia na Roztoczu Wschodnim wynosi 100–120 m. Trzeciorzędowe piętro wodonośne w strefie krawędziowej, w pasie 10 km. Serie trzeciorzędowe tworzą wapienie, piaski i piaskowce o miąższości do 75 m. Doliny rzeczne wypełnione są utworami czwartorzędowymi. Warstwa zawodnionych osadów wynosi od kilku do 40 m. Pierwsze zwierciadło wody znajduje się na głębokości 0,5–2 m, drugie, głębsze leży w żwirach i gruboziarnistych piaskach plejstoceńskich. Na głównym grzbiecie Roztocza Wschodniego zwierciadło wody podziemnej występuje powyżej 320 m n.p.m. i gwałtownie obniża się ku dolinom i strefom krawędziowym do wysokości 220–280 m n.p.m.
Źródła.
Na Roztoczu Wschodnim stwierdzono 160 źródeł czynnych i 20-30 nieczynnych. Występują najliczniej na zboczach (66–75%), rzadziej w dolinach (10–18%) i na międzyrzeczach (3–7%). Na Roztoczu Rawskim jedno źródło przypada na 4–12 km², Janowskim na 9–50 km², Lwowskim na 5–16 km². Ponad 70% źródeł ma wydajność do 2 l/s, a pozostałe 20–110 l/s.
Lasy.
Roztocze Wschodnie jest silnie zalesione. Lesistość jego polskiej części wynosi ponad 60%. Dominuje własność państwowa (ponad 90%). Strefowy układ siedlisk jest podobny jak na Roztoczu Środkowym, lecz przeważnie są to siedliska żyźniejsze. Dominuje las świeży (42%) i las mieszany świeży (25%). Stosunkowo dużo jest borów mieszanych wilgotnych (7%) jako konsekwencja licznych tu źródlisk rzek i potoków. W składzie gatunkowym dominuje sosna (55%) oraz buk (26%). Osobliwością Roztocza Wschodniego są buczyny z płatami barwinka pospolitego. Jodła zajmuje 4%, nieco większy jest udział olszy i brzozy.
Ochrona przyrody.
W polskiej części Roztocza Wschodniego znajduje się Południoworoztoczański Park Krajobrazowy. W części ukraińskiej utworzono zaś Jaworowski Park Narodowy, parki krajobrazowe i rezerwaty: Rezerwat Roztocze, Zawalów, Grzęda, Zniesienie, Czartowska Skała oraz rezerwaty leśne: Majdan, Żuri i hydrologiczny Potylicz. Ścisłą ochroną objęto 21 km². Ochrona częściową 71 km², a rezerwaty stanowią 2 km².
Walory krajoznawcze Roztocza Wschodniego.
Na Ukrainie.
Na Roztoczu Wschodnim i jego obrzeżach znajdują się m.in.:

</doc>
<doc id="614829" url="https://pl.wikipedia.org/wiki?curid=614829" title="NGC 6163">
NGC 6163

NGC 6163 (również PGC 58250 lub HCG 82B) – galaktyka soczewkowata (SB0), znajdująca się w gwiazdozbiorze Herkulesa. Odkrył ją Édouard Jean-Marie Stephan 30 czerwca 1870 roku. Należy do zwartej grupy galaktyk Hickson 82 (HCG 82).

</doc>
<doc id="614833" url="https://pl.wikipedia.org/wiki?curid=614833" title="NGC 6166">
NGC 6166

NGC 6166 (również PGC 58265 lub UGC 10409) – galaktyka eliptyczna (E), znajdująca się w gwiazdozbiorze Herkulesa. Została odkryta 30 maja 1791 roku przez Williama Herschela. Jest najjaśniejszą galaktyką gromady Abell 2199 leżącej w Supergromadzie w Herkulesie.
W galaktyce tej zaobserwowano supernową SN 2009eu.

</doc>
<doc id="614834" url="https://pl.wikipedia.org/wiki?curid=614834" title="Wulfstan">
Wulfstan

Wulfstan – podróżnik, prawdopodobnie anglosaski, który ok. roku 890 odbył żeglugę z Hedeby na Półwyspie Jutlandzkim (dzisiejsze Niemcy) w kierunku wschodnim, wzdłuż południowego wybrzeża Bałtyku, w celu zebrania informacji geograficznych na temat ziem nadbałtyckich. Po siedmiu dniach żeglugi Wulfstan dotarł do ziem zamieszkanych przez Estów (Prusów) oraz do portu Truso położonego nad jeziorem Druzno. Następstwem podróży było opisanie podróży przez badacza, wraz z dokładnym opisem osady Truso i niektórych zwyczajów Estów.
Król Wesseksu Alfred Wielki zawarł relację Wulfstana z tej podróży, gdy uzupełniał dzieło późnorzymskiego historyka Pawła Orozjusza "Historia przeciw poganom" opisem ziem Europy Północnej.
Fragment opisu podróży z relacji Wulfstana:
"Wulfstan (...) wyruszył z Haede [duńskie Hedeby], że przybył do Truso w siedem dni i nocy: A Słowiańszczyznę [dosłownie „kraj Wenedów”] mieliśmy aż do ujścia Wisły przez cały czas po prawej stronie. Wisła ta jest wielką rzeką i przez to dzieli Witland i kraj Słowian [„Wenedów”]. A Witland należy do Estów [chodzi o ludy bałtyjskie]. A taż Wisła wypływa z ziemi Słowian i spływa do Zalewu Estyjskiego [dosłownie „Morze Estyjskie”], a ten Zalew Estyjski jest co najmniej piętnaście mil szeroki. Od wschodu spływa tutaj do Zalewu Estyjskiego rzeka Ilfing [czyli rzeka „Elbląg”] – z tego jeziora nad którego brzegiem stoi Truso [jezioro Druzno]. I schodzą się tutaj w Zalewie Estyjskim na wschodzie rzeka Ilfing z kraju Estów i na południu rzeka Wisła z kraju Słowian. Tutaj zaś Wisła zabiera rzece Ilfing jej nazwę i spływa z tego zalewu do morza na północnym zachodzie. I dlatego nazywa się Wisłoujście. (...)"
Od lat 30. XIX w. trwały spory o miejsce, w którym niegdyś istniała legendarna osada. Dopiero w 1982 roku ślady osady odnalazł archeolog Marek Jagodziński.

</doc>
<doc id="614836" url="https://pl.wikipedia.org/wiki?curid=614836" title="Warszawa Rembertów">
Warszawa Rembertów



</doc>
<doc id="614837" url="https://pl.wikipedia.org/wiki?curid=614837" title="NGC 6168">
NGC 6168

NGC 6168 (również PGC 58423 lub UGC 10434) – galaktyka spiralna (Sd), znajdująca się w gwiazdozbiorze Herkulesa. Odkrył ją Lewis A. Swift 21 maja 1884 roku.

</doc>
<doc id="614839" url="https://pl.wikipedia.org/wiki?curid=614839" title="NGC 6170">
NGC 6170

NGC 6170 (również NGC 6176 lub PGC 58188) – galaktyka eliptyczna (E-S0), znajdująca się w gwiazdozbiorze Smoka.
Odkrył ją Lewis A. Swift 9 lipca 1886 roku. Ponownie obserwował ją 1 października tego samego roku, lecz skatalogował ją po raz drugi jako nowo odkryty obiekt. Jak się później okazało, pozycja z pierwszej obserwacji miała błąd rektascensji wielkości 40" i dlatego Swift nie zorientował się, że to ten sam obiekt. John Dreyer w swoim "New General Catalogue" skatalogował obie obserwacje Swifta jako NGC 6170 i NGC 6176.

</doc>
<doc id="614840" url="https://pl.wikipedia.org/wiki?curid=614840" title="NGC 6172">
NGC 6172

NGC 6172 (również IC 1213, PGC 57937 lub UGC 10352) – galaktyka eliptyczna (E), znajdująca się w gwiazdozbiorze Węża. Odkrył ją Édouard Jean-Marie Stephan 21 czerwca 1884 roku.
W galaktyce tej zaobserwowano supernową SN 2007bj.

</doc>
<doc id="614841" url="https://pl.wikipedia.org/wiki?curid=614841" title="NGC 6173">
NGC 6173

NGC 6173 (również PGC 58348 lub UGC 10421) – galaktyka eliptyczna (E), znajdująca się w gwiazdozbiorze Herkulesa. Odkrył ją William Herschel 18 marca 1787 roku. Jest to galaktyka z aktywnym jądrem typu LINER, jest także zaliczana do radiogalaktyk. Jest najjaśniejszą galaktyką gromady galaktyk Abell 2197.
W galaktyce tej zaobserwowano supernową SN 2009fv.

</doc>
<doc id="614845" url="https://pl.wikipedia.org/wiki?curid=614845" title="Język kerebe">
Język kerebe

Język kerebe albo kerewe – język z rodziny bantu, używany w Tanzanii i Ugandzie, w 1972 roku liczba mówiących wynosiła ok. 35 tysięcy.

</doc>
<doc id="614847" url="https://pl.wikipedia.org/wiki?curid=614847" title="Język dzindza">
Język dzindza

Język dzindza albo jinja – język z rodziny bantu, używany w Tanzanii i Ugandzie. W 1971 roku liczba mówiących wynosiła ok. 66 tysięcy.

</doc>
<doc id="614848" url="https://pl.wikipedia.org/wiki?curid=614848" title="Język jita">
Język jita

Język jita – język z rodziny bantu, używany w Tanzanii i Ugandzie. W 1972 roku liczba mówiących wynosiła ok. 138 tysięcy.

</doc>
<doc id="614849" url="https://pl.wikipedia.org/wiki?curid=614849" title="NGC 6177">
NGC 6177

NGC 6177 (również PGC 58390 lub UGC 10428) – galaktyka spiralna z poprzeczką (SBb), znajdująca się w gwiazdozbiorze Herkulesa. Odkrył ją William Herschel 28 maja 1791 roku. Jest to galaktyka z aktywnym jądrem typu LINER.

</doc>
<doc id="614850" url="https://pl.wikipedia.org/wiki?curid=614850" title="Język haya">
Język haya

Język haya albo ziba – język z rodziny bantu, używany w Tanzanii i Ugandzie, w 1972 roku liczba mówiących wynosiła ok. 276 tysięcy. W 1991 roku liczbę użytkowników oszacowano już na 1,2 mln osób.

</doc>
<doc id="614851" url="https://pl.wikipedia.org/wiki?curid=614851" title="Język hunde">
Język hunde

Język hunde – język z rodziny bantu, używany w Demokratycznej Republice Konga. W 1980 roku liczba mówiących wynosiła ok. 200 tysięcy.

</doc>
<doc id="614852" url="https://pl.wikipedia.org/wiki?curid=614852" title="NGC 6179">
NGC 6179

NGC 6179 (również PGC 58401) – zwarta galaktyka (C), znajdująca się w gwiazdozbiorze Herkulesa. Odkrył ją 19 kwietnia 1855 roku R.J. Mitchell – asystent Williama Parsonsa.

</doc>
<doc id="614853" url="https://pl.wikipedia.org/wiki?curid=614853" title="Język bembe">
Język bembe

Język bembe – język z rodziny bantu, używany w Demokratycznej Republice Konga. W 1982 roku liczba mówiących wynosiła ok. 250 tysięcy.

</doc>
<doc id="614854" url="https://pl.wikipedia.org/wiki?curid=614854" title="NGC 6180">
NGC 6180

NGC 6180 (również PGC 58386) – galaktyka eliptyczna (E?), znajdująca się w gwiazdozbiorze Herkulesa. Odkrył ją Édouard Jean-Marie Stephan 23 czerwca 1876 roku.

</doc>
<doc id="614855" url="https://pl.wikipedia.org/wiki?curid=614855" title="NGC 6181">
NGC 6181

NGC 6181 (również PGC 58470 lub UGC 10439) – galaktyka spiralna z poprzeczką (SBc), znajdująca się w gwiazdozbiorze Herkulesa. Odkrył ją William Herschel 28 kwietnia 1788 roku.
W galaktyce zaobserwowano supernowe SN 1926B i SN 1951I (niepotwierdzona).

</doc>
<doc id="614857" url="https://pl.wikipedia.org/wiki?curid=614857" title="Język konjo">
Język konjo

Język konjo – język z rodziny bantu, używany w Demokratycznej Republice Konga i Ugandzie. W 1976 roku liczba mówiących wynosiła ok. 203 tysięcy. Językiem konjo posługuje się lud Konjo.

</doc>
<doc id="614858" url="https://pl.wikipedia.org/wiki?curid=614858" title="Aglarond">
Aglarond

Aglarond – kompleks jaskiń ze stworzonej przez J.R.R. Tolkiena mitologii Śródziemia.
Pojawia się w "Dwóch wieżach", drugiej części "Władcy Pierścieni". Pewne wzmianki na ich temat znajdują się w "Niedokończonych opowieściach". Położenie Aglarondu w Helmowym Jarze przedstawiła Karen Wynn Fonstad w swoim "Atlasie Śródziemia".
Powieść.
Aglarond był położony w Helmowym Jarze, w Ered Nimrais. Odkryli je i wykorzystywali Dúnedainowie z Gondoru. Od 2510 roku Trzeciej Ery należały do Rohirrimów. Jaskinie te były znakomitym schronieniem dla ludności podczas wojny. Dowiodły tego wydarzenia z 2758 roku (najazd Dunlendingów) i 3019 (najazd Sarumana podczas Wojny o Pierścień).
Krasnolud Gimli, który w trakcie bitwy o Rogaty Gród walczył w obronie jaskiń, zachwycił się ich pięknem. Jak później opisywał je Legolasowi: "(...) jeden z cudów północy (...) ogromne i wspaniałe (...), krasnoludy pielgrzymowałyby tutaj tłumnie, żeby je chociaż zobaczyć. (...) gdy zapalono łuczywa (...), drogie kamienie, kryształy i żyły bezcennego złota zalśniły na gładkich ścianach". Po pokonaniu Saurona, w Czwartej Erze, Gimli na czele znacznej grupy pobratymców z Ereboru osiedlił się w Aglarondzie.
Jaskinie te zwano również "Pieczarami Helmowego Jaru" oraz "Błyszczącymi Pieczarami Aglarondu". Rohirrimowie w swoim języku nazwali je "Glœmscrafu" – "Jaskinie blasku". Słowo Aglarond pochodzi z sindarinu i znaczy w tej mowie "Błyszczące pieczary" lub "Jaskinie blasku". Nazwa ta była też używana przez Dúnedainów jako miano Rogatego Grodu, póki znajdował się on w granicach Gondoru.
Ekranizacja.
W trylogii filmowej "Władcy Pierścieni" w reżyserii Petera Jacksona Aglarond pojawia się w filmie "".
Jaskinie pokazane zostały w scenach przed bitwą o Rogaty Gród, kiedy to chroni się tam większość starców, kobiet i dzieci wraz z Éowiną (w powieści nie ma jej wtedy w Helmowym Jarze). Także sama batalia przerywana jest krótkimi scenami na których widać ludzi ukrywających się w Aglarondzie.

</doc>
<doc id="614859" url="https://pl.wikipedia.org/wiki?curid=614859" title="Izabela z Asturii">
Izabela z Asturii

Izabela z Asturii, hiszp. "Isabel de Aragón y Castilla" (ur. 2 października 1470, zm. 23 sierpnia 1498, w Saragossie) – najstarsza córka Ferdynanda II Aragońskiego i Izabeli I Kastylijskiej, następczyni tronu Kastylii (księżna Asturii) i królowa Portugalii jako pierwsza żona Manuela I. 
W 1490 Izabela poślubiła Alfonsa, infanta portugalskiego – następcę króla Jana II Doskonałego, ale ten zmarł kilka miesięcy po ślubie gdy podczas polowania niefortunnie spadł z konia. Kilka lat później, w 1497 została wydana powtórnie za mąż za króla Manuela I Szczęśliwego, wuja Alfonsa i następcę Jana II. W 1497 po śmierci Jana – swojego jedynego brata, została ponownie księżną Asturii i następczynią tronu Kastylii (wcześniej była nią przed narodzinami Jana w latach 1476-1478). W 1498 wydała na świat Michała (Miguela) da Paz, niedoszłego następcę tronu Hiszpanii i Portugalii. Sama Izabela zmarła w połogu, a jej jedyny syn zmarł dwa lata później. Szanse jej męża na zostanie królem Hiszpanii prysły razem z jej śmiercią. Podobnie jak znikły szanse na zjednoczenie królestw iberyjskich wraz ze śmiercią jej syna.
Po 1500, kolejną księżną Asturii i następczynią tronu Kastylii została Joanna Szalona (młodsza siostra Izabeli), która poprzez małżeństwo z Filipem Pięknym „oddała” Hiszpanię Habsburgom. Inna siostra Izabeli – Maria Aragońska, poślubiła owdowiałego Manuela i urodziła mu 8 dzieci.

</doc>
<doc id="614860" url="https://pl.wikipedia.org/wiki?curid=614860" title="NGC 6182">
NGC 6182

NGC 6182 (również PGC 58338 lub UGC 10424) – galaktyka spiralna (Sa), znajdująca się w gwiazdozbiorze Smoka. Odkrył ją William Herschel 24 kwietnia 1789 roku.

</doc>
<doc id="614861" url="https://pl.wikipedia.org/wiki?curid=614861" title="Język ndande">
Język ndande

Język ndande albo nandi – język z rodziny bantu, używany w Demokratycznej Republice Konga i Ugandzie. W 1991 roku liczba mówiących wynosiła ok. 903 tysięcy.

</doc>
<doc id="614865" url="https://pl.wikipedia.org/wiki?curid=614865" title="NGC 6183">
NGC 6183

NGC 6183 (również PGC 58785) – galaktyka spiralna (Sa), znajdująca się w gwiazdozbiorze Trójkąta Południowego. Odkrył ją John Herschel 25 kwietnia 1835 roku.

</doc>
<doc id="614866" url="https://pl.wikipedia.org/wiki?curid=614866" title="Język nyali">
Język nyali

Język nyali – język z rodziny bantu, używany w Demokratycznej Republice Konga i Ugandzie. W 1980 roku liczba mówiących wynosiła ok. 12 tysięcy.

</doc>
<doc id="614867" url="https://pl.wikipedia.org/wiki?curid=614867" title="NGC 6184">
NGC 6184

NGC 6184 (również PGC 58432) – galaktyka spiralna (Sb), znajdująca się w gwiazdozbiorze Herkulesa. Odkrył ją Édouard Jean-Marie Stephan 23 czerwca 1876 roku.

</doc>
<doc id="614868" url="https://pl.wikipedia.org/wiki?curid=614868" title="Język bira">
Język bira

Język bira – język z rodziny bantu, używany w Demokratycznej Republice Konga i Ugandzie. W 1972 roku liczba mówiących wynosiła ok. 32 tysięcy.

</doc>
<doc id="614869" url="https://pl.wikipedia.org/wiki?curid=614869" title="NGC 6185">
NGC 6185

NGC 6185 (również PGC 58493 lub UGC 10444) – galaktyka spiralna (Sa), znajdująca się w gwiazdozbiorze Herkulesa. Odkrył ją John Herschel 27 kwietnia 1827 roku.

</doc>
<doc id="614871" url="https://pl.wikipedia.org/wiki?curid=614871" title="Język kalanga">
Język kalanga

Język kalanga albo holoholo – język z rodziny bantu, używany w Demokratycznej Republice Konga. W 1972 roku liczba mówiących wynosiła ok. 5 tysięcy.

</doc>
<doc id="614873" url="https://pl.wikipedia.org/wiki?curid=614873" title="NGC 6186">
NGC 6186

NGC 6186 (również PGC 58523 lub UGC 10448) – galaktyka spiralna z poprzeczką (SBa), znajdująca się w gwiazdozbiorze Herkulesa. Odkrył ją William Herschel 28 kwietnia 1788 roku.
W galaktyce tej zaobserwowano supernową SN 2011gd.

</doc>
<doc id="614874" url="https://pl.wikipedia.org/wiki?curid=614874" title="Język amba (bantu)">
Język amba (bantu)

Język amba – język z rodziny bantu, używany w głównie w Ugandzie, a także w Demokratycznej Republice Konga. Według danych Ethnologue liczba jego użytkowników wynosi ok. 40 100 osób, z czego 35 600 (2002) zamieszkuje Ugandę. Według statystyk z 1980 roku liczba osób mówiących językiem amba wynosiła ok. 60 tys. osób.

</doc>
<doc id="614875" url="https://pl.wikipedia.org/wiki?curid=614875" title="NGC 6187">
NGC 6187

NGC 6187 (również PGC 58429) – galaktyka spiralna (S), znajdująca się w gwiazdozbiorze Smoka. Odkrył ją Charles Young 5 października 1883 roku.

</doc>
<doc id="614876" url="https://pl.wikipedia.org/wiki?curid=614876" title="Język lega">
Język lega

Język lega – język z rodziny bantu, używany w Demokratycznej Republice Konga, Ugandzie i Tanzanii. W 1982 roku liczba mówiących wynosiła ok. 400 tysięcy.

</doc>
<doc id="614879" url="https://pl.wikipedia.org/wiki?curid=614879" title="Marek Jagodziński (archeolog)">
Marek Jagodziński (archeolog)

Marek Franciszek Jagodziński (ur. 17 września 1953 w Sierpcu) – polski archeolog, odkrywca staropruskiej osady Truso w Janowie koło Elbląga.
Życiorys.
Absolwent archeologii Uniwersytetu Warszawskiego. W 1980 przeniósł się do Elbląga, aby podjąć pracę w miejscowym Biurze Dokumentacji Zabytków. W 1981 został członkiem zespołu odkrywców neolitycznych pracowni bursztynu.
W 1982, podczas prac nad "Archeologicznym zdjęciem Polski" odnalazł na wschodnim brzegu jeziora Druzno, poszukiwaną od lat 30. XIX w. zaginioną pruską osadę portową Truso, opisaną przez wikińskiego żeglarza Wulfstana już w IX w. Truso stało się tematem najważniejszych prac badawczych i publikacji Jagodzińskiego. Wraz z grupą przyjaciół zawiązał Stowarzyszenie Miłośników Truso, którego statutowym celem jest wspieranie inicjatyw zmierzających do budowy repliki osady. Miałaby ona być zbudowana na wzór skansenu archeologicznego w Biskupinie i otwarta dla turystów. Członkowie stowarzyszenia opracowali wstępną wersję projektu osady. Obecnie oczekują na wsparcie finansowe ze strony władz lokalnych.
Jest starszym kustoszem Muzeum w Elblągu, autorem wystaw na temat Truso i wczesnośredniowiecznych Żuław Wiślanych.

</doc>
<doc id="614880" url="https://pl.wikipedia.org/wiki?curid=614880" title="Język mbole">
Język mbole

Język mbole albo lombole – język z rodziny bantu, używany w Demokratycznej Republice Konga. W 1971 roku liczba mówiących wynosiła ok. 100 tysięcy.

</doc>
<doc id="614881" url="https://pl.wikipedia.org/wiki?curid=614881" title="NGC 6189">
NGC 6189

NGC 6189 (również NGC 6191, PGC 58440 lub UGC 10442) – galaktyka spiralna z poprzeczką (SBc), znajdująca się w gwiazdozbiorze Smoka.
Odkrył ją Lewis A. Swift 3 sierpnia 1885 roku, a John Dreyer skatalogował ją jako NGC 6189. Prawdopodobnie tę samą galaktykę Swift zaobserwował też 6 lipca 1886 roku, jednak obliczona przez niego pozycja znacznie się różniła od tej z pierwszej obserwacji, dlatego Dreyer uznał, że to inny obiekt i skatalogował ją powtórnie jako NGC 6191. Ponieważ w pozycji tej nie ma żadnego obiektu, a w okolicy jest jeszcze kilka innych jasnych galaktyk, taka identyfikacja obiektu NGC 6191 nie jest jednak pewna.
W galaktyce NGC 6189 zaobserwowano supernową SN 2010gl.

</doc>
<doc id="614883" url="https://pl.wikipedia.org/wiki?curid=614883" title="Język lele">
Język lele

Język lele – język z rodziny bantu, używany w Demokratycznej Republice Konga. W 1971 roku liczba mówiących wynosiła ok. 26 tysięcy.

</doc>
<doc id="614884" url="https://pl.wikipedia.org/wiki?curid=614884" title="NGC 6190">
NGC 6190

NGC 6190 (również PGC 58458 lub UGC 10443) – galaktyka spiralna (Sc), znajdująca się w gwiazdozbiorze Smoka. Odkrył ją Lewis A. Swift 30 października 1883 roku.

</doc>
<doc id="614885" url="https://pl.wikipedia.org/wiki?curid=614885" title="Język kusu">
Język kusu

Język kusu – język z rodziny bantu, używany w Demokratycznej Republice Konga. W 1971 roku liczba mówiących wynosiła ok. 26 tysięcy.

</doc>
<doc id="614886" url="https://pl.wikipedia.org/wiki?curid=614886" title="Zdzisław Karczewski">
Zdzisław Karczewski

Zdzisław Karczewski (ur. 23 marca 1903 w Warszawie, zm. 30 września 1970 we Wrocławiu) – aktor, reżyser i dyrektor teatralny.
Życiorys.
Kariera sportowa.
W młodości był lekkoatletą. Był mistrzem Polski w biegu na 800 m w 1923 i w sztafecie 4 × 400 m w tym samym roku. Trzykrotnie zdobywał wicemistrzostwo Polski: bieg na 5000 m (1921), trójskok (1922) i sztafeta 4 × 400 m (1925); trzykrotnie był także brązowym medalistą: bieg na 800 m (1922), trójskok (1924) i chód na 10 km (1923).
Zdobył srebrny medal w sztafecie olimpijskiej (wraz z Zygmuntem Weissem, Zygmuntem Dąbrowskim i Stefanem Ołdakiem) podczas II Akademickich Mistrzostw Świata w Warszawie w 1924.
Życie artystyczne.
Ukończył Oddział Dramatyczny przy Państwowym Konserwatorium Muzycznym w Warszawie w 1925. Do 1939 roku grał w teatrach: im. Wojciecha Bogusławskiego, Polskim i Narodowym w Warszawie, Miejskim w Łodzi, im. Słowackiego w Krakowie oraz Miejskim w Wilnie.
W czasie wojny, w latach 1940–1941, grał w jawnych teatrach warszawskich, następnie pracował jako kelner i współpracował z konspiracyjnym Teatrem Wyobraźni Tadeusza Byrskiego. W 1944 roku został wywieziony do Niemiec. Po powrocie do kraju pracował w rozgłośni Polskiego Radia w Bydgoszczy, był także dyrektorem rozgłośni Polskiego Radia w Szczecinie. W latach 1946–1948 był aktorem i reżyserem w Teatrze Komedii Muzycznej w Szczecinie. W latach 1948–1951 pracował w Państwowych Teatrach Dramatycznych, gdzie w sezonie 1950/1951 był dyrektorem. W 1951 oraz w latach 1953–1955 był zatrudniony w Teatrze Wybrzeże w Gdańsku, w 1952 w Teatrze Nowym w Poznaniu. W latach 1955–1958 pełnił funkcję kierownika artystycznego Teatru im. Żeromskiego w Radomiu. W latach 1960–1964 występował w Teatrze Polskim w Bydgoszczy, od 1964 do końca życia w Teatrach Dramatycznych we Wrocławiu.
Szerokiej publiczności znany z roli Johna Pawlaka w filmie fabularnym "Sami swoi" oraz z roli w filmie "Ogniomistrz Kaleń".
Pochowany we Wrocławiu na Cmentarzu Osobowickim.

</doc>
<doc id="614887" url="https://pl.wikipedia.org/wiki?curid=614887" title="Język nkutu">
Język nkutu

Język nkutu – język z rodziny bantu, używany w Demokratycznej Republice Konga. W 1972 roku liczba mówiących wynosiła ok. 40 tysięcy.

</doc>
<doc id="614888" url="https://pl.wikipedia.org/wiki?curid=614888" title="Język yela">
Język yela

Język yela – język z rodziny bantu, używany w Demokratycznej Republice Konga. Według publikacji z 1977 roku liczba mówiących wynosi ok. 33 tysięcy.

</doc>
<doc id="614889" url="https://pl.wikipedia.org/wiki?curid=614889" title="NGC 6194">
NGC 6194

NGC 6194 (również PGC 58598) – galaktyka eliptyczna (E-S0), znajdująca się w gwiazdozbiorze Herkulesa. Odkrył ją John Herschel 27 kwietnia 1827 roku.

</doc>
<doc id="614893" url="https://pl.wikipedia.org/wiki?curid=614893" title="Język kela">
Język kela

Język kela – język z rodziny bantu, używany w Demokratycznej Republice Konga. W 1980 roku liczba mówiących wynosiła ok. 90 tysięcy.

</doc>
<doc id="614894" url="https://pl.wikipedia.org/wiki?curid=614894" title="NGC 6195">
NGC 6195

NGC 6195 (również PGC 58596 lub UGC 10469) – galaktyka spiralna (Sb), znajdująca się w gwiazdozbiorze Herkulesa. Odkrył ją William Herschel 30 maja 1791 roku. Jest to galaktyka z aktywnym jądrem typu LINER; jest też zaliczana do radiogalaktyk.
W galaktyce tej zaobserwowano supernową SN 1975K.

</doc>
<doc id="614895" url="https://pl.wikipedia.org/wiki?curid=614895" title="Stadion Bazaly">
Stadion Bazaly

Stadion Bazaly – stadion piłkarski w Ostrawie, na którym swoje mecze do koṅca sezonu 2014/15 rozgrywał Baník Ostrawa. 
Historia obiektu.
Pierwszy mecz na stadionie Bazaly rozegrano 19 kwietnia 1959. Przed otwarciem obiektu piłkarze Baníka występowali na stadionie Stará střelnice. W 2003 obiekt przeszedł gruntowną renowację (powiększono liczbę miejsc na widowni, dodano nowe pomieszczenia dla osobistości, centrum prasowe i toalety). Od 2004 boisko stadionu posiada nową nawierzchnię. 
Dane obiektu.
Stadion Bazaly
Bukovanského 4/1028
710-00 Slezská Ostrava

</doc>
<doc id="614897" url="https://pl.wikipedia.org/wiki?curid=614897" title="Język tetela">
Język tetela

Język tetela – język z rodziny bantu, używany w Demokratycznej Republice Konga. W 1982 roku liczba mówiących wynosiła ok. 600 tysięcy.

</doc>
<doc id="614898" url="https://pl.wikipedia.org/wiki?curid=614898" title="NGC 6196">
NGC 6196

NGC 6196 (również IC 4615, PGC 58644 lub UGC 10482) – galaktyka eliptyczna (E-S0), znajdująca się w gwiazdozbiorze Herkulesa. Odkrył ją Albert Marth 9 lipca 1864 roku.

</doc>
<doc id="614901" url="https://pl.wikipedia.org/wiki?curid=614901" title="Język lalia">
Język lalia

Język lalia – język z rodziny bantu, z grupy mongo-nkundu, używany w Demokratycznej Republice Konga. W 1971 roku liczba mówiących wynosiła ok. 30 tysięcy.

</doc>
<doc id="614904" url="https://pl.wikipedia.org/wiki?curid=614904" title="NGC 6197">
NGC 6197

NGC 6197 (również IC 4616 lub PGC 58655) – galaktyka spiralna z poprzeczką (SB0-a), znajdująca się w gwiazdozbiorze Herkulesa. Odkrył ją Albert Marth 9 lipca 1864 roku. Jest to galaktyka z aktywnym jądrem typu LINER.

</doc>
<doc id="614905" url="https://pl.wikipedia.org/wiki?curid=614905" title="Język ngando">
Język ngando

Język ngando – język z rodziny bantu, z grupy mongo-nkundu, używany w Demokratycznej Republice Konga. W 1971 roku liczba mówiących wynosiła ok. 121 tysięcy. Według danych szacunkowych z 1995 roku ma przynajmniej 220 tys. użytkowników.

</doc>
<doc id="614906" url="https://pl.wikipedia.org/wiki?curid=614906" title="NGC 6198">
NGC 6198

NGC 6198 (również PGC 58554 lub UGC 10467) – galaktyka eliptyczna (E), znajdująca się w gwiazdozbiorze Smoka. Odkrył ją Lewis A. Swift 28 czerwca 1886 roku.

</doc>
<doc id="614907" url="https://pl.wikipedia.org/wiki?curid=614907" title="Język mongo">
Język mongo

Język mongo (również lomongo lub nkundu) – język z rodziny bantu, z grupy mongo-nkundu, używany w Demokratycznej Republice Konga. Istnieją bardzo rozbieżne raporty na temat liczby użytkowników. William Welmers podaje ich liczbę na 216 tys. (w 1971), zaś La Vaughn Hayes na 3,2 mln (w 1977).

</doc>
<doc id="614908" url="https://pl.wikipedia.org/wiki?curid=614908" title="Język sulka">
Język sulka

Język sulka, także moglon – język papuaski używany na Nowej Brytanii w Papui-Nowej Gwinei (prowincja Nowa Brytania Wschodnia). Posługuje się nim 2500 osób.
Społeczność Sulka uchodzi za migrantów z Nowej Irlandii. Na początku XX w. stwierdzono odosobniony charakter tego języka (i brak genetycznego związku z rodziną austronezyjską). Nie jest wyraźnie spokrewniony z żadnym innym językiem. H. Hammarström (2018) rozpatruje go jako język izolowany. Powstał szczegółowy opis jego gramatyki (1962).
Jest zapisywany alfabetem łacińskim.

</doc>
<doc id="614909" url="https://pl.wikipedia.org/wiki?curid=614909" title="Język kol">
Język kol

Język kol (a. kola, kole) – język papuaski używany na Nowej Brytanii.
Najpewniej jest językiem izolowanym, ale istnieje możliwość, że jest daleko spokrewniony ze słabo udokumentowanym językiem sulka bądź też należy do postulowanej rodziny języków wschodniopapuaskich.
Dzieli się na dwa dialekty: sui i kol (nakgaktai).
Jest zapisywany alfabetem łacińskim.

</doc>
<doc id="614911" url="https://pl.wikipedia.org/wiki?curid=614911" title="Język anem">
Język anem



</doc>
<doc id="614914" url="https://pl.wikipedia.org/wiki?curid=614914" title="Język soko">
Język soko

Język soko albo so – język z rodziny bantu, używany w Demokratycznej Republice Konga. W 1980 roku liczba mówiących wynosiła ok. 6 tysięcy.

</doc>
<doc id="614918" url="https://pl.wikipedia.org/wiki?curid=614918" title="Język boa">
Język boa

Język boa – język z rodziny bantu, używany w Demokratycznej Republice Konga. W 1971 roku liczba mówiących wynosiła ok. 30 tysięcy.

</doc>
<doc id="614920" url="https://pl.wikipedia.org/wiki?curid=614920" title="Język ngombe">
Język ngombe

Język ngombe – język z rodziny bantu, używany w Demokratycznej Republice Konga. W 1971 roku liczba mówiących wynosiła ok. 150 tysięcy.

</doc>
<doc id="614922" url="https://pl.wikipedia.org/wiki?curid=614922" title="NGC 6201">
NGC 6201

NGC 6201 (również PGC 58727) – galaktyka eliptyczna (E), znajdująca się w gwiazdozbiorze Herkulesa. Odkrył ją Albert Marth 6 czerwca 1864 roku.

</doc>
<doc id="614923" url="https://pl.wikipedia.org/wiki?curid=614923" title="NGC 6202">
NGC 6202

NGC 6202 (również NGC 6226, PGC 58847 lub UGC 10532) – galaktyka spiralna (S/P), znajdująca się w gwiazdozbiorze Smoka.
Odkrył ją Heinrich Louis d’Arrest 24 września 1862 roku. 9 lipca 1886 roku obserwował ją też Lewis A. Swift, jednak błędnie obliczył jej pozycję i skatalogował ją jako nowo odkryty obiekt. John Dreyer w swoim "New General Catalogue" skatalogował obserwację d’Arresta jako NGC 6226, a Swifta jako NGC 6202.

</doc>
<doc id="614924" url="https://pl.wikipedia.org/wiki?curid=614924" title="Język sakata">
Język sakata

Język sakata – język z rodziny bantu, używany w Demokratycznej Republice Konga. W 1982 roku liczba mówiących wynosiła ok. 75 tysięcy.

</doc>
<doc id="614928" url="https://pl.wikipedia.org/wiki?curid=614928" title="NGC 6203">
NGC 6203

NGC 6203 (również PGC 58729) – galaktyka soczewkowata (S0), znajdująca się w gwiazdozbiorze Herkulesa. Odkrył ją Albert Marth 6 czerwca 1864 roku.

</doc>
<doc id="614929" url="https://pl.wikipedia.org/wiki?curid=614929" title="Język bangi">
Język bangi

Język bangi albo bobangi – język z rodziny bantu, używany w Demokratycznej Republice Konga i Republice Środkowoafrykańskiej. W 1980 roku liczba mówiących wynosiła ok. 80 tysięcy.

</doc>
<doc id="614934" url="https://pl.wikipedia.org/wiki?curid=614934" title="I Liceum Ogólnokształcące im. Jana Smolenia w Bytomiu">
I Liceum Ogólnokształcące im. Jana Smolenia w Bytomiu

I Liceum Ogólnokształcące im. Jana Smolenia w Bytomiu – publiczna szkoła ponadpodstawowa.
Historia.
Utworzenie Gimnazjum Polskiego.
W wyniku podziału Górnego Śląska w 1921 roku, cała niemal inteligencja polska opuściła przyznane Rzeszy Niemieckiej tereny w obawie przed represjami ze strony władz. Przed pozostałą w Niemczech częścią społeczeństwa stanęło zadanie zorganizowania własnego szkolnictwa średniego. Dnia 2 listopada 1932 Janowi Baczewskiemu – prezesowi Związku Polskich Towarzystw Szkolnych w Niemczech został wręczony akt powołania Polskiego Gimnazjum w Bytomiu. Uroczystość otwarcia pierwszego od 160 lat Polskiego Gimnazjum na ziemiach niemieckich odbyła się 8 listopada 1932. O godz. 9.30, w Kościele Świętej Trójcy zgromadzili się uczniowie, ich rodzice, liczni członkowie polskich organizacji, dziennikarze oraz grono profesorskie z pierwszym dyrektorem szkoły Wiktorem Pawłem Nechay de Felseis – wybitnym geografem i geologiem. Po mszy świętej uczestnicy przeszli pochodem ulicą Tarnogórską do budynku szkoły. W auli zgromadziło się 500 osób. O godz. 11.00 rozpoczął się historyczny akt duchowej odnowy Polaków w Niemczech. Po uroczystości oficjalnej chór „Halka” odśpiewał pieśń „Uroczysty w szkolnym życiu dzień”. Następnego dnia – 9 listopada szkoła rozpoczęła pracę, która kontynuowana jest przez Liceum Ogólnokształcące im. Jana Smolenia po dziś dzień.
Szkoła w latach 1932–1939.
Liczba uczniów systematycznie wzrastała, w listopadzie 1932 wynosiła ona jeszcze 98 uczniów, zaś 16 maja 1933 prezydent policji z Gliwic donosił nadprezydentowi o przyjęciu kilkudziesięciu nowych uczniów, z których niemal połowa pochodziła z Pomorza.
Fakt ten dowodzi, że stopniowo rozszerzał się również zasięg terytorialny gimnazjum. W czasach niemieckich Gimnazjum Polskie było nękane kontrolami, Niemcy szukali pretekstów by je zamknąć. Więc uczniowie musieli być najlepsi. Nie tylko w wiedzy. Byli eleganccy, wysportowani, świetnie tańczyli. Chodziło o to, by wygrywać na każdym polu z konkurującymi szkołami niemieckimi. I rzeczywiście Gimnazjum Polskie wygrywało i poziomem wiedzy i na boisku, grali w piłkę i w szachy, boksowali, mieli także zespoły muzyczne i szkolny teatr.
Władze niemieckie, nie chcąc dopuścić do przekształcenia się szkoły w ośrodek skupiający młodzież polską z terenu całych Niemiec, zaostrzyły rozmaite represje administracyjne i ekonomiczne wobec rodziców bytomskich uczniów. Akcja ta rozwinęła się na szeroką skalę, kiedy 29 listopada 1933 gestapo w Opolu doniosło nadprezydentowi, że z rozpoczęciem roku szkolnego 1934/35 do gimnazjum bytomskiego ma przybyć kolejnych 140 uczniów. Przeciwdziałanie władz niemieckich musiało być bardzo energiczne, skoro 9 marca 1934 gestapo donosi: „Niemal połowa podań zgłoszonych uczniów została wycofana przez rodziców, względnie przedstawicieli prawnych”.
Liczba uczniów Gimnazjum Polskiego w Bytomiu w latach 1932-1939:
uwaga: 
Okres II wojny światowej.
Szkoła działała do sierpnia 1939 roku, gdy nadeszło ostrzeżenie i polecenie odesłania dzieci do domów. Nauczyciele wyjechali z Bytomia ostatnimi pociągami do Polski. Potem nastąpiły masowe aresztowania polskich działaczy, w tym wielu nauczycieli Gimnazjum. W Buchenwaldzie zginęli Stanisław Olejniczak – jeden z niewielu nauczycieli, którzy pracowali tu od początku istnienia gimnazjum, oraz zarządca internatu – Antoni Józefczak. W Dachau zginął nauczyciel religii – ks. Franciszek Nawrot. Rodziny uczniów wysiedlono.
Powstanie Liceum Ogólnokształcącego.
W 1945 roku szkoła „odrodziła się z popiołów wojennych”, kilku nauczycieli, którzy niemal nazajutrz po wojnie zgłosili się do pracy byli dawnymi nauczycielami Gimnazjum Polskiego, to oni przynieśli legendę tej szkoły i narzucili poziom. W 1946 szkoła przyjęła imię Jana Smolenia.
Funkcję dyrektorów zawsze pełnili wybitni pedagodzy, jednak w pamięci uczniów szczególnie utkwiła postać pełniącego tę funkcję w latach 1950–1966 Stanisława Huka. To za jego czasów poziom nauczania w szkole rozsławił jej imię na cały region, a nawet kraj. Obok jednak osiągnięć naukowych, szkoła wykształciła wielu wybitnych literatów i artystów – tu powstała idea Klubu Artystów Anarchistów, tu rodziła się Konfederacja Nowego Romantyzmu Bohdana Urbankowskiego – wybitnego polonisty, naukowca, poety i dramatopisarza, absolwenta szkoły z roku 1961. To tu pod koniec lat 80., gdy dyrektorem był Jan Mieszko, powstała Grupa Poetycka „Reflektor” dziennikarza i poety Marcina Hałasia. To tu organizowany był Ogólnopolski Konkurs Poetycki Młodych „Nadchodzące pokolenie”, w ostatnich latach reaktywowany jako impreza o zasięgu regionalnym.
Współcześnie życie szkoły obraca się wokół przygotowań do nowej matury. W ostatnich latach „Smoleń” wykształcił laureatów wielu olimpiad przedmiotowych, szkołę ukończył także autor hejnału Katowic, który codziennie słyszą mieszkańcy tego miasta. Szkoła nadal kontynuuje tradycję Polaków w Niemczech, czego świadectwem jest odsłonięcie w kwietniu 2011 roku tablicy przedstawiającej 5 prawd Polaków spod znaku Rodła.
Budynek.
W latach 1932–1939 szkoła mieściła się przy Alei Legionów 49. W tym samym budynku w latach 1869–1932 mieściło się wydawnictwo Drukarnia Polska oraz liczne polskie organizacje społeczne i kulturalno-oświatowe. Obecnie znajduje się tu oddział zakaźny Szpitala Specjalistycznego nr 1 w Bytomiu. Po wojnie szkoły nie można było ulokować w dawnym budynku, gdyż Armia Czerwona, wkraczając do Bytomia zrobiła tam koszary; budynek został tak zdewastowany, że przez kilka lat trzeba było go remontować i dezynfekować. Szkoła rozpoczęła więc nauczanie w budynku dawnego Staatliches Realgymnasium zbudowanym w latach 1929–1930 przez A. Stütza i M. Wolffa w stylu ekspresjonistycznym. Budynek ten znajdował się przy ulicy Strzelców Bytomskich, która potem zmieniła się w Poznańską, kilkanaście lat temu powrócono do pierwotnej nazwy.
Patron szkoły.
We wrześniu 1946 roku przyjęła imię zmarłego kuratora oświaty, dawnego nauczyciela w Polskim Gimnazjum – Jana Smolenia. W szkole zatrudniony był od sierpnia 1935, pracował tu do 26 sierpnia 1939 roku jako nauczyciel matematyki, chemii i fizyki. Na kilka dni przed rozpoczęciem II wojny światowej w dramatycznych okolicznościach wyprowadził uczniów z internatu na dworzec kolejowy i odesłał ich do domów rodzinnych, ratując im wówczas życie. Sam opuścił Bytom jednym z ostatnich odjeżdżających do Polski pociągów. W okresie okupacji pełnił funkcję kierownika tajnego nauczania w okręgu krakowskim. Został uwięziony we wrześniu 1942.
Po wojnie prof. Jan Smoleń wybrany został pierwszym kuratorem śląskiego okręgu szkolnego, podejmując się pracy nad odbudową zniszczonego szkolnictwa. Zginął tragicznie w dniu 28 czerwca 1945 roku w wypadku samochodowym podczas podróży służbowej w Bytomiu – Karbiu. Został pochowany w Katowicach na cmentarzu przy ul. Francuskiej.
Edukacja.
Zajęcia pozalekcyjne.
Młodzieżowe Centrum Edukacji Europejskiej, Mały Uniwersytet, chór szkolny, Szkolny Teatr Pantomimy, Teatr Młodego Aktora, Klub Filmowca, Grupa Poetycka Nadchodzące Pokolenia oraz inne kółka zainteresowań i przedmiotowe.

</doc>
<doc id="614935" url="https://pl.wikipedia.org/wiki?curid=614935" title="NGC 6206">
NGC 6206

NGC 6206 (również IC 1227, PGC 58723 lub UGC 10506) – galaktyka soczewkowata (S0), znajdująca się w gwiazdozbiorze Smoka. Odkrył ją Lewis A. Swift 23 października 1886 roku.

</doc>
<doc id="614936" url="https://pl.wikipedia.org/wiki?curid=614936" title="NGC 6207">
NGC 6207

 
NGC 6207 (również PGC 58827 lub UGC 10521) – galaktyka spiralna (Sc), znajdująca się w gwiazdozbiorze Herkulesa. Odkrył ją William Herschel 16 maja 1787 roku.
W galaktyce tej zaobserwowano supernową SN 2004A.

</doc>
<doc id="614939" url="https://pl.wikipedia.org/wiki?curid=614939" title="NGC 6209">
NGC 6209

NGC 6209 (również PGC 59252) – galaktyka spiralna (Sbc), znajdująca się w gwiazdozbiorze Ptaka Rajskiego. Odkrył ją John Herschel 28 czerwca 1835 roku.
W galaktyce tej zaobserwowano supernowe SN 1998cx i SN 2009fz.

</doc>
<doc id="614943" url="https://pl.wikipedia.org/wiki?curid=614943" title="NGC 6211">
NGC 6211

NGC 6211 (również PGC 58775 lub UGC 10516) – galaktyka soczewkowata (SB0), znajdująca się w gwiazdozbiorze Smoka. Odkrył ją Lewis A. Swift 25 czerwca 1887 roku. Należy do galaktyk Seyferta typu 2.
W galaktyce tej zaobserwowano supernową SN 2013cw.

</doc>
<doc id="614947" url="https://pl.wikipedia.org/wiki?curid=614947" title="NGC 6212">
NGC 6212

NGC 6212 (również PGC 58840) – galaktyka znajdująca się w gwiazdozbiorze Herkulesa. Odkrył ją Édouard Jean-Marie Stephan 26 lipca 1870 roku. Należy do galaktyk Seyferta typu 1.

</doc>
<doc id="614948" url="https://pl.wikipedia.org/wiki?curid=614948" title="Język aiwo">
Język aiwo

Język aiwo – język z grupy malajsko-polinezyjskiej, dawniej zaliczany do rodziny wschodniopapuaskiej. Używany na Wyspach Salomona.

</doc>
<doc id="614949" url="https://pl.wikipedia.org/wiki?curid=614949" title="NGC 6213">
NGC 6213

NGC 6213 (również PGC 58778) – galaktyka spiralna (Sa), znajdująca się w gwiazdozbiorze Smoka. Odkrył ją Lewis A. Swift 25 czerwca 1887 roku.

</doc>
<doc id="614952" url="https://pl.wikipedia.org/wiki?curid=614952" title="NGC 6214">
NGC 6214

NGC 6214 (również PGC 58709 lub UGC 10507) – galaktyka spiralna (Sbc), znajdująca się w gwiazdozbiorze Smoka. Odkrył ją Lewis A. Swift 2 sierpnia 1884 roku.

</doc>
<doc id="614953" url="https://pl.wikipedia.org/wiki?curid=614953" title="Język lokele">
Język lokele

Język lokele albo kele – język z rodziny bantu, używany w Demokratycznej Republice Konga. W 1980 roku liczba mówiących wynosiła ok. 160 tysięcy.

</doc>
<doc id="614954" url="https://pl.wikipedia.org/wiki?curid=614954" title="Język santa cruz">
Język santa cruz

Język santa cruz – język z grupy malajsko-polinezyjskiej, dawniej zaliczany do rodziny wschodniopapuaskiej. Używany na Wyspach Salomona.

</doc>
<doc id="614955" url="https://pl.wikipedia.org/wiki?curid=614955" title="Język nanggu">
Język nanggu

Język nanggu – język z gałęzi malajsko-polinezyjskiej języków austronezyjskich, dawniej zaliczany do grupy wschodniopapuaskiej. Używany na Wyspach Salomona. Język został pierwszy raz opisany przez Andersa Vaa w pracy doktorskiej pt. "A Grammar of Engdewu. An Oceanic language of the Solomon Islands".

</doc>
<doc id="614956" url="https://pl.wikipedia.org/wiki?curid=614956" title="NGC 6215">
NGC 6215

NGC 6215 (również PGC 59112) – galaktyka spiralna (Sc), znajdująca się w gwiazdozbiorze Ołtarza. Odkrył ją John Herschel 9 lipca 1836 roku.

</doc>
<doc id="614958" url="https://pl.wikipedia.org/wiki?curid=614958" title="Tomasz Kiesewetter">
Tomasz Kiesewetter

Tomasz Kiesewetter (ur. 8 września 1911 w Sosnowcu, zm. 29 listopada 1992 w Łodzi) – polski kompozytor muzyki poważnej, filmowej i teatralnej, dyrygent i pedagog.
Życiorys.
W 1936 ukończył Konserwatorium Warszawskie, gdzie studiował kompozycję pod kierunkiem Piotra Rytla, dyrygenturę w klasie Waleriana Bierdiajewa oraz grę na fortepianie u Zofii Rabcewiczowej i Margerity Trombini-Kazuro.
W latach 1936–1938 był asystentem Bierdiajewa w klasie dyrygentury, orkiestry i chóru. W tym czasie dyrygował orkiestrami symfonicznymi w Warszawie, Krakowie, Wilnie, Berlinie, Sztokholmie. W 1938 przebywał w Salzburgu na kursie dyrygentury w Mozarteum, w latach 1938–1939 kierował chórem im. Stanisława Moniuszki oraz zespołami orkiestrowymi Polskiego Radia w Łodzi, gdzie wykładał w Konserwatorium Heleny Kijeńskiej-Dobkiewiczowej (późniejsza Akademia Muzyczna im. Grażyny i Kiejstuta Bacewiczów w Łodzi.
W czasie wojny działał w ruchu oporu, biorąc czynny udział w walce przeciwko niemieckim okupantom.
Po wojnie został wykładowcą w łódzkiej PWSM (obecnie Akademii Muzycznej), gdzie jako profesor nadzwyczajny (od 1959) prowadził zajęcia z kompozycji, dyrygentury, instrumentacji i czytania partytur.
W latach 1945–1970 dyrygował orkiestrą Filharmonii Łódzkiej, Ludowego Instytutu Muzycznego w Łodzi, Polskiego Radia w Łodzi oraz orkiestrą łódzkiej PWSM. Przez wiele lat pełnił funkcję przewodniczącego Oddziału Związku Kompozytorów Polskich w Łodzi.
Zmarł w listopadzie 1992. Pochowany w Alei Zasłużonych na Cmentarzu Komunalnym Doły w Łodzi (kwatera XI, rząd 43, grób 2).

</doc>
<doc id="614959" url="https://pl.wikipedia.org/wiki?curid=614959" title="NGC 6217">
NGC 6217

 
NGC 6217 (również PGC 58477, Arp 185 lub UGC 10470) – galaktyka spiralna z poprzeczką (SBbc), znajdująca się w gwiazdozbiorze Małej Niedźwiedzicy w odległości około 60 milionów lat świetlnych. Została odkryta 12 grudnia 1797 roku przez Williama Herschela. Jest to galaktyka z aktywnym jądrem.

</doc>
<doc id="614960" url="https://pl.wikipedia.org/wiki?curid=614960" title="Maria Aragońska (królowa Portugalii)">
Maria Aragońska (królowa Portugalii)

Maria Aragońska, znana również jako Maria Hiszpańska, Maria Kastylijska, hiszp. "María de Aragón y Castilla" (ur. 29 czerwca 1482 w Kordobie, zm. 7 marca 1517 w Lizbonie) – aragońska księżniczka, królowa Portugalii jako druga żona Manuela I Szczęśliwego.
Życiorys.
Była trzecią córką hiszpańskich Królów Katolickich Ferdynanda II Aragońskiego i Izabeli I Kastylijskiej. Jej starsza siostra Izabela z Asturii była pierwszą żoną Manuela I, ale zmarła w połogu w 1498, a ich jedyny syn Michał (Miguel) da Paz zmarł dwa lata później. Manuel postanowił ożenić się ponownie.
Ślub Manuela I i Marii miał miejsce 30 października 1500 roku.
Potomstwo.
Maria urodziła Manuelowi 10 dzieci:

</doc>
<doc id="614962" url="https://pl.wikipedia.org/wiki?curid=614962" title="NGC 6219">
NGC 6219

NGC 6219 (również PGC 58944) – galaktyka soczewkowata (S0), znajdująca się w gwiazdozbiorze Herkulesa. Odkrył ją Albert Marth 10 czerwca 1863 roku.

</doc>
<doc id="614963" url="https://pl.wikipedia.org/wiki?curid=614963" title="Język bobangi">
Język bobangi



</doc>
<doc id="614964" url="https://pl.wikipedia.org/wiki?curid=614964" title="Rover Company">
Rover Company

Rover – brytyjski producent samochodów osobowych z siedzibą w Birmingham działający w latach 1878–2005.
Opis.
Początkowo firma zajmowała się produkcją rowerów. Rover wprowadził obecny model rowerów – napędzanych łańcuchem oraz o wielkości koła tylnego równej wielkości koła przedniego.
W ostatnich latach (od maja 2000 roku) stanowił część MG Rover Group. W kwietniu 2005 roku Rover ogłosił upadłość. Obecnie prawa do marki Rover należą do Tata Motors, natomiast prawa do produkcji modeli 25 i 75 należą do chińskiego przedsiębiorstwa Shanghai Automotive Industry Corporation. Cały park maszynowy został zakupiony przez inne chińskie przedsiębiorstwo, Nanjing Automobile Group, które przejęło prawa do marki MG.
Historia.
Pierwszy Rover był tricyklem wytworzonym przez Starley &amp; Sutton Co w Coventry w Anglii. W 1889 roku firma przekształciła się w J. K. Starley &amp; Co. Ltd. a w późnych latach 90. XIX wieku w Rover Cycle Company.
We wczesnych latach 80. XIX wieku dostępne na rynku rowery reprezentowane były przez relatywnie niebezpieczne dla użytkownika pojazdy z ogromnym przednim kołem oraz tricykle o wielkich kołach. W 1885 roku Rover wypuścił na rynek pierwszy rower z napędem przenoszonym łańcuchem na tylne koło.
W 1901 roku, 3 lata po śmierci jednego z założycieli, Johna Kempa Starleya firma Rover rozpoczęła produkcję samochodów. Pierwszym modelem był dwuosobowy Rover 8 zaprojektowany przez Edmunda Lewisa, który przyszedł do firmy z Daimlera.
Podczas I wojny światowej firma produkowała motocykle, ciężarówki według projektu Maudsleya oraz samochody osobowe zaprojektowane przez firmę Sunbeam. Produkcja rowerów i motocykli była kontynuowana aż do Wielkiego Kryzysu, który wymusił jej zakończenie w 1925 roku. W latach 20. XX wieku firma nie prosperowała najlepiej i nie wypłacała dywidend od akcji od 1923 roku aż do połowy lat 30. W 1929 roku nastąpiła zmiana w zarządzie i stery przejął Spencer Wilks pracujący wcześniej w Hillmanie. Wilks rozpoczął reorganizację firmy, szukając klientów pośród osób, które chciały posiadać coś bardziej ekskluzywnego niż Ford czy Austin. W 1930 roku do firmy dołączył brat Wilksa, Maurice, który również przeszedł z Hillmana aby objąć stanowisko głównego inżyniera. Spencer Wilks pozostał w firmie aż do 1962 roku, a jego brat do 1963.
II wojna światowa i turbiny gazowe.
Pod koniec lat 30. XX wieku rząd brytyjski przewidując potencjalne działania wojenne rozpoczął program zbrojeń; częścią tej akcji były tzw. "fabryki w cieniu" – obiekty utrzymywane przez państwo, ale prowadzone przez prywatnych przedsiębiorców. Dwie z nich były prowadzone przez Rovera – jedna umiejscowiona w Acocks Green w Birmingham rozpoczęła działalność w 1937 roku, zaś druga większa zaczęła pracować w 1940 roku w Solihull. Obydwa zakłady produkowały silniki lotnicze oraz ramy samolotów. Pierwotny zakład mieszczący się przy Helen Street w Coventry został poważnie uszkodzony podczas bombardowań w 1940 i 1941 roku i nigdy nie rozpoczął ponownie pracy na pełnych obrotach.
Na początku 1940 roku Rover został poproszony przez rząd o wsparcie oficera RAF-u Franka Whittle'a w pracach rozwojowych nad silnikiem odrzutowym. Firma Whittle'a nie miała zaplecza produkcyjnego i zamiarem rządu było, aby Rover przejął projekt i wdrożył go do seryjnej produkcji. Whittle nie był z tego faktu zadowolony, nie podobały mu się zmiany wprowadzone w projekcie bez jego zgody; mimo tego pierwszy testowy egzemplarz silnika powstał w nieczynnej przędzalni w Barnoldswick w hrabstwie Lancashire, w październiku 1941 roku. Nową technologią zainteresował się Rolls-Royce i na mocy osiągniętego w 1942 roku porozumienia przejął prace nad silnikiem. Rover otrzymał w zamian zlecenie na wytwarzanie silników typu "Meteor" do czołgów, które było realizowane aż do 1964 roku.
Po II wojnie światowej firma opuściła siedzibę przy Helen Street i zakupiła dwie nowe "fabryki w cieniu". Fabryka w Acocks Green przez chwilę wytwarzała wspomniane wyżej silniki "Meteor", natomiast Solihull skoncentrowało się na pojazdach wznawiając w 1947 roku produkcję i stając się matecznikiem Land Rovera.
Prototypy.
W 1950 roku F.R. Bell oraz szef zespołu inżynierów Maurice Wilks przedstawili pierwszy samochód napędzany turbiną gazową. Dwumiejscowy JET1 posiadał silnik umieszczony za siedzeniami, wloty powietrza po obu stronach nadwozia oraz wyloty na górze bagażnika. Podczas testów samochód osiągnął prędkość 140 km/h przy 50 tys. obr/min. turbiny. Silnik mógł być zasilany benzyną, naftą lub olejem napędowym, ale niemożliwe do przezwyciężenia problemy ze zużyciem paliwa okazały się być przeszkodą uniemożliwiającą podjęcie produkcji. Pojazd można obecnie oglądać w Muzeum Nauki w Londynie. Doświadczenia podczas produkcji auta nie poszły jednak na marne. Firma wspólnie z BRM – zespołem Formuły 1 połączyły swe siły aby stworzyć napędzane turbiną coupe, które w 1963 roku wzięło udział w 24-godzinnym wyścigu LeMans. Kierowcami byli Graham Hill (ojciec Damona, mistrza Formuły 1 z 1996 roku) oraz Richie Ginther. Pojazd osiągnął średnią prędkość 173 km/h oraz maksymalną 229 km/h.
Złote lata.
Lata 50. i 60. ubiegłego stulecia okazały się być wielce owocne dla firmy, czego dowiódł niezwykły sukces Land Rovera (od lat 50. aż po 70. właśnie Land Rovery wiodły prym pośród sprzedanych samochodów firmy Rover) oraz modeli P5 oraz P6 napędzanych wywodzącym się z Buicka aluminiowym silnikiem V8 o pojemności 3500 cm³. W 1967 roku Rover stał się częścią Leyland Motor Corporation, który połączył się z British Motor Holdings aby w końcu przeistoczyć się w British Leyland. Był to początek końca tradycyjnego Rovera, spowodowany niezdrowymi relacjami panującymi w przemyśle oraz problemami z zarządzaniem, które trapiły brytyjski przemysł samochodowy w latach 70. XX wieku. W 1970 roku Rover połączył doświadczenie wyniesione z produkcji limuzyn z umiejętnością wytwarzania samochodów terenowych. W ten sposób powstał Range Rover – pierwszy samochód dający możliwość jazdy w terenie bez konieczności rezygnowania z pewnego luksusu. Samochód napędzany był wspomnianym wyżej wywodzącym się z Buicka silnikiem V8 oraz posiadał takie innowacyjne rozwiązania jak stały napęd na 4 koła, zawieszenie oparte na sprężynach śrubowych oraz hamulce tarczowe na wszystkich kołach. Zdolny rozpędzić się do 160 km/h na szosie oraz do jazdy w ekstremalnie trudnych warunkach drogowych Range Rover w przedstawionej postaci pozostał w produkcji przez 26 lat.
Z kolei wprowadzony do produkcji w 1976 roku Rover SD1 był wspaniałym samochodem, jednak przez cały okres produkcji zmagał się z problemem jakości i niezawodności. Bezlitosny program cięć zaaplikowany firmie pod koniec lat 70. doprowadził do zakończenia produkcji tego modelu w fabryce w Solihull, która przestawiła się na wytwarzanie jedynie Land Rovera. Wszystkie samochody spod znaku Rovera miały być od tej pory produkowane w dawnych zakładach Austina i Morrisa w Longbridge i Cowley.
Rover i Honda.
Austin Rover Group została stworzona w 1982 roku jako firma-córka British Leyland produkująca samochody dla masowego odbiorcy. W latach 80. XX wieku zredukowany British Leyland umieszczał znaczek Rovera na całej gamie pojazdów stworzonych wspólnie z Hondą. Pierwszym, wypuszczonym na rynek w 1984 roku wywodzącym się z Hondy samochodem był Rover 200, który podobnie jak Triumph Acclaim bazował na Hondzie Ballade (podobnie w Australii, Honda Quint – znana w Europie jako Honda Quintet – oraz Integra były opatrzone znaczkiem Rover Quintet oraz 416i.). W 1986 roku Rover SD1 został zastąpiony przez wywodzący się z Hondy Legend model 800. Do tego czasu Austin Rover przeszedł do polityki jednej marki i British Leyland – jego właściciel zmienił nazwę na Rover Group a dział produkcji samochodów na Rover Cars. Od tego momentu samochody Austin faktycznie pod względem technicznym nie różniły się od Roverów, choć słowo "Rover" nigdy nie pojawiło się na tych autach – zamiast tego widniał na nich znaczek z łodzią wikingów, jednakże bez żadnej inskrypcji. Wkrótce samochody te zostały zmienione przez modele 200 i 400 (wywodzące się z Hondy Concerto) i 600 (będące technicznie prawie w 100% kopią Hondy Accord, wzbogaconą o elementy drewniane i chromowane, różnice głównie karoseryjne).
Przejęcie przez BMW.
Związek z Hondą był punktem zwrotnym w historii firmy mozolnie odbudowującej swój wizerunek producenta drogich aut będących alternatywą dla Fordów i Vauxhalli. W 1994 roku British Aerospace sprzedało Grupę Rover BMW (włączając w to marki Rover, Land Rover, Riley, Mini, Triumph oraz Austin-Healey), które zaczęło postrzegać samochody angielskiego producenta jako potencjalnego poważnego rywala. Przejęcie przez firmę z Bawarii zaowocowało pracami nad modelem 75, które zostały szczęśliwie zakończone zanim w 2000 roku nastąpił budzący niesmak rozwód obydwu firm.
MG Rover.
W maju 2000 roku BMW dokonało podziału grupy, sprzedając Land Rovera Fordowi a resztę przekazując za symboliczne 10 funtów Phoenix Consortium, które utworzyło z tego firmę MG Rover. BMW zatrzymał prawa do nazwy Rover (oraz związanych z nią takich nazw jak Riley, Mini i Triumph), udzielając nabywcy konsorcjum Phoenix jedynie licencji na jej używanie. Phoenix Consortium zostało utworzone specjalnie w celu przejęcia chylącej się ku upadkowi firmy. Stworzyło go czterech biznesmenów, w tym John Towers, były dyrektor generalny Rover Group. Pierwszym autem wprowadzonym przez nowych właścicieli był Rover 75 w wersji kombi. W 2003 roku wprowadzono model CityRover, który był produkowany we współpracy z hinduską fabryką Tata Motors. Model nie zdobył jednak uznania – sprzedaż małego, słabo wyposażonego lecz drogiego samochodu stała na bardzo niskim poziomie. Na początku dekady zaprezentowano również kilka prototypów pojazdów mających zastąpić modele 25 oraz 45, nie wyszły jednak one nigdy poza fazę projektów.
Bankructwo i przejęcie przez SAIC i NAC.
15 kwietnia 2005 roku MG Rover ogłosił niewypłacalność i wstrzymał produkcję. 22 lipca 2005 roku majątek upadłej firmy został sprzedany chińskiemu koncernowi NAC (Nanjing Automobile Group) za 53 mln funtów, którego plany zakładały przeniesienie fabryki silników Powertrain do Chin oraz ulokowanie produkcji samochodów w Chinach (Rover) oraz w Anglii w regionie West Midlands (choć niekoniecznie w Longbridge).
Inny chiński koncern motoryzacyjny – SAIC (Shanghai Automotive Industry Corporation), który posiadał prawa do produkcji modelu 75 (kupione za 67 mln funtów jeszcze przed upadkiem MG Rover) również starał się przejąć pozostałości upadłej fabryki, zapowiadając wypuszczenie własnej wersji Rovera 75 pod koniec 2006 roku. W lipcu 2006 roku SAIC zapowiedział, iż zamierza odkupić nazwę Rover od BMW, które wciąż posiadało prawo do niej. Do transakcji w końcu jednak nie doszło ze względu na fakt, iż 18 września 2006 roku nazwę wykupił Ford, korzystając tym samym z prawa pierwokupu przysługującego mu na mocy umowy zawartej gdy koncern ten kupował Land Rovera. W tym stanie rzeczy, SAIC stworzył własną markę o podobnej do pierwowzoru nazwie i znaczku – Roewe. Pierwszy seryjny model trafił do produkcji na początku 2007 roku.
Wykupienie przez Tata Motors Land Rovera i Jaguara.
2 czerwca 2008 roku indyjski koncern Tata Motors kupił od Forda firmy Jaguar i Land Rover. Umowa obejmowała również sprzedaż praw do nazwy Rover.

</doc>
<doc id="614966" url="https://pl.wikipedia.org/wiki?curid=614966" title="NGC 6220">
NGC 6220

NGC 6220 (również PGC 58979 lub UGC 10541) – galaktyka spiralna (Sab), znajdująca się w gwiazdozbiorze Wężownika. Odkrył ją Lewis A. Swift 19 czerwca 1887 roku.

</doc>
<doc id="614967" url="https://pl.wikipedia.org/wiki?curid=614967" title="Język bwa">
Język bwa



</doc>
<doc id="614969" url="https://pl.wikipedia.org/wiki?curid=614969" title="NGC 6221">
NGC 6221

NGC 6221 (również PGC 59175) – galaktyka spiralna z poprzeczką (SBc), znajdująca się w gwiazdozbiorze Ołtarza. Odkrył ją John Herschel 3 maja 1835 roku. Należy do galaktyk Seyferta typu 2.
W galaktyce tej zaobserwowano supernową SN 1990W.

</doc>
<doc id="614970" url="https://pl.wikipedia.org/wiki?curid=614970" title="Język lomongo">
Język lomongo



</doc>
<doc id="614971" url="https://pl.wikipedia.org/wiki?curid=614971" title="Język nkundu">
Język nkundu



</doc>
<doc id="614972" url="https://pl.wikipedia.org/wiki?curid=614972" title="NGC 6223">
NGC 6223

NGC 6223 (również PGC 58828 lub UGC 10527) – galaktyka eliptyczna (E-S0), znajdująca się w gwiazdozbiorze Smoka. Odkrył ją Heinrich Louis d’Arrest 24 września 1862 roku.

</doc>
<doc id="614973" url="https://pl.wikipedia.org/wiki?curid=614973" title="Sekretarz">
Sekretarz

Sekretarz to wysoki rangą pracownik organów administracji państwowej i instytucji międzynarodowych:

</doc>
<doc id="614975" url="https://pl.wikipedia.org/wiki?curid=614975" title="NGC 6224">
NGC 6224

NGC 6224 (również PGC 59017 lub UGC 10555) – galaktyka eliptyczna (E-S0), znajdująca się w gwiazdozbiorze Herkulesa. Odkrył ją Lewis A. Swift 15 czerwca 1887 roku.

</doc>
<doc id="614977" url="https://pl.wikipedia.org/wiki?curid=614977" title="NGC 6225">
NGC 6225

NGC 6225 (również PGC 59024 lub UGC 10556) – galaktyka eliptyczna (E-S0), znajdująca się w gwiazdozbiorze Herkulesa. Odkrył ją Lewis A. Swift 15 czerwca 1887 roku.

</doc>
<doc id="614981" url="https://pl.wikipedia.org/wiki?curid=614981" title="Messier 29">
Messier 29

Messier 29 (również M29, NGC 6913, OCl 168) – gromada otwarta znajdująca się w gwiazdozbiorze Łabędzia. Odkrył ją 29 lipca 1764 roku Charles Messier.
Jest oddalona od Ziemi według różnych szacunków od 4 do 7,2 tys. lat świetlnych. Średnica gromady wynosi ok. 11 lat świetlnych. Jasność obserwowana +7,1m. Wiek M29 szacuje się na ok. 10 mln lat.

</doc>
<doc id="614982" url="https://pl.wikipedia.org/wiki?curid=614982" title="Język lombole">
Język lombole



</doc>
<doc id="614983" url="https://pl.wikipedia.org/wiki?curid=614983" title="NGC 6228">
NGC 6228

NGC 6228 (również PGC 59007 lub UGC 10558) – galaktyka spiralna (Sb), znajdująca się w gwiazdozbiorze Herkulesa. Odkrył ją Albert Marth 28 czerwca 1864 roku.

</doc>
<doc id="614984" url="https://pl.wikipedia.org/wiki?curid=614984" title="Język holoholo">
Język holoholo



</doc>
<doc id="614985" url="https://pl.wikipedia.org/wiki?curid=614985" title="NGC 6230">
NGC 6230

NGC 6230 (również PGC 59106 lub UGC 10575) – galaktyka eliptyczna (E), znajdująca się w gwiazdozbiorze Herkulesa. Odkrył ją Lewis A. Swift 3 lipca 1886 roku.

</doc>
<doc id="614986" url="https://pl.wikipedia.org/wiki?curid=614986" title="NGC 6913">
NGC 6913



</doc>
<doc id="614987" url="https://pl.wikipedia.org/wiki?curid=614987" title="John Kendrew">
John Kendrew

John Cowdery Kendrew (ur. 24 marca 1917, zm. 23 sierpnia 1997) – angielski biochemik, laureat Nagrody Nobla z dziedziny chemii w roku 1962 za badanie struktury białek globularnych (kłębuszkowych).
Ukończył Trinity College na Uniwersytecie Cambridge.
Od 1947 roku profesor biochemii Uniwersytetu Cambridge. Członek Towarzystwa Królewskiego w Londynie (Royal Society). Prowadził prace badawcze nad strukturą białek, określił sekwencję (kolejność występowania) aminokwasów w hemoglobinie i mioglobinie kaszalota za pomocą metody analizy rentgenograficznej. Razem z Maxem F. Perutzem otrzymał w 1962 roku Nagrodę Nobla.

</doc>
<doc id="614988" url="https://pl.wikipedia.org/wiki?curid=614988" title="Język nyabungu">
Język nyabungu

Język nyabungu albo tembo – język z rodziny bantu, używany w Demokratycznej Republice Konga. W 1971 roku liczba mówiących wynosiła ok. 30 tysięcy.

</doc>
<doc id="614989" url="https://pl.wikipedia.org/wiki?curid=614989" title="NGC 6232">
NGC 6232

NGC 6232 (również PGC 58841 lub UGC 10537) – galaktyka spiralna z poprzeczką (SBa), znajdująca się w gwiazdozbiorze Smoka. Odkrył ją Lewis A. Swift 28 czerwca 1884 roku.

</doc>
<doc id="614990" url="https://pl.wikipedia.org/wiki?curid=614990" title="Język tembo">
Język tembo



</doc>
<doc id="614991" url="https://pl.wikipedia.org/wiki?curid=614991" title="NGC 6233">
NGC 6233

NGC 6233 (również PGC 59086 lub UGC 10573) – galaktyka soczewkowata (S0), znajdująca się w gwiazdozbiorze Herkulesa. Odkrył ją Édouard Jean-Marie Stephan 12 lipca 1880 roku.

</doc>
<doc id="614992" url="https://pl.wikipedia.org/wiki?curid=614992" title="Język ziba">
Język ziba



</doc>
<doc id="614993" url="https://pl.wikipedia.org/wiki?curid=614993" title="NGC 6234">
NGC 6234

NGC 6234 (również PGC 59144) – galaktyka eliptyczna (E), znajdująca się w gwiazdozbiorze Wężownika. Odkrył ją Albert Marth 17 czerwca 1863 roku.

</doc>
<doc id="614994" url="https://pl.wikipedia.org/wiki?curid=614994" title="Język jinja">
Język jinja



</doc>
<doc id="614995" url="https://pl.wikipedia.org/wiki?curid=614995" title="Język kerewe">
Język kerewe



</doc>
<doc id="614996" url="https://pl.wikipedia.org/wiki?curid=614996" title="NGC 6236">
NGC 6236

NGC 6236 (również PGC 58891 lub UGC 10546) – galaktyka spiralna z poprzeczką (SBc), znajdująca się w gwiazdozbiorze Smoka. Odkrył ją Lewis A. Swift 28 czerwca 1884 roku.

</doc>
<doc id="614998" url="https://pl.wikipedia.org/wiki?curid=614998" title="NGC 6238">
NGC 6238

NGC 6238 (również PGC 58980 lub UGC 10563) – galaktyka spiralna (Sc/P), znajdująca się w gwiazdozbiorze Smoka. Odkrył ją Lewis A. Swift 28 czerwca 1886 roku.

</doc>
<doc id="614999" url="https://pl.wikipedia.org/wiki?curid=614999" title="COS-B">
COS-B

COS-B (akronim od "Cosmic Ray Satellite" – satelita promieni kosmicznych) – satelita naukowy. Ósma misja agencji CERS/ESRO, pierwszy satelita nowo utworzonej Europejskiej Agencji Kosmicznej, wraz z SAS-2 prowadził pierwsze dokładne obserwacje Wszechświata w promieniach gamma. COS-B miał na pokładzie jeden duży eksperyment: "Gamma-Ray Telescope" (teleskop promieni gamma), który był dokonaniem grupy europejskich laboratoriów naukowych, znanej jako Caravane Collaboration. Misja COS-B była pierwotnie zaplanowana na dwa lata. Jednak trwała pomyślnie przez 6 lat i 8 miesięcy. COS-B wykonał pierwszą kompletną mapę Galaktyki w promieniach gamma.
Opis misji.
COS-B został wystrzelony z kosmodromu Vandenberg 9 sierpnia 1975. Jego celem było szczegółowe badanie pozaziemskich źródeł promieniowania gamma o energii powyżej 30 MeV. COS-B wykonywał obserwacje punktowe i mógł zmieniać położenie zależnie od potrzeb. Czas obserwacji wynosił ok. 25 godzin podczas 37 godzinnej orbity. Około jedna czwarta czasu była poświęcona obserwacjom wyższych szerokości galaktycznych, w szczególności regionom zawierającym źródła pozagalaktyczne. Duża część równika galaktycznego była badana dokładniej poprzez parokrotne powtarzanie obserwacji. Koniec misji zbiegł się z wyczerpaniem paliwa. Starczyło go na więcej manewrów niż zakładano, dzięki bardzo starannym ich przemyśleniu. Blisko 50% sfery niebieskiej zostało przeanalizowane przez COS-B. Statek obracał się w tempie 10 obr./min.
COS-B niósł jeden duży eksperyment zaprojektowany i wdrożony przez grupę laboratoriów naukowych zwaną Caravane Collaboration. Teleskop promieniowania gamma (Gamma-Ray Telescope) pracował bez przeszkód przez całą misję. Jedyną komplikacją było sporadyczne złe funkcjonowanie komory iskrowej (i nieuchronne starzenie się gazu w tejże). Zjawisko to było minimalizowane przez system uzupełniania gazu umożliwiający opróżnienie i ponowne napełnienie komory iskrowej. Szybkość pogarszania się jakości gazu malała z czasem, co umożliwiało zwiększenie czasu między przepłukiwaniami z początkowego raz na 6 tygodni do 36 tygodni, pod koniec misji (listopad 1981 roku). Komora iskrowa pracowała w pełni sprawnie do końca misji.
System telemetrii statku korzystał z nadajnika (6,5 W; modulacje: PCM, PSK i PM; prędk. 160 lub 320 bps; częstotliwość 136,95 MHz). Łączność po stronie Ziemi zapewniała europejska sieć ESTRACK. Dane przesyłano z prędk. 160 kbps.
Statek zasilany był przez 9480 ogniw słonecznych o mocy początkowej 109 W (82 W po 2 latach), ładujących akumulatory o pojemności 6 Ah.
Pierwotnie czas trwania misji ustalono na dwa lata, jednak COS-B został ostatecznie wyłączony 25 kwietnia 1982, funkcjonując przez 6 lat i 8 miesięcy.

</doc>
<doc id="615000" url="https://pl.wikipedia.org/wiki?curid=615000" title="NGC 6239">
NGC 6239

NGC 6239 (również PGC 59083 lub UGC 10577) – galaktyka spiralna z poprzeczką (SBb), znajdująca się w gwiazdozbiorze Herkulesa. Odkrył ją William Herschel 12 kwietnia 1788 roku.

</doc>
<doc id="615001" url="https://pl.wikipedia.org/wiki?curid=615001" title="Głuptak niebieskonogi">
Głuptak niebieskonogi

Głuptak niebieskonogi, gap niebieskonogi ("Sula nebouxii") – gatunek dużego ptaka morskiego z rodziny głuptaków (Sulidae), zamieszkujący zachodnie wybrzeże i przybrzeżne wyspy Meksyku, Ameryki Centralnej i Południowej oraz wyspy Galapagos. Nie jest zagrożony.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1882 roku Alphonse Milne-Edwards. Autor nadał mu nazwę "Sula nebouxii", która obowiązuje do tej pory. Jako miejsce typowe wskazał amerykańskie wybrzeże Pacyfiku; holotyp prawdopodobnie pozyskano w Chile.
Podgatunki.
Międzynarodowy Komitet Ornitologiczny (IOC) wyróżnia dwa podgatunki "S. nebouxii":
Występowanie.
Zasięg występowania.
Poszczególne podgatunki zamieszkują:
Środowisko.
Tropikalne i subtropikalne suche wyspy na Pacyfiku.
Pożywienie.
Żywi się rybami, po które nurkuje, czasem z dużej wysokości. Zjada także kałamarnice. Poluje pojedynczo, parami lub w większych grupach – ptaki współpracują wtedy ze sobą przy chwytaniu zdobyczy.
Status.
W Czerwonej księdze gatunków zagrożonych IUCN głuptak niebieskonogi jest klasyfikowany jako gatunek najmniejszej troski (LC – "Least Concern"). W 2019 roku organizacja Partners in Flight szacowała liczebność populacji na ponad 90 tysięcy dorosłych osobników, a jej trend oceniła jako umiarkowanie spadkowy. Na wyspach Galapagos gatunek jest prawnie chroniony.

</doc>
<doc id="615002" url="https://pl.wikipedia.org/wiki?curid=615002" title="NGC 6240">
NGC 6240

NGC 6240 (również IC 4625, PGC 59186 lub UGC 10592) – galaktyka nieregularna znajdująca się w gwiazdozbiorze Wężownika w odległości 350 milionów lat świetlnych. Została odkryta 12 lipca 1871 roku przez Édouarda Stephana.
W centrum galaktyki znajdują się trzy czarne dziury. Znalazły się one tam w wyniku zderzenia trzech galaktyk, z których powstała NGC 6240. Kształt całego obiektu został wyraźnie zmieniony, a struktura wirującej spirali znacznie zakłócona.
W galaktyce tej zaobserwowano supernowe SN 2000bg, SN 2010gp i SN 2013dc.

</doc>
<doc id="615003" url="https://pl.wikipedia.org/wiki?curid=615003" title="NGC 6241">
NGC 6241

NGC 6241 (również PGC 59085) – galaktyka spiralna (Sc), znajdująca się w gwiazdozbiorze Herkulesa. Odkrył ją William Herschel 29 kwietnia 1788 roku.

</doc>
<doc id="615004" url="https://pl.wikipedia.org/wiki?curid=615004" title="Język mongo-nkundu">
Język mongo-nkundu

Język mongo-nkundu – język z rodziny bantu, używany w Demokratycznej Republice Konga. Dzieli się na kilka dialektów, uznawanych czasem za osobne języki, m.in.:

</doc>
<doc id="615006" url="https://pl.wikipedia.org/wiki?curid=615006" title="NGC 6243">
NGC 6243

NGC 6243 (również PGC 59161 lub UGC 10591) – galaktyka spiralna (Sa), znajdująca się w gwiazdozbiorze Herkulesa. Odkrył ją Édouard Jean-Marie Stephan 10 czerwca 1880 roku. Jest to galaktyka z aktywnym jądrem typu LINER.

</doc>
<doc id="615007" url="https://pl.wikipedia.org/wiki?curid=615007" title="NGC 6244">
NGC 6244

NGC 6244 (również PGC 59009 lub UGC 10568) – galaktyka spiralna z poprzeczką (SBa), znajdująca się w gwiazdozbiorze Smoka. Odkrył ją Lewis A. Swift 28 czerwca 1886 roku.

</doc>
<doc id="615009" url="https://pl.wikipedia.org/wiki?curid=615009" title="Caproni Ca.101">
Caproni Ca.101

Caproni Ca.101 – włoski samolot bombowy i transportowy, powstały w drugiej połowie lat 20. XX wieku.
Historia.
Ca.101 był rozwinięciem konstrukcji Caproni Ca.97, od którego różnił się większymi rozmiarami oraz zastosowaniem trzech silników zamiast jednego. Początkowo w samolocie stosowano silniki Armstrong Siddeley Lynx o mocy 200 KM każdy, produkowane na licencji w firmie Alfa Romeo, później jednak zastąpiono je mocniejszymi Piaggio Stella VII (370 KM). Pewna część samolotów służyła z silnikami gwiazdowymi Walter Castor o mocy 240 KM lub Alfa Romeo D2 o mocy 270 KM.
Samolot został oblatany w 1927 r. i już wkrótce skierowano go do produkcji seryjnej. Samoloty tego typu wzięły udział w działaniach wojskowych już podczas wojny włosko-abisyńskiej w latach 1935–1936, był wykorzystywany jako lekki bombowiec oraz służył do transportu żołnierzy. Mimo iż samolot był powolny, to jednak mocna konstrukcja, pozwalająca korzystać z lotnisk polowych, oraz brak lotnictwa myśliwskiego po stronie Abisynii sprawiły, że Ca.101 sprawdzał się w roli bombowca, a także jako samolot transportowy. Z czynnej służby wojskowej we włoskich siłach zbrojnych Ca.101 wycofano wkrótce po zakończeniu wojny abisyńskiej, choć samoloty w wersji cywilnej, jako pasażerskie, latały do początku II wojny światowej.
Na Ca.101 pobito także rekord długości lotu: w 1933 r. Mario de Bernardi wraz z sześcioma pasażerami przeleciał bez międzylądowania z Rzymu do Moskwy.
Udział w działaniach II wojny światowej wzięły węgierskie Ca.101, których pierwsze egzemplarze zostały zakupione w 1929 r. Część z nich uczestniczyła w walkach na terenie ZSRR w 1941 r.
Rozwinięciem konstrukcji była niezbyt udana wersja dwusilnikowa Caproni Ca.102, jednosilnikowy Caproni Ca.111 oraz Caproni Ca.133, który wszedł do użytku w 1935 r.
Konstrukcja.
Trzysilnikowy samolot transportowy i bombowy w układzie grzbietopłata. Konstrukcja mieszana. Trzy silniki (Piaggio Stella VII.C, Walter Castor lub Alfa Romeo D2), dwa podwieszane pod skrzydłami w gondolach, trzeci w nosie kadłuba, śmigła dwułopatowe, metalowe. Podwozie stałe, koła kryte owiewkami.

</doc>
<doc id="615010" url="https://pl.wikipedia.org/wiki?curid=615010" title="NGC 6246">
NGC 6246

NGC 6246 (również PGC 59077 lub UGC 10580) – galaktyka spiralna z poprzeczką (SBb), znajdująca się w gwiazdozbiorze Smoka. Odkrył ją Lewis A. Swift 28 czerwca 1886 roku.
W galaktyce tej zaobserwowano supernową SN 2009kp.

</doc>
<doc id="615011" url="https://pl.wikipedia.org/wiki?curid=615011" title="NGC 6247">
NGC 6247

NGC 6247 (również PGC 59023 lub UGC 10572) – galaktyka znajdująca się w gwiazdozbiorze Smoka. Odkrył ją Heinrich Louis d’Arrest 24 września 1862 roku. Jest zaliczana do radiogalaktyk.

</doc>
<doc id="615014" url="https://pl.wikipedia.org/wiki?curid=615014" title="NGC 6248">
NGC 6248

NGC 6248 (również PGC 58946 lub UGC 10564) – galaktyka spiralna z poprzeczką (SBcd), znajdująca się w gwiazdozbiorze Smoka. Odkrył ją Lewis A. Swift 11 sierpnia 1885 roku.

</doc>
<doc id="615015" url="https://pl.wikipedia.org/wiki?curid=615015" title="Witold Modelski">
Witold Modelski

Witold Stefan Modelski ps. „Warszawiak” (ur. 11 listopada 1932 w Warszawie, zm. 20 września 1944 tamże) – powstaniec warszawski, łącznik w batalionie „Gozdawa”, najmłodszy (niespełna 12-letni) uczestnik walk powstańczych odznaczony Krzyżem Walecznych.
Życiorys.
W czasie wojny, po spaleniu się ich mieszkania na ul. Nowy Świat, rodzina Modelskich przeniosła się na ul. Leszno, gdzie Witold pozostawał pod opieką matki Jadwigi Marii Modelskiej aż do wybuchu powstania. Na początku sierpnia 1944 przyłączył się do Zgrupowania „Radosław” – batalion „Parasol” – 1. kompania - IV pluton. Po upadku Woli przeszedł na Stare Miasto do Grupy „Północ” – odcinek „Sosna” – batalion „Gozdawa” – 2. kompania „szturmowa” i zakończył swój szlak bojowy na Czerniakowie – zgrupowanie „Radosław” – Brygada Dywersji Broda 53 – kompania „Parasol”.
Chłopiec charakteryzował się niezwykłą odwagą. 23 sierpnia odznaczony Krzyżem Walecznych i awansowany na kaprala czasu wojny. Poległ 20 września na Wybrzeżu Czerniakowskim – w domu przy ul. Wilanowskiej 1. Pochowany na cmentarzu Wojskowym na Powązkach w Warszawie, w kwaterach żołnierzy i sanitariuszek z batalionu „Parasol”.
Po wojnie jego matka z pomocą sanitariuszek PCK odnalazła ciało Witolda podczas ekshumacji żołnierzy powstania na Górnym Czerniakowie. Sama pod osłoną nocy przewiozła jego ciało na Powązki i pochowała przy murze cmentarnym. Dopiero kilka lat później jego zwłoki przeniesiono do kwatery żołnierzy i sanitariuszek z batalionu „Parasol” (kwatera A24-10-24).
Jego wojennym losom poświęcone są książki Zbigniewa Wróblewskiego "Bakwiri z ulicy Leszno" i "Z jednego domu", w której są jednak liczne błędy rzeczowe, w tym również mit o tym jakoby rodzina Witolda zginęła już w 1939 r.
Patron Sali Małego Powstańca w Muzeum Powstania Warszawskiego.

</doc>
<doc id="615017" url="https://pl.wikipedia.org/wiki?curid=615017" title="NGC 6251">
NGC 6251

NGC 6251 (również PGC 58472 lub UGC 10501) – galaktyka eliptyczna (E), znajdująca się w gwiazdozbiorze Małej Niedźwiedzicy. Odkrył ją William Herschel 1 stycznia 1802 roku.
Jest to galaktyka, która promieniuje najjaśniej na falach radiowych. W jej jądrze znajduje się supermasywna czarna dziura o masie ok. 6×108 mas Słońca.

</doc>
<doc id="615018" url="https://pl.wikipedia.org/wiki?curid=615018" title="Sokół Radom">
Sokół Radom

Sokół Radom - polski klub sportowy, wielosekcyjny: łucznictwo, gimnastyka. Dawniej sekcja łucznicza Radomskiego Towarzystwa Sportowego (dzisiejszego Radomiaka).
Towarzystwo Gimnastyczne "Sokół" Radom powstało w 1910 roku. Towarzystwo urządziło obiekt sportowy u zbiegu dzisiejszych ulic Moniuszki i Sienkiewicza. Na obiekt złożyły się boisko, szatnie, kort tenisowy i bieżnia lekkoatletyczna używana zimą jako lodowisko.
W czasie I wojny światowej obiekt zdewastowano a działalność TG "Sokół" została zawieszona. Reaktywacja organizacji nastąpiła w 1918 roku. Towarzystwo zmieniło wówczas nazwę na Radomskie Towarzystwo Sportowe. Organizacja zyskała bazę sportową urządzoną w zniszczonym podczas wojny Starym Ogrodzie. Na stworzony wówczas kompleks sportowy złożyły się: boisko, tor kolarski, bieżnie lekkoatletyczne.

</doc>
<doc id="615020" url="https://pl.wikipedia.org/wiki?curid=615020" title="NGC 6252">
NGC 6252

NGC 6252 (również PGC 58456) – galaktyka spiralna (S), znajdująca się w gwiazdozbiorze Małej Niedźwiedzicy. Odkrył ją William Herschel 1 stycznia 1802 roku.

</doc>
<doc id="615021" url="https://pl.wikipedia.org/wiki?curid=615021" title="NGC 6255">
NGC 6255

NGC 6255 (również PGC 59244 lub UGC 10606) – galaktyka spiralna z poprzeczką (SBc), znajdująca się w gwiazdozbiorze Herkulesa. Odkrył ją William Herschel 16 maja 1787 roku. Jest to galaktyka o niskiej jasności powierzchniowej.

</doc>
<doc id="615024" url="https://pl.wikipedia.org/wiki?curid=615024" title="Karl Hoffmann">
Karl Hoffmann



</doc>
<doc id="615025" url="https://pl.wikipedia.org/wiki?curid=615025" title="NGC 6257">
NGC 6257

NGC 6257 (również PGC 59274) – galaktyka spiralna (S), znajdująca się w gwiazdozbiorze Herkulesa. Odkrył ją John Herschel 16 maja 1831 roku.

</doc>
<doc id="615026" url="https://pl.wikipedia.org/wiki?curid=615026" title="NGC 6258">
NGC 6258

NGC 6258 (również PGC 59165 lub UGC 10595) – galaktyka eliptyczna (E), znajdująca się w gwiazdozbiorze Smoka. Odkrył ją Lewis A. Swift 28 czerwca 1886 roku.

</doc>
<doc id="615027" url="https://pl.wikipedia.org/wiki?curid=615027" title="NGC 6260">
NGC 6260

NGC 6260 (również PGC 59142) – galaktyka spiralna (Sc), znajdująca się w gwiazdozbiorze Smoka. Odkrył ją Lewis A. Swift 5 sierpnia 1886 roku.

</doc>
<doc id="615028" url="https://pl.wikipedia.org/wiki?curid=615028" title="Karol Hofmann">
Karol Hofmann



</doc>
<doc id="615029" url="https://pl.wikipedia.org/wiki?curid=615029" title="Tadeusz Chróścielewski">
Tadeusz Chróścielewski

Tadeusz Chróścielewski (ur. 3 czerwca 1920 w Mińsku Mazowieckim, zm. 17 sierpnia 2005 w Łodzi) – polski pisarz i tłumacz.
Ojciec poetki Doroty Chróścielewskiej i prawnika – prof. dr. Wojciecha Chróścielewskiego, mąż Honoraty Chróścielewskiej.
Życiorys.
Od 1945 roku związany z Łodzią. Od 1951 roku należał do PZPR. Tworzył lirykę pejzażową i refleksyjną ("Uczta Aureliana", "Hipokrene warmińska", "Jasień i jesień").
Pisał również powieści ("Szkoła dwóch dziewcząt", "Laska Matuzalema", "Mój ożenek w krainie Feaków"). Był tłumaczem poezji rosyjskiej, ukraińskiej i białoruskiej (m.in. Janka Kupała, Aleksiej Tołstoj). W 1985 r. wydał wspomnienia pod tytułem "Uczeń czarnoksiężników".
Współpracował z wydawaną w Łodzi prasą codzienną oraz tygodnikami społeczno-kulturalnymi: „Wieś”, „Osnowa”, „Odgłosy”.
W 1955 roku złożył wniosek, aby metalowa rzeźba konia na budynku pierwszej w Łodzi lecznicy dla zwierząt przy ul. M. Kopernika 22, uwieczniony w "Kwiatach polskich" tzw. "koń tuwimowski", została uznana za zabytek.
Autor napisów na łódzkich pomnikach: w mauzoleum na Radogoszczu oraz „Pękniętego Serca”, upamiętniającego obóz dla polskich dzieci przy ul. Przemysłowej.
Zmarł nagle 17 sierpnia 2005, w wieku 85 lat. Pochowany na cmentarzu na Radogoszczu w Łodzi.
Odznaczony Krzyżem Komandorskim (2005), Krzyżem Kawalerskim Orderu Odrodzenia Polski, Złotym i Srebrnym Krzyżem Zasługi.
Twórczość.
Proza.
"Rodzina jednorożców" 1960, "Szkoła dwóch dziewcząt" 1965, 1966 i 1967, "Szkarłatna godzina" 1968 i 1970, "Aurelian, albo zjazd koleżeński" 1971 i 1984, "Srebrna i odloty" 1974, "Laska Matuzalema" 1974, "Dzbanek życia" 1977, "Mój ożenek w kraju Feaków" 1979 i 1988, "Pejzaż z Baśką i paniutkami" 1985, "Podróże staroświeckie" (reportaże i eseje) 1982, "Uczeń czarnoksiężników" 1986,
"Błękitny generał" 1990, "Godzina Duchów w Skierniewicach" 1991, "Druga żona" 1992 i 1999, "Dzieje miłości Alberta i Józefiny" 1992, "Gwiazda blada" 1992, "Dom mojej babci w Siedlcach" 1992, "Klechdy i opowiadania srebrem pisane" 1992, "Historyja prawdziwa" 1993, "Sybiraczka" 1994, "Dwa opowiadania" 1997, "To i owo, a już historia" 1998, "Sługa Boża Wanda Malczewska" 1999, "Dzisiaj się rozejdziemy" 1999, "Okruchy z długiego życia" 2001, "Podzwonne" 2004.

</doc>
<doc id="615030" url="https://pl.wikipedia.org/wiki?curid=615030" title="NGC 6261">
NGC 6261

NGC 6261 (również PGC 59286 lub UGC 10617) – galaktyka spiralna (S0-a), znajdująca się w gwiazdozbiorze Herkulesa. Odkrył ją Édouard Jean-Marie Stephan 13 lipca 1880 roku. Jest to galaktyka z aktywnym jądrem typu LINER; jest też zaliczana do radiogalaktyk.
W galaktyce tej zaobserwowano supernowe SN 2007hu i SN 2008dt.

</doc>
<doc id="615031" url="https://pl.wikipedia.org/wiki?curid=615031" title="NGC 6262">
NGC 6262

NGC 6262 (również PGC 59363) – galaktyka soczewkowata (S0), znajdująca się w gwiazdozbiorze Smoka. Odkrył ją Lewis A. Swift 23 października 1886 roku.

</doc>
<doc id="615034" url="https://pl.wikipedia.org/wiki?curid=615034" title="NGC 6263">
NGC 6263

NGC 6263 (również PGC 59292 lub UGC 10618) – galaktyka eliptyczna (E), znajdująca się w gwiazdozbiorze Herkulesa. Odkrył ją Albert Marth 28 czerwca 1864 roku.

</doc>
<doc id="615036" url="https://pl.wikipedia.org/wiki?curid=615036" title="NGC 6264">
NGC 6264

NGC 6264 (również PGC 59306) – galaktyka spiralna z poprzeczką (SBb), znajdująca się w gwiazdozbiorze Herkulesa. Odkrył ją Albert Marth 28 czerwca 1864 roku. Należy do galaktyk Seyferta typu 2.

</doc>
<doc id="615037" url="https://pl.wikipedia.org/wiki?curid=615037" title="NGC 6265">
NGC 6265

NGC 6265 (również PGC 59315 lub UGC 10624) – galaktyka soczewkowata (S0), znajdująca się w gwiazdozbiorze Herkulesa. Odkrył ją Albert Marth 28 czerwca 1864 roku.

</doc>
<doc id="615038" url="https://pl.wikipedia.org/wiki?curid=615038" title="Westlife">
Westlife

Westlife – irlandzki boysband wykonujący muzykę pop założony w 1998 roku, w którego skład wchodzą: Kian Egan, Shane Filan, Mark Feehily, Nicky Byrne oraz Brian McFadden, który odszedł z formacji w 2004 roku.
Ostatni koncert zespołu, zagrany 23 czerwca 2012 roku na stadionie Croke Park w Dublinie, transmitowany był w ponad 200 kinach na całym świecie, m.in. w: Anglii, Irlandii, Australii, Belgii, Czechach, Danii, Estonii, Finlandii, Niemczech, Indonezji, Meksyku, Holandii, Norwegii, Polsce, na Słowacji, w Południowej Afryce oraz na Malcie.

</doc>
<doc id="615040" url="https://pl.wikipedia.org/wiki?curid=615040" title="NGC 6267">
NGC 6267

NGC 6267 (również PGC 59340 lub UGC 10628) – galaktyka spiralna z poprzeczką (SBc), znajdująca się w gwiazdozbiorze Herkulesa. Odkrył ją William Herschel 15 maja 1784 roku.

</doc>
<doc id="615042" url="https://pl.wikipedia.org/wiki?curid=615042" title="NGC 6269">
NGC 6269

NGC 6269 (również PGC 59332 lub UGC 10629) – galaktyka eliptyczna (E), znajdująca się w gwiazdozbiorze Herkulesa. Odkrył ją Albert Marth 28 czerwca 1864 roku.

</doc>
<doc id="615043" url="https://pl.wikipedia.org/wiki?curid=615043" title="NGC 6270">
NGC 6270

NGC 6270 (również PGC 95562) – galaktyka soczewkowata (S0), znajdująca się w gwiazdozbiorze Herkulesa. Odkrył ją Albert Marth 28 czerwca 1864 roku. W niektórych katalogach i bazach obiektów astronomicznych (np. SIMBAD) jako NGC 6270 błędnie skatalogowano galaktykę PGC 59362, znajdującą się w odległości prawie 20' od PGC 95562.

</doc>
<doc id="615045" url="https://pl.wikipedia.org/wiki?curid=615045" title="NGC 6271">
NGC 6271

NGC 6271 (również PGC 59365) – galaktyka soczewkowata (S0?), znajdująca się w gwiazdozbiorze Herkulesa. Odkrył ją Albert Marth 28 czerwca 1864 roku.

</doc>
<doc id="615046" url="https://pl.wikipedia.org/wiki?curid=615046" title="NGC 6272">
NGC 6272

NGC 6272 (również PGC 59367) – galaktyka spiralna (Sab), znajdująca się w gwiazdozbiorze Herkulesa. Odkrył ją Albert Marth 28 czerwca 1864 roku.

</doc>
<doc id="615047" url="https://pl.wikipedia.org/wiki?curid=615047" title="Marian Buczyński (1921–1944)">
Marian Buczyński (1921–1944)

Marian Buczyński ps. „"Zapiewajło”", „"Bliźniak"” (ur. 11 września 1921 w Warszawie, zm. 27 sierpnia 1944 tamże) – plutonowy, powstaniec warszawski, żołnierz 1 plutonu batalionu „Parasol” Armii Krajowej.
Podczas okupacji hitlerowskiej w szeregach konspiracji. 7 września 1943 uczestnik specjalnej operacji bojowej o kryptonimie „Bürkl” (zamach na SS-Oberscharführera Franza Bürkla – zastępcę komendanta więzienia na Pawiaku).
Uczestnik powstania warszawskiego – poległ 27 sierpnia w obronie Pałacu Krasińskich. Miał 22 lata. Został pochowany w kwaterach żołnierzy i sanitariuszek batalionu „Parasol” na Wojskowych Powązkach w Warszawie (kwatera 24A-8-12).

</doc>
<doc id="615048" url="https://pl.wikipedia.org/wiki?curid=615048" title="NGC 6275">
NGC 6275

NGC 6275 (również PGC 59262) – galaktyka znajdująca się w gwiazdozbiorze Smoka. Odkrył ją Lewis A. Swift 5 sierpnia 1886 roku. Należy do galaktyk Seyferta typu 1.

</doc>
<doc id="615049" url="https://pl.wikipedia.org/wiki?curid=615049" title="Bergisch Gladbach">
Bergisch Gladbach

 – miasto powiatowe w Niemczech, w kraju związkowym Nadrenia Północna-Westfalia, w rejencji Kolonia, siedziba powiatu Rheinisch-Bergischer Kreis. W roku 2010 miasto liczyło 105 723 mieszkańców.
W mieście rozwinął się przemysł włókienniczy, papierniczy, metalowy, maszynowy, chemiczny.
Historia.
Osadnictwo na obszarze obecnego Bergisch Gladbach występowało już w XIII w., jednakże prawa miejskie miejscowość uzyskała dopiero w roku 1856. W roku 1975 przyłączono do Bergisch Gladbach sąsiednie miasto Bensberg, dwa lata później liczba mieszkańców przekroczyła 100 000.
Współpraca.
Miejscowości partnerskie:

</doc>
<doc id="615050" url="https://pl.wikipedia.org/wiki?curid=615050" title="Honorowi Obywatele Miasta Rzeszowa">
Honorowi Obywatele Miasta Rzeszowa

Tradycja nadawania tytułu Honorowego Obywatela Miasta ma w Rzeszowie, podobnie jak w innym mieście dawnego zaboru austriackiego, Krakowie, tradycję sięgającą połowy XIX w.

</doc>
<doc id="615052" url="https://pl.wikipedia.org/wiki?curid=615052" title="Polski Rejon Narodowy im. Juliana Marchlewskiego">
Polski Rejon Narodowy im. Juliana Marchlewskiego

Polski Rejon Narodowy im. Juliana Marchlewskiego, tzw. potocznie Marchlewszczyzna lub Polrajon (skrót od rosyjskiego Polskij Rajon) – autonomiczna polska jednostka administracyjna utworzona w ZSRR, w obwodzie wołyńskim Ukraińskiej SRR w 1925 r.
Powstanie rejonu.
Po rewolucji październikowej w rosyjskiej polityce wewnętrznej pojawiła się zasada tzw. korienizacji, polegająca na przyznawaniu uprawnień nierosyjskim narodom zamieszkującym kraj.
Zasada ta legła u podstaw powstania wielu autonomicznych jednostek administracyjnych (republik związkowych, republik autonomicznych, obwodów autonomicznych, okręgów narodowościowych i rejonów narodowościowych), w tym polskich: Polskiego Rejonu Narodowego im. Juliana Marchlewskiego i Polskiego Rejonu Narodowego im. Feliksa Dzierżyńskiego. Drugim powodem powołania polskich autonomii był fakt, iż reżim radziecki nigdy nie zrezygnował z opanowania Polski i ustanowienia w niej republiki radzieckiej. Marchlewszczyzna i Dzierżowszczyzna w zamierzeniu miały być zalążkami takiej republiki, z której odbywałby się eksport rewolucji do kraju.
Pierwsze pomysły utworzenia autonomii dla Polaków pojawiły się jeszcze w czasie wojny polsko-bolszewickiej, dotyczyły one jednak jedynie poszczególnych wiosek. Zamiar objęcia autonomią większego terytorium zamieszkanego przez Polaków powstał dopiero w 1925 r. Wybór miejsca utworzenia polskiej autonomii był nieprzypadkowy: ponad 60% wszystkich Polaków zamieszkujących ZSRR żyło na Ukrainie i stanowili oni ok. 1,6% populacji tej sowieckiej republiki, przy czym w niektórych obwodach (zwłaszcza zachodnich) liczba ta dochodziła do 10% (według wyników spisu powszechnego z 1926 r. narodowość polską zadeklarowało 476 435 osób na 29 018 187 ogółu populacji Ukraińskiej SRR).
Inicjatorami utworzenia polskiego rejonu autonomicznego byli polscy komuniści m.in. Feliks Kon, Julian Marchlewski, Feliks Dzierżyński, Tomasz Dąbal. Obwód miał powstać na Wołyniu, na zachód od Żytomierza, gdzie w okolicznych wioskach znajdowały się skupiska Polaków. Stolicą PRN zostało miasto Dołbysz (ros. i ukr. "Довбиш", czyt. "Dowbysz"), liczące ok. 3000 mieszkańców, które w związku z utworzeniem rejonu w 1926 r. przemianowano na Marchlewsk. Decyzja o powołaniu rejonu zapadła 22 marca 1925 r.
W 1930 r. obszar obwodu zwiększono o blisko 1/4. Ostatecznie powierzchnia rejonu objęła 650 km².
Podobna ideologia przyświecała wyodrębnieniu nieco wcześniej (6 marca 1924 r.) z Ukraińskiej SRR innej autonomicznej narodowej jednostki administracyjnej – Mołdawskiego Obwodu Autonomicznego, który jednak wkrótce (już 12 października 1924 r.), z racji znacznie większego zaludnienia i granicznego charakteru przekształcono w Mołdawską Autonomiczną Socjalistyczną Republikę Radziecką
Nazwa rejonu.
Polski Rejon Narodowy im. Juliana Marchlewskiego otrzymał nazwę na cześć zmarłego w trakcie przygotowywania powstania regionu Juliana Marchlewskiego (1866–1925) – działacza SDKPiL i RKP(b) (bolszewicy), przeciwnika niepodległości Polski, którą widział jako republikę związkową w składzie ZSRR. Nazwanie polskiego obwodu jego imieniem miało być hołdem dla tej jego wizji – Polski jako republiki sowieckiej.
Funkcjonowanie Polskiego Obwodu Narodowego im. Juliana Marchlewskiego.
Kultura.
Autonomia kulturowo-językowa Polaków zamieszkujących Marchlewszczyznę nie była fikcją. Na terenie rejonu działało 55 polskich szkół, ponad 80 czytelni, ukazywała się polska gazeta pt. "„Marchlewszczyzna Radziecka”" i inne czasopisma, wydawano publikacje książkowe w języku polskim. Jednocześnie ludność poddawana była intensywnej propagandzie komunistycznej: wydawnictwa polskojęzyczne, jak też prasa były silnie przesiąknięte ideologią bolszewicką.
Jednym z języków urzędowych na terenie rejonu był język polski.
Chociaż od 1932 r. istniał też drugi polski rejon autonomiczny tzw. Dzierżowszczyzna, to w praktyce także po jego utworzeniu Marchlewszczyzna odgrywała rolę polskiego centrum kulturalnego w zachodniej części ZSRR.
Problemem był jednak brak polskiej inteligencji. Ponieważ miejscowa, chłopska ludność nie posiadała odpowiedniego wykształcenia, jak też nie przejawiała większego zainteresowania ideą komunistyczną, do Marchlewszczyzny sprowadzano działaczy Komunistycznej Partii Polski przebywających w Związku Radzieckim, spośród których największe znaczenie miał były polski poseł Sejmu Ustawodawczego z ramienia Chłopskiego Stronnictwa Radykalnego – Tomasz Dąbal.
Gospodarka.
Tereny na których utworzono Marchlewszczyznę były obszarami rolniczymi. W czasie funkcjonowania Polrajonu tereny te otrzymały znaczne środki na inwestycje i zostały szybko uprzemysłowione. Nastąpił ich rozwój cywilizacyjny. Powstały m.in. elektrownia, sieć telefoniczna, szpital. Wkrótce same tylko 4 huty szkła (dwie nowo wybudowane oraz dwie gruntownie zmodernizowane) zatrudniały 10% dorosłych mieszkańców Marchlewszczyzny. Wszystko to, poza poprawą poziomu życia, miało na celu wykształcenie klasy robotniczej, która miała być nośnikiem rewolucji, zwłaszcza w Polsce.
Po początkowym szybkim podniesieniu poziomu kultury rolnej, spowodowanym dopływem środków finansowych oraz nowych technologii, nastąpił regres w dziedzinie produkcji rolniczej. Na początku lat 30. bowiem, w Marchlewszczyźnie podobnie jak w całym Związku Radzieckim została przeprowadzona przymusowa kolektywizacja. Spotkała się ona z dużym oporem ze strony ludności polskiej i jej wyniki były wyraźnie niższe niż w innych częściach kraju. Dopiero wzmożenie terroru i "Hołodomor" doprowadziły do jej przeprowadzenia. W wyniku wywołanego sztucznie przez władze tzw. wielkiego głodu zmarło na Ukrainie 2-6 mln ludzi, w tym ok. 1000-4000 mieszkańców Marchlewszczyzny.
Życie religijne.
Tak jak w całym Związku Radzieckim na terenie Marchlewszczyzny prowadzona była intensywna walka z przejawami religijności. Kościoły zostały pozamykane, księża zesłani. Pojawiły się propagujące ateizm stowarzyszenia: działający na terenie całego ZSRR Związek Wojujących Bezbożników, (którego akcje skierowane były głównie przeciw prawosławiu) w Marchlewszczyźnie posiadał swój oddział – Antykatolicką Sekcję Polską. Także publikacje książkowe i prasowe oraz program szkolny skierowany był na walkę z religią. Działania w tym zakresie nie przyniosły jednak większych rezultatów; chłopska ludność Obwodu przywiązana była do katolicyzmu i w podziemiu odbywała praktyki religijne.
Ludność.
Początkowo Polacy stanowili 70% spośród ok. 41 000 mieszkańców rejonu. Pozostali mieszkańcy to głównie Ukraińcy (ok. 20%), Niemcy (ok. 7%) i Żydzi (3%). W 1930 r., po przyłączeniu kolejnych wiosek liczba ludności wzrosła do ok. 52 000. Polacy nadal stanowili 70% populacji, zmieniły się natomiast nieznacznie proporcje wśród pozostałych narodów.
Liczba ludności rejonu wzrastała także dzięki przyrostowi naturalnemu, jednak Hołodomor z początku lat 30. spowodował ubytek ok. 1000-3000 ludzi.
Ludność stanowili w przeważającej części chłopi. W okresie funkcjonowania Polrajonu spora ich część przekwalifikowała się na robotników przemysłowych. W okresie tym na terenie autonomii osiedliło się nieco polskiej i rosyjskiej inteligencji.
Na terenie Marchlewszczyzny znajdowało się blisko 100 wsi (razem 7620 gospodarstw rolnych) i małych miasteczek.
Likwidacja Marchlewszczyzny.
Marchlewszczyzna została zlikwidowana 17 sierpnia 1935. Przyczyny nagłego podjęcia tej decyzji nie są jasne. Być może zaważyły tutaj względy polityczne, wewnętrzna walka w łonie partii, która była także przyczyną czystek stalinowskich i masowych represji wobec wielu grup społecznych ZSRR. Być może powodem tego był opór przed kolektywizacją, który uzmysłowił decydentom, iż próba stworzenia modelowej, radzieckiej małej Polski i przeszczepienia jej na grunt Polski właściwej nie powiodła się. Niewykluczone także, że już wówczas Stalin miał inne plany co do przyszłości Polski i nie chciał mieć na terytorium Związku Radzieckiego zorganizowanych polskich jednostek autonomicznych.
Pierwsze głosy domagające się likwidacji autonomicznego obwodu pojawiły się już w 1932 r.
Likwidacja Marchlewszczyzny (i wkrótce potem Dzierżowszczyzny) była częścią większej akcji polegającej na likwidacji polskich ośrodków oświatowych i kulturalnych oraz przesiedlaniu Polaków z Białoruskiej SRR i Ukraińskiej SRR na Syberię i do Kazachstanu.
W samej Marchlewszczyżnie zlikwidowano wszystkie polskie szkoły, czytelnie i inne ośrodki kulturalne.
Krótko po rozwiązaniu autonomii poddano represjom inteligencję i elity polityczne Marchlewszczyzny. Podobnie jak w całym Związku Radzieckim, w ramach czystek stalinowskich, rozstrzelano lub zesłano do łagrów wielu ludzi, także komunistów, w tym polskich, zarówno działających w polskich autonomiach, jak i poza nimi m.in. naczelnego ideologa polskich komunistów w tym rejonie – Tomasza Dąbala – rozstrzelanego w 1937 r.
W ciągu kilku lat od rozwiązania PRN z pierwotnego miejsca zamieszkania wysiedlono do azjatyckiej części ZSRR ponad 10 000 osób, w znacznej mierze Polaków.
Terytorium dawnej Marchlewszczyzny zostało podzielone pomiędzy pięć sąsiednich rejonów.
Władze radzieckie starały się zlikwidować wszelkie pozostałości po Marchlewszczyźnie. W 1939 r. byłą stolicę rejonu – Marchlewsk przemianowano na Szczorsk (w 1946 r. przywrócono pierwotną nazwę Dołbysz). Do końca istnienia ZSRR ani w tym kraju, ani w innych, sojuszniczych państwach demokracji ludowej (w tym Polsce) nie ukazywały się żadne publikacje ani opracowania naukowe dotyczące Marchlewszczyzny. Prawdopodobnie miało to na celu uniknięcie niewygodnych pytań i komentarzy w stosunku do deklarujących poszanowanie mniejszości narodowych władz radzieckich, zwłaszcza iż i tak kompromitowała je podobna polityka zastosowana w latach 40. XX w. wobec m.in. Kałmuków i Tatarów Krymskich.
Tereny Marchlewszczyzny dziś.
Tereny dawnej Marchlewszczyzny, mimo przymusowych wysiedleń na wielką skalę w latach 30. XX w. i w latach po II wojnie światowej, nadal zamieszkane są w dużej mierze przez Polaków. W mieście Dowbysz (dawnej stolicy Marchlewszczyzny), stanowią oni około połowę mieszkańców, jakkolwiek wielu z nich nie mówi już po polsku. W okolicznych wsiach również żyje wielu Polaków. Mieszkańcy tych obszarów, po upadku zbudowanych w okresie radzieckim zakładów przemysłowych, znajdują się w trudnej sytuacji materialnej.

</doc>
<doc id="615053" url="https://pl.wikipedia.org/wiki?curid=615053" title="NGC 6276">
NGC 6276

NGC 6276 (również IC 1239 lub PGC 59419) – galaktyka soczewkowata (S0), znajdująca się w gwiazdozbiorze Herkulesa. Odkrył ją Albert Marth 10 czerwca 1864 roku.

</doc>
<doc id="615055" url="https://pl.wikipedia.org/wiki?curid=615055" title="Messier 34">
Messier 34

Messier 34 (również M34 lub NGC 1039) – gromada otwarta w konstelacji Perseusza. Zawiera około 60 gwiazd. Odkrył ją przed 1654 rokiem Giovanni Batista Hodierna. Niezależnie od Hodierny 25 sierpnia 1764 roku skatalogował ją Charles Messier.
Gromada M34 znajduje się w odległości od około 1450 do 1500 lat świetlnych. Średnica wynosi ok. 14 lat świetlnych (obszar o wielkości kątowej Księżyca w pełni). Jasność obserwowana – 5,5m. Wiek szacuje się na ok. 180 mln lat. W idealnych warunkach jest widzialna nieuzbrojonym okiem. Poszczególne gwiazdy można rozróżnić przez lornetkę.

</doc>
<doc id="615056" url="https://pl.wikipedia.org/wiki?curid=615056" title="NGC 6278">
NGC 6278

NGC 6278 (również PGC 59426 lub UGC 10656) – galaktyka soczewkowata (S0), znajdująca się w gwiazdozbiorze Herkulesa. Odkrył ją William Herschel 15 maja 1784 roku.

</doc>
<doc id="615057" url="https://pl.wikipedia.org/wiki?curid=615057" title="NGC 6279">
NGC 6279

NGC 6279 (również PGC 59370 lub UGC 10645) – galaktyka soczewkowata (SB0), znajdująca się w gwiazdozbiorze Herkulesa. Odkrył ją Lewis A. Swift 23 października 1886 roku.

</doc>
<doc id="615059" url="https://pl.wikipedia.org/wiki?curid=615059" title="Język ngala">
Język ngala



</doc>
<doc id="615060" url="https://pl.wikipedia.org/wiki?curid=615060" title="Hołodomor">
Hołodomor



</doc>
<doc id="615064" url="https://pl.wikipedia.org/wiki?curid=615064" title="NGC 6282">
NGC 6282

NGC 6282 (również PGC 59418) – galaktyka spiralna z poprzeczką (SBbc), znajdująca się w gwiazdozbiorze Herkulesa. Odkrył ją Albert Marth 28 czerwca 1864 roku.

</doc>
<doc id="615066" url="https://pl.wikipedia.org/wiki?curid=615066" title="NGC 6283">
NGC 6283

NGC 6283 (również PGC 59386 lub UGC 10652) – galaktyka spiralna (S), znajdująca się w gwiazdozbiorze Herkulesa. Odkrył ją William Herschel 13 kwietnia 1788 roku.

</doc>
<doc id="615067" url="https://pl.wikipedia.org/wiki?curid=615067" title="NGC 6285">
NGC 6285

NGC 6285 (również PGC 59344) – galaktyka spiralna (S0-a), znajdująca się w gwiazdozbiorze Smoka. Odkrył ją Lewis A. Swift w 1886 roku. Oddziałuje grawitacyjnie z pobliską NGC 6286 i razem z nią została skatalogowana jako obiekt Arp 293 w "Atlasie Osobliwych Galaktyk" Haltona Arpa.

</doc>
<doc id="615068" url="https://pl.wikipedia.org/wiki?curid=615068" title="NGC 6286">
NGC 6286

NGC 6286 (również PGC 59352 lub UGC 10647) – galaktyka spiralna (Sb/P), znajdująca się w gwiazdozbiorze Smoka. Odkrył ją Lewis A. Swift 13 sierpnia 1885 roku. Oddziałuje grawitacyjnie z pobliską NGC 6285 i razem z nią została skatalogowana jako obiekt Arp 293 w "Atlasie Osobliwych Galaktyk" Haltona Arpa.

</doc>
<doc id="615069" url="https://pl.wikipedia.org/wiki?curid=615069" title="Rapp">
Rapp



</doc>
<doc id="615070" url="https://pl.wikipedia.org/wiki?curid=615070" title="NGC 6288">
NGC 6288

NGC 6288 (również PGC 59312) – galaktyka eliptyczna (E-S0), znajdująca się w gwiazdozbiorze Smoka. Odkrył ją Edward D. Swift 19 sierpnia 1884 roku.

</doc>
<doc id="615071" url="https://pl.wikipedia.org/wiki?curid=615071" title="NGC 6289">
NGC 6289

NGC 6289 (również PGC 59322) – galaktyka eliptyczna (E-S0), znajdująca się w gwiazdozbiorze Smoka. Odkrył ją Edward D. Swift 19 sierpnia 1884 roku.

</doc>
<doc id="615073" url="https://pl.wikipedia.org/wiki?curid=615073" title="NGC 6290">
NGC 6290

NGC 6290 (również PGC 59428 lub UGC 10665) – galaktyka spiralna z poprzeczką (SBa), znajdująca się w gwiazdozbiorze Smoka. Odkrył ją Lewis A. Swift 13 sierpnia 1885 roku.

</doc>
<doc id="615074" url="https://pl.wikipedia.org/wiki?curid=615074" title="NGC 6291">
NGC 6291

NGC 6291 (również PGC 59435) – galaktyka spiralna z poprzeczką (SBb), znajdująca się w gwiazdozbiorze Smoka. Odkrył ją Lewis A. Swift 13 sierpnia 1885 roku.

</doc>
<doc id="615075" url="https://pl.wikipedia.org/wiki?curid=615075" title="NGC 6292">
NGC 6292

NGC 6292 (również PGC 59498 lub UGC 10684) – galaktyka spiralna (Sbc), znajdująca się w gwiazdozbiorze Smoka. Odkrył ją Lewis A. Swift 8 lipca 1885 roku.

</doc>
<doc id="615076" url="https://pl.wikipedia.org/wiki?curid=615076" title="Język lomongo-lukundu">
Język lomongo-lukundu



</doc>
<doc id="615077" url="https://pl.wikipedia.org/wiki?curid=615077" title="Języki lomongo-lukundu">
Języki lomongo-lukundu



</doc>
<doc id="615078" url="https://pl.wikipedia.org/wiki?curid=615078" title="Open Hub">
Open Hub

Black Duck Open Hub, Open Hub, dawniej Ohloh – publiczny katalog wolnego i otwartego oprogramowania (FOSS). Katalog mający za zadanie ułatwić przeglądanie dostępnych projektów Open Source. Został założony przez dwóch byłych pracowników Microsoftu, Jasona Allena i Scotta Collisona.
Strona w założeniu nie ma służyć ocenie projektów, a jedynie efektywnemu ich znajdywaniu. Jej założyciele postanowili przygotować narzędzie, które pozwoli w prosty sposób porównać różne projekty, a także zdecydować o tym, czy kupić gotowe rozwiązanie, czy zbudować od nowa własnymi siłami.
Serwis pomaga programistom w wyborze odpowiedniej dla nich otwartej licencji. O każdym projekcie zgromadzone są najważniejsze informacje, takie jak data rozpoczęcia prac, ilość aktywnie działających programistów, używane języki, odnośnik do strony domowej i opis bieżącej działalności.

</doc>
<doc id="615080" url="https://pl.wikipedia.org/wiki?curid=615080" title="Języki mongo-nkundu">
Języki mongo-nkundu



</doc>
<doc id="615081" url="https://pl.wikipedia.org/wiki?curid=615081" title="NGC 6295">
NGC 6295

NGC 6295 (również PGC 59510 lub UGC 10682) – galaktyka spiralna (S?), znajdująca się w gwiazdozbiorze Smoka. Odkrył ją Lewis A. Swift 9 czerwca 1886 roku. Jest zaliczana do radiogalaktyk.

</doc>
<doc id="615083" url="https://pl.wikipedia.org/wiki?curid=615083" title="NGC 6296">
NGC 6296

NGC 6296 (również PGC 59690 lub UGC 10719) – galaktyka spiralna z poprzeczką (SBbc), znajdująca się w gwiazdozbiorze Wężownika. Odkrył ją Albert Marth 17 czerwca 1863 roku.

</doc>
<doc id="615084" url="https://pl.wikipedia.org/wiki?curid=615084" title="Krasnopiórka">
Krasnopiórka



</doc>
<doc id="615085" url="https://pl.wikipedia.org/wiki?curid=615085" title="Język lukundu">
Język lukundu



</doc>
<doc id="615086" url="https://pl.wikipedia.org/wiki?curid=615086" title="NGC 6297">
NGC 6297

NGC 6297 (również NGC 6298, PGC 59525 lub UGC 10690) – galaktyka soczewkowata (S0), znajdująca się w gwiazdozbiorze Smoka. Jest to galaktyka z aktywnym jądrem typu LINER.
Odkrył ją Lewis A. Swift 8 lipca 1885 roku. Ponownie obserwował ją 1 sierpnia tego samego roku, lecz błędnie uznał, że to inny obiekt i skatalogował ją po raz drugi. John Dreyer w swoim "New General Catalogue" skatalogował obie obserwacje Swifta jako NGC 6297 i NGC 6298.

</doc>
<doc id="615087" url="https://pl.wikipedia.org/wiki?curid=615087" title="NGC 6299">
NGC 6299

NGC 6299 (również PGC 59561) – galaktyka eliptyczna (E), znajdująca się w gwiazdozbiorze Smoka. Odkrył ją Heinrich Louis d’Arrest 27 października 1861 roku.

</doc>
<doc id="615088" url="https://pl.wikipedia.org/wiki?curid=615088" title="Maria z Modeny">
Maria z Modeny

Maria Beatrycze z Modeny, także Maria Beatrycze d’Este, ang. Mary of Modena (ur. 5 października 1658 w Modenie, zm. 7 maja 1718 w Paryżu) – królowa Anglii i królowa Szkocji jako żona Jakuba II Stuarta.
Życiorys.
Urodziła się w Modenie jako córka Alfonsa IV d’Este, księcia Modeny i Laury Martinozzi (siostrzenicy kardynała Jules'a Mazarina). Została ochrzczona imionami Maria Beatrice Eleonora Anna Margherita Isabella. Wychowywano ją na katoliczkę i miała zostać zakonnicą w klasztorze ufundowanym przez jej matkę, została jednak zaręczona z owdowiałym Jakubem, księciem Yorku i następcą tronu Anglii i Szkocji, jej kandydaturę popierał sam król Francji – Ludwik XIV Burbon. Ślub odbył się 30 września 1673.
Małżeństwo miało ważne dynastyczne i polityczne aspekty. Z poprzedniego małżeństwa z Lady Anną Hyde, Jakub miał już dwie córki Marię i Annę Stuart; obie żarliwe protestantki. Gdyby z drugiego małżeństwa doczekał się syna, ten pewnego dnia zostałby królem katolickim i przywrócił katolicyzm w protestanckiej Anglii.
Maria była szczerze oddana kościołowi katolickiemu. Małżonek pokochał ją, a Anglicy znienawidzili. Pojawiły się plotki, że Maria jest agentką papieża Klemensa X. Rozpętała się „afera papieska”, a Maria i Jakub dyskretnie wyjechali za granicę. W 1674 urodziło im się oczekiwane dziecko, ale było martwe. Maria poroniła jeszcze w 1675, 1681, 1683 i 1684, a jeśli urodziła żywe dziecko, to umierało ono we wczesnym dzieciństwie. Kaznodzieją Marii był św. Claude de la Colombière SJ (od 1676).
Królowa Anglii.
W 1685, Jakub wstąpił na tron. Pojawiło się pytanie, czy Maria jest w stanie urodzić następcę tronu. Kiedy urodziła syna Jakuba w 1688, od razu powstało wiele plotek na jego temat; on również miał urodzić się martwy i zostać podmieniony. Jakub zwołał nadzwyczajne posiedzenie swojej rady, która orzekła, że mały książę Walii, jest synem jego i Marii. Kilka miesięcy później wybuchła rewolucja Wigów – Chwalebna rewolucja. 10 grudnia 1688 Maria i jej synek uciekli do Francji. Najstarsza córka Jakuba – Maria i jej mąż Wilhelm III Orański zostali przez Wigów wyniesieni na tron.
Lata wygnania we Francji.
Na wygnaniu jako goście i domownicy Ludwika XIV, Maria z synem zamieszkali w zamku Saint-Germain-en-Laye. Jakub z opóźnieniem dołączył do swojej rodziny we Francji. Maria była ulubienicą Ludwika XIV i jego drugiej żony markizy de Maintenon. 28 czerwca 1692 urodziła jeszcze jedno dziecko – córkę Ludwikę. Zmarła ona w 1712, w wieku niespełna 20 lat, na ospę (w tym samym czasie zmarło kolejno 3 członków rodziny Ludwika XIV).
Jakub zmarł 6 września 1701. Maria wspierała we Francji wygnańców z Anglii. Na jej prośbę, Ludwik XIV ogłosił jej syna królem Anglii i Szkocji (była to jedna z przyczyn Wojny o sukcesję hiszpańską). Zmarła w Paryżu na raka piersi. Jej grób, w opactwie Chaillot został zniszczony podczas Wielkiej Rewolucji Francuskiej.

</doc>
<doc id="615090" url="https://pl.wikipedia.org/wiki?curid=615090" title="NGC 6300">
NGC 6300

NGC 6300 (również PGC 60001) – galaktyka spiralna z poprzeczką (SBb), znajdująca się w gwiazdozbiorze Ołtarza. Odkrył ją James Dunlop 30 czerwca 1826 roku. Należy do galaktyk Seyferta typu 2. Znajduje się w odległości około 45 milionów lat świetlnych od Ziemi. W jej centrum znajduje się supermasywna czarna dziura o masie szacowanej na około 300 tys. mas Słońca.

</doc>
<doc id="615094" url="https://pl.wikipedia.org/wiki?curid=615094" title="NGC 6301">
NGC 6301

NGC 6301 (również IC 4643, PGC 59681 lub UGC 10723) – galaktyka spiralna (Sc), znajdująca się w gwiazdozbiorze Herkulesa. Odkrył ją William Herschel 11 czerwca 1788 roku.

</doc>
<doc id="615099" url="https://pl.wikipedia.org/wiki?curid=615099" title="NGC 6303">
NGC 6303

NGC 6303 (również PGC 59573 lub UGC 10711) – galaktyka eliptyczna (E), znajdująca się w gwiazdozbiorze Smoka. Odkrył ją Lewis A. Swift 14 października 1884 roku.

</doc>
<doc id="615101" url="https://pl.wikipedia.org/wiki?curid=615101" title="Rejon giagiński">
Rejon giagiński

Rejon giagiński (ros. Гиагинский райо́н, "Giaginskij rajon", adyg. Джэджэ район, "Džèdžè rajon") – jeden z 7 rejonów w Republice Adygei.
W skład rejonu wchodzi 5 osiedli wiejskich (w nawiasie podano ośrodek administracyjny):

</doc>
<doc id="615103" url="https://pl.wikipedia.org/wiki?curid=615103" title="NGC 6305">
NGC 6305

NGC 6305 (również PGC 60029) – galaktyka soczewkowata (E/SB0), znajdująca się w gwiazdozbiorze Ołtarza. Odkrył ją John Herschel 5 lipca 1836 roku.

</doc>
<doc id="615105" url="https://pl.wikipedia.org/wiki?curid=615105" title="NGC 6306">
NGC 6306

NGC 6306 (również PGC 59654 lub UGC 10724) – galaktyka spiralna z poprzeczką (SBab/P), znajdująca się w gwiazdozbiorze Smoka. Odkrył ją Lewis A. Swift 8 lipca 1885 roku.

</doc>
<doc id="615107" url="https://pl.wikipedia.org/wiki?curid=615107" title="NGC 6307">
NGC 6307

NGC 6307 (również PGC 59655 lub UGC 10727) – galaktyka spiralna z poprzeczką (SB0-a), znajdująca się w gwiazdozbiorze Smoka. Odkrył ją Heinrich Louis d’Arrest 27 października 1861 roku.

</doc>
<doc id="615109" url="https://pl.wikipedia.org/wiki?curid=615109" title="NGC 6308">
NGC 6308

NGC 6308 (również PGC 59807 lub UGC 10747) – galaktyka spiralna z poprzeczką (SBc), znajdująca się w gwiazdozbiorze Herkulesa. Odkrył ją Albert Marth 6 czerwca 1863 roku. Należy do galaktyk Seyferta typu 2.

</doc>
<doc id="615110" url="https://pl.wikipedia.org/wiki?curid=615110" title="Peter Buck (gitarzysta)">
Peter Buck (gitarzysta)

Peter Lawrence Buck (ur. 6 grudnia 1956 w Berkeley w Kalifornii) – gitarzysta, autor tekstów piosenek i współzałożyciel amerykańskiego zespołu R.E.M. Buck gra na gitarze elektrycznej, akustycznej i basowej, mandolinie, banjo oraz instrumentach klawiszowych.
Jako dziecko mieszkał w Los Angeles oraz San Francisco. Przed rozpoczęciem nauki w szkole średniej, jego rodzina przeniosła się do Athens w stanie Georgia. W 1980 podczas studiów na uniwersytecie stanowym poznał Michaela Stipe'a, Billa Berry'ego i Mike'a Millsa, z którymi założył R.E.M..

</doc>
<doc id="615111" url="https://pl.wikipedia.org/wiki?curid=615111" title="Natalia Szymańska">
Natalia Szymańska

Natalia Szymańska-Spiess (ur. 27 lipca 1896 w Warszawie, zm. 13 stycznia 1975 w Łodzi) – polska aktorka filmowa i teatralna.
Życiorys.
Była córką Rozalii i Tomasza Szymańskich, siostrą Amelii Szymańskiej, żoną Mariana Spiessa (ślub w 1925). Gry aktorskiej uczyła się pod kier. J. Leśniewskiego. Występy rozpoczęła w 1919 lub 1920 w Teatrze Powszechnym w Warszawie. W latach 1922–1925 należała do zespołu Teatru Praskiego. W 1927 roku została skreślona z listy członków ZASP-u, ale według wypełnionej przez nią ankiety pracę przerwała dopiero w 1933 roku. Podczas II wojny światowej mieszkała w Wawrze koło Warszawy, potem była w obozie w Zakroczymiu. W 1945 roku znalazła się w Kielcach i tam ponownie rozpoczęła pracę aktorską w zespole Teatrze Województwa Kieleckiego (później pn. Teatr im. Żeromskiego), w którym pozostała do 1949 roku.
W latach 1949–1975 związana była z Teatrem Powszechnym w Łodzi. Od roku 1964 była na emeryturze, ale nadal od czasu do czasu grywała. W okresie początkowym grała m.in. Łucję („Bojomir i Wanda”), po wojnie takie role, jak: Hortensja („Jadzia wdowa”), Tadrachowa („Moralność pani Dulskiej”), Pani Soerensen („Niemcy”), Anna Wójcik („Zatrzymać pociąg”), Lady Wardle („Klub Pickwicka”). Występowała także w filmach. W pamięci widzów zapisała się przede wszystkim rolą Leonii Pawlak (matki Kazimierza) w komedii "Sami swoi" (1967) oraz rolą Agaty w serialu "Chłopi" (1971–1972).
Filmografia.
Filmy:
Seriale telewizyjne:

</doc>
<doc id="615114" url="https://pl.wikipedia.org/wiki?curid=615114" title="NGC 6310">
NGC 6310

NGC 6310 (również PGC 59662 lub UGC 10730) – galaktyka spiralna (Sb), znajdująca się w gwiazdozbiorze Smoka. Odkrył ją Heinrich Louis d’Arrest 27 października 1861 roku. Jest to galaktyka z aktywnym jądrem typu LINER.

</doc>
<doc id="615115" url="https://pl.wikipedia.org/wiki?curid=615115" title="NGC 6311">
NGC 6311

NGC 6311 (również PGC 59750 lub UGC 10741) – galaktyka eliptyczna (E), znajdująca się w gwiazdozbiorze Herkulesa. Odkrył ją Édouard Jean-Marie Stephan 30 czerwca 1876 roku.

</doc>
<doc id="615116" url="https://pl.wikipedia.org/wiki?curid=615116" title="The New Den">
The New Den

The New Den – stadion piłkarski, mieszczący się w Londynie. Główny obiekt klubu Millwall.

</doc>
<doc id="615117" url="https://pl.wikipedia.org/wiki?curid=615117" title="NGC 6312">
NGC 6312

NGC 6312 (również PGC 59751) – zwarta galaktyka (C), znajdująca się w gwiazdozbiorze Herkulesa. Odkrył ją Édouard Jean-Marie Stephan 25 lipca 1879 roku.

</doc>
<doc id="615119" url="https://pl.wikipedia.org/wiki?curid=615119" title="Androcentryzm">
Androcentryzm

Androcentryzm (gr. "aner" – „mężczyzna”) – stawianie pierwiastka męskiego w centrum uwagi.
Skoncentrowanie na mężczyźnie według feminizmu jest cechą kultury patriarchalnej, w której mężczyźni i ich zachowania pełnią rolę źródła norm i standardów, natomiast kobiety i ich doświadczenie stanowią jedynie odchylenie od tej normy. Androcentryczność kultury wynika z założenia, że kobiety i mężczyźni różnią się w jakiś zasadniczy sposób na poziomie intelektualnym, emocjonalnym i seksualnym, co jednak nie ma pokrycia w badaniach naukowych. Występowanie tych różnic uzasadnia się esencjalizmem biologicznym, czyli biologiczną ewolucją.

</doc>
<doc id="615120" url="https://pl.wikipedia.org/wiki?curid=615120" title="Język luganda">
Język luganda

Język luganda albo ganda – język z rodziny bantu, używany w Ugandzie, głównie przez lud Gandów w prowincji Buganda. W 1991 roku liczba mówiących wynosiła ok. 3 milionów. 
Od końca XIX wieku język luganda ma formę pisaną – w alfabecie łacińskim. W XX wieku powstała w nim bogata literatura (powieści, bajki, biografie). Obecnie język ten stosowany jest w szkolnictwie i środkach masowego przekazu, często w funkcji wehikularnej.

</doc>
<doc id="615121" url="https://pl.wikipedia.org/wiki?curid=615121" title="NGC 6313">
NGC 6313

NGC 6313 (również PGC 59739 lub UGC 10742) – galaktyka spiralna (Sab), znajdująca się w gwiazdozbiorze Herkulesa. Odkrył ją Lewis A. Swift 21 kwietnia 1887 roku.

</doc>
<doc id="615123" url="https://pl.wikipedia.org/wiki?curid=615123" title="Język ganda">
Język ganda



</doc>
<doc id="615125" url="https://pl.wikipedia.org/wiki?curid=615125" title="NGC 6314">
NGC 6314

NGC 6314 (również PGC 59838 lub UGC 10752) – galaktyka spiralna (Sa), znajdująca się w gwiazdozbiorze Herkulesa. Odkrył ją Albert Marth 6 czerwca 1863 roku. Jest to galaktyka z aktywnym jądrem typu LINER.

</doc>
<doc id="615126" url="https://pl.wikipedia.org/wiki?curid=615126" title="NGC 6315">
NGC 6315

NGC 6315 (również PGC 59843) – galaktyka spiralna z poprzeczką (SBc), znajdująca się w gwiazdozbiorze Herkulesa. Odkrył ją Albert Marth 6 czerwca 1863 roku.

</doc>
<doc id="615127" url="https://pl.wikipedia.org/wiki?curid=615127" title="Apofatyczny">
Apofatyczny



</doc>
<doc id="615130" url="https://pl.wikipedia.org/wiki?curid=615130" title="NGC 6317">
NGC 6317

NGC 6317 (również PGC 59708) – galaktyka spiralna z poprzeczką (SBc), znajdująca się w gwiazdozbiorze Smoka. Odkrył ją Lewis A. Swift 2 czerwca 1883 roku.

</doc>
<doc id="615132" url="https://pl.wikipedia.org/wiki?curid=615132" title="Communicatio Idiomatum">
Communicatio Idiomatum

Communicatio Idiomatum (pol. "współ-orzekanie przymiotów") – pojęcie chrystologiczne dotyczące dwóch natur w Chrystusie. Oznacza ontologiczną wspólnotę natury boskiej i natury ludzkiej w jednej osobie Jezusa Chrystusa. Od strony logicznej zaś, takie zdania odnoszące się do Chrystusa, w których określany jest On tytułem jednej natury a jednocześnie przypisywana jest mu własność drugiej (np. „Bóg umarł na krzyżu”). Pojęcie szczególnie używane w sporach ponestoriańskich V w. Wyjaśniał je papież Leon Wielki.
Zobacz też.
Tomus ad Flavianum

</doc>
<doc id="615134" url="https://pl.wikipedia.org/wiki?curid=615134" title="NGC 6319">
NGC 6319

NGC 6319 (również PGC 59717 lub UGC 10744) – galaktyka eliptyczna (E-S0), znajdująca się w gwiazdozbiorze Smoka. Odkrył ją Lewis A. Swift 14 maja 1885 roku.

</doc>
<doc id="615135" url="https://pl.wikipedia.org/wiki?curid=615135" title="Rejon tachtamukajski">
Rejon tachtamukajski

Rejon tachtamukajski (ros. Тахтамукайский район, "Tachtamukajskij rajon", adyg. Тэхъутэмыкъуай район, "Tèhʺutèmykʺuaj rajon") – jeden z 7 rejonów w Republice Adygei.
Rejon jest podzielony na 7 osiedli (w nawiasie podano ośrodek administracyjny):

</doc>
<doc id="615136" url="https://pl.wikipedia.org/wiki?curid=615136" title="NGC 6320">
NGC 6320

NGC 6320 (również PGC 59852 lub UGC 10761) – galaktyka spiralna (Sbc), znajdująca się w gwiazdozbiorze Herkulesa. Odkrył ją Édouard Jean-Marie Stephan 27 lipca 1872 roku.

</doc>
<doc id="615137" url="https://pl.wikipedia.org/wiki?curid=615137" title="Język nyoro">
Język nyoro

Język nyoro – język z rodziny bantu, używany w Ugandzie. W 1976 roku liczba mówiących (wspólnie z dialektem toro) wynosiła ok. 740 tysięcy.
Ethnologue (wyd. 12) wymienia trzy dialekty: rutagwenda, orunyoro, toro. Publikacja podaje, że językiem nyoro posługuje się 1,4 mln osób (1991). Według danych spisu ludności z 2016 roku ma 667 tys. użytkowników. Ethnologue (wyd. 22) rozpatruje toro jako odrębny język.

</doc>
<doc id="615138" url="https://pl.wikipedia.org/wiki?curid=615138" title="Roman Karmen">
Roman Karmen

Roman Karmen (Kornman), ros. Роман Лазаревич Кармен (Корнман) (ur. 17 listopada 1906 w Odessie, zm. 28 kwietnia 1978 w Moskwie) – radziecki operator i reżyser filmów dokumentalnych.
Życiorys.
Jeden z głównych twórców filmowego obrazu komunizmu (socrealizmu). Jego znaczenie w propagandzie radzieckiej porównywalne jest do wpływu Leni Riefenstahl.
Relacjonował przebieg wojny domowej w Hiszpanii i II wojny światowej, sfilmował procesy norymberskie, wojnę wietnamsko-francuską i rewolucję kubańską. Nie wypowiedział się nigdy przeciwko zbrodniom radzieckim, których był świadkiem. Ofiarą czystek padł jego kolega z redakcji pisma "Ogoniok", Michaił Kolcow. Nie widział obozów, głód zauważył dopiero w oblężonym Leningradzie.
"Karmen" to pseudonim twórczy jego ojca.
W 2002 Patrick Barberis i Dominique Chapuis wyprodukowali film "Roman Karmen, filmowiec w służbie rewolucji".
Odznaczenia i nagrody.
I medale.

</doc>
<doc id="615139" url="https://pl.wikipedia.org/wiki?curid=615139" title="NGC 6321">
NGC 6321

NGC 6321 (również PGC 59900 lub UGC 10768) – galaktyka spiralna z poprzeczką (SBbc), znajdująca się w gwiazdozbiorze Herkulesa. Odkrył ją Édouard Jean-Marie Stephan 14 lipca 1871 roku.

</doc>
<doc id="615141" url="https://pl.wikipedia.org/wiki?curid=615141" title="NGC 6323">
NGC 6323

NGC 6323 (również PGC 59868 lub UGC 10764) – galaktyka spiralna (Sab), znajdująca się w gwiazdozbiorze Herkulesa. Odkrył ją Édouard Jean-Marie Stephan 12 lipca 1876 roku.

</doc>
<doc id="615142" url="https://pl.wikipedia.org/wiki?curid=615142" title="Enhipostazja">
Enhipostazja

Enhipostazja (gr. "enhypostanai" - "być w hipostazie") – jedna z dróg interpretacji jedności boskości i człowieczeństwa w Chrystusie, zgodnie z którą odwieczna osoba Słowa Bożego przyjęła na siebie ludzką naturę, stając się podstawą jej bytu. Człowieczeństwo istnieje zatem w hipostazie "Logosu". Koncepcja ta wywodzi się od Leoncjusza z Jerozolimy (zm. po 544 r.). Tę właśnie teorię wcielenia rozwijał w swych dziełach jezuita Pierre Teilhard de Chardin. De Chardin jednocześnie akcentował konieczność "odwrócenia tendencji enhipostatycznej, tak, by człowiek przyjął do siebie boskość Jezusa, tak jak on przyjął jego człowieczeństwo".

</doc>
<doc id="615144" url="https://pl.wikipedia.org/wiki?curid=615144" title="NGC 6324">
NGC 6324

NGC 6324 (również PGC 59583 lub UGC 10725) – galaktyka spiralna (Sbc), znajdująca się w gwiazdozbiorze Małej Niedźwiedzicy. Odkrył ją William Herschel 12 grudnia 1797 roku.
W galaktyce tej zaobserwowano supernową SN 2002ej.

</doc>
<doc id="615145" url="https://pl.wikipedia.org/wiki?curid=615145" title="Inkulturacja">
Inkulturacja

Inkulturacja – w teologii oznacza proces zakorzenienia Ewangelii w różnych kulturach, m.in. z wykorzystaniem narzędzi językowych tych kultur. Pionierem inkulturacji był Matteo Ricci, a głównymi rzecznikami – jezuici. Po XVIII-wiecznych kontrowersjach, współcześnie została powszechnie przyjęta. Według "Relacji Końcowej" Nadzwyczajnego Synodu Biskupów z 1985 roku, inkulturacja to „wewnętrzne przekształcenie autentycznych wartości kulturowych przez ich integrację w chrześcijaństwie i zakorzenienie chrześcijaństwa w innych kulturach”.

</doc>
<doc id="615150" url="https://pl.wikipedia.org/wiki?curid=615150" title="NGC 6327">
NGC 6327

NGC 6327 (również PGC 59889) – zwarta galaktyka (C), znajdująca się w gwiazdozbiorze Herkulesa. Odkrył ją Édouard Jean-Marie Stephan 18 lipca 1876 roku.

</doc>
<doc id="615152" url="https://pl.wikipedia.org/wiki?curid=615152" title="Język rwanda">
Język rwanda

Język rwanda – język z rodziny bantu, używany w Rwandzie (jako język urzędowy), Burundi, Tanzanii i Ugandzie, uznawany często za dialekt języka ruanda-rundi (kinyarwanda). W 1980 roku liczba mówiących wynosiła około 6 milionów. Według szacunków rządu Rwandy z roku 2016 językiem kinyarwanda posługuje się 25 mln mieszkańców Rwandy, Burundi, Ugandy, Tanzanii i wschodnich terenów Demokratycznej Republiki Konga.

</doc>
<doc id="615153" url="https://pl.wikipedia.org/wiki?curid=615153" title="NGC 6328">
NGC 6328

NGC 6328 (również PGC 60198) – galaktyka spiralna z poprzeczką (SBab), znajdująca się w gwiazdozbiorze Ołtarza. Odkrył ją John Herschel 2 maja 1835 roku.

</doc>
<doc id="615154" url="https://pl.wikipedia.org/wiki?curid=615154" title="Język ruanda">
Język ruanda



</doc>
<doc id="615155" url="https://pl.wikipedia.org/wiki?curid=615155" title="NGC 6329">
NGC 6329

NGC 6329 (również PGC 59894 lub UGC 10771) – galaktyka eliptyczna (E), znajdująca się w gwiazdozbiorze Herkulesa. Odkrył ją Édouard Jean-Marie Stephan 11 lipca 1876 roku.

</doc>
<doc id="615156" url="https://pl.wikipedia.org/wiki?curid=615156" title="Księgi symboliczne">
Księgi symboliczne

Księgi symboliczne lub Księgi wyznaniowe – zbiór dokumentów, które są oficjalnymi świadectwami wiary poszczególnych Kościołów protestanckich. Wyznania protestanckie, dążąc do ustalenia własnej tożsamości wyznaniowej, formułowały swoją doktrynę w specjalnych zbiorach ksiąg, które noszą też nazwę ksiąg symbolicznych (w nawiązaniu do starożytnych symboli wiary). Zawarte w nich nauczanie ma charakter normatywny (jako "norma normata") w stosunku do członków poszczególnych Kościołów, ale z drugiej strony – podlega ono jedynej normie, za jaką w myśl zasady "sola scriptura" uchodzi Pismo Święte (jako "norma normans").
Luteranizm.
W Kościołach luterańskich do grona symboli wiary zalicza się zbiór zawarty w "Księdze zgody" (z łac. "Liber Concordiae"). Należą do nich:
Kalwinizm.
Kościoły ewangelicko-reformowane.
Kościoły reformowane wywodzące się z tradycji kalwinizmu kontynentalnego (kościoły ewangelicko-reformowane) do grona ksiąg symbolicznych zaliczają:
Kościół Ewangelicko-Reformowany w RP uznaje, obok Katechizmu Heidelberskiego, Konfesję sandomierską (1570), która stanowi polski historyczny przekład Konfesji II helweckiej. Konfederacja Ewangelicznych Kościołów Reformowanych w Polsce przyjmuje obok trzech form jedności i Konfesji Sandomierskiej, także Konfesję genewską, autorstwa Jana Kalwina (1536).
Kościoły prezbiteriańskie.
Kościoły reformowane wywodzące się z tradycji szkockiego kalwinizmu (kościoły prezbiteriańskie) przyjmują następujące księgi symboliczne:
Kościoły kongregacjonalne.
Kościoły kongregacjonalne wywodzące się, podobnie jak baptyści, z tradycji angielskich dysydentów, choć odrzuciły autorytety kościelnych synodów, pozostali przy reformowanej tradycji wyrażania wiary w postaci symboli, do których należy:
Baptyzm.
Baptystyczne symbole wiary obejmują:
Kościół Chrześcijan Baptystów w RP przyjmuje oryginalnie polską Konfesję baptystów polskich (1930).
Metodyzm.
Kościoły metodystyczne, zarówno tradycji ewangelickiej, jak też ewangelikalnej i uświęceniowej, przyjmują:
Adwentyzm.
W adwentyzmie występuje w zależności od wyznania duży repertuar literatury symbolicznej. Kościół Adwentystów Dnia Siódmego przyjmuje za obowiązujące:

</doc>
<doc id="615157" url="https://pl.wikipedia.org/wiki?curid=615157" title="NGC 6330">
NGC 6330

NGC 6330 (również PGC 59961 lub UGC 10776) – galaktyka spiralna z poprzeczką (SBb), znajdująca się w gwiazdozbiorze Herkulesa. Odkrył ją Édouard Jean-Marie Stephan 12 czerwca 1880 roku. Jest zaliczana do radiogalaktyk.

</doc>
<doc id="615158" url="https://pl.wikipedia.org/wiki?curid=615158" title="Język rundi">
Język rundi

Język rundi lub kirundi (urundi) – język z rodziny bantu, używany w Rwandzie, Burundi (jako język urzędowy), Tanzanii i Ugandzie, uznawany często za dialekt języka ruanda-rundi. W 1980 roku liczba mówiących wynosiła ok. 4,8 mln.

</doc>
<doc id="615160" url="https://pl.wikipedia.org/wiki?curid=615160" title="Neochalcedonizm">
Neochalcedonizm

Neochalcedonizm – prąd w chrystologii VI w., w którym dokonywano reinterpretacji formuły chrystologicznej Soboru Chalcedońskiego w duchu teologii Cyryla Aleksandryjskiego, czyli akcentując jedność natur Chrystusa.
Sobór Chalcedoński, mimo iż był największym soborem starożytności i stawiał sobie za cel ujednolicenie wiary dotyczącej Jezusa Chrystusa w całym Cesarstwie Bizantyjskim, to nie doprowadził on jednak do zgody, ale stał się początkiem zażartych sporów. Kościół Zachodni bez większych oporów podporządkował się definicji chalcedońskiej, ale na Wschodzie formuła o "dwóch naturach" Chrystusa stała się przyczyna kontrowersji. W zależności od stanowiska zajmowanego wobec tej formuły, jak i wobec wypowiedzi Cyryla Aleksandryjskiego, wyodrębniły się trzy grupy teologów wschodnich:
1) tzw. "monofizyci", którzy nie byli uczniami Eutychesa, ale fanatycznymi zwolennikami po monofizycku brzmiących wypowiedzi Cyryla oraz przeciwnikami mówienia o dwóch naturach Chrystusa. W pewnym momencie stali się najpoważniejszą siłą w Kościele Wschodnim.
2) tzw. "nestorianie" (albo "dyofizyci"). Nie byli oni uczniami albo zwolennikami Nestoriusza, ale widzieli w formule chalcedońskiej odrzucenie tez Cyryla i podkreślali mocno prawdę o dwóch naturach w Chrystusie.
3) trzecia grupa to "neochalcedończycy", którzy uważali, że Sobór Chalcedoński potępił Eutychesa i jego teorie, ale nie miał zamiaru negować istotnych twierdzeń Cyryla. Neochalcedonizm był więc próbą przedstawienia definicji chalcedońskiej tak, aby nie stała ona w sprzeczności z teologią Cyryla.
Duże zasługi dla neochalcedonizmu położył cesarz Justynian I Wielki, który próbował nakłonić teologów do dwóch spraw:
1) zaaprobowania koncepcji mnichów scytyjskich, obecnej w Rzymie i w Konstantynopolu, a wyrażonej w formule: "unus de Trinitate passus est" (jeden z Trójcy cierpiał), która miała podkreślić jedność podmiotu (boskiego) w Chrystusie.
2) pogodzenia formuły chalcedońskiej "w dwóch naturach" z formułą Cyryla "jedna natura Słowa Boga wcielona". Cesarz chciał w ten sposób uzyskać zbieżność stanowisk, pokonując rozbieżności terminologiczne.
Rozwiązań teologicznych dostarczył Leoncjusz z Jerozolimy, zwany Leoncjuszem Bizantyjczykiem, mnich i polemista tej epoki i teologiczny doradca cesarza. Według niego w Chrystusie jedyną hipostazą jest odwieczna hipostaza Logosu. Co do natury ludzkiej Chrystusa, to nie istniała ona nigdy w ludzkiej hipostazie, ale zaczęła istnieć i istnieje w hipostazie Logosu. Leoncjusz utożsamia więc hipostazę, która jednoczy naturę boską i naturę ludzką Chrystusa z preegzystującą hipostazą Słowa. Logos niejako włącza naturę ludzką w swoją hipostazę boską. Chociaż natura ludzka nie posiada własnej hipostazy (osoby), to jednak posiada wszelkie przymiotu człowieczeństwa. Opisany tu akt nosi nazwę "enhipostazji" i nie powoduje żadnego uszczerbku w naturze ludzkiej, ale raczej jest jej wyniesieniem.

</doc>
<doc id="615161" url="https://pl.wikipedia.org/wiki?curid=615161" title="NGC 6331">
NGC 6331

NGC 6331 (również PGC 84830) – galaktyka eliptyczna (E), znajdująca się w gwiazdozbiorze Małej Niedźwiedzicy. Odkrył ją William Herschel 20 grudnia 1797 roku.
W źródłach nie ma zgody co do tego, który obiekt lub obiekty uznać za NGC 6331. Wynika to z tego, że w tym miejscu na niebie znajdują się w sumie trzy położone blisko siebie galaktyki, a Herschel widział w swoim teleskopie tylko jeden rozmyty obiekt. Duża część współczesnych katalogów (np. SIMBAD, NASA/IPAC Extragalactic Database czy HyperLeda) za NGC 6331 uznaje galaktykę PGC 84830 – najbardziej wysuniętą na wschód z tej trójki galaktyk. Według innych źródeł NGC 6331 to środkowa z tych trzech galaktyk, dwie galaktyki po wschodniej stronie (po lewej na zdjęciu obok), a nawet wszystkie trzy.
Te trzy galaktyki tworzą jeden system zanurzony we wspólnym halo i należący do gromady galaktyk Abell 2256.

</doc>
<doc id="615162" url="https://pl.wikipedia.org/wiki?curid=615162" title="Theologoumenon">
Theologoumenon

Theologoumenon (gr. „elementy o charakterze teologicznym”) – pojęcie wieloznaczne, w teologii katolickiej zwykle oznacza twierdzenia, które – nie posiadając bezpośredniego potwierdzenia w Piśmie Świętym i nauczaniu Magisterium Kościoła - nie mają charakteru wiążącego, ale są godne polecenia, bo rzucają światło na rozumienie doktryn wiążących. W teologii prawosławnej "theologoumenon" mając poświadczenie Ojców Kościoła jest głęboko zakorzenione w świadomości wierzących.

</doc>
<doc id="615163" url="https://pl.wikipedia.org/wiki?curid=615163" title="NGC 6332">
NGC 6332

NGC 6332 (również PGC 59927 lub UGC 10773) – galaktyka spiralna (Sa), znajdująca się w gwiazdozbiorze Herkulesa. Odkrył ją Édouard Jean-Marie Stephan 11 lipca 1876 roku.

</doc>
<doc id="615166" url="https://pl.wikipedia.org/wiki?curid=615166" title="Transfinalizacja">
Transfinalizacja

Transfinalizacja (łac. "zmiana celu") – współczesna teoria proponowana przez część teologów katolickich, która stara się wyjaśnić tajemnicę obecności Chrystusa w Eucharystii, przyjmując że chleb i wino podczas celebracji zmieniają swój cel. Do zwolenników tej teorii należą: O'Collins i E.G. Farrugia.
Idea transfinalizacji opiera się ona na pojęciu realnego symbolu, którym posługiwali się Ojcowie wschodni w pierwszych wiekach chrześcijaństwa. Pojęcie to związane jest z wpływami idei platońskich i myśleniem hierarchicznym w nauce o zbawieniu i odkupieniu. Wyraża stosunek między odbiciem oraz pierwowzorem. Istotą obrazu jest wskazywać na pierwowzór. Jedna rzeczywistość jest symbolem innej, wyższego rzędu i to w tym sensie, że rzeczywistość wyższego stopnia wyraża samą siebie w rzeczywistości niższego rzędu, uobecnia się w niej i przez nią działa, chociaż w sposób osłabiony. Jeśli misterium paschalne uznać za pierwowzór, to celebrowanie Ciała i Krwi Pańskiej jest jego symbolem w tym sensie, że sprawując Eucharystię uczestniczymy realnie w tym, czego Jezus Chrystus dokonał. Ojcowie greccy posługiwali się teologią rzeczywistości obrazów do przedstawienia Eucharystii i dostrzegali w niej rzeczywistą, choć ukrytą obecność Chrystusa.
Również Tomasz z Akwinu uważał, że obecność eucharystyczna jest możliwa dzięki nowej, misteryjnej relacji chleba i wina do Ciała i Krwi Chrystusa. Stają się one urzeczywistniającym znakiem osobowej obecności. Eucharystia czyni Chrystusa obecnym bez rozmnażania Go, przemieszczania, zmieniania. Postacie chleba i wina, chociaż nie ulegają żadnej zmianie zaczynają istnieć z inną celowością, na innej zasadzie. Chleb i wino są wyrwane z ziemskiego używania i istnienia i sprawiają jako znaki, że stajemy w obecności Ciała i Krwi Chrystusowej.
Zobacz też transsignifikacja.

</doc>
<doc id="615167" url="https://pl.wikipedia.org/wiki?curid=615167" title="Transsignifikacja">
Transsignifikacja

Transsignifikacja (łac. "zmiana znaczenia") – współczesna teoria teologiczna starająca się wytłumaczyć tajemnicę Eucharystycznej obecności Chrystusa. Jej zwolennicy przyjmują, że podczas konsekracji zmienia się znaczenie chleba i wina. Zwolennikami tej teorii są G. O'Collins i E.G. Farrugia.
Zobacz też transfinalizacja.

</doc>
<doc id="615168" url="https://pl.wikipedia.org/wiki?curid=615168" title="Trzy rozdziały">
Trzy rozdziały



</doc>
<doc id="615169" url="https://pl.wikipedia.org/wiki?curid=615169" title="NGC 6336">
NGC 6336

NGC 6336 (również PGC 59976 lub UGC 10786) – galaktyka spiralna z poprzeczką (SBa), znajdująca się w gwiazdozbiorze Herkulesa. Odkrył ją Édouard Jean-Marie Stephan 11 lipca 1876 roku.

</doc>
<doc id="615170" url="https://pl.wikipedia.org/wiki?curid=615170" title="Rejon tieuczeżski">
Rejon tieuczeżski

Rejon tieuczeżski (ros. Теучежский район, "Tieuczeżskij rajon", adyg. Теуцожь район, "Teucožʹ rajon") – jeden z 7 rejonów w Republice Adygei.
Rejon jest podzielony na 7 osiedli (w nawiasie podano ośrodek administracyjny):

</doc>
<doc id="615171" url="https://pl.wikipedia.org/wiki?curid=615171" title="Advanced Host Controller Interface">
Advanced Host Controller Interface

Advanced Host Controller Interface (AHCI) – specyfikacja określająca programowanie kontrolerów Serial ATA, jednak nie definiująca samej implementacji. Specyfikacja protokołu AHCI została udostępniona przez Intel w maju 2003 roku. W czerwcu 2008 roku została opracowana najnowsza wersja 1.3.
AHCI opisuje strukturę pamięci systemowej w celu oprogramowania komunikacji i zapewnienia przepływu danych między pamięcią systemową a przyłączonymi urządzeniami magazynującymi dane (takimi jak np. dyski SATA). Specyfikacja ta służy programistom oraz producentom sprzętu komputerowego jako standard przy wykrywaniu, konfigurowaniu oraz programowaniu adapterów SATA/AHCI. AHCI nie obejmuje standardu Serial ATA II, choć także obsługuje zaawansowane możliwości SATA, takie jak hot-plug oraz NCQ.
Wiele kontrolerów SATA obsługuje różne tryby pracy, takie jak ATA (określany także jako IDE lub PATA), standardowy tryb AHCI lub tryb RAID (zależny od producenta). Aby zapewnić maksymalną elastyczność, Intel zaleca stosowanie tego ostatniego w jego płytach głównych (który także pracuje jako normalny AHCI) zamiast zwykłego trybu AHCI/SATA. Takie zalecenie podyktowane jest częstymi problemami z systemem operacyjnym Microsoft Windows przy przełączaniu trybu pracy AHCI już po zainstalowaniu systemu.
Tryb PATA zapewnia wsteczną kompatybilność dla kontrolerów SATA w systemach operacyjnych, które nie obsługują standardu SATA (np. Windows 95, Windows 98, Windows Me) lub systemach, które wymagają dodatkowych sterowników (Windows 2000, Windows XP)
Systemy operacyjne a współpraca z AHCI.
Starsze systemy operacyjne do obsługi AHCI wymagają sterowników napisanych pod określone urządzenie.
Problemy z systemami Windows.
Włączenie trybu AHCI w BIOS-ie może spowodować problemy z aktualnie zainstalowanym systemem operacyjnym i w konsekwencji wymusić jego reinstalację. Microsoft Windows XP wymaga dodatkowego sterownika, podanego na przykład z osobnej dyskietki, podczas instalacji systemu przy włączonym AHCI. Niepoprawny sterownik lub jego brak może zakończyć się błędem „0x7B BSOD STOP error”. Przełączenie do trybu AHCI wymaga uprzedniego zainstalowania w systemie operacyjnym nowych sterowników – jeszcze przed dokonaniem zmian w BIOS-ie. Jeżeli pojawi się błąd 0x7B, zazwyczaj przywrócenie poprzedniego ustawienia (zwykle określanego jako IDE lub ATA) w BIOS-ie rozwiązuje problem. Niektóre późniejsze wersje Windows XP zawierają pewną ograniczoną obsługę AHCI/SATA. Poczynając od Windows Vista sterowniki IDE/ATA oraz AHCI są wbudowane w system, więc możliwe jest przełączanie BIOS-u z trybu IDE/ATA na AHCI bez konieczności podejmowania dodatkowych działań w systemie.

</doc>
<doc id="615172" url="https://pl.wikipedia.org/wiki?curid=615172" title="NGC 6338">
NGC 6338

NGC 6338 (również PGC 59947 lub UGC 10784) – galaktyka soczewkowata (S0), znajdująca się w gwiazdozbiorze Smoka. Odkrył ją William Herschel 24 kwietnia 1789 roku. Jest to galaktyka z aktywnym jądrem. Jest najjaśniejszą galaktyką klastra.

</doc>
<doc id="615173" url="https://pl.wikipedia.org/wiki?curid=615173" title="NGC 6339">
NGC 6339

NGC 6339 (również PGC 60003 lub UGC 10790) – galaktyka spiralna z poprzeczką (SBcd), znajdująca się w gwiazdozbiorze Herkulesa. Odkrył ją Lewis A. Swift 21 kwietnia 1887 roku.

</doc>
<doc id="615174" url="https://pl.wikipedia.org/wiki?curid=615174" title="NGC 6340">
NGC 6340

NGC 6340 (również PGC 59742 lub UGC 10762) – galaktyka spiralna (S0-a), znajdująca się w gwiazdozbiorze Smoka. Odkrył ją William Herschel 6 czerwca 1788 roku.

</doc>
<doc id="615175" url="https://pl.wikipedia.org/wiki?curid=615175" title="Język swahili">
Język swahili



</doc>
<doc id="615176" url="https://pl.wikipedia.org/wiki?curid=615176" title="Mróz (grupa kolarska)">
Mróz (grupa kolarska)

Mróz ( – nieistniejąca polska zawodowa grupa kolarska, założona w roku 1995 w Borku Wielkopolskim, mająca siedzibę w Otominie. Grupa funkcjonowała do 2011. W tym czasie wielokrotnie zmieniali się jej główni sponsorzy, przez co zmianie ulegała również jej nazwa.
Historia.
Lata 90..
W 1995 firma Mróz założyła drużynę kolarską. W pierwszym roku działalności był to zespół amatorski, jednak już w 1996 przekształcono go w profesjonalną grupę kolarską. Była to druga w historii Polski (po Exbud Kielce, utworzonym w czasie transformacji ustrojowej) zawodowa kolarska grupa. Mimo że wkrótce powstały w Polsce kolejne grupy profesjonalne, hegemonia Mroza w kraju była wyraźna.
Sezon 1996 – Mróz.
W pierwszym roku funkcjonowania jako grupa zawodowa została zarejestrowana w II dywizji UCI.
Sprzęt.
Rowery: Wheeler
W latach 1996-2000 kolarze Mroza pięciokrotnie z rzędu zdobywali Mistrzostwo Polski Elity, zaś w 1999 roku kolarze tej ekipy zajęli sześć pierwszych miejsc w szosowych Mistrzostwach Polski.
Sezon 1997 – Mróz.
W kolejnym roku grupa ponownie została zarejestrowana w II dywizji UCI.
Sprzęt.
Rowery: Giant
Sezon 1998 – Mróz.
W 1998 roku grupa trzeci sezon z rzędu znalazła się w II dywizji UCI.
Sprzęt.
Rowery: Vitesse
Sezon 1999 – Mróz.
Sezon 1999 był czwartym, w którym ekipa jeździła w II dywizji UCI.
Sezon 2000 – Mróz.
W kolejnym roku grupa ponownie została zarejestrowana w II dywizji UCI. Po raz pierwszy w tej samej kategorii znalazły się inne polskie ekipy: Mat - Ceresit - CCC oraz Atlas.
Sprzęt.
Rowery: Merida
Sezon 2001 – Mróz - Supradyn Witaminy.
W 2001 roku po raz piąty z rzędu zespół startował jako grupa II dywizji UCI.
Sprzęt.
Rowery: Merida
Sezon 2002 – Mróz - Supradyn Witaminy.
Sezon 2002 był siódmym, w którym grupa jeździła w II dywizji UCI. Z końcem sezonu z roli głównego sponsora wycofała się firma Mróz i przez kilka miesięcy zespół nie istniał.
Sprzęt.
Rowery: Merida
Sezon 2003 – Action - nVidia - Mróz.
Po dużych zmianach organizacyjnych w poprzednim sezonie, w 2003 roku grupa występowała w III dywizji UCI, a nie jak w poprzednich latach w II dywizji.
Sezon 2004 – Action - ATI.
Po roku spędzonym w III dywizji w sezonie 2004 grupa ponownie została zarejestrowana w II dywizji UCI. Był to kolejny rok dominacji grupy w Polsce.
Sezon 2005 – Intel - Action.
W 2005 roku ekipa została zarejestrowana w nowo powstałej kategorii UCI Professional Continental Team, która zastąpiła dotychczasową II dywizję UCI. Dodatkowo grupa dołączyła do wyścigów UCI Europe Tour. Dostała także dziką kartę na udział w dwóch wyścigach UCI ProTour - Czasówce drużynowej w Eindhoven oraz Tour de Pologne.
Sprzęt.
Rowery: Merida
Sezon 2006 – Intel - Action.
W 2006 roku ekipa pozostała w kategorii UCI Professional Continental Team.
Sezon 2007 – Intel - Action / Action - Uniqa.
Sezon 2007 był trzecim z kolei, w którym ekipa jeździła z licencją zespołu UCI Professional Continental Team. Dość nieoczekiwanie w kwietniu 2007 roku ze współfinansowania grupy wycofała się firma Intel. Nowym sponsorem głównym został Action, zaś drugim sponsorem tytularnym została firma ubezpieczeniowa Uniqa.
Skład.
Dyrektor sportowy: Piotr Kosmala
Sezon 2008 – Mróz - Action - Uniqa.
Prowadzona przez Kosmalę grupa w sezonie 2008 jeździła pod nazwą Mróz - Action - Uniqa. Głównym sponsorem zespołu po czterech latach przerwy ponownie została firma Mróz.
Z powodu zbyt późno złożonych dokumentów grupa nie została zarejestrowana przez UCI w profesjonalnej dywizji kontynentalnej. Ekipa jeździła więc jako grupa amatorska. Nie wpłynęło to znacząco na możliwość startów w większości wyścigów. Kolarze skupili się w sezonie na startach w krajowych wyścigach ProLigi oraz UCI Asia Tour, gdyż Polski Związek Kolarski umożliwił członkom grupy jazdę jako reprezentacja narodowa.
Sezon 2009 – Mróz Continental Team.
Sezon 2009 był przełomowym w historii grupy. W głównej mierze postawiono na polską młodzież. Kolejny już rok ekipa ścigała się w wyścigach na terenie Azji, między innymi w Japonii i Chinach. Ekipa w 2009 roku została zarejestrowana w kategorii UCI Continental Teams.
Sezon 2010 – Mróz - ActiveJet.
W 2010 roku grupa ścigała się w III dywizji, czyli UCI Continental Teams. Stało się tak, mimo iż grupa liczyła na przyznanie jej licencji Professional Continental Teams.
Do drobnych zmian doszło w nazwie zespołu. Wieloletniego sponsora, firmę Action zastąpił ActiveJet. Faktycznie zmiany dotyczyły tylko nazwy, gdyż produkty marki ActiveJet sprzedawane są przez firmę Action.
Sezon 2010 był pierwszym w długoletniej historii ekipy, w którym poza startami w wyścigach szosowych kolarze grupy brali udział w wyścigach MTB.
Cały sezon okazał się być wyjątkowo udany dla zespołu, którego kolarze wygrali większość wyścigów szosowych oraz górskich w Polsce i niemal trzydziestokrotnie stawali na podium. Dobre starty w Polsce oraz poza granicami kraju sprawiły, że grupa uplasowała się na 19 miejscu w klasyfikacji UCI Europe Tour.
Sezon 2011 – Mróz - ActiveJet.
Kolejny rok funkcjonowania grupy przyniósł dużo zmian. Znakomity sezon 2010 sprawił, iż poszukując nowych celów do zrealizowania, dyrektor grupy oraz sponsorzy postanowili skupić się na kolarstwie górskim. Grupa została więc zarejestrowana jako zawodowa grupa MTB - 2011 UCI Mountain Bike Teams. Nie oznaczało to jednak rezygnacji z wyścigów szosowych.
Rozwiązanie grupy.
Po sezonie 2011 współpracę z grupą zakończyli dotychczasowi sponsorzy i została ona rozwiązana. W jej miejsce powstała grupa HP-Sferis, której dyrektorem sportowym został Piotr Kosmala, zaś w składzie znaleźli się kolarze ścigający się w poprzednim sezonie w wyścigach MTB w barwach grupy Mróz - ActiveJet.

</doc>
<doc id="615177" url="https://pl.wikipedia.org/wiki?curid=615177" title="Język kiswahili">
Język kiswahili



</doc>
<doc id="615178" url="https://pl.wikipedia.org/wiki?curid=615178" title="NGC 6343">
NGC 6343

NGC 6343 (również PGC 60010) – galaktyka eliptyczna (E), znajdująca się w gwiazdozbiorze Herkulesa. Odkrył ją Lewis A. Swift 21 kwietnia 1887 roku.
W galaktyce tej zaobserwowano supernową SN 2013bs.

</doc>
<doc id="615179" url="https://pl.wikipedia.org/wiki?curid=615179" title="Valenciennes CF">
Valenciennes CF



</doc>
<doc id="615180" url="https://pl.wikipedia.org/wiki?curid=615180" title="NGC 6345">
NGC 6345

NGC 6345 (również PGC 59945) – galaktyka soczewkowata (S0), znajdująca się w gwiazdozbiorze Smoka. Odkrył ją Lewis A. Swift 13 maja 1887 roku.

</doc>
<doc id="615181" url="https://pl.wikipedia.org/wiki?curid=615181" title="Mróz/2002">
Mróz/2002



</doc>
<doc id="615182" url="https://pl.wikipedia.org/wiki?curid=615182" title="NGC 6346">
NGC 6346

NGC 6346 (również PGC 59946) – galaktyka eliptyczna (E), znajdująca się w gwiazdozbiorze Smoka. Odkrył ją Lewis A. Swift 13 maja 1887 roku. Jest to galaktyka z aktywnym jądrem typu LINER.

</doc>
<doc id="615183" url="https://pl.wikipedia.org/wiki?curid=615183" title="NGC 6347">
NGC 6347

NGC 6347 (również IC 1253, PGC 60086 lub UGC 10807) – galaktyka spiralna z poprzeczką (SBb), znajdująca się w gwiazdozbiorze Herkulesa. Odkrył ją Truman Safford w 1866 roku.

</doc>
<doc id="615184" url="https://pl.wikipedia.org/wiki?curid=615184" title="NGC 6348">
NGC 6348

NGC 6348 (również PGC 60036) – galaktyka spiralna (Sb), znajdująca się w gwiazdozbiorze Herkulesa. Odkrył ją Édouard Jean-Marie Stephan 29 czerwca 1880 roku.

</doc>
<doc id="615187" url="https://pl.wikipedia.org/wiki?curid=615187" title="NGC 6349">
NGC 6349

NGC 6349 (również PGC 60060) – galaktyka soczewkowata (S0-a), znajdująca się w gwiazdozbiorze Herkulesa. Odkrył ją Édouard Jean-Marie Stephan 15 lipca 1879 roku.

</doc>
<doc id="615189" url="https://pl.wikipedia.org/wiki?curid=615189" title="NGC 6350">
NGC 6350

NGC 6350 (również PGC 60046 lub UGC 10800) – galaktyka soczewkowata (S0), znajdująca się w gwiazdozbiorze Herkulesa. Odkrył ją Édouard Jean-Marie Stephan 29 czerwca 1880 roku.
W galaktyce tej zaobserwowano supernową SN 2010je.

</doc>
<doc id="615190" url="https://pl.wikipedia.org/wiki?curid=615190" title="Messier 36">
Messier 36

Messier 36 (również M36 lub NGC 1960) – gromada otwarta w gwiazdozbiorze Woźnicy. Odkrył ją Giovanni Batista Hodierna przed rokiem 1654. Została włączona do katalogu przez Messiera 2 września 1764 roku.
Gromada M36 znajduje się w odległości ok. 4,1 tys. lat świetlnych (ok. 1260 parseków) od Ziemi. Średnica wynosi ok. 14 lat świetlnych (według innych badań 20). Jej wiek szacuje się na ok. 25 mln lat.
W jej skład wchodzi co najmniej 60 gwiazd. Jasność obserwowana najjaśniejszej z nich wynosi 9 (typ widmowy B2). Jako młoda gromada nie zawiera czerwonych olbrzymów, co odróżnia ją od sąsiednich M37 i M38.
Gromada M36 jest bardzo podobna do gromady otwartej Plejady (M45), jednak znajduje się ok. 10 razy dalej od Ziemi.

</doc>
<doc id="615191" url="https://pl.wikipedia.org/wiki?curid=615191" title="AHCI">
AHCI



</doc>
<doc id="615195" url="https://pl.wikipedia.org/wiki?curid=615195" title="Czymkent">
Czymkent



</doc>
<doc id="615200" url="https://pl.wikipedia.org/wiki?curid=615200" title="Kyzyłorda">
Kyzyłorda

Kyzyłorda (; ) – miasto w południowym Kazachstanie, na Nizinie Turańskiej, nad Syr-darią, siedziba władz obwodu kyzyłordyńskiego. W 2020 roku liczyło ok. 242 tys. mieszkańców.
Ośrodek przemysłu materiałów budowlanych, celulozowo-papierniczego, maszynowego, odzieżowego i spożywczego. W pobliżu miasta znajdują się duże uprawy ryżu, wykorzystujące systemy sztucznego nawadniana zasilane wodami Syr-darii. Miejscowość stanowi ważny węzeł drogowy, posiada stację kolejową i obsługiwana jest przez międzynarodowy port lotniczy. W mieście działa wyższa szkoła pedagogiczna oraz instytucje kulturalne, m.in. muzeum historyczno-krajoznawcze i teatr. Do najważniejszych zabytków należą cerkiew Kazańskiej Ikony Matki Bożej z końca XIX wieku oraz meczet Ajtbaja z 1878 roku.
Historia.
W 1817 roku na miejscu osady Kamyskała założona została twierdza chanatu kokandzkiego, którą nazwano Akmeszyt (; , "Akmieczet´"; tłum. ‘biały meczet’). Latem 1853 roku została ona podbita przez wojska rosyjskie pod dowództwem generała Wasilija Pierowskiego, na cześć którego przemianowano twierdzę na fort Pierowskij (). Przy fortyfikacjach zaczęła rozwijać się osada Pierowsk (), która w 1867 roku otrzymała status miasta i wyznaczona została na siedzibę ujezdu. 12 listopada 1917 roku rządy w Pierowsku objęli bolszewicy i było to pierwsze miejsce na terytorium Kazachstanu, w którym ustanowiona została władza radziecka. W 1922 roku przywrócono nazwę Akmeszyt. W 1925 roku miasto stało się stolicą Kazachskiej Autonomicznej Socjalistycznej Republiki Radzieckiej i związku z tym przemianowano je na Kyzyłorda (; , "Kzył-Orda"; tłum. ‘czerwona stolica’). Status stolicy utraciło w 1929 roku na rzecz Ałmaty. W 1926 roku otwarto w mieście Kazachski Teatr Dramatyczny. W 1938 roku Kyzyłordę ustanowiono siedzibą władz nowo utworzonego obwodu kyzyłordyńskiego. W tym czasie w mieście funkcjonowały m.in. elektrownia, młyn, piekarnia, zakłady przetwórstwa rybnego, zakłady produkcji ryżu oraz cegielnia. Po II wojnie światowej nastąpił dalszy rozwój przemysłu, uruchomiono m.in. zakłady obuwnicze, mięsne, zbożowe, celulozowo-papiernicze, mleczarnię oraz fabrykę włóknin. W 1974 roku otwarto fabrykę maszyn do produkcji ryżu. W 1997 roku zmieniono nazwę miasta w języku rosyjskim z Kzył-Orda na Kyzyłorda ().
Sport.
W mieście ma siedzibę klub piłkarski Kajsar Kyzyłorda, który rozgrywa swoje mecze na stadionie im. Ganiego Muratbajewa.

</doc>
<doc id="615201" url="https://pl.wikipedia.org/wiki?curid=615201" title="NGC 6351">
NGC 6351

NGC 6351 (również PGC 60063) – galaktyka soczewkowata znajdująca się w gwiazdozbiorze Herkulesa. Odkrył ją Édouard Jean-Marie Stephan 15 lipca 1879 roku. Jest w trakcie kolizji z mniejszą galaktyką SDSS J171911.7+360340. Niektóre źródła obie te galaktyki traktują jako obiekt NGC 6351.

</doc>
<doc id="615204" url="https://pl.wikipedia.org/wiki?curid=615204" title="Rejon majkopski">
Rejon majkopski

Rejon majkopski (ros. Майкопский район, "Majkopskij rajon", adyg. Мыекъуапэ район, "Myekuapè rajon") – jeden z 7 rejonów w Republice Adygei.
Rejon jest podzielony na 10 osiedli (w nawiasie podano ośrodek administracyjny):

</doc>
<doc id="615207" url="https://pl.wikipedia.org/wiki?curid=615207" title="Tałdykorgan">
Tałdykorgan

Tałdykorgan (kaz. "Талдықорған") – miasto w południowo-wschodnim Kazachstanie, nad rzeką Karatał, u podnóża Ałatau Dżungarskiego, dawniej stolica obwodu tałdykurgańskiego, w latach 2001–2022 – stolica obwodu ałmackiego, od 2022 roku – stolica obwodu żetysuskiego. W 2021 roku miasto zamieszkiwało niecałe 148 tys. mieszkańców.
Transport.
Na północ od miasta znajduje się międzynarodowy port lotniczy Tałdy Kurgan.
Sport.
W mieście swoją siedzibę ma klub piłkarski Żetysu Tałdykorgan, grający w kazachskiej Priemjer-Liga i rozgrywający spotkania na własnym stadionie.

</doc>
<doc id="615209" url="https://pl.wikipedia.org/wiki?curid=615209" title="NGC 1960">
NGC 1960



</doc>
<doc id="615211" url="https://pl.wikipedia.org/wiki?curid=615211" title="NGC 6358">
NGC 6358

NGC 6358 (również PGC 60054 lub UGC 10810) – galaktyka spiralna (S), znajdująca się w gwiazdozbiorze Smoka. Odkrył ją Lewis A. Swift 2 maja 1887 roku.

</doc>
<doc id="615212" url="https://pl.wikipedia.org/wiki?curid=615212" title="NGC 6359">
NGC 6359

NGC 6359 (również PGC 60025 lub UGC 10804) – galaktyka eliptyczna (E-S0), znajdująca się w gwiazdozbiorze Smoka. Odkrył ją Heinrich Louis d’Arrest 27 października 1861 roku.

</doc>
<doc id="615213" url="https://pl.wikipedia.org/wiki?curid=615213" title="NGC 6361">
NGC 6361

NGC 6361 (również PGC 60045, UGC 10815 lub Arp 124) – galaktyka spiralna (Sb), znajdująca się w gwiazdozbiorze Smoka. Odkrył ją Lewis A. Swift 18 sierpnia 1886 roku.

</doc>
<doc id="615214" url="https://pl.wikipedia.org/wiki?curid=615214" title="Halina Buyno-Łoza">
Halina Buyno-Łoza

Halina Buyno-Łoza (ur. 12 grudnia 1907 w Łodzi, zm. 13 września 1991 we Wrocławiu) – polska aktorka i tancerka. Rozpoznawalność przyniosły jej wyraziste role epizodyczne, w tym postać Anieli Kargul, żony Władysława (Władysław Hańcza) w kultowej trylogii Sylwestra Chęcińskiego – "Sami swoi" (1967), "Nie ma mocnych" (1974) i "Kochaj albo rzuć" (1977) oraz serialu "Droga" (1973). 
Życiorys.
Wczesne lata.
Urodziła się w Łodzi. Od zawsze marzyła o scenie. Początkowo związała się z tańcem. Ukończyła Szkołę Rytmiki i Plastyki Janiny Mieczyńskiej w Warszawie, a następnie była solistką jej zespołu. Specjalizowała się w grotesce tanecznej. W wieku 27 lat porzuciła taniec dla aktorstwa. W 1937 ukończyła studia na wydziale sztuki aktorskiej w Państwowym Instytucie Sztuki Teatralnej w Warszawie.
Kariera.
Karierę sceniczną zaczynała w Teatrze Miejskim w Wilnie (1937–1939) i Teatrze Miejskim w Lublinie (1945–1952). Tuż po II wojnie światowej została zwerbowana przez służby SB, musiała donosić na kolegów z teatru, informować o wszelkich przejawach, wywrotowych, „antypaństwowych” nastrojów. W okresie od 1952 do 1953, przez 9 miesięcy, była więziona – została wypuszczona na wolność po śmierci Stalina.
W latach 1953–1955 występowała w Teatrze Dolnośląskim w Jeleniej Górze w spektaklach w reż. Kazimierza Czyńskiego: "Szczęście Frania" Włodzimierza Perzyńskiego (1954) w roli Lipowskiej, "Kruk krukowi oka nie wykole" Aleksandra Ostrowskiego (1955) jako Justyna Naumowna i "Gwałtu, co się dzieje!" Aleksandra Fredry (1955) w roli Barbary. W latach 1955–1971 była związana z Teatrem Polskim we Wrocławiu.
Zadebiutowała na ekranie w roli prostytutki w komedii Tadeusza Chmielewskiego "Ewa chce spać" (1957) u boku Barbary Kwiatkowskiej. Następnie pojawiła się w produkcji "Zagubione uczucia" (1957) i "Ósmym dniu tygodnia" (1958). Grała swojskie i ciekawskie, ale przyjazne kobiety „z sąsiedztwa”, w tym starszą panią w ekranizacji powieści Zofii Nałkowskiej "Granica" (1977) w reż. Jana Rybkowskiego, portierkę w dramacie psychologicznym Andrzeja Barańskiego "Wolne chwile" (1979), dozorczynię w dramacie psychologicznym Ryszarda Czekały "Przeklęta ziemia" (1982) i gospodynię w melodramacie muzycznym Stanisława Lenartowicza "Szkoda twoich łez" (1983). Była przed wszystkim obsadzana w rolach gospodyń, sprzątaczek, salowych, portierek, sąsiadek i przypadkowych kobiet. 
Życie prywatne.
Była żoną aktora Mieczysława Łozy. Pochowana została na Cmentarzu Osobowickim we Wrocławiu.

</doc>
<doc id="615215" url="https://pl.wikipedia.org/wiki?curid=615215" title="NGC 6364">
NGC 6364

NGC 6364 (również PGC 60228 lub UGC 10835) – galaktyka soczewkowata (S0), znajdująca się w gwiazdozbiorze Herkulesa. Odkrył ją Auguste Voigt w czerwcu 1865 roku. Niezależnie odkryli ją Truman Safford 5 września 1866 roku i Édouard Jean-Marie Stephan 21 lipca 1879 roku.

</doc>
<doc id="615216" url="https://pl.wikipedia.org/wiki?curid=615216" title="Tokmok">
Tokmok

Tokmok (, ) – miasto w północnym Kirgistanie, nad rzeką Czu, na wschód od Biszkeku; ośrodek administracyjny obwodu czujskiego. Około 75 tys. mieszkańców; przemysł włókienniczy, spożywczy, materiałów budowlanych; muzeum.

</doc>
<doc id="615217" url="https://pl.wikipedia.org/wiki?curid=615217" title="Bitwa pod Uściem">
Bitwa pod Uściem

Bitwa pod Uściem – starcie zbrojne, które miało miejsce 16 czerwca 1426 w miejscowości Uście nad Łabą między wojskami Świętego Cesarstwa Rzymskiego a siłami husyckimi. Krucjatę zorganizowało papiestwo sądząc, że po śmierci Jana Żiżki wojska husyckie zostaną szybko pokonane. Głównym dowódcą po stronie czeskiej był Zygmunt Korybutowicz, podczas gdy Prokop Wielki przewodził taborytom. Po stronie krzyżowców dowodził Boso z Vitzthum.
Husyci mieli około 15 000 – 18 000 żołnierzy (w tym 2-3 tysiące jazdy polskiej), a także około 500 wozów wojennych, krzyżowcy natomiast dysponowali 20 000 – 30 000 ludźmi, a także 3000 wozów wojennych i 180 działami.
Fabularny opis bitwy pojawia się w książce "Boży bojownicy" Andrzeja Sapkowskiego.

</doc>
<doc id="615218" url="https://pl.wikipedia.org/wiki?curid=615218" title="NGC 6365">
NGC 6365

NGC 6365 (również ARP 30) – para galaktyk spiralnych znajdująca się w gwiazdozbiorze Smoka. Odkrył ją Lewis A. Swift 15 sierpnia 1884.
Nie wiadomo, czy galaktyki te znajdują się na tyle blisko siebie, by ze sobą grawitacyjnie oddziaływać, jednak nie widać w ich strukturze zaburzeń, które mogłyby być efektem takiego oddziaływania.
Galaktyka skierowana krawędzią dysku w naszą stronę klasyfikowana jest jako Sdm. W niektórych bazach danych to ona oznaczana jest jako NGC 6365. Jej alternatywne oznaczenia to NGC 6365B, PGC 60171, UGC 10833.
Galaktyka ustawiona płaszczyzną dysku w naszym kierunku klasyfikowana jest jako SBc, czyli spiralna z poprzeczką. Jest również oznaczana jako NGC 6365A, PGC 60174, UGC 10832. Należy do galaktyk Seyferta typu 1. Zaobserwowano w niej wybuch supernowych SN 2003U i SN 2016ino.

</doc>
<doc id="615221" url="https://pl.wikipedia.org/wiki?curid=615221" title="NGC 6367">
NGC 6367

NGC 6367 (również PGC 60251) – galaktyka spiralna (S), znajdująca się w gwiazdozbiorze Herkulesa. Odkrył ją Édouard Jean-Marie Stephan 5 lipca 1880 roku.

</doc>
<doc id="615222" url="https://pl.wikipedia.org/wiki?curid=615222" title="NGC 6368">
NGC 6368

NGC 6368 (również PGC 60315 lub UGC 10856) – galaktyka spiralna (Sb), znajdująca się w gwiazdozbiorze Wężownika. Została odkryta 9 lipca 1863 roku przez Alberta Martha.

</doc>
<doc id="615223" url="https://pl.wikipedia.org/wiki?curid=615223" title="Język gwere">
Język gwere

Język gwere – język z rodziny bantu, używany w Demokratycznej Republice Konga i Ugandzie. W 1976 roku liczba mówiących wynosiła ok. 203 tysięcy.

</doc>
<doc id="615224" url="https://pl.wikipedia.org/wiki?curid=615224" title="Osmany Juantorena">
Osmany Juantorena

Osmany Portuondo Juantorena (ur. 12 sierpnia 1985 w Santiago de Cuba) – włoski siatkarz kubańskiego pochodzenia, występujący na pozycji przyjmującego lub środkowego. Były reprezentant Kuby w latach 2003–2006. Jego wujkiem jest Alberto Juantorena były kubański sprinter i średniodystansowiec, dwukrotny medalista olimpijski z Montrealu, który po zakończeniu kariery piastował stanowisko ministra sportu na Kubie.
Karierę sportową rozpoczynał w kubańskim klubie Orientales Santiago, gdzie zadebiutował w 1997 roku, w wieku zaledwie 12 lat. Kontynuował tam karierę do 2004 roku. Nie chciał opuścić kraju ze względu na grożące mu represje i zakaz gry w reprezentacji. Zdecydował się jednak w 2004 roku na przejście do ligi rosyjskiej, gdzie reprezentował Nieftianik Baszkortostana Ufa przez dwa sezony. Od 2003 roku grał w reprezentacji Kuby, z którą zdobył m.in. brązowy medal w zawodach Ligi Światowej w 2005 roku. Przed Mistrzostwami Świata 2006 w jego krwi wykryto środki dopingujące i sterydy przez co został zdyskwalifikowany na dwa lata. Karencja została przedłużona, ponieważ zawodnik bez zgody Kubańskiej Federacji wyjechał do Włoch i podpisał kontrakt z Itasem Diatec Trentino. W klubie tym udało mu się w końcu zadebiutować 27 września 2009 roku w meczu z Andreoli Latiną. Podczas tego spotkania Osmany pokazał prawdziwy "głód" siatkówki. W przeciągu 4 partii zdobył 22 punkty, atakując z 71% skutecznością i dorzucając 8 bloków. W okresie letnim w 2010, 2011 i w 2012 roku grał w . 21 czerwca 2011 roku otrzymał włoskie obywatelstwo.
W latach 2009–2013 występował w Serie A, w drużynie Trentino Volley. Na początku marca 2012 r. podpisał wstępną umowę z Zenitem Kazań, ale postanowił zostać w drużynie z Trydentu. 3 maja 2013 roku na świat przyszła jego córka, Victoria. W sezonie 2013/14 występował w tureckim Halkbank Ankara. Obecnie od sezonu 2015/16 występuje w Serie A, w drużynie Cucine Lube Civitanova.
Od 2015 do 2021 był reprezentantem Włoch.

</doc>
<doc id="615225" url="https://pl.wikipedia.org/wiki?curid=615225" title="Naryn (miasto)">
Naryn (miasto)

Naryn () – miasto obwodowe w Kirgistanie, nad rzeką Naryn, w Kotlinie Naryńskiej. W 2009 roku liczyło ok. 35 tys. mieszkańców. Położone na wysokości 2500 m n.p.m. Powstało w pobliżu warownej strażnicy na szlaku handlowym do Kaszgaru.
W mieście rozwinął się przemysł spożywczy oraz odzieżowy.

</doc>
<doc id="615226" url="https://pl.wikipedia.org/wiki?curid=615226" title="NGC 6370">
NGC 6370

NGC 6370 (również PGC 60192 lub UGC 10836) – galaktyka eliptyczna (E), znajdująca się w gwiazdozbiorze Smoka. Odkrył ją Lewis A. Swift 19 kwietnia 1885 roku. Należy do galaktyk Seyferta typu 2.

</doc>
<doc id="615227" url="https://pl.wikipedia.org/wiki?curid=615227" title="Język soga">
Język soga

Język soga (lusoga) – język z rodziny bantu, używany w Demokratycznej Republice Konga i Ugandzie, w 1972 roku liczba mówiących wynosiła ok. 780 tysięcy. Według spisu ludności z 2002 roku liczba osób posługujących się nim jako językiem ojczystym sięgnęła 3 milionów.

</doc>
<doc id="615228" url="https://pl.wikipedia.org/wiki?curid=615228" title="NGC 6371">
NGC 6371

NGC 6371 (również PGC 60322) – galaktyka spiralna (S?), znajdująca się w gwiazdozbiorze Herkulesa. Odkrył ją Albert Marth 24 czerwca 1864 roku.

</doc>
<doc id="615229" url="https://pl.wikipedia.org/wiki?curid=615229" title="Język chiga">
Język chiga

Język chiga albo orukiga – język z rodziny bantu, używany w Demokratycznej Republice Konga i Ugandzie. W 1976 roku liczba mówiących wynosiła ok. 848 tysięcy.

</doc>
<doc id="615230" url="https://pl.wikipedia.org/wiki?curid=615230" title="NGC 6372">
NGC 6372

 
NGC 6372 (również PGC 60330 lub UGC 10861) – galaktyka spiralna (Sc), znajdująca się w gwiazdozbiorze Herkulesa. Odkrył ją William Herschel 19 maja 1784 roku.

</doc>
<doc id="615231" url="https://pl.wikipedia.org/wiki?curid=615231" title="Język nyankole">
Język nyankole

Język nyankole (runyankole, nkole), nyankore (runyankore, nkore) albo hima – język z rodziny bantu, używany w Demokratycznej Republice Konga i Ugandzie. W 1976 roku liczba mówiących wynosiła ok. 967 tysięcy. Według danych Ethnologue w 1990 roku liczba mówiących wynosiła ok. 1,5 mln, a w 2014 roku – 3,4 mln (dane spisu ludności).
Od 1964 roku jest zapisywany alfabetem łacińskim.

</doc>
<doc id="615232" url="https://pl.wikipedia.org/wiki?curid=615232" title="NGC 6373">
NGC 6373

NGC 6373 (również PGC 60220 lub UGC 10850) – galaktyka spiralna z poprzeczką (SBc), znajdująca się w gwiazdozbiorze Smoka. Odkrył ją Lewis A. Swift 13 czerwca 1885 roku.
W galaktyce tej zaobserwowano supernowe SN 2001ad i SN 2012an.

</doc>
<doc id="615233" url="https://pl.wikipedia.org/wiki?curid=615233" title="Język hima">
Język hima



</doc>
<doc id="615234" url="https://pl.wikipedia.org/wiki?curid=615234" title="NGC 6375">
NGC 6375

NGC 6375 (również PGC 60384 lub UGC 10875) – galaktyka eliptyczna (E), znajdująca się w gwiazdozbiorze Herkulesa. Odkrył ją Albert Marth 15 maja 1864 roku.

</doc>
<doc id="615235" url="https://pl.wikipedia.org/wiki?curid=615235" title="Język orukiga">
Język orukiga



</doc>
<doc id="615236" url="https://pl.wikipedia.org/wiki?curid=615236" title="Seremban">
Seremban

Seremban – miasto w Malezji, stolica stanu Negeri Sembilan, przy linii kolejowej i drodze samochodowej Singapur – Kuala Lumpur. Około 322,2 tys. mieszkańców.
W mieście rozwinął się przemysł drzewny.

</doc>
<doc id="615238" url="https://pl.wikipedia.org/wiki?curid=615238" title="Gra na komputery osobiste">
Gra na komputery osobiste



</doc>
<doc id="615240" url="https://pl.wikipedia.org/wiki?curid=615240" title="Messier 37">
Messier 37

Messier 37 (również M37 lub NGC 2099) – najjaśniejsza gromada otwarta w gwiazdozbiorze Woźnicy. Odkrył ją Giovanni Batista Hodierna przed rokiem 1654. Od 2 września 1764 znajduje się w katalogu Messiera.
Według różnych obliczeń M37 jest oddalona od Ziemi o 3,6-4,7 tys. lat świetlnych. Jej średnica (w zależności od przyjętej odległości) waha się od 20 do 25 lat świetlnych. Wiek gromady szacuje się na ok. 300 mln lat.
M37 jest największą spośród trzech gromad w południowym Woźnicy (M36, M37 i M38). Zawiera ponad 150 gwiazd o jasności obserwowanej powyżej 12,5 (wszystkich prawdopodobnie ok. 1800). Przynajmniej 12 z nich to czerwone olbrzymy.

</doc>
<doc id="615241" url="https://pl.wikipedia.org/wiki?curid=615241" title="Petaling Jaya">
Petaling Jaya

 
Petaling Jaya – miasto w Malezji (Selangor), w południowo-zachodniej części Półwyspu Malajskiego, w zespole miejskim Kuala Lumpur; 536 tys. mieszkańców (2005); przemysł spożywczy, drzewny, papierniczy, chemiczny, materiałów budowlanych, ośrodek kulturalno-edukacyjny; studio filmowe.

</doc>
<doc id="615245" url="https://pl.wikipedia.org/wiki?curid=615245" title="NGC 6376">
NGC 6376

NGC 6376 (również PGC 60258 lub UGC 10855) – galaktyka spiralna (Sc), znajdująca się w gwiazdozbiorze Smoka. Odkrył ją Lewis A. Swift 1 września 1886 roku. Jest to galaktyka aktywna. Oddziałuje grawitacyjnie z sąsiednią NGC 6377.

</doc>
<doc id="615247" url="https://pl.wikipedia.org/wiki?curid=615247" title="NGC 6377">
NGC 6377

NGC 6377 (również PGC 60264 lub UGC 10855) – galaktyka soczewkowata (S0), znajdująca się w gwiazdozbiorze Smoka. Odkrył ją Lewis A. Swift 1 września 1886 roku. Oddziałuje grawitacyjnie z sąsiednią NGC 6376.

</doc>
<doc id="615249" url="https://pl.wikipedia.org/wiki?curid=615249" title="NGC 2099">
NGC 2099



</doc>
<doc id="615250" url="https://pl.wikipedia.org/wiki?curid=615250" title="NGC 6378">
NGC 6378

NGC 6378 (również PGC 60418 lub UGC 10884) – galaktyka spiralna (Sbc), znajdująca się w gwiazdozbiorze Wężownika. Odkrył ją Édouard Jean-Marie Stephan 13 lipca 1876 roku.
W galaktyce tej zaobserwowano supernową SN 2006ap.

</doc>
<doc id="615251" url="https://pl.wikipedia.org/wiki?curid=615251" title="NGC 6379">
NGC 6379

NGC 6379 (również PGC 60421 lub UGC 10886) – galaktyka spiralna (Sc), znajdująca się w gwiazdozbiorze Herkulesa. Odkryta została przez Alberta Martha 15 maja 1864 roku.

</doc>
<doc id="615253" url="https://pl.wikipedia.org/wiki?curid=615253" title="Bezprzewodowy most">
Bezprzewodowy most



</doc>
<doc id="615254" url="https://pl.wikipedia.org/wiki?curid=615254" title="Kota Bahru">
Kota Bahru



</doc>
<doc id="615255" url="https://pl.wikipedia.org/wiki?curid=615255" title="NGC 6381">
NGC 6381

NGC 6381 (również PGC 60321 lub UGC 10871) – galaktyka spiralna (Sc), znajdująca się w gwiazdozbiorze Smoka. Odkrył ją Lewis A. Swift 7 lipca 1885 roku.

</doc>
<doc id="615257" url="https://pl.wikipedia.org/wiki?curid=615257" title="NGC 6382">
NGC 6382

NGC 6382 (również PGC 60342) – galaktyka eliptyczna (E), znajdująca się w gwiazdozbiorze Smoka. Odkrył ją Edward D. Swift 2 czerwca 1883 roku.

</doc>
<doc id="615258" url="https://pl.wikipedia.org/wiki?curid=615258" title="Karabin HK MSG90">
Karabin HK MSG90

Militärisches Scharfschützen Gewehr 90 (MSG90) – niemiecki samopowtarzalny karabin wyborowy.
MSG90 został opracowany w 1990 r. w niemieckiej firmie Heckler und Koch jako broń lepiej spełniająca wymagania wojskowych strzelców wyborowych niż PSG1. Podobnie jak w przypadku PSG1 konstrukcja MSG90 oparta jest na karabinie G3.
MSG90 nie został przyjęty do uzbrojenia Bundeswehry. Niewielkie ilości tych karabinów zostały zakupione przez różne jednostki specjalne zarówno wojskowe jak i policyjne. Pod koniec lat 90. powstała prototypowa wersja MSG90-DMR opracowana na zlecenie US Marine Corps (6 prototypów), a następnie przeznaczona dla amerykańskich oddziałów specjalnych wersja MSG90A1. Od standardowego MSG90 różni się ona zastosowaniem dodatkowych, mechanicznych przyrządów celowniczych oraz lufą zakończoną tłumikiem płomienia i przewężeniami umożliwiającymi szybki montaż tłumika dźwięku.

</doc>
<doc id="615259" url="https://pl.wikipedia.org/wiki?curid=615259" title="NGC 6384">
NGC 6384

NGC 6384 (również PGC 60459 lub UGC 10891) – galaktyka spiralna z poprzeczką (SBbc), znajdująca się w gwiazdozbiorze Wężownika. Została odkryta 10 czerwca 1863 roku przez Alberta Martha. NGC 6384 znajduje się w odległości około 80 milionów lat świetlnych, a rozciąga się na 150 tysięcy lat świetlnych.
W galaktyce tej zaobserwowano jedną supernową: SN 1971L.

</doc>
<doc id="615261" url="https://pl.wikipedia.org/wiki?curid=615261" title="NGC 6385">
NGC 6385

NGC 6385 (również PGC 60343 lub UGC 10877) – galaktyka spiralna z poprzeczką (SBa), znajdująca się w gwiazdozbiorze Smoka. Odkrył ją Lewis A. Swift 22 lipca 1886 roku. Jest to galaktyka z aktywnym jądrem typu LINER.

</doc>
<doc id="615262" url="https://pl.wikipedia.org/wiki?curid=615262" title="Mięsień prostownik palców">
Mięsień prostownik palców

Mięsień prostownik palców (łac. "musculus extensor digitorum") - mięsień warstwy powierzchownej grupy tylnej mięśni przedramienia.
Budowa.
Przyczep bliższy znajduje się na nadkłykciu bocznym kości ramiennej, więzadle pobocznym promieniowym, więzadle pierścieniowatym i na powięzi przedramienia. Dodatkowo zrasta się z sąsiednimi mięśniami. W połowie długości przedramienia mięsień dzieli się na trzy brzuśce zakończone czterema długimi, płaskimi ścięgnami. Ścięgna przechodzą przez czwarty przedział troczka prostowników razem ze ścięgnem mięśnia prostownika wskaziciela. W końcowym odcinku ścięgna przechodzą w rozcięgno grzbietowe i przyczepiają się na podstawach dalszych paliczków.
Funkcja.
Prostowanie palców w stawach śródręczno-paliczkowych. Odwodzenie palców. Najsilniejszy prostownik ręki.
Bibliografia.
"Anatomia człowieka, t.1, Anatomia ogólna kości, stawy i więzadła, mięśnie; Michał Reicher; wyd. XI (VII), Warszawa 1999; "

</doc>
<doc id="615263" url="https://pl.wikipedia.org/wiki?curid=615263" title="NGC 6386">
NGC 6386

NGC 6386 (również PGC 60367) – galaktyka spiralna (Sbc), znajdująca się w gwiazdozbiorze Smoka. Odkrył ją Lewis A. Swift 8 czerwca 1883 roku.

</doc>
<doc id="615264" url="https://pl.wikipedia.org/wiki?curid=615264" title="Sztuczny chromosom ludzki">
Sztuczny chromosom ludzki

Sztuczny chromosom ludzki, HAC (od ang. "human artificial chromosome") – zrekombinowany ludzki chromosom. Znany jest także pod nazwą „sztuczny chromosom ssaczy” (MAC, od "mammalian artificial chromosome"). Nie zbadano jeszcze dokładnie, czy pełniłby swoje funkcje także w komórkach innych ssaków.
W porównaniu z naturalnymi ludzkimi chromosomami jest on strukturą bardzo małą. Ma tylko najważniejsze elementy: telomer, centromer oraz gen. W komórce człowieka zachowuje się jak normalny chromosom, dzieli się i rozchodzi po jednym do każdej z komórek potomnych.
Po stworzeniu sztucznego chromosomu drożdżowego (YAC) stworzenie HAC było kolejnym krokiem ku lepszemu poznaniu mechanizmów ekspresji genów.

</doc>
<doc id="615265" url="https://pl.wikipedia.org/wiki?curid=615265" title="George Town (Malezja)">
George Town (Malezja)

George Town, Georgetown – miasto w Malezji, na wschodnim wybrzeżu wyspy Penang, nad Morzem Andamańskim, stolica stanu Penang. Około 708 tys. mieszkańców (rok 2010). W 2008 roku George Town wraz z miastem Malakka zostało wpisane na listę światowego dziedzictwa UNESCO.

</doc>
<doc id="615266" url="https://pl.wikipedia.org/wiki?curid=615266" title="NGC 6387">
NGC 6387

NGC 6387 (również PGC 60355) – galaktyka spiralna (S), znajdująca się w gwiazdozbiorze Smoka. Odkrył ją Lewis A. Swift 22 lipca 1886 roku. Jest to galaktyka z aktywnym jądrem. Jest w trakcie kolizji z inną galaktyką.
W galaktyce tej zaobserwowano supernową SN 2004eb.

</doc>
<doc id="615267" url="https://pl.wikipedia.org/wiki?curid=615267" title="NGC 6389">
NGC 6389

NGC 6389 (również PGC 60466 lub UGC 10893) – galaktyka spiralna (Sbc), znajdująca się w gwiazdozbiorze Herkulesa. Odkrył ją William Herschel 29 czerwca 1799 roku.
Do tej pory w galaktyce zaobserwowano dwie supernowe – SN 1992ab i SN 2000M.

</doc>
<doc id="615270" url="https://pl.wikipedia.org/wiki?curid=615270" title="NGC 6390">
NGC 6390

NGC 6390 (również PGC 60356 lub UGC 10881) – galaktyka spiralna (Sbc), znajdująca się w gwiazdozbiorze Smoka. Odkrył ją Lewis A. Swift 7 lipca 1885 roku.

</doc>
<doc id="615271" url="https://pl.wikipedia.org/wiki?curid=615271" title="NGC 6391">
NGC 6391

NGC 6391 (również PGC 60358) – galaktyka eliptyczna (E-S0), znajdująca się w gwiazdozbiorze Smoka. Odkrył ją Lewis A. Swift 1 września 1886 roku.

</doc>
<doc id="615272" url="https://pl.wikipedia.org/wiki?curid=615272" title="Kuantan">
Kuantan

Kuantan – miasto w Malezji, na wschodnim wybrzeżu Półwyspu Malajskiego, u ujścia rzeki Kuantan do Morza Południowochińskiego, stolica stanu Pahang. Około 360,6 tys. mieszkańców (2013).

</doc>
<doc id="615273" url="https://pl.wikipedia.org/wiki?curid=615273" title="NGC 6392">
NGC 6392

NGC 6392 (również PGC 60753) – galaktyka spiralna (Sab), znajdująca się w gwiazdozbiorze Ptaka Rajskiego. Odkrył ją John Herschel 17 czerwca 1835 roku.

</doc>
<doc id="615274" url="https://pl.wikipedia.org/wiki?curid=615274" title="NGC 6393">
NGC 6393

NGC 6393 (również PGC 60405) – galaktyka spiralna (S?), znajdująca się w gwiazdozbiorze Smoka.
Została odkryta 7 lipca 1885 roku przez Lewisa A. Swifta. Część źródeł jako "NGC 6393" uznaje galaktykę "PGC 60410", zwykle identyfikowaną jako "NGC 6394". Ta niepewność w identyfikacji wynika z niedokładności pozycji oraz opisu Swifta, w którym stwierdza on, że dwa zaobserwowane przez niego tej nocy obiekty (skatalogowane później przez Dreyera jako "NGC 6393" i "NGC 6394") były podobnej jasności. Tymczasem galaktyka "PGC 60405", leżąca bardziej na południe, jest znacznie słabiej widoczna niż "PGC 60410" i wcale nie ma pewności, czy Swift był w stanie ją zaobserwować za pomocą swojego teleskopu, tym bardziej, że podczas kolejnego przeglądu tego obszaru nieba w 1890 roku dostrzegł już tylko jeden obiekt. W pobliżu nie ma jednak innych galaktyk, które pasowałyby do opisu Swifta.

</doc>
<doc id="615275" url="https://pl.wikipedia.org/wiki?curid=615275" title="Drogowskaz">
Drogowskaz

Drogowskaz – znak drogowy pionowy (tzn. w postaci tablicy z napisami i ewentualnie symbolami), wskazujący kierunek do miejscowości lub obiektu na drodze, ustawiany zazwyczaj na skrzyżowaniu dróg lub przed nim. Może być prostokątną tablicą z namalowanymi strzałkami, albo sam być ukształtowany w formie podobnej do strzałki lub wskaźnika, skierowanego w stronę miejsca na nim opisanego.
Dawniej drogowskazy umieszczano na głazach („kamieniach milowych”) umieszczanych przy drodze lub przy skrzyżowaniach, nierzadko napisy na nich, w celu zapewnienia ich odporności na wiatr, deszcz i zmiany temperatur, były wykuwane w kamieniu.
Współcześnie spotykane są najczęściej na drogach publicznych (tu ich wzory i zasady umieszczania są ściśle opisane przez prawo – w Polsce prawo o ruchu drogowym), ale także na drogach prywatnych, szlakach turystycznych, narciarskich, rowerowych itp. Czasem drogowskazy pokazują jedynie kierunek do wskazywanego miejsca, ale często zaznaczone na nich są na nich dodatkowe informacje, np. numer drogi lub odległość w kilometrach (w krajach anglosaskich – w milach). Na drogowskazach przy ścieżkach dla turystów pieszych zamiast numeru drogi podawany bywa kolor szlaku turystycznego, a odległość podawana bywa w godzinach marszu.
Odmianą drogowskazów są tzw. tablice przeddrogowskazowe, tablice kierunkowe i tablice szlaku drogowego. Wszystkie odmiany drogowskazów i tablic, spotykane na polskich drogach publicznych wymienione są w rozporządzeniu w sprawie znaków i sygnałów drogowych z 31 lipca 2002 w paragrafach od 62 do 68 w rozdziale „Znaki kierunku i miejscowości” i przedstawione tam jako znaki od E-1 do E-22.
W Polsce na drogowskazach napisy składane są czcionką "Drogowskaz".

</doc>
<doc id="615276" url="https://pl.wikipedia.org/wiki?curid=615276" title="NGC 6394">
NGC 6394

NGC 6394 (również PGC 60410 lub UGC 10889) – galaktyka spiralna z poprzeczką (SBb), znajdująca się w gwiazdozbiorze Smoka. Odkrył ją Lewis A. Swift 7 lipca 1885 roku. Jest to galaktyka z aktywnym jądrem.

</doc>
<doc id="615277" url="https://pl.wikipedia.org/wiki?curid=615277" title="NGC 6395">
NGC 6395

NGC 6395 (również PGC 60291 lub UGC 10876) – galaktyka spiralna (Sc/P), znajdująca się w gwiazdozbiorze Smoka. Odkrył ją Edward D. Swift 18 września 1884 roku.

</doc>
<doc id="615279" url="https://pl.wikipedia.org/wiki?curid=615279" title="Kuching">
Kuching

Kuching – miasto w Malezji, na północnym wybrzeżu wyspy Borneo, nad Morzem Południowochińskim, stolica stanu Sarawak, licząca 765 430 mieszkańców w 2008 roku. Znajduje się tu "Muzeum Kotów", które gromadzi pamiątki po kotach (w tym domowych).
W czasie II wojny światowej pod miastem znajdował się japoński obóz, w którym przetrzymywano alianckich jeńców wojennych i internowaną ludność cywilną.

</doc>
<doc id="615280" url="https://pl.wikipedia.org/wiki?curid=615280" title="NGC 6398">
NGC 6398

NGC 6398 (również PGC 60735) – galaktyka spiralna z poprzeczką (SBa), znajdująca się w gwiazdozbiorze Pawia. Odkrył ją John Herschel 7 lipca 1836 roku.

</doc>
<doc id="615281" url="https://pl.wikipedia.org/wiki?curid=615281" title="NGC 6399">
NGC 6399

NGC 6399 (również PGC 60442 lub UGC 10896) – galaktyka spiralna (S0-a), znajdująca się w gwiazdozbiorze Smoka. Odkrył ją Lewis A. Swift 7 lipca 1885 roku.

</doc>
<doc id="615284" url="https://pl.wikipedia.org/wiki?curid=615284" title="Kota Kinabalu">
Kota Kinabalu

Kota Kinabalu (do 1968 "Jesselton") – miasto w Malezji, na północnym wybrzeżu Borneo, nad Morzem Południowochińskim, stolica stanu Sabah. W 2009 miasto liczyło 617 972 mieszkańców, aglomeracja zaś ok. 900 tys.
Miasto założone pod nazwą Jesselton. Dwukrotnie zniszczone podczas II wojny światowej, odbudowane już pod aktualną nazwą.
W grudniu 1943 roku w mieście wybuchło antyjapońskie powstanie.

</doc>
