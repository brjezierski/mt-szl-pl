<doc id="620833" url="https://pl.wikipedia.org/wiki?curid=620833" title="Andrzej Dudziński">
Andrzej Dudziński

Andrzej Władysław Dudziński, ps. „Dudi” (ur. 14 grudnia 1945 w Sopocie, zm. 17 stycznia 2023) – polski rysownik, grafik, malarz, karykaturzysta i fotografik.
Życiorys.
Studiował architekturę na Politechnice Gdańskiej, następnie architekturę wnętrz i grafiki w Państwowej Wyższej Szkole Sztuk Plastycznych w Gdańsku. Został absolwentem Wydziału Grafiki Akademii Sztuk Pięknych w Warszawie. Jako rysownik debiutował w 1970 na łamach „Szpilek”. Pseudonim „Dudi” wywodzi się od cyklu rysunków przedstawiających wymyślonego przez siebie ptaka. Swoje prace zamieszczał również w takich pismach jak „Polska”, „Polityka”, „Kultura”, „Ty i Ja” i „Tygodnik Powszechny”.
W 1977 wyemigrował do Stanów Zjednoczonych, od 1980 zamieszkując w Nowym Jorku. Po latach zamieszkał na stałe w Warszawie. Współpracował z wieloma czasopismami amerykańskimi – „The Atlantic Monthly”, „The Boston Globe”, „Newsweek”, „The New York Times”, „Playboy”, „Rolling Stone”, „Time”, „Vanity Fair” i „The Washington Post”. Wykonywał też prace na zamówienie wielu przedsiębiorstw – AT&amp;T, Deutsche Telekom, IBM, Royal Bank of Scotland, a także dla PBS, przedsiębiorstwa badania rynku i opinii. W latach 1982–1990 wykładał w Parsons School of Design w Nowym Jorku. W dorobku miał kilkadziesiąt indywidualnych wystaw swoich prac (m.in. w Berlinie, Düsseldorfie, Genewie, Lipsku, Pradze, Tokio, Waszyngtonie i licznych miastach Polski).
Był członkiem komitetu poparcia Bronisława Komorowskiego przed wyborami prezydenckimi w 2010 i w 2015.
W 2012, "za wybitne zasługi dla polskiej i światowej kultury, za osiągnięcia w pracy twórczej i artystycznej", został odznaczony Krzyżem Oficerskim Orderu Odrodzenia Polski. Uroczystość uhonorowania odbyła się 3 maja 2012. W 2001 otrzymał tytuł honorowego obywatela Sopotu.
Był mężem pisarki Magdy Dygat. Wraz z żoną napisał książkę "Mały alfabet Magdy i Andrzeja Dudzińskich" (Wyd. Literackie, Kraków 2009).

</doc>
<doc id="620834" url="https://pl.wikipedia.org/wiki?curid=620834" title="Leon Benko">
Leon Benko

Leon Benko (ur. 11 listopada 1983 w Varaždinie) – piłkarz chorwacki grający na pozycji napastnika (najczęściej gra jako lewoskrzydłowy).
Benko pochodzi z Varaždina i w tej miejscowości zaczynał piłkarską karierę w klubie NK Varteks. W Varteksie grał w drużynach juniorskich, aż w sezonie 2003/2004 trafił do pierwszego zespołu. W pierwszej lidze zadebiutował w 16. kolejce ligi, 30 listopada 2003 roku w wygranym 2:0 meczu z Hajdukiem Split. Dla Benko był to bardzo udany debiut. Wszedł na boisko w 69. minucie meczu, a w 79. wpisał się na listę strzelców zdobywając bramkę na 2:0. Do końca sezonu coraz częściej pojawiał się na boisku i oprócz premierowej zdobył jeszcze kolejne 2 bramki, a jego Varteks zajął 5. miejsce w lidze. W następnym sezonie (2004/2005) poszło mu dużo gorzej. Zdobył tylko 1 bramkę i najczęściej był rezerwowym w swojej drużynie, a Varteks podobnie jak przed rokiem zajął 5. lokatę. Dopiero sezon 2005/2006 był popisem Benko. Zdobył 14 bramek stając się najlepszym strzelcem swojej drużyny, co wydatnie pomogło Varteksowi w zajęciu miejsca na podium w lidze i drużyna z Varaždina stała się trzecią drużyną sezonu.
Dobry sezon w wykonaniu Leona nie mógł ujść uwadze scoutów drużyn z zachodu Europy. Latem 2006 roku za 400 tysięcy euro Benko przeszedł do klubu Bundesligi 1. FC Nürnberg. W ataku drużyny z Norymbergi konkurencja była duża i Benko musiał walczyć o miejsce w składzie z takimi piłkarzami jak Róbert Vittek, Markus Schroth czy Gerald Sibon. Jednak w wyniku rywalizacji, w Bundeslidze rozegrał zaledwie 10 spotkań i nie zdobył ani jednej bramki.
4 sierpnia 2008 roku Benko przeszedł do belgijskiego Standardu Liège, za nieujawnioną kwotę. Podpisał roczny kontrakt z możliwością przedłużenia o kolejne lata. 16 sierpnia zadebiutował w Jupiler League, w meczu przeciwko FCV Dender EH. W 2009 roku wywalczył ze Standardem mistrzostwo Belgii, a po zakończeniu sezonu odszedł do KV Kortrijk. Następnie grał w Slaven Belupo, saudyjskim Al-Faysali Harmah i HNK Rijeka, z którą zdobył Puchar Chorwacji w sezonie 2013/2014. Latem 2014 roku przeszedł do chińskiego Dalian A’erbin.
W reprezentacji Chorwacji Benko zadebiutował 29 stycznia 2006 roku w przegranym 0:2 meczu z reprezentacją Korei Południowej jeszcze za kadencji Zlatko Kranjčara. Zagrał także w kolejnym meczu z reprezentacją Hongkongu. Wcześniej grał także w młodzieżowej reprezentacji Chorwacji w kategorii Under-21.

</doc>
<doc id="620835" url="https://pl.wikipedia.org/wiki?curid=620835" title="Dangriga">
Dangriga

Dangriga, dawniej Stann Creek Town – miasto w Belize, stolica administracyjna dystryktu Stann Creek. 
W 2008 miasto zamieszkiwało 12 000 osób. Według przypuszczeń w 2013 liczba ludności spadła do 9226 osób. W mieście działa port lotniczy Dangriga.
W mieście znajduje się okręg wyborczy o tej samej nazwie.

</doc>
<doc id="620836" url="https://pl.wikipedia.org/wiki?curid=620836" title="Balak (postać biblijna)">
Balak (postać biblijna)

Balak – postać biblijna z Starego Testamentu.
Król Moabu, który panował w czasie, kiedy Izraelici przygotowywali się do podboju Kanaanu. Pojawia się w Lb 22,2-24,5.

</doc>
<doc id="620842" url="https://pl.wikipedia.org/wiki?curid=620842" title="Roślinność strefowa">
Roślinność strefowa

Roślinność strefowa, roślinność zonalna – formacje roślinne charakterystyczne dla danej strefy klimatycznej, najbardziej rozpowszechnione, dojrzałe i trwałe, tożsame ze zbiorowiskiem klimaksowym dla danej strefy.
Roślinność zonalna rozmieszczona jest na kuli ziemskiej przede wszystkim zgodnie z gradientem termicznym (od równika aż do stref polarnych) oraz z zawierającym się w poszczególnych strefach termicznych gradientem wilgotnościowym. W miejscach krzyżowania się korzystnych dla obu gradientów warunków występują zbiorowiska najbardziej skomplikowane czyli przede wszystkim lasy, podczas gdy w miarę pogarszania się warunków zaczynają przeważać coraz prostsze aż do pustyń. Przykładami roślinności strefowej są wiecznie zielone wilgotne lasy równikowe występujące w strefie gorącej, wilgotnej a w naszej strefie lasy liściaste zrzucające liście na zimę.
Dodatkowo w każdej strefie klimatycznej występują również formacje roślinne niemające charakteru zonalnego. Są to formacje:

</doc>
<doc id="620843" url="https://pl.wikipedia.org/wiki?curid=620843" title="Aleksandr Borodiuk">
Aleksandr Borodiuk

Aleksandr Gienrichowicz Borodiuk (ros. Александр Генрихович Бородюк, ur. 30 listopada 1962 w Woroneżu) – rosyjski piłkarz występujący na pozycji napastnika lub pomocnika, i trener piłkarski. Był zawodnikiem m.in. Dinama Moskwa, z którym zdobył Puchar ZSRR oraz dwukrotnie koronę króla strzelców Wyższej Ligi, Lokomotiwu Moskwa oraz klubów niemieckich – Schalke 04 Gelsenkirchen, SC Freiburg i Hannoveru 96. Dwa razy brał udział w finałach mistrzostw świata – w 1990 (w barwach ZSRR) i w 1994 (w barwach Rosji). Jest złotym medalistą Igrzysk Olimpijskich 1988. Po zakończeniu kariery piłkarskiej rozpoczął pracę szkoleniową. Był asystentem trzech kolejnych selekcjonerów reprezentacji Rosji, a od października 2005 do czerwca 2006 sam – tymczasowo – pełnił obowiązki trenera kadry. Po Mundialu 2006 zgodnie z wcześniejszą umową został zastąpiony przez Holendra Guusa Hiddinka, któremu obecnie pomaga jako asystent. Od listopada 2005 do lutego 2007 był selekcjonerem reprezentacji młodzieżowej.
Kariera piłkarska.
Jest wychowankiem Fakiełu Woroneż, z którego w 1980 przeniósł się do Dinama Wołogda. Przez osiem lat grał w barwach Dinama Moskwa, z którym zdobył Puchar Związku Radzieckiego 1984 i dwukrotnie – w 1986 i 1988 – koronę króla strzelców ligi.
Od 1989 przez siedem lat był zawodnikiem klubów niemieckich. W barwach Schalke 04 Gelsenkirchen w ciągu czterech sezonów rozegrał 133 mecze i strzelił 44 gole. W 1991 wywalczył z tym klubem awans do 1. Bundesligi. Później grał w SC Freiburg, z którym w 1995 zajął trzecie miejsce w Bundeslidze, i Hannoverze 96.
W wieku 34 lat powrócił do Rosji, do Lokomotiwu Moskwa na specjalne życzenie trenera tego klubu Jurija Siomina. Wkrótce potem zdobył z nim Puchar Rosji oraz dwukrotnie dotarł do półfinału Pucharu Zdobywców Pucharów.
Piłkarską karierę zakończył w 2000 w wieku 39 lat.
Sukcesy piłkarskie.
W reprezentacji ZSRR od 1989 do 1991 rozegrał 7 meczów i zdobył 1 gola – start w Mundialu 1990 (runda grupowa).
W reprezentacji Rosji od 1992 do 1994 rozegrał 8 meczów i zdobył 4 gole – start w Mundialu 1994 (runda grupowa).
Kariera szkoleniowa.
Przez dwa lata pracował w sztabie szkoleniowym Krylii Sowietow Samara. W 2002 został zatrudniony przez Rosyjską Federację Piłkarską.
Był asystentem trzech kolejnych selekcjonerów reprezentacji Rosji – Walerija Gazzajewa (2002-2003), Gieorgija Jarcewa (2003-2005) i Jurija Siomina (2005). Po rezygnacji tego ostatniego w październiku 2005 przejął obowiązki trenera kadry, choć od początku wiadomo było, że będzie pracował tymczasowo, bowiem szefowie związku poszukiwali bardziej doświadczonego szkoleniowca. Na początku 2006 ogłoszono, że po Mundialu 2006 selekcjonerem zostanie Guus Hiddink.
Zgodnie z umową po zakończeniu mistrzostw Borodiuk przekazał stery reprezentacji Holendrowi. Za jego krótkiej kadencji drużyna narodowa rozegrała dwa mecze, w których zanotowała remis (0:0 z Hiszpanią) i porażkę (0:1 z Brazylią).
Jednocześnie od listopada 2005 do lutego 2007 był selekcjonerem reprezentacji młodzieżowej. W 2007 powrócił do sztabu szkoleniowego reprezentacji seniorów obejmując stanowisko asystenta Guusa Hiddinka.

</doc>
<doc id="620847" url="https://pl.wikipedia.org/wiki?curid=620847" title="Planetoida klasy M">
Planetoida klasy M

Planetoida klasy M – rodzaj planetoidy, u której można zidentyfikować na podstawie analizy jej widma i albedo skład chemiczny powierzchni. W grupie tej charakterystyczne jest występowanie pierwiastków metalicznych – przede wszystkim żelaza i niklu. Planetoidy te posiadają albedo od 0,15 do 0,25 i są najprawdopodobniej źródłem pochodzenia dla meteorytów niklowo-żelazowych.
Oznaczenie wywodzi się od metalu – „M”.

</doc>
<doc id="620849" url="https://pl.wikipedia.org/wiki?curid=620849" title="Christine de Pisan">
Christine de Pisan

Krystyna de Pizan [ ,  ] (ur. w 1364 w Wenecji, zm. ok. 1430 w Poissy) – francuska pisarka, poetka, krytyczka literacka, retoryczka, filozofka państwa; jedna z pierwszych zawodowych literatek w dziejach pisarstwa europejskiego. Przez niektórych badaczy uznawana za prekursorkę feminizmu; pisała o potrzebie zwiększenia udziału kobiet w działalności naukowej, artystycznej i politycznej oraz przeciwstawiała się mizoginii.
Życiorys.
Była córką uczonego weneckiego Tommaso di Benventuo da Pizzano (ok. 1310–1387). Jej ojciec był bogatym kupcem i wpływowym obywatelem, pełniąc urząd radcy Republiki. Wkrótce po narodzinach córki przeniósł się do Paryża na dwór Karola V Mądrego, którego był medykiem, zajmując się też astrologią oraz alchemią. Krystyna szybko uczyła się sama, otoczona jednymi z wybitniejszych uczonych francuskich swoich czasów. Opanowała łacinę, przypuszczalnie też grekę. Poznała dzieła klasyków greckich i rzymskich, miała też styczność z pierwszymi pismami humanistów włoskich.
W 1379, w wieku piętnastu lat, została wydana za mąż za Etienne'a du Castel, sekretarza królewskiego. Urodziła mu czworo dzieci: Marię, Jeana (ok. 1384–ok. 1425) i kolejne, nieznanej płci zmarłe w dzieciństwie. W 1390 zmarł nagle jej mąż, zarażony w czasie epidemii. Nie mogła ubiegać się o zaległe wynagrodzenie po zmarłym mężu. Przypuszczalnie dlatego, że w imieniu jej małoletniego syna upomnieli się o nie krewni z rodu du Castel. Była jednak zobowiązana do spłaty pozostających po mężu ogromnych długów. Została więc zmuszona zarabiać na utrzymanie siebie i dzieci, dlatego zaczęła pisać na zamówienie dostojników ballady miłosne. Zyskały one uznanie odbiorców, dzięki czemu objęła wysoką pozycję wśród poetów. Po zapewnieniu dzieciom dogodnych stanowisk dworskich (syn został medykiem), w 1418 wstąpiła do klasztoru w Poissy. W 1429 napisała swoje ostatnie dzieło. Nie są znane dalsze jej losy, najprawdopodobniej zmarła w następnym roku.
Twórczość.
W 1401–1402 wzięła udział w głośnej debacie literackiej, nazwanej „sporem o "Opowieść o Róży"”. Krystyna zarzucała autorowi poematu Jeanowi de Meunowi, że wyszydzając miłość dworską, wynikającą z etosu rycerskiego, przedstawia kobiety jako bezduszne uwodzicielki. Pisarka zwróciła uwagę, że wulgaryzmy w tym dziele przeinaczają właściwą i naturalną funkcję seksualności oraz są nieodpowiednie dla postaci szlachetnych kobiet, które w rzeczywistości nie posługują się takim słownictwem. Zdaniem Krystyny de Pisan Jean de Meun celowo poniżył w ten sposób kobiety. Wkrótce debata przeistoczyła się w dyskusję o krzywdzącym i nieprawdziwym opisywaniu kobiet w dziełach literackich. De Pisan zyskała sławę jako kobieta zdolna skutecznie przeciwstawić się zarzutom najwybitniejszych pisarzy.
Około 1405 de Pisan opublikowała swoje najwybitniejsze dzieła "Księgę o Mieście Kobiet" i "Le Trésor de la Cité des Dames" ("Skarb Miasta Kobiet"). Pierwsza z tych książek ukazywała postacie wybitnych kobiet w historii, druga – wzywała wszystkie kobiety do przeciwstawienia się mizoginii.
Ostatnim dziełem była "Opowieść o Joannie d’Arc" z 1429, która podkreślała zasługi tej ubogiej, wiejskiej dziewczyny dla wyzwolenia Francji spod okupacji angielskiej. Tak wychwalała osiągnięcia Joanny podczas oblężenia Orleanu:
W opinii de Pisan ta bohaterka starała się też bronić praw wszystkich kobiet.
Za życia i długo po śmierci była powszechnie uznawana za autorytet w dziedzinie retoryki. Studiowano stworzone przez nią techniki przekonywania za pomocą odpowiednio dobranej argumentacji. De Pisan całe życie starała się obalić negatywne stereotypy literackie dotyczące kobiet. Jej zdaniem takie uogólnienia mogą istnieć tylko w sytuacji, gdy tworzenie kultury zarezerwowane jest wyłącznie dla mężczyzn. Wzywała do tworzenia „siostrzanej więzi” między kobietami, które i tak wiąże wspólny los. Uważała, że kobiety są z natury powołane do tworzenia kompromisu i utrzymania pokoju, podczas gdy mężczyźni z natury wolą wojny i konflikty.
Dzieła.
Przekłady w języku polskim:

</doc>
<doc id="620850" url="https://pl.wikipedia.org/wiki?curid=620850" title="LiveScript">
LiveScript

LiveScript powstał w listopadzie 1995 roku przez firmę Netscape.
Początkowo język miał służyć do administrowania serwerami, a także do wykorzystania na stronach HTML. Założeniem było aby skrypt mógł sprawdzać poprawność danych itp. przed wysłaniem ich na serwer.
W grudniu 1995 r. LiveScript przemianowano na JavaScript i pod tą nazwą funkcjonuje do dziś.

</doc>
<doc id="620852" url="https://pl.wikipedia.org/wiki?curid=620852" title="Bartymeusz">
Bartymeusz

Bartymeusz (gr. "Βαρτίμαιος" „syn Timaiosa”) – postać biblijna z Nowego Testamentu.
Syn Tymeusza (Timaiosa), niewidomy, który pod Jerychem wołał Jezusa: "Synu Dawida, ulituj się nade mną!", a którego Jezus uzdrowił. Patrz Mk 10,46 - 52. Ponieważ oba określenia „Bartymeusz” i „syn Tymeusza” znaczą to samo, jego prawdziwe imię nie jest znane. Imię Timaios oznacza po grecku kogoś szanowanego ("τιμή" 'cześć, szacunek').

</doc>
<doc id="620857" url="https://pl.wikipedia.org/wiki?curid=620857" title="Barzillaj">
Barzillaj

Barzillaj – postać biblijna ze Starego Testamentu.
Lojalny wobec króla Dawida. Dał pożywienie Dawidowi i jego wojskom w Machanaim, w czasie rebelii Absaloma. Gdy Dawid miał wrócić do Jerozolimy, z Rogelim przybył 80-letni Barzillaj, aby odprowadzić go do Jordanu.
Patrz 2 Sm 17,27 nn.; 19,31-39

</doc>
<doc id="620858" url="https://pl.wikipedia.org/wiki?curid=620858" title="Jan Chrzciciel Albertrandi">
Jan Chrzciciel Albertrandi

Jan Chrzciciel Albertrandi, inna forma nazwiska: "Albetrandy", pseud. i krypt.: "Antykiewicz; Jeden z tegoż Towarzystwa; Nieukolubski; Ten, który pierwotne tłumaczenie przed 40 laty wykonał; X. A. S. J.; X. A. Soc. Jesu; X. I. A. N. K. K. W.; X. J. A.; X. J. A. S. J.", (ur. 7 grudnia 1731 w Warszawie, zm. 10 sierpnia 1808 tamże) – polski biskup rzymskokatolicki, jezuita, biskup pomocniczy poznański w latach 1796–1798, biskup pomocniczy warszawski w latach 1798–1808, dziekan płocki, wikariusz generalny w archidiakonacie warszawskim w latach 1796–1797, prepozyt kapituły kolegiackiej św. Jana Chrzciciela w Warszawie w 1779 roku, kanonik kapituły katedralnej gnieźnieńskiej "fundi Wiewiec" w 1786 roku, historyk, tłumacz, poeta, publicysta i bibliotekarz, główny cenzor mianowany przez rosyjskiego komendanta Warszawy gen. Friedricha von Buxhoevedena po stłumieniu insurekcji kościuszkowskiej.
Życiorys.
Był synem pochodzącego z Włoch malarza Franciszka i Marii Antoniny Czechowicz. W dzieciństwie pobierał nauki u jezuitów, którzy, zauważywszy jego zdolności naukowe, namówili go do zostania zakonnikiem. W wieku 19 lat został nauczycielem w kolegium jezuickim w Płońsku, a później w Płocku, Nieświeżu i Wilnie.
W 1764 prymas Władysław Aleksander Łubieński powierzył mu wychowanie swojego wnuka stryjecznego Feliksa Łubieńskiego. Był poliglotą, oddany pracy również poza zakonem. W 1765 był jednym z założycieli „Monitora”, w latach 1769–1777 był redaktorem „Zabaw Przyjemnych i Pożytecznych”. Pracował w Bibliotece Załuskich. Wielokrotnie wyjeżdżał do Włoch. Twórca tzw. "Tek Albertrandiego", będących wypisami źródeł do historii Polski z archiwów Watykanu, Neapolu i Szwecji. W okresie nagonki na Towarzystwo Jezusowe przez Burbonów, kiedy był jeszcze guwernantem Feliksa Łubieńskiego, we Włoszech w 1767 wystąpił z zakonu i został księdzem świeckim. W 1773 powrócił do kraju. Został lektorem króla Polski Stanisława Augusta Poniatowskiego. Uczestniczył w pracach Towarzystwa do Ksiąg Elementarnych, był bibliotekarzem królewskim, współzałożycielem i pierwszym prezesem Towarzystwa Przyjaciół Nauk w Warszawie. W 1776 w uznaniu swoich zasług został nobilitowany i uzyskał polski indygenat. Otrzymał herb własny Albertrandi.
Przez jakiś czas był proboszczem w parafii św. Katarzyny na Służewie. W 1779 został kanonikiem gnieźnieńskim i warszawskim, a w 1795 oficjałem i archidiakonem warszawskim. Po upadku powstania kościuszkowskiego wygłaszał na mszach żałobnych za biskupów Józefa Kazimierza Kossakowskiego i Ignacego Jakuba Massalskiego kazania pełne obelg w stosunku do patriotów, zaś nuncjusz apostolski Laurentius Litta obiecywał uczestnikom tych nabożeństw odpust zupełny.
18 grudnia 1795 papież Pius VI mianował go biskupem pomocniczym diecezji warszawskiej (do 1798 w diecezji poznańskiej) i biskupem tytularnym Zenopolis. Sakrę biskupią przyjął 26 stycznia 1796.
Dwukrotnie został prezesem Towarzystwa Przyjaciół Nauk. Był także wikariuszem generalnym i wizytatorem szkół warszawskich. Bronił seminariów duchownych przed ingerencjami władz pruskich.
Zgodnie z życzeniem został pochowany w katakumbach na warszawskim cmentarzu Powązkowskim, bez żadnego napisu.
Bratem stryjecznym Jana Chrzciciela Albertrandiego był nadworny malarz króla Stanisława Augusta Poniatowskiego – Antoni.
Twórczość.
Ważniejsze utwory.
Ponadto Albertrandi pisał listy pasterskie i pisma w sprawie Kościoła (według Estreichera autorstwa Albertrandiego miał być także t. 3 dzieła: "Gabinet medalów polskich", wydanego w całości przez E. Raczyńskiego pod nazwiskiem Ł. Gołębiowskiego).

</doc>
<doc id="620863" url="https://pl.wikipedia.org/wiki?curid=620863" title="Batszeba">
Batszeba

Batszeba (zwana też "Betsabe", hebr. בת שבע, zm. po 970 p.n.e.) – postać biblijna, jedna z żon Dawida, króla starożytnego Izraela. Według przekazu biblijnego jej pierwszym mężem był Uriasz Hetyta. Gdy zaszła w ciążę z Dawidem, doprowadził on do śmierci Uriasza, a następnie poślubił wdowę po nim. Z Dawidem Batszeba miała czterech synów – m.in. Salomona, przyszłego króla.
Imię.
Imię tej żony Dawida pojawia się w Starym Testamencie w formach: "Batszeba" i "Bat-Szua". Wersja "Bat-Szua" uchodzi za pomyłkę autora lub kopisty Pierwszej Księgi Kronik. Samo imię Batszeba jest pochodzenia hebrajskiego i oznacza „córka pełności” lub „córka przysięgi”. Istnieje opinia, że imię odnosi się do jakiegoś obcego boga, co może wskazywać, że rodzina Batszeby była pochodzenia nieizraelskiego.
Pochodzenie.
Batszeba była córką Eliama. W tradycji żydowskiej ojca Batszeby identyfikuje się z Eliamem, synem Achitofela z Gilo, jednym z Bohaterów Dawida. Batszeba poślubiła Uriasza Hetytę, także należącego do Bohaterów Dawida. Źródła biblijne nie przekazały żadnych informacji na temat ewentualnego potomstwa z tego małżeństwa.
Romans z Dawidem i jego skutki.
Według przekazu biblijnego, gdy Uriasz pod komendą Joaba brał udział w oblężeniu ammonickiej twierdzy Rabba, Dawid (król Izraela) nawiązał romans z Batszebą. Rozpoczął się on od tego, że Dawid dostrzegł z balkonu swojego pałacu w Jerozolimie kąpiącą się Batszebę. Oczarowany jej urodą kazał ją sprowadzić i spędził z nią noc. Później okazało się, że Batszeba zaszła z nim w ciążę.
Na wieść o tym Dawid wezwał Uriasza do Jerozolimy pod pretekstem złożenia relacji z działań wojennych. Mimo namów władcy, aby spędził noc z żoną, Uriasz nie złamał prawa religijnego, nakazującego wojownikom w trakcie działań wojennych powstrzymywać się od pożycia małżeńskiego.
W takiej sytuacji Dawid odesłał Uriasza pod Rabbę razem z listem adresowanym do Joaba. Nakazywał w nim ustawić męża Batszeby w miejscu, gdzie walka będzie najbardziej zażarta, a w odpowiednim momencie odstąpić od niego, by zginął z rąk Ammonitów. Joab postąpił zgodnie z poleceniem władcy i niedługo potem Uriasz stracił życie pod Rabbą. Gdy Batszeba dowiedziała się o śmierci męża, opłakiwała go. Po zakończonym okresie żałoby Dawid sprowadził wdowę po Uriaszu do swojego pałacu i po upływie okresu żałoby ją poślubił. Wkrótce Batszeba urodziła syna.
Krótko potem przed obliczem Dawida stawił się prorok Natan, opowiadając historię o bogaczu, posiadającym wielką liczbę bydła, i o biedaku, posiadającym tylko jedną owieczkę. Bogacz miał pozbawić biedaka tej jednej jedynej owieczki – oburzony Dawid zażądał śmierci dla bogacza. Natan stwierdził, że pod postacią bogacza był przedstawiony sam król, zaś pod postacią biedaka – Uriasz. Przepowiedział również: "Jahwe odpuszcza ci twój grzech – nie umrzesz. Lecz dlatego, że przez ten czyn wzgardziłeś Jahwe, syn, który ci się urodzi, na pewno umrze". Pierwsze dziecko Batszeby i Dawida zmarło po siedmiodniowej chorobie. Po śmierci pierworodnego syna Batszeby, Dawid pocieszał małżonkę, która wkrótce ponownie zaszła w ciążę i urodziła Salomona.
Potomstwo.
Zgodnie z wykazem wszystkich żon i dzieci Dawida zawartym w 1 Księdze Kronik, Batszeba i Dawid mieli w sumie czterech synów – byli to:
Batszeba a rozgrywki o sukcesję po Dawidzie.
Dawid przewidział na następcę tronu Salomona – złożył Batszebie przysięgę na Boga Izraela, że tak uczyni. Jednak u schyłku życia króla roszczenia do tronu zaczął zgłaszać jego czwarty syn, a pasierb Batszeby – Adoniasz. Tego ostatniego popierali Joab i kapłan Abiatar. Wokół Batszeby skupili się stronnicy Salomona – prorok Natan i Benajasz syn Jojady. Właśnie pod wpływem namów Batszeby i przez wzgląd na złożoną przysięgę Dawid kazał kapłanowi Sadokowi i Natanowi namaścić Salomona na króla.
Po śmierci Dawida rządy objął Salomon. Niedługo potem Adoniasz zwrócił się do Batszeby z prośbą, aby jej syn oddał mu za żonę Abiszag Szunemitkę, należącą do haremu króla Dawida.
Posiadanie żony króla dawało prawo do tronu. Salomon potraktował prośbę Adoniasza jako dążenie do zamachu stanu. W tym samym dniu, w którym Batszeba przedstawiła prośbę pasierba, Salomon kazał zamordować brata.
Dalsze losy Batszeby nie są znane.
Batszeba w tradycji żydowskiej, chrześcijańskiej i islamskiej.
Według Prawa Mojżeszowego w razie ujawnienia grzechu cudzołóstwa winnym groziła śmierć. W przypadku Dawida i Batszeby kara ta nie została zastosowana. Tradycja żydowska starała się umniejszyć winę Dawida, twierdząc że Batszeba była mu przeznaczona od początku świata, zaś grzechem Dawida było to, że wziął ją przed wyznaczonym czasem. W związku z zabójstwem Uriasza pojawiła się też opinia, że kto wyrusza na wojnę, powinien wystawić swojej żonie list rozwodowy, dlatego też sama Batszeba nie była winna grzechu cudzołóstwa.
Batszeba jako „żona Uriasza” została wymieniona w Ewangelii według świętego Mateusza w rodowodzie Jezusa z Nazaretu jako jedna z pięciu kobiet – obok Tamar, Rachab, Rut i Marii z Nazaretu. Świadczy to o jej wysokiej pozycji w rodzinie królewskiej po urodzeniu syna. Z punktu widzenia Nowego Testamentu świadczy to też o tym, że jednak dla Boga pozostała prawowitą żoną Uriasza.
W interpretacji Augustyna z Hippony i Izydora z Sewilli Batszeba była typem Kościoła (Eklezji), a Dawid symbolem Chrystusa – tak jak Batszeba odbywając kąpiel uwodzi Dawida, tak kościół poprzez chrzest zostaje zmyty z grzechu i połączony z Chrystusem. Paschazy Radbert rozwinął tę alegorię – zanim Batszeba (Kościół) mogła być poślubiona Dawidowi (Chrystusowi) – musiał zginąć mąż Batszeby, który symbolizuje judaizm. Podobnie, dla Izydora z Sewillii Uriasz symbolizował żydowskie Prawo (oraz identyfikację z synagogą), z którego Batszeba musiała się uwolnić.
W Koranie pojawia się jedynie pośrednia wzmianka nawiązująca do historii Batszeby – w postaci przypowieści skierowanej do Dawida, będącej parafrazą mowy proroka Natana, w której zapowiedział śmierć królewskiego syna. O Batszebie – już wprost – wspominali islamscy komentatorzy (m.in. at-Tabari). John Gilchrist, referując poglądy muzułmanów, twierdzi, że islamscy autorzy często dyskredytują świętość Jezusa poprzez umieszczenie w jego genealogii imion kobiet, w tym grzesznej Batszeby. Mateusz ewangelista przytacza słowa Archanioła Gabriela, skierowane do Marii podczas Zwiastowania, że Mesjasz wybawi swój lud od grzechów (Mt 1,21); mogą one odnosić się między innymi do postawy Batszeby.
Batszeba w sztuce.
Literatura.
Batszeba pojawia się w licznych utworach literackich. Wśród nich są m.in.:
Malarstwo.
Batszeba, a zwłaszcza scena kąpieli z jej udziałem, wzbudzała zainteresowanie artystów. Spośród ośmiu żon Dawida, to właśnie ona była najczęściej przedstawiana na obrazach. Temat kąpieli Batszeby był dla artystów okazją do umieszczenia wśród elementów architektury nagiej kobiety. Największe zainteresowanie Batszebą w sztuce przypada na okres renesansu, kiedy nagość kobiet była częstym tematem dzieł. W scenach kąpieli często umieszczano w tle króla Dawida przyglądającego się przyszłej małżonce.
Wśród przedstawień artystycznych żony Uriasza znajdują się:
Kino.
Batszeba została przedstawiona w ekranizacjach historii króla Dawida. W jej postać wcielały się:

</doc>
<doc id="620867" url="https://pl.wikipedia.org/wiki?curid=620867" title="Gwiazda północy">
Gwiazda północy



</doc>
<doc id="620868" url="https://pl.wikipedia.org/wiki?curid=620868" title="Messier 95">
Messier 95

Messier 95 (również M95, NGC 3351) – galaktyka spiralna z poprzeczką, dziesiątej wielkości położona w gwiazdozbiorze Lwa. Została odkryta 20 marca 1781 przez Pierre Méchaina. W katalogu Messiera od 24 marca 1781. Galaktyka ta wraz z M96 i M105 należy do grupy galaktyk Lew I.
M95 należy do typu SBb. Znajduje się w odległości ok. 38 milionów lat świetlnych od Ziemi. Jasność obserwowana wynosi 9,71.
M95 była jedną z galaktyk wytypowanych do badań nad stałą Hubble’a prowadzonych przy użyciu Teleskopu Hubble’a.
W małym teleskopie prezentuje się jako mglista okrągła plamka. Większy instrument ukazuje centralną poprzeczkę. 
W galaktyce Messier 95 zaobserwowano supernową SN 2012aw.

</doc>
<doc id="620870" url="https://pl.wikipedia.org/wiki?curid=620870" title="Belteszassar">
Belteszassar



</doc>
<doc id="620876" url="https://pl.wikipedia.org/wiki?curid=620876" title="Benajasz">
Benajasz

Benajasz (hebr. בניהו "Jahwe zbudował") – postać biblijna ze Starego Testamentu.
Najlepiej znanym z kilku ludzi o tym imieniu był kapitan przybocznej gwardii króla Dawida, lojalny wobec króla nawet wtedy, gdy Adoniasz próbował przejąć tron. Benajasz odegrał wiodącą rolę w uzyskaniu władzy przez Salomona i został dowódcą jego wojsk. Patrz 2 Sm 8,18 i 1 Krl 1-2
Źródło: 

</doc>
<doc id="620877" url="https://pl.wikipedia.org/wiki?curid=620877" title="Zapas">
Zapas



</doc>
<doc id="620881" url="https://pl.wikipedia.org/wiki?curid=620881" title="Dzika karta (żużel)">
Dzika karta (żużel)

Dzika karta () – nominacja organizatorów turnieju z cyklu Grand Prix dla żużlowca spoza tego cyklu. Zawodnik, który otrzymał „dziką kartę”, startuje w jednym turnieju na takich samych zasadach, co pełnoprawni uczestnicy. Takie nominacje dostają zwykle żużlowcy z kraju gospodarza, którzy prezentują dobrą formę i nie są pełnoprawnymi uczestnikami Grand Prix. Po decyzji organizatorów, nominację musi przyjąć BSI, właściciel praw do cyklu. W latach 1995–1997 oraz od 2005 r. na każdy turniej przypada jedna „dzika karta”, w 1998 r. – trzy, a latach 1999–2004 – dwie.
Zgodnie z obowiązującymi przepisami (od 2005 r.) na dwa miesiące przed turniejem Grand Prix, każda krajowa federacja ma prawo zaproponować swoich zawodników. Ostatecznej decyzji dokonuje Komisja SGP (w składzie Prezydent FIM, Sekretarz Generalny FIM, Dyrektor Zawodów SGP oraz Prezydent CCP), jednak tradycyjnie wybiera zawodnika z kraju gospodarza. Czasami jednak wybiera innych zawodników (np. Lee Richardson na start w GP Europy, Hans Andersen na GP Skandynawii czy Matej Žagar na GP Włoch).
Sześciu zawodnikom startującym z dziką kartą udało się zwyciężyć tę eliminację: dwukrotnie uczynił to Hans Niklas Andersen (2006) i po jednym razie Mark Loram (1999), Martin Dugard (2000), Michael Jepsen Jensen (2012), Adrian Miedziński (2013) oraz Bartosz Zmarzlik (2014).
Inne znaczenie.
Dziką kartą potocznie określa się przyznawanie przez krajową federację prawo uczestnictwa w turniejach międzynarodowych zawodnikowi, który nie wywalczył awansu (np. eliminacje do Grand Prix).

</doc>
<doc id="620883" url="https://pl.wikipedia.org/wiki?curid=620883" title="Gwiazda Północy">
Gwiazda Północy

Gwiazda Północy – kamień pamiątkowy leżący w Jastrzębiej Górze, w gminie Władysławowo, wykonany z inicjatywy Towarzystwa Miłośników Jastrzębiej Góry, który wyznacza najdalej wysunięte na północ miejsce w Polsce. Pomnik powstał w 2000 r. po przeprowadzonych pomiarach geodezyjnych.
Według pomiarów z listopada 2003 roku przeprowadzonych przez Urząd Morski w Gdyni jest to najbardziej wysunięty punkt na północy Polski, dokładnie 2 metry dalej niż przylądek Rozewie. Najdalej wysunięty na północ Polski punkt, ma współrzędne: .

</doc>
<doc id="620884" url="https://pl.wikipedia.org/wiki?curid=620884" title="Mołdawianie">
Mołdawianie

Mołdawianie (mołd./rum. ; w cyrylicy urzędowo dziś używanej w Naddniestrzu ) – naród romański zamieszkujący głównie Republikę Mołdawii oraz Naddniestrzańską Republikę Mołdawską 2,7 mln (1989), częściowo Ukrainę i Rumunię; jest ich ogółem około 10 milionów.
Nazwa i jej znaczenie.
Obecnie pod pojęciem Mołdawianie rozumie się:
1. Naród zamieszkujący przede wszystkim Republikę Mołdawii i Naddniestrzańską Republikę Mołdawską.
2. Rumuńską grupę etniczną
3. Mieszkańców historycznego terytorium Hospodarstwa Mołdawskiego (obszary między Karpatami Wschodnimi a Dniestrem i między Morzem Czarnym a Czeremoszem).
Mołdawianie a Rumuni.
Główna część terytorium historycznej Mołdawii znajduje się obecnie w Rumunii. Na obszarze tym tożsamość narodowa Mołdawian niemal zupełnie uległa rumuńskiej. Natomiast na terytorium dzisiejszej Republiki Mołdawii różnice istniejące między Mołdawianami a Rumunami nie są wyraźne. Wielu ludzi określa siebie (autoidentyfikuje etnicznie) jako Mołdawianie i Rumuni jednocześnie. Mołdawianie różnią się od Rumunów tradycją własnej państwowości, bogatszym rosyjskim dziedzictwem kulturowym oraz niektórymi cechami językowymi: akcentem, większą archaicznością gramatyki i słownictwa, oraz większym zasobem słów pochodzenia słowiańskiego. W Mołdawii do 1991 roku, a w Naddniestrzu do dzisiaj używa się do zapisywania cyrylicy, w Rumunii – alfabetu łacińskiego. Część Mołdawian mówi po rosyjsku i ukraińsku.
Problem uznania Mołdawian za odrębny naród (i zarazem mołdawskiego jako osobnego języka) zwłaszcza w Rumunii i Mołdawii wzbudza wiele emocji. Przed powstaniem Mołdawskiej Autonomicznej Socjalistycznej Republiki Radzieckiej w 1924 roku, mołdawska świadomość narodowa niemal całkowicie uległa rumuńskiej ideologii narodowej. Obywatele historycznego obszaru państwa mołdawskiego w znacznej mierze identyfikowali się z Rumunią.
Po I wojnie światowej i upadku Imperium Rosyjskiego w 1917 roku Besarabia ogłosiła niepodległość jako Mołdawska Republika Demokratyczna i w czerwcu 1918 roku zjednoczyła się z Rumunią. W latach 1918–1940 cała Mołdawia należała do Królestwa Rumunii. Władze rumuńskie, przyłączywszy Besarabię do Rumunii, przeprowadzały planową rumunizację zyskanych obszarów. W chwili przyłączenia do Rumunii Besarabia była jej najbiedniejszym regionem. Nowe władze dość skutecznie zwalczały analfabetyzm – poziom alfabetyzacji wzrósł z 19% do 55%, a także modernizowały region; mimo tego dochodziło do nadużyć władz i tarć społecznych. W celu przerwania więzi łączących Besarabię z Rumunią władze sowieckie sztucznie „wzbudzały” tożsamość narodową Mołdawian na terenie całego ZSRR (mołdawianizm).
W konsekwencji paktu Ribbentrop-Mołotow, po klęsce Francji, sojusznika Rumunii, po dwudziestoczterogodzinnym ultimatum rządu ZSRR wystosowanym 26 czerwca 1940 wobec rządu Rumunii z żądaniem natychmiastowego opuszczenia terytorium północnej Bukowiny i Besarabii przez wojsko i władze rumuńskie, opuszczone terytorium okupowała po przeprowadzonej w dniach 28 czerwca-3 lipca 1940 ewakuacji ludności rumuńskiej Armia Czerwona, a następnie 2 sierpnia anektował je ZSRR w formie Mołdawskiej SRR ze stolicą w Kiszyniowie.
Po ataku III Rzeszy na ZSRR, Rumunia jako państwo sprzymierzone z hitlerowskimi Niemcami odzyskała Besarabię, a nawet zajęła tereny etnicznie nierumuńskie na wschód od Dniestru, tzw. Transnistrię. Po przegranej wojnie Rumunia ponownie zmuszona została do oddania ZSRR Besarabii. W ciągu kilku lat (1939-1945) obszar ten trzykrotnie zmieniał przynależność państwową. Ostatecznie z większej części Besarabii i skrawka Transnistrii reaktywowano Mołdawską SRR. Południowa Besarabia (Budziak) oraz północna Bukowina przypadła Ukraińskiej SRR. Zmiany terytorialne nie odzwierciedlały historycznych granic Mołdawii, co spowodowało późniejsze konflikty trwające do dnia dzisiejszego w tzw. Naddniestrzu.
W okresie pieriestrojki w Mołdawii powstał silny ruch narodowy, któremu przewodził Front Ludowy Mołdawii i który domagał się ustanowienia języka mołdawskiego (rumuńskiego) jedynym językiem urzędowym w Mołdawskiej SRR, a także głosił szowinistyczne hasła wymierzone w Rosjan, Gagauzów i Żydów. Po wprowadzeniu postulatów Frontu w sprawie języka w życie, zaczął on domagać się zjednoczenia Mołdawii z Rumunią, co jednak okazało się żądaniem niepopularnym w społeczeństwie Mołdawii. W niepodległej Mołdawii zdeklarowani Rumuni są mniejszością narodową (2% 2004), podczas gdy obywatele deklarujący się jako Mołdawianie stanowią 75,8% populacji kraju.
Terytorium etniczne.
Mołdawianie, pomijając Mołdawię, Naddniestrze i Rumunię, są ludnością autochtoniczną na Ukrainie (w regionach historycznych: Bukowina, Podole, Zaporoże, Budziak). Tradycyjnymi krajami docelowymi emigracji Mołdawian w przeszłości były: Polska (szczególnie województwo ruskie ze stolicą we Lwowie – dziś Ukraina), Rosja, Grecja, Carogród (Stambuł), Paryż, Siedmiogród i Budapeszt. Dziś Mołdawianie najczęściej emigrują do Rumunii, Rosji, Włoch, Francji, Hiszpanii i Portugalii.
Etnogeneza.
Mołdawianie są potomkami ludów trackich, wschodniosłowiańskich i wołoskich. Proces formowania się narodowości mołdawskiej przebiegał od XIII do XV w., zamieszkująca te tereny ludność pochodzenia słowiańskiego przemieszała się z napływającymi pasterskimi ludami wołoskimi. Kultura Mołdawii kształtowała się pod wpływem kultury bizantyjskiej, rosyjskiej, zachodnioeuropejskiej i w mniejszym stopniu tureckiej oraz polskiej.
Większość Mołdawian wyznaje prawosławie, proces chrystianizacji rozpoczął się w IX w.
Statystyki.
Mołdawianie na tle populacji niektórych państw
Mołdawia.
W Mołdawii od 1989 r. nieustannie rośnie liczba Mołdawian w stosunku do reszty ludności, przy czym całkowita populacja państwa w przebiegu lat 1989–2004 zmalała o 22,38%.
Mołdawia naddniestrzańska.
W Naddniestrzu w przeciągu lat 1989–2004 liczba Mołdawian w stosunku do reszty ludności zmalała o ok. 8%, przy czym całkowita populacja kraju wzrosła o 1,6%.
Ukraina.
Na Ukrainie żyje obecnie około 409 tys. Mołdawian i Rumunów. Na zachodzie państwa, szczególnie w Obwodzie czerniowieckim, przeważa rumuńska tożsamość narodowa, na południu i wschodzie – mołdawska.
Rosja.
W Rosji w 2004 roku żyło około 173 tysięcy Mołdawian. Dane umieszczone w tabelce pochodzą tylko z trzech regionów państwowych. W Rosji nad rumuńską dominuje mołdawska tożsamość narodowa. Mołdawianie emigrują do Rosji przeważnie w celach zarobkowych i są zazwyczaj skupieni w wielkich miastach.
Rumunia.
W Rumunii nie powstały do tej pory żadne urzędowe statystyki, które by uwzględniały mołdawską narodowość.

</doc>
<doc id="620886" url="https://pl.wikipedia.org/wiki?curid=620886" title="2.01">
2.01



</doc>
<doc id="620887" url="https://pl.wikipedia.org/wiki?curid=620887" title="2.02">
2.02



</doc>
<doc id="620888" url="https://pl.wikipedia.org/wiki?curid=620888" title="Ben-Hadad">
Ben-Hadad

Ben-Hadad – imię trzech królów syryjskich, prawdopodobnie oznaczające "syn Hadada" (syryjskiego boga burzy). 
Patrz 1 Krl 20 i 2 Krl 6-8.
Źródło: 

</doc>
<doc id="620889" url="https://pl.wikipedia.org/wiki?curid=620889" title="2.03">
2.03



</doc>
<doc id="620890" url="https://pl.wikipedia.org/wiki?curid=620890" title="Beata Łaska z Kościeliskich">
Beata Łaska z Kościeliskich



</doc>
<doc id="620892" url="https://pl.wikipedia.org/wiki?curid=620892" title="Besaleel">
Besaleel

Besaleel, Besalel (wersja współczesna: Becalel) – rzemieślnik odpowiedzialny za wykonanie Arki Przymierza oraz Przybytku Mojżeszowego, gdy Izraelici byli na pustyni (Wj 35,30 nn.). 
Był synem Uriego, syna Chura z pokolenia Judy.
Imię Besaleel znaczy dosłownie „w cieniu Boga”.

</doc>
<doc id="620894" url="https://pl.wikipedia.org/wiki?curid=620894" title="Bildad">
Bildad

Bildad – jeden z trzech przyjaciół Hioba, którzy rozmawiali z nim w czasie nieszczęść, jakie na niego spadały. Patrz Hi 2,11 nn.

</doc>
<doc id="620895" url="https://pl.wikipedia.org/wiki?curid=620895" title="Kawanishi">
Kawanishi

Kawanishi – japońska wytwórnia lotnicza założona w 1920 roku.
Wybrane konstrukcje:

</doc>
<doc id="620899" url="https://pl.wikipedia.org/wiki?curid=620899" title="Bilha">
Bilha

Bilha (hebr. בִּלְהָה) – postać biblijna ze Starego Testamentu. 
Niewolnica Racheli, która jest też w Biblii nazywana drugorzędną żoną Jakuba. Miała z Jakubem dwóch synów Dana i Neftalego. Z tą osobą związany jest pewien incydent: Kiedy Jakub rozbił namioty w okolicach Migdal-Eder, Bilha została uwiedziona przez swojego pasierba Rubena, jednego z synów Jakuba, co było dla Jakuba dużą zniewagą. 
Patrz Rdz 29,29; 30,3-7

</doc>
<doc id="620900" url="https://pl.wikipedia.org/wiki?curid=620900" title="Jan Olejniczak (kapitan piechoty)">
Jan Olejniczak (kapitan piechoty)

Jan Olejniczak (ur. 28 sierpnia 1906 w Pyzdrach, zm. w kwietniu 1940 w Katyniu) – kapitan piechoty Wojska Polskiego, ofiara zbrodni katyńskiej.
Życiorys.
Jan Olejniczak urodził się 28 sierpnia 1906 roku w Pyzdrach, w rodzinie Antoniego i Anieli z Koralewskich. W latach 1926–1929 był podchorążym Szkoły Podchorążych Piechoty w Komorowie k. Ostrowi Mazowieckiej. 15 sierpnia 1929 roku Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1929 roku i 112. lokatą w korpusie oficerów piechoty, a Minister Spraw Wojskowych wcielił do 68 pułku piechoty wielkopolskiej we Wrześni. 17 grudnia 1931 roku został awansowany na porucznika ze starszeństwem z dniem 1 stycznia 1932 roku i 142. lokatą w korpusie oficerów piechoty. W listopadzie 1935 roku przeniesiony został do Korpusu Ochrony Pogranicza i przydzielony do batalionu KOP „Słobódka”. W 1937 roku ukończył kurs dowódców kompanii w Centrum Wyszkolenia Piechoty w Rembertowie. Na kapitana został awansowany ze starszeństwem z dniem 19 marca 1938 roku w korpusie oficerów piechoty.
12 kwietnia 1939 roku został wyznaczony na stanowisko dowódcy kompanii karabinów maszynowych batalionu KOP „Słobódka II”. W szeregach tego oddziału walczył w kampanii wrześniowej 1939 roku.
23 września 1939 roku we wsi Radoszyn, w gminie Hołoby (powiat kowelski), dostał się do sowieckiej niewoli. Przebywał w obozie w Kozielsku. Wiosną 1940 roku został zamordowany przez funkcjonariuszy NKWD w Katyniu i tam pogrzebany. Od 28 lipca 2000 roku spoczywa na Polskim Cmentarzu Wojennym w Katyniu.
5 października 2007 roku Minister Obrony Narodowej Aleksander Szczygło mianował go pośmiertnie do stopnia majora. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="620903" url="https://pl.wikipedia.org/wiki?curid=620903" title="Centralna Rada Żydowskich Klasowych Związków Zawodowych w Polsce">
Centralna Rada Żydowskich Klasowych Związków Zawodowych w Polsce

Centralna Rada Żydowskich Klasowych Związków Zawodowych w Polsce – centrala związkowa, działająca w latach 1935–1939. Grupowała 12 związków zawodowych zbliżonych do partii Poalej Syjon. W roku 1938 liczyła 7 tys. członków.

</doc>
<doc id="620904" url="https://pl.wikipedia.org/wiki?curid=620904" title="Rtęć rodzima">
Rtęć rodzima

Rtęć rodzima – substancja mineralna z gromady pierwiastków rodzimych. Rzadko występujący minerał składający się z niemal czystej rtęci, występującej w formie drobnych kropel w kawernach skał.
Występowanie.
Składnik złóż hydrotermalnych niskich temperatur. Jest substancją wyjątkowo rzadką. Występuje w skałach osadowych (impregnuje skały osadowe), zazwyczaj towarzyszy złożom cynobru, powstaje podczas urabiania tych skał. Jest spotykana w obszarach wulkanicznych (gromadzi się w pęcherzach pogazowych). Występuje w obszarach działalności gejzerów oraz w strefie utleniania złóż rudy rtęci.
Miejsca występowania: Hiszpania – Almaden, USA – Kalifornia, Teksas (towarzyszy złożom cynobru), Niemcy – kopalnia w Palatynacie, Słowenia – Idrija, Ukraina – Nikitowka, Włochy.
W Polsce – śladowe ilości stwierdzono w andezytach Pienin i w skałach ilastych okolic Sobięcina (dzielnicy Wałbrzycha).

</doc>
<doc id="620905" url="https://pl.wikipedia.org/wiki?curid=620905" title="Unipro">
Unipro

UNIPRO – Biuro Projektowo-Techniczne Przemysłu Elektronicznego i Teletechnicznego w Warszawie.
Biuro powstało w 1962. W latach 60., 70. i 80. firma należała do Zjednoczenia UNITRA. W 2000 przedsiębiorstwo zostało sprywatyzowane, obecnie nosi nazwę "Przedsiębiorstwo Projektowania i Realizacji Inwestycji Unitra Unipro Sp. z o.o.". Siedziba przedsiębiorstwa mieści się w Warszawie, przy ul. Żurawiej 22.
Profil działalności przedsiębiorstwa to usługi projektowe (dawniej wyłącznie na potrzeby zjednoczenia UNITRA, obecnie działalność została skomercjalizowana i przedsiębiorstwo świadczy usługi różnym podmiotom gospodarczym). 

</doc>
<doc id="620907" url="https://pl.wikipedia.org/wiki?curid=620907" title="Chanameel">
Chanameel

Chanameel – postać biblijna ze Starego Testamentu.
Kuzyn Jeremiasza. Kiedy Jerozolima była zagrożona ze strony Babilończyków, Chanameel zdecydował się sprzedać swoje pole. Pole to kupił Jeremiasz, żeby pokazać, iż pewnego dnia Babilończycy nie będą panować nad Judą, i że warto będzie mieć tu ziemię na własność. Patrz Jr 32
Źródło: 

</doc>
<doc id="620908" url="https://pl.wikipedia.org/wiki?curid=620908" title="Grota Massabielle">
Grota Massabielle

Grota Massabielle, także Grota Massabielska (fr. Grotte de Massabielle) – grota znajdująca się w Lourdes, we Francji, u podnóży Pirenejów, katolickie miejsce pielgrzymkowe od 1858.
Topografia i geologia.
Wnętrze Groty Massabielle tworzą trzy połączone ze sobą wdrążenia. Grota jest raczej dziesięciometrową wnęką w ścianie skalnej (3.80 m wysokości, 9.50 m długości i 9.85 m szerokości). Ściany jaskini są gładkie, miejscami wilgotne. We wnętrzu znajdują się wywierzyska krasowe, którymi woda, filtrująca syklinę Batsurguère-Prat d'Aureilh, wydostaje się w kierunku rzeki Gave de Pau. We wnęce na wysokości 2 metrów po prawej stronie, patrząc od strony rzeki, wierni umieścili figurę Matki Boskiej.
Historia.
W grocie w 1858 Bernadeta Soubirous miała 18 widzeń Dziewicy Maryi, które zostały potwierdzone przez władze kościelne. Wizjonerka została w 1933 ogłoszona świętą Kościoła katolickiego przez papieża Piusa XI. Wykonując polecenie Maryi Panny Bernadeta 25 lutego 1858 odnalazła w grocie źródło. Od tego czasu zdarzają się przypadki, że osoby, które obmyją się wodą pochodzącą z tego wywierzyska, dostępują cudownego uzdrowienia. Uzdrowienia odnotowywane są w specjalnych księgach przechowywanych na terenie sanktuarium w Lourdes. Istnieje też specjalna komisja lekarska potwierdzająca zaistnienie cudu. Grota wraz z sąsiadującym z nią sanktuarium maryjnym jest międzynarodowym miejscem pielgrzymkowym.

</doc>
<doc id="620911" url="https://pl.wikipedia.org/wiki?curid=620911" title="Spejbl i Hurvínek">
Spejbl i Hurvínek

Spejbl (ojciec) i Hurvínek (syn) – dwie marionetki, najpopularniejsze postacie czeskiego teatru lalkowego, stworzone przez lalkarza Josefa Skupę. Spejbla wyrzeźbił w 1919 r. Karel Nosek. Po raz pierwszy wystąpił on w 1920 roku. Hurvínek wyszedł spod dłuta Gustava Noska w roku 1925. Po śmierci Josefa Skupy głosu użyczali lalkom najpierw Miloš Kirschner, a obecnie Milan Klásek.
Historia marionetki.
Z przemądrzałą uszatą marionetką o imieniu Spejbl jej twórca Josef Skupa od roku 1920 występował w pilzneńskim Loutkovém divadle Feriálních osad (otwartym w roku 1913). Pojawiała się ona w duecie z Kašpárkiem, lecz Skupa miał wrażenie, że postaci do siebie nie pasują.
W roku 1926, ku zaskoczeniu Skupy, Gustaw Nosek stworzył zmniejszoną i poprawioną wersję Spejbla. Uradowany twórca zaczął jej używać jako dopełnienia duetu. Po raz pierwszy Hurvínek pojawił się jako jedna z postaci w sztuce Rudolfa Nešvery o tytule "Počestný dům (Szanowane domostwo)" drugiego maja 1926 roku. Pierwotnie nie miał być synem Spejbla, ale wynikło to stopniowo z ich wzajemnego związku.
Pochodzenie imienia Hurvínek nie jest jasne. Początkowo nazywany „Spejblik”, w roku 1926 został przemianowany na Hurvínka. Twórca marionetki utrzymywał, że imię zostało wymyślone przez członka zespołu teatralnego Karela Kovala, jednakże, skoro pojawiło się już na pochodzącym z 1923 roku rysunku Skupy, nie można mieć co do tego pewności. Imię nie ma żadnego znaczenia i zostało wybrane ze względu na swoje przyjemne brzmienie.
Sztuki oparte na dialogach Hurvínka i Spejbla szybko stały się popularne, a Skupa zaczął nagrywać audycje radiowe, płyty, a wreszcie wydawać książki. W roku 1930 podjął decyzję o przekształceniu teatru w pierwszą czeską profesjonalną scenę lalkarską, .
W roku 1944, podczas II wojny światowej, Josef Skupa został aresztowany, a teatr zamknięto. Przeniesiono go z Pilzna do Pragi i otwarto ponownie jesienią 1945 roku. Obecnie mieści się przy ulicy Dejvickej, Praha 6. W roku 1954 Skupę zastąpił , który przywrócił tradycję wygłaszania kwestii obu lalek przez jednego aktora. Po śmierci Skupy, KIrschner z powodzeniem kontynuował działalność teatru. Aby rozpocząć występy za granicą, zaczął się również uczyć obcojęzycznych wersji dialogów marionetek. Od roku 1974 zaczął go w rolach zastępować Martin Klásek, który od roku 1982, przejął w pełni występy. Po śmierci Kirschnera (1997) stał się trzecim aktorem mówiącym głosami Spejbla i Hurvínka.
Od roku 1964 zaczęto używać wykonanych przez członka zespołu Radko Hakena marionetek, o bardziej szlachetnym a mniej groteskowym wyglądzie.
Postać.
Hurvínek zewnętrznie przypomina Spejbla - to uszaty chłopiec w drewniakach. W odróżnieniu od Spejbla ma kosmyk włosów, a marionetka może poruszać oczami. Pierwotnie ubrany w nocną koszulę, po kilku zmianach ostatecznie został przyodziany w białą koszulkę i krótkie spodenki na szelkach.
Hurvínek jest figlarnym synem Spejbla. Zgodnie z intencją Skoupy, większość sztuk polega na tym, że naiwny, niezbyt bystry i nie zwracający przesadnej uwagi na syna Spejbl, popada w tarapaty z których go wyprowadza lisi spryt syna. W późniejszych latach, podczas II wojny światowej, sztuki nabrały poważniejszego charakteru, a Spejbl stał się zatroskanym ojcem, dręczonego lękiem o swego Hurvínka. W interpretacji Kirschnera Spejbl staje się nieco roztargnionym, lecz autorytarnym ojcem, a Hurvínek nieposłusznym i mazgajowatym synem. Z kolei Hurvínek Kláska to pyskaty i niecny kolega Máničky, spędzający czas na pokpiwaniu z tępawego ojca. 
Adaptacje.
Hurvínek i Spejbl stali się również bohaterami czterech seriali dobranocek emitowanych w telewizji czechosłowackiej i w czeskiej 

</doc>
<doc id="620912" url="https://pl.wikipedia.org/wiki?curid=620912" title="Adżman (emirat)">
Adżman (emirat)

Adżman () – najmniejszy emirat Zjednoczonych Emiratów Arabskich o powierzchni jedynie 259 kilometrów kwadratowych (z morzem terytorialnym 600 km²).
Podstawowe dane.
Stolicą emiratu jest miasto Adżman. Adżman składa się z 3 enklaw: stolica nad Zatoką Perską i 2 enklawy w głębi lądu: oazy Manama i Masfut.
Manama – enklawa o powierzchni 26 km², położona jest w odległości 73 km od stolicy, na granicy Fudżajry i Szardży.
Masfut (Masafwat) – enklawa o powierzchni 185 km², w odległości 110 kilometrów na południowy wschód od stolicy, między Dubajem, Ras al-Chajmą i Omanem.
W emiracie żyje około 247 tysięcy ludzi, z czego większość mieszka w stolicy. W 1980 r. obszar ten zamieszkiwało jedynie 36,1 tys., ale w ostatnich latach ich liczba się zwiększyła, ponieważ zaczęli się tutaj osiedlać ludzie z innych emiratów. W emiracie dominuje grupa etniczna Nasim.
Obecnie od 1981 roku emiratem rządzi szejk Humajd V ibn Raszid Al Nuaimi.
W emiracie wydobywa się ropę naftową. Bogate są też złoża rud metali: chromu, niklu i platyny. Na wybrzeżu poławiane są ryby i perły, w oazach uprawia się warzywa i palmy daktylowe.
Historia.
Nazwa emiratu pochodzi od beduińskiego plemienia, ongiś jednego z potężniejszych w Arabii, które w XVIII w. osiadły nad Zatoką Perską m.in. na terenach obecnego emiratu. Powstanie szejkanatu datuje się na 1775 rok. Od 1820 r. protektorat brytyjski (szejk Raszid bin Humaid). W ZEA od 2 grudnia 1971 r. Adżman w latach 1964–1972 wydawał wiele filatelistycznych emisji, które cieszyły się dużym powodzeniem u zbieraczy.

</doc>
<doc id="620913" url="https://pl.wikipedia.org/wiki?curid=620913" title="Chanani">
Chanani

Chanani () – postać biblijna ze Starego Testamentu.
Najlepiej znanym z kilku mężczyzn o tym imieniu jest ten, który pojechał do Suzy, aby powiedzieć Nehemiaszowi, że Jerozolima leży wciąż w gruzach, mimo iż część Żydów wróciła z wygnania. Kiedy Nehemiasz odbudował mury Jerozolimy, uczynił Chananiego gubernatorem (zob. Ne 1,2).

</doc>
<doc id="620914" url="https://pl.wikipedia.org/wiki?curid=620914" title="Spejbl i Hurvinek">
Spejbl i Hurvinek



</doc>
<doc id="620916" url="https://pl.wikipedia.org/wiki?curid=620916" title="Aleksandr Bubnow">
Aleksandr Bubnow

Aleksandr Wiktorowicz Bubnow, ros. Александр Викторович Бубнов (ur. 10 października 1955 w Lubiercach) – rosyjski piłkarz, grający na pozycji obrońcy, reprezentant Związku Radzieckiego, trener piłkarski.
Kariera piłkarska.
Wychowanek szkoły sportowej w Rostowie. W dorosłym futbolu debiutował jako zawodnik drugoligowego Spartaka Ordżonikidze. Od 1974 do 1989 związany był z dwoma czołowymi drużynami moskiewskimi: Dynamem i Spartakiem. W barwach pierwszego zdobył mistrzostwo ZSRR (wiosna 1976) oraz Puchar ZSRR (1977). Po tytuł mistrzowski sięgał również w Spartaku (1987 i 1989). Karierę kończył jako zawodnik francuskiego Red Star 93. 34 razy wystąpił w reprezentacji ZSRR, strzelił 1 bramkę. Brał udział w mistrzostwach świata w 1986 w Meksyku. Jako gracz radzieckiej drużyny U-23 zdobył w 1976 młodzieżowe Mistrzostwo Europy.
Kariera trenerska.
Jako szkoleniowiec nie odniósł większych sukcesów. Pracował w sztabie trenerskim Red Star Paryż oraz jako skaut w Dynamie Kijów. Samodzielnie prowadził zespoły Dynama-Gazowik Tiumeń i białoruskiej MPKC Mozyrz. Od 2002 działa jako biznesmen kierując firmą konsultingową. W roli piłkarskiego eksperta występuje w mediach, publikuje artykuły i analizy na temat futbolu w rosyjskiej prasie.

</doc>
<doc id="620918" url="https://pl.wikipedia.org/wiki?curid=620918" title="Centralna Rada Organizacji Białoruskich">
Centralna Rada Organizacji Białoruskich

Centralna Rada Organizacji Białoruskich − ciało utworzone w lipcu 1917 roku w Mińsku na zjeździe przedstawicieli Białoruskiej Socjalistycznej Hramady i Białoruskiej Partii Socjalistów-Narodników.
Zmierzała do skupienia pod swym kierownictwem białoruskich ugrupowań radykalnych i decydowania o losach kraju, przeciwstawiała się polityce kierownictwa Białoruskiego Komitetu Narodowego (przewodniczący Raman Skirmunt), któremu zarzucała społeczny konserwatyzm, postulowała bezpłatne przekazanie ziemi chłopom. Po połączeniu z Centralną Białoruską Radą Wojskową jesienią 1917 roku przekształciła się w Wielką Radę Białoruską, która przyjęła uchwałę o nieuznawaniu lokalnych władz bolszewickich.
Z jej inicjatywy został zwołany w Mińsku Zjazd Wszechbiałoruski (grudzień 1917 r.), który opowiedział się przeciwko oddzieleniu Białorusi od Rosji.

</doc>
<doc id="620919" url="https://pl.wikipedia.org/wiki?curid=620919" title="Spejbl">
Spejbl



</doc>
<doc id="620920" url="https://pl.wikipedia.org/wiki?curid=620920" title="Hurvinek">
Hurvinek



</doc>
<doc id="620922" url="https://pl.wikipedia.org/wiki?curid=620922" title="Radosław Matusiak">
Radosław Matusiak

Radosław Matusiak (ur. 1 stycznia 1982 w Łodzi) – były polski piłkarz występujący na pozycji napastnika, reprezentant Polski.
Życiorys.
Matusiak jest wychowankiem Widzewa Łódź. Przeszedł do niego z SMS Łódź. Uczęszczał tam do liceum. Jego ojciec jest tam obecnie dyrektorem. Od sezonu 1999/2000 do 2001/2002 grał w Łódzkim KS-ie. Zadebiutował w nim 6 października 1999 w meczu Pucharu Ligi z Legią Warszawa (1:1). W Ekstraklasie pierwszy mecz rozegrał natomiast 4 marca 2000 – było to spotkanie z Legią (1:1). Swoje pierwsze bramki (2) dla łódzkiego zespołu zdobył 19 września 2001 w meczu Pucharu Polski z Kaszubią Kościerzyna (3:1). W barwach ŁKS-u Matusiak rozegrał 4 mecze na najwyższym szczeblu rozgrywek.
Następnie, Matusiak przeniósł się na jedną rundę (jesienną) sezonu 2002/2003 do Szczakowianki Jaworzno. Zadebiutował w niej 4 sierpnia 2002 w meczu z Wisłą Kraków (1:1). Rozegrał tam 11 spotkań w Ekstraklasie. Wiosną wrócił do ŁKS-u. Wtedy też strzelił swoją pierwszą bramkę ligową – było to 30 kwietnia 2003 w meczu z Ruchem Radzionków (1:0).
W sezonie 2003/2004 grał w Wiśle Płock. Zadebiutował w niej 2 sierpnia 2003 w meczu II rundy Pucharu Polski z rezerwami Odry Opole (1:2). W barwach płocczan zagrał w 14 spotkaniach w Ekstraklasie.
Od sezonu 2004/2005 był zawodnikiem GKS Bełchatów. W jego barwach zadebiutował 30 lipca 2004 w wygranym 2:0 meczu z Ruchem Chorzów. 13 sierpnia strzelił swoją pierwszą bramkę dla bełchatowian – był to mecz z Widzewem (4:1). Z GKS-em zajął 2. miejsce w II lidze i awansował do Ekstraklasy. W barwach tej drużyny strzelił swoją pierwszą bramkę w najwyższej klasie rozgrywkowej w Polsce – było to 27 sierpnia 2005 w meczu z Arką Gdynia (1:1).
Pomimo początkowych deklaracji zawodnika o pozostaniu w klubie z Bełchatowa do końca sezonu, 29 stycznia 2007 Radosław Matusiak podpisał 4-letni kontrakt z klubem włoskiej Serie A – US Palermo. Zadebiutował tam 28 lutego w meczu z AC Milan (0:0). Reprezentantowi Polski nie udało się jednak przebić do pierwszego składu włoskiej drużyny. Zagrał w niej tylko w 3 spotkaniach i strzelił 1 bramkę.
W sierpniu 2007 podpisał kontrakt z holenderskim SC Heerenveen, gdzie również był tylko rezerwowym. Pierwszy mecz rozegrał 15 września z Excelsiorem Rotterdam (5:2). Łącznie zagrał tam w 10 spotkaniach ligowych, 2 pucharowych i strzelił 1 bramkę (w meczu z VVV Venlo – 4:0). Od rundy wiosennej sezonu 2007/2008 miał zostać wypożyczony do klubu, w którym się wypromował – GKS Bełchatów, jednak nie porozumiał się w kwestiach finansowych i ostatecznie nie doszło do podpisania kontraktu.
7 lutego 2008 został wypożyczony na pół roku do Wisły Kraków. Zadebiutował w niej 22 lutego w meczu z Koroną Kielce (1:1). Napastnik miał jednak problemy z przebiciem się do pierwszego składu Wisły, która w tym sezonie zdobyła Mistrzostwo Polski – z 13 wiosennych spotkań wystąpił w ośmiu, przebywając na boisku łącznie 333 minuty i zdobywając jedną bramkę [w meczu z Jagiellonią Białystok (2:1 – 12 kwietnia 2008)]. Grał również w finale Remes Pucharu Polski w 2008, który Wisła przegrała z Legią Warszawa (0:0 – 3:4 w rzutach karnych). 29 sierpnia 2008 rozwiązał kontrakt z Heerenveen i od tego czasu pozostawał wolnym zawodnikiem. Mimo wielu informacji w mediach Matusiak wielokrotnie podkreślał, że nie zakończył swojej kariery, a przerwa spowodowana była koniecznością wyleczenia kontuzji.
23 grudnia 2008 Matusiak podpisał kontrakt z I-ligowym Widzewem Łódź, ale ze względu na drobne urazy zagrał tylko w 7 meczach (debiut – 14 marca 2009 – 2:2 z Koroną) i strzelił 1 bramkę (14 sierpnia – 2:1 z ŁKS-em).
21 sierpnia 2009 został zawodnikiem Cracovii. W jej barwach zadebiutował 23 sierpnia w wygranym 1:0 spotkaniu z Lechem Poznań. Pierwszą bramkę natomiast zdobył 29 sierpnia w meczu z Koroną Kielce – 1:1. 15 stycznia Cracovia rozwiązała kontrakt z piłkarzem. 18 stycznia 2011 zawodnik podpisał 2,5-letnią umowę z greckim klubem Asteras Tripolis. 10 stycznia 2012 klub rozwiązał z nim umowę. Na powrót do gry czekał tylko nieco ponad miesiąc, bo pod koniec zimowego okienka transferowego 2012 r. podpisał półroczny kontrakt z Widzewem Łódź. W sierpniu 2012 ogłosił, że kończy karierę piłkarską.
Kariera reprezentacyjna.
Z reprezentacją Polski U-16 zdobył wicemistrzostwo Europy na ME 1999 w Czechach. W tym samym roku z reprezentacją Polski U-17 wystąpił na 8. MŚ 1999 w Nowej Zelandii.
W seniorskiej reprezentacji Polski debiutował 6 września 2006 w zremisowanym 1:1 meczu eliminacji Mistrzostw Europy 2008 z Serbią, zdobywając w nim swoją pierwszą bramkę w drużynie narodowej. Drugą strzelił w meczu z Belgią (15 listopada 2006), dzięki czemu Polska drużyna wygrała 1:0, trzecią w spotkaniu towarzyskim z ZEA (6 grudnia 2006), ustalając wynik spotkania na 5:2, a czwartą w meczu przeciwko Słowacji ustalając wynik spotkania na 2:2. W ostatnim meczu eliminacji Mistrzostw Europy w Belgradzie 21 listopada 2007 ponownie strzelił bramkę Serbom. Został powołany przez Leo Beenhakkera do szerokiej kadry na Mistrzostwa Europy, ostatecznie jednak na mistrzostwa nie pojechał. Po mistrzostwach Europy Matusiak nie został już więcej powoływany do reprezentacji, w której zagrał 15 meczów, strzelając 7 goli.

</doc>
<doc id="620925" url="https://pl.wikipedia.org/wiki?curid=620925" title="Hurvínek">
Hurvínek



</doc>
<doc id="620926" url="https://pl.wikipedia.org/wiki?curid=620926" title="Chazael">
Chazael

Chazael () – król Aramu-Damaszku, wspominany w Starym Testamencie i źródłach asyryjskich. Jego imię widnieje także na jednej z płytek z kości słoniowej znalezionych w Arslan Tash. Panował od ok. 844/842 p.n.e. do ok. 800 p.n.e.
Początkowo był urzędnikiem na dworze Ben-Hadada II. Według Biblii Bóg nakazał Eliaszowi namaścić go na króla Damaszku, jednak zrealizował to dopiero Elizeusz, który po objawieniu Chazaelowi woli Pana zapłakał, przewidując co ten uczyni Izraelitom. Chazael zabił Ben-Hadada i przejął tron. Ze względu na uzurpatorski charakter rządów inskrypcja króla Salmanasara III nazywa go „synem nikogo”, a stela z Tel Dan mówi, że królem uczynił go bóg Hadad, a nie jego ojciec. 
Objęcie władzy przez Chazaela doprowadziło do upadku przymierza z Izraelem przeciwko Asyrii. Podjął wojnę z Izraelem i pokonał jego króla Jorama pod Ramot w Gileadzie. Wkrótce potem, w 841 p.n.e., Salmanasar III zaatakował Aram i pobił Chazaela w bitwie u podnóża góry Senir, jednak nie udało mu się zdobyć Damaszku i pojmać króla Aramu. Ponowił próbę trzy lata później, jednak znowu nieskutecznie. Po ustaniu zmagań z Asyryjczykami, Chazael rozpoczął ekspansję na południe. W wojnie z królem izraelskim Jehu zajął większość Zajordania. Zaatakował też ziemie Filistynów i zajął Gat. Planował atak na Judę, jednak zaniechał go po otrzymaniu trybutu. Podczas rządów Joachaza Izrael dostał się pod jarzmo Aramejczyków, przez co armia Izraela została praktycznie unicestwiona, przy czym według Alfreda Tschirschnitza był to warunek pokoju narzuconego przez Chazaela, a nie wynik strat wojennych. W tym okresie nastąpił szczyt potęgi Aramu. Podczas rządów Ben-Hadad III, następcy Chazaela, Damaszek utracił większość zdobytych terytoriów.

</doc>
<doc id="620927" url="https://pl.wikipedia.org/wiki?curid=620927" title="Chilkiasz">
Chilkiasz

Chilkiasz ("moim działem jest Jahwe") – postać biblijna ze Starego Testamentu.
Najlepiej znanym z kilku Chilkiaszów jest arcykapłan, który żył za panowania króla Judy, Jozjasza. W czasie odbudowy Świątyni znalazł stary zwój z zapisanym na nim Prawem Bożym. Odkrycie to doprowadziło do wielkiej reformy kultu w Świątyni. Patrz 2 Krl 22-23 i 2 Krn 34.
Źródło: 

</doc>
<doc id="620929" url="https://pl.wikipedia.org/wiki?curid=620929" title="Chofni i Pinchas">
Chofni i Pinchas

Chofni i Pinchas – postacie biblijne, synowie Helego, kapłana w Szilo. Opisani w rozdziałach 2 i 4 1 Księgi Samuela. 
Przez Biblię określani jako "istni synowie Beliala, niezważający na Pana". Podczas składania ofiar zawłaszczali sobie mięso składane w ofierze, chociaż powinno być one ofiarowane Jahwe. Cudzołożyli z kobietami służącymi przy Namiocie Spotkania. Heli zwracał uwagę na ich nieprawość, jednak nie wyciągał wobec nich żadnych konsekwencji. Wtedy nieznany z imienia prorok przepowiedział śmierć Chofniego i Pinchasa w tym samym dniu oraz karę, jaka spadnie na cały ród Helego. Przepowiednię tę powtórzył później Samuel.
Chofni i Pinchas zabrali Arkę Przymierza na bitwę z Filistynami. Bitwa zakończyła się dotkliwą klęską Izraelitów. Arka została przechwycona, a obaj bracia zginęli. Na wieść o tym Heli spadł z miejsca, na którym siedział i zmarł, natomiast żona Pinchasa zmarła podczas porodu, nazywając wcześniej swego syna Ikabod, ponieważ mówiła: "Odstąpiła sława od Izraela".

</doc>
<doc id="620930" url="https://pl.wikipedia.org/wiki?curid=620930" title="Daray">
Daray



</doc>
<doc id="620932" url="https://pl.wikipedia.org/wiki?curid=620932" title="Novy">
Novy



</doc>
<doc id="620934" url="https://pl.wikipedia.org/wiki?curid=620934" title="Pinchas">
Pinchas



</doc>
<doc id="620935" url="https://pl.wikipedia.org/wiki?curid=620935" title="Havoc">
Havoc



</doc>
<doc id="620937" url="https://pl.wikipedia.org/wiki?curid=620937" title="Inferno">
Inferno



</doc>
<doc id="620939" url="https://pl.wikipedia.org/wiki?curid=620939" title="Chulda (postać biblijna)">
Chulda (postać biblijna)

Chulda – postać biblijna ze Starego Testamentu.
Prorokini, która żyła za panowania króla Jozjasza. Kiedy kapłan Chilkiasz znalazł w Świątyni stary zwój z zapisanym na nim Prawem Boga, Jozjasz poprosił ją o radę. Patrz 2 Krl 22,14 nn. i 2 Krn 34,22 nn.

</doc>
<doc id="620940" url="https://pl.wikipedia.org/wiki?curid=620940" title="Sylvia-Yvonne Kaufmann">
Sylvia-Yvonne Kaufmann

Sylvia-Yvonne Kaufmann (ur. 23 stycznia 1955 w Berlinie) – niemiecka polityk i filolog, deputowana do Parlamentu Europejskiego V, VI i VIII kadencji.
Życiorys.
Studiowała japonistykę na Uniwersytecie Humboldta w Berlinie. Uzyskała później stopień doktora filologii. Pracowała zawodowo jako nauczyciel akademicki.
Od 1976 do 1989 działała w Socjalistycznej Partii Jedności Niemiec, następnie w Partii Demokratycznego Socjalizmu. Od marca do października 1990 była członkinią Izby Ludowej NRD, następnie do grudnia 1990 deputowaną do Bundestagu. Od 1991 do 1994 pełniła funkcję obserwatora w PE.
W latach 1991–1993 oraz 2000–2002 zasiadała w zarządzie krajowym PDS. Od 1993 do 2000 była wiceprzewodniczącą partii.
Od 1999 do 2009 sprawowała przez dwie kadencje mandat posłanki do Parlamentu Europejskiego. Zasiadała przez większość tego okresu w grupie Zjednoczonej Lewicy Europejskiej i Nordyckiej Zielonej Lewicy. W latach 2004–2007 była wiceprzewodniczącą PE. Pracowała m.in. w Komisji Spraw Konstytucyjnych.
W 2010 opuściła Die Linke, przechodząc do Socjaldemokratycznej Partii Niemiec. Objęła funkcję przewodniczącej berlińskiego oddziału organizacji Europa-Union Deutschland. W wyborach w 2014 z listy socjaldemokratów uzyskała mandat deputowanej do Europarlamentu VIII kadencji.

</doc>
<doc id="620941" url="https://pl.wikipedia.org/wiki?curid=620941" title="Pocztowiec-Joolla">
Pocztowiec-Joolla

Pocztowiec-Joolla - polski klub tenisa stołowego założony w 1934 roku z inicjatywy Poczty Polskiej. Obecnie zespół posiada drużynę kobiet w I lidze, drużynę mężczyzn w II, IV oraz V lidze. Aktualnie najbardziej znaną zawodniczką klubu jest Jolanta Szatko-Nowak, wielokrotna Mistrzyni Polski. Ponadto w składzie drużyny znajduje się była Mistrzyni Ukrainy Ganna Kursakova.

</doc>
<doc id="620942" url="https://pl.wikipedia.org/wiki?curid=620942" title="Seasons End">
Seasons End

Seasons End – piąty album studyjny zespołu Marillion, pierwszy ze Steve'em Hogarth'em. Niektóre piosenki zostały wcześniej nagrane z Fishem. Płyta została wydana ponownie w 1997 roku w zremasterowanej wersji dwupłytowej.
Lista utworów.
CD1:
CD2:
Utwory 4–9 na CD2 to Mushroom Farm Demos – wersje demo utworów nagrane w marcu 1989.

</doc>
<doc id="620943" url="https://pl.wikipedia.org/wiki?curid=620943" title="Chuszaj">
Chuszaj

Chuszaj (prawdopodobnie skrócona forma imienia Chaszabiasz: "Jahwe zważa") – postać biblijna ze Starego Testamentu.
Zaufany przyjaciel króla Dawida. W czasie powstania Absaloma Chuszaj udał, że przechodzi na jego stronę. Jego mylna "rada" pozwoliła Dawidowi zyskać na czasie i umożliwiła ucieczkę, gdy szpiedzy poinformowali Dawida o planach Absaloma. Patrz 2 Sm 15,32-17,15.
Źródło: 

</doc>
<doc id="620944" url="https://pl.wikipedia.org/wiki?curid=620944" title="Śpiewnik Kościoła Jezusa Chrystusa Świętych w Dniach Ostatnich">
Śpiewnik Kościoła Jezusa Chrystusa Świętych w Dniach Ostatnich

Hymny, oraz Pieśni dla dzieci – w latach 1982–2016 oficjalny śpiewnik Kościoła Jezusa Chrystusa Świętych w Dniach Ostatnich. W języku polskim wydany został w roku 1982 przez wydawnictwo "Intelectual Reserve, Inc." W 2016 r. śpiewnik ten został zastąpiony nowym, rozszerzonym wydaniem. 
Lista pieśni.
Pieśni dla dzieci.
Powyższy wykaz nie obejmuje wszystkich pieśni zawartych w śpiewniku.
Akompaniament.
Do wszystkich hymnów i pieśni dla dzieci dostępny jest w kościelnych ośrodkach zaopatrzeniowych akompaniament muzyczny nagrany na kasecie, pt. „"Hymny, oraz pieśni dla dzieci – muzyka do zebrań kościelnych"” (VVOT0529).

</doc>
<doc id="620951" url="https://pl.wikipedia.org/wiki?curid=620951" title="Pojutrze">
Pojutrze

Pojutrze (ang. "The Day After Tomorrow") – film katastroficzny/fantastycznonaukowy w reżyserii Rolanda Emmericha wydany w 2004 roku. Opowiada on o bardzo szybkich zmianach klimatu, które są powodowane przez bezmyślność człowieka. Główną postacią jest klimatolog Jack Hall, który już na konferencji państw uprzemysłowionych ostrzega, że poważne zmiany klimatyczne na Ziemi mogą zajść w przeciągu najbliższych 100–1000 lat, lecz zmiany te następują już teraz.
Zdjęcia do filmu ruszyły 7 listopada 2002 roku.
Opis fabuły.
Znany klimatolog Jack Hall (Dennis Quaid) prowadzi badania na Antarktydzie i jest świadkiem oderwania się gigantycznego lodowca. Na międzynarodowej konferencji dotyczącej zmian klimatu w New Delhi (gdzie właśnie zanotowano opady śniegu) apeluje do polityków, aby rozpoczęto długofalowe działania w celu zmniejszenia zachodzącego właśnie procesu klimatycznego. Tymczasem w centrum klimatycznym w Szkocji kilka czujników położonych na Oceanie Atlantyckim wskazuje obniżenie temperatury oceanu o 13 °C. W międzyczasie w Tokio zaczyna padać grad wielkości grejpfrutów, astronauci ze stacji kosmicznej zauważają ogromne skupiska chmur nad Ziemią, przez Nowy Jork przelatują uciekające na południe stada ptaków, Los Angeles zostaje zniszczone przez tornada. Naukowcy z państwowego instytutu wyjaśniają, że anomalie pogodowe występują na całym świecie i cały czas się nasilają. Ma na to wpływ Prąd Północnoatlantycki, który został zmieniony przez wpłynięcie zbyt dużej ilości słodkiej wody z topniejących lodowców. W Europie następują bardzo duże opady śniegu, wojskowe śmigłowce lecące ewakuować królową brytyjską zamarzają podczas lotu. Nowy Jork zostaje zalany przez ocean. Jack Hall proponuje władzom (w tym prezydentowi USA) ewakuowanie środkowo-północnych stanów USA na południe m.in. na Florydę, do Teksasu i Meksyku. Dla mieszkańców północnych stanów jest już za późno, mieli pozostać w domu i schronić się przed nadciągającą nawałnicą. W końcu następuje nawałnica, z kształtu przypominająca cyklon tropikalny, w której w samym środku zimne powietrze z górnych warstw atmosfery bardzo szybko zstępuje na ziemię zamrażając wszystko (obniżenie temperatury następuje z prędkością 10 °C na sekundę). Po nawałnicy następuje nowa epoka lodowcowa.

</doc>
<doc id="620952" url="https://pl.wikipedia.org/wiki?curid=620952" title="Wygoda (powiat gostyński)">
Wygoda (powiat gostyński)

Wygoda – wieś w Polsce położona w województwie wielkopolskim, w powiecie gostyńskim, w gminie Borek Wielkopolski.
W okresie Wielkiego Księstwa Poznańskiego (1815-1848) miejscowość wzmiankowana jako folwark Wygoda należała do wsi mniejszych w ówczesnym pruskim powiecie Kröben (krobskim) w rejencji poznańskiej. Folwark Wygoda należał do okręgu gostyńskiego tego powiatu i stanowił część majątku Zalesie, którego właścicielem był wówczas (1846) Karol Stablewski. Według spisu urzędowego z 1837 roku folwark liczył 61 mieszkańców, którzy zamieszkiwali 3 dymy (domostwa).
W latach 1975–1998 miejscowość należała administracyjnie do województwa leszczyńskiego.

</doc>
<doc id="620953" url="https://pl.wikipedia.org/wiki?curid=620953" title="Helmuth Markov">
Helmuth Markov

Helmuth Markov (ur. 5 czerwca 1952 w Lipsku) – niemiecki polityk, inżynier i samorządowiec, w latach 1999–2009 deputowany do Parlamentu Europejskiego.
Życiorys.
W 1976 uzyskał dyplom inżyniera w Kijowskim Instytucie Politechnicznym, a osiem lat później stopień doktora nauk inżynieryjnych. Do 1990 pracował jako kierownik działu badań i rozwoju systemów elektrotechnicznych w przedsiębiorstwie LEW Hennigsdorf. Od 1973 należał do Socjalistycznej Partii Jedności Niemiec. Po upadku NRD kierował przedsiębiorstwami ELTESE oraz LE-W Warmwassersysteme.
W 1990 został wybrany do landtagu Brandenburgii. Reelekcję uzyskiwał w latach 1995 i 1999. Przewodniczył PDS w Brandenburgii (1994–1996). Od 1999 do 2009 sprawował przez dwie kadencje mandat posła do Parlamentu Europejskiego. Zasiadał w grupie Zjednoczonej Lewicy Europejskiej i Nordyckiej Zielonej Lewicy, od 2007 był przewodniczącym Komisji Handlu Międzynarodowego.
W 2009 został członkiem Bundesratu oraz wicepremierem i ministrem finansów w regionalnym rządzie w Brandenburgii. Od 2014 do 2016 był ministrem sprawiedliwości w gabinecie tego landu.

</doc>
<doc id="620954" url="https://pl.wikipedia.org/wiki?curid=620954" title="Peter">
Peter



</doc>
<doc id="620955" url="https://pl.wikipedia.org/wiki?curid=620955" title="Shambo">
Shambo



</doc>
<doc id="620956" url="https://pl.wikipedia.org/wiki?curid=620956" title="Doc">
Doc



</doc>
<doc id="620958" url="https://pl.wikipedia.org/wiki?curid=620958" title="Zawada (powiat gostyński)">
Zawada (powiat gostyński)

Zawada – wieś w Polsce położona w województwie wielkopolskim, w powiecie gostyńskim, w gminie Poniec.
Wieś położona była w 1580 roku w powiecie kościańskim województwa poznańskiego. W latach 1975–1998 miejscowość należała administracyjnie do województwa leszczyńskiego.
W miejscowości działała "Rolnicza Spółdzielnia Produkcyjna Zawada".

</doc>
<doc id="620960" url="https://pl.wikipedia.org/wiki?curid=620960" title="Siegmar">
Siegmar

Niemcy:
Osoby:
Zobacz też:

</doc>
<doc id="620961" url="https://pl.wikipedia.org/wiki?curid=620961" title="Tokaj (wino)">
Tokaj (wino)

 
Tokaj (węg. "tokaji" – z Tokaju) – białe deserowe wino węgierskie produkowane z podsuszonych winogron (cibeba) w regionie winiarskim Tokaj-Hegyalja (północno-wschodnie Węgry i południowo-wschodnia Słowacja).
Wina tokajskie są znane i cenione w całej Europie już od XV wieku. W Polsce nazywano je wówczas węgrzynami. Rozróżnia się dwa główne rodzaje tokaju: szamorodni, otrzymywany z moszczu tłoczonego z niesortowanych winogron i aszú – dosładzany wybranymi podsuszonymi winogronami.
Tokaj powstaje przede wszystkim z owoców szczepu furmint (nazywa się tak także lżejszą odmianę wina), który stanowi 70% uprawianych w rejonie winorośli. Pozostałe szczepy produkowane u podnóży Gór Tokajskich to: hárslevelű (ok. 30%), sárgamuskotály (żółty muscat), zéta (dawniej oremus - krzyżówka szczepów furmint i bouvier), kövérszőlő oraz kabar (krzyżówka szczepów hárslevelű i bouvier).
Do 2006 roku we francuskiej Alzacji wyrabiano wino ze szczepu pinot gris, także nazywane tokajem. Od 2007 roku wolno używać nazwy marki Tokaj tylko autoryzowanym producentom win z regionu Tokaj-Hegyalja, który znajduje się też na Słowacji (podział prowincji wyniknął z postanowień traktatu z Trianon). Słowackie wina Tokaj mogą korzystać z nazwy Tokajský na etykietach, jeśli są poddane węgierskiej kontroli jakości. Typowa roczna produkcja w całym regionie jest stosunkowo niewielka – ok. 10 mln litrów.
O znaczeniu tokaju dla węgierskiej kultury i tożsamości świadczy wzmianka o nim w węgierskim hymnie narodowym.
Smak.
Charakterystyczny smak i aromat win tokajskich wynika ze specyficznego klimatu charakteryzującego się upalnym latem, deszczową i mglistą jesienią oraz mroźną, słoneczną i suchą zimą, szczególnymi cechami wulkanicznej gleby oraz dzięki efektowi szlachetnego spleśnienia winogron (botrytyzacji – od nazwy pleśni "Botrytis cinerea"). Dodatkowo na smak wpływa przechowywanie dojrzewającego wina w niewielkich beczkach (130-220 l) w głębokich, wyrytych w ryolitowym tufie, chłodnych oraz bardzo starych piwnicach (600–700 lat), gdzie temperatura 10–12 °C oraz wilgotność 88-92% sprzyja powstawaniu innej szlachetnej pleśni ("Cladosporium cellare").

</doc>
<doc id="620962" url="https://pl.wikipedia.org/wiki?curid=620962" title="China">
China

Geografia.
Miejscowości w Stanach Zjednoczonych:
Gminy w Stanach Zjednoczonych:
Inne:

</doc>
<doc id="620963" url="https://pl.wikipedia.org/wiki?curid=620963" title="Vogg">
Vogg



</doc>
<doc id="620964" url="https://pl.wikipedia.org/wiki?curid=620964" title="Vitek">
Vitek



</doc>
<doc id="620966" url="https://pl.wikipedia.org/wiki?curid=620966" title="Blackheim">
Blackheim



</doc>
<doc id="620967" url="https://pl.wikipedia.org/wiki?curid=620967" title="Dead">
Dead



</doc>
<doc id="620970" url="https://pl.wikipedia.org/wiki?curid=620970" title="Nocturno Culto">
Nocturno Culto



</doc>
<doc id="620972" url="https://pl.wikipedia.org/wiki?curid=620972" title="Gabriele Zimmer">
Gabriele Zimmer

Gabriele (Gabi) Zimmer (ur. 7 maja 1955 w Berlinie) – niemiecka polityk, deputowana do Landtagu Turyngii (1990–2004), przewodnicząca PDS (2000–2003), eurodeputowana z ramienia Lewicy (VI, VII i VIII kadencji).
Życiorys.
W 1977 ukończyła studia z dziedziny romanistyki i rusycystyki na Uniwersytecie im. Karola Marksa w Lipsku, po czym podjęła pracę w przedsiębiorstwie VEB Jagd- und Sportwaffenwerk Ernst Thälmann w Suhl (fabryka broni myśliwskiej i sportowej im. Ernsta Thälmanna). Od 1981 do 1987 redagowała gazetę zakładową. W latach 1987–1989 należała do władz zakładowych enerdowskiej partii komunistycznej SED, do której wstąpiła w 1981. Od 1989 działała w Partii Demokratycznego Socjalizmu, w latach 1990–1998 była jej przewodniczącą w Turyngii.
Od 1990 do 2004 sprawowała mandat posłanki do landtagu Turyngii, gdzie była też przewodniczącą frakcji radnych PDS (1999–2000). Od 2000 do 2003 stała na czele tego ugrupowania. W wyborach do Parlamentu Europejskiego w 2004 uzyskała mandat deputowanej. W 2009 i w 2014 uzyskiwała reelekcję na kolejne kadencje. W 2012 po rezygnacji Lothara Bisky'ego została przewodniczącą grupy Zjednoczonej Lewicy Europejskiej – Nordyckiej Zielonej Lewicy, pozostając na tej funkcji również w VIII kadencji PE.

</doc>
<doc id="620973" url="https://pl.wikipedia.org/wiki?curid=620973" title="Les">
Les



</doc>
<doc id="620974" url="https://pl.wikipedia.org/wiki?curid=620974" title="Wody zawieszone">
Wody zawieszone

Wody zawieszone – wody tworzące w strefie aeracji lokalne zbiorowisko nad stropem soczewki utworów nieprzepuszczalnych, którego zasoby zmieniają się pod wpływem opadów i parowania.
Dzieli się na:
wody wolne i kapilarne.

</doc>
<doc id="620975" url="https://pl.wikipedia.org/wiki?curid=620975" title="Zombek">
Zombek



</doc>
<doc id="620976" url="https://pl.wikipedia.org/wiki?curid=620976" title="João Gilberto">
João Gilberto

João Gilberto Prado Pereira de Oliveira (ur. 10 czerwca 1931 w Juazeiro, zm. 6 lipca 2019 w Rio de Janeiro) – brazylijski piosenkarz, gitarzysta i kompozytor, współtwórca bossa novy.
Międzynarodową popularność zyskała piosenka "The Girl from Ipanema", wykonywana przez jego ówczesną żonę Astrud Gilberto wraz z nim i jazzmanem Stanem Getzem. Utwór znalazł się na albumie "Getz/Gilberto" (1964).
W 2005 został odznaczony brazylijskim Orderem Zasługi dla Kultury.
Życiorys.
João Gilberto Prado Pereira de Oliveira pochodził z rodziny zamożnego handlowca i był najmłodszym z sześciorga rodzeństwa. Szybko rozwinął zainteresowania muzyczne, w wieku 14 lat otrzymał pierwszą gitarę, a kilka lat później przeniósł się do Rio de Janeiro. Gilberto miał problemy z dostosowaniem się do zwyczajów zespołów muzycznych. Krótko mieszkał w kilku innych miastach, jednak w 1956 powrócił do Rio de Janeiro. Gilberto zyskał uznanie w oczach Toma Jobima i Viniciusa de Moraesa i w 1958 zrealizował pierwsze nagrania. W 1960 poślubił Astrud Weinert, szerzej znaną jako Astrud Gilberto. Od 1962 do 1980 roku mieszkał w Nowym Jorku (poza dwoma latami w Meksyku). Współpracował wówczas m.in. ze Stanem Getzem i Frankiem Sinatrą i otworzył drogę do nagrań w Stanach Zjednoczonych innym brazylijskim muzykom. Małżeństwo z Astrud się rozpadło i muzyk poślubił w 1968 Miúchę Buarque de Holanda, siostrę Chico Buarquego. Ich córką jest piosenkarka Bebel Gilberto. Po powrocie ze Stanów Zjednoczonych kontynuował karierę muzyczną, często współpracując z innymi brazylijskimi muzykami.
Muzyka.
Owocem poszukiwań muzycznych Gilberto był rytm bossa novy. João Gilberto wykształcił również charakterystyczny styl wykonawczy: cichy, delikatny i liriczny śpiew skontrastowany z synkopowanym rytmem na gitarze. Liczne kompozycje Gilberto osiągnęły status standardów, a styl utworów jest określany przez słuchaczy jako brazylijski. Twórczość Gilberto inspirowała również przedstawicieli nurtu tropicalia, np. Caetano Veloso i Gilberto Gila, z którymi współpracował w późniejszym okresie.

</doc>
<doc id="620977" url="https://pl.wikipedia.org/wiki?curid=620977" title="Bal-sagoth">
Bal-sagoth



</doc>
<doc id="620978" url="https://pl.wikipedia.org/wiki?curid=620978" title="Charles Montagu-Scott">
Charles Montagu-Scott

Charles William Henry Montagu-Scott KT (ur. 24 maja 1772 w Londynie, zm. 20 kwietnia 1819 w Lizbonie) – drugi syn (najstarszy, który przeżył dzieciństwo) Henry’ego Scotta, 3. księcia Buccleuch, oraz lady Elizabeth Montagu, córki 1. księcia Montagu.
Wykształcenie odebrał w Eton College i Christ Church w Oksfordzie. W latach 1793-1810 był członkiem Izby Gmin jako reprezentant okręgów Marlborough (1793-1796), Ludgershall (1796-1804), Mitchell (1805-1806) i ponownie Marlborough (1807-1810). W latach 1800-1802 Wielkim Mistrzem Wielkiej Loży Szkocji.
Po śmierci ojca w 1812 r. odziedziczył tytuły 4. księcia Buccleuch i 6. księcia Queensberry i zasiadł w Izbie Lordów. 22 maja tegoż roku otrzymał Order Ostu. Również od 1812 r. był kapitanem Królewskiej Kompanii Łuczników.
24 marca 1795 r. w Grosvenor Square w Londynie, Charles poślubił Harriet Katherine Townshend (29 listopada 1773 – 24 sierpnia 1814), córkę Thomasa Townshenda, 1. wicehrabiego Sydney, i Elisbaeth Powys. Charles i Harriet mieli razem 3 synów i 4 córki:
Książę Buccleuch zmarł w Portugalii i został pochowany w Warkton.

</doc>
<doc id="620979" url="https://pl.wikipedia.org/wiki?curid=620979" title="Bal Sagoth">
Bal Sagoth



</doc>
<doc id="620980" url="https://pl.wikipedia.org/wiki?curid=620980" title="Polski Fiat 508 Łazik">
Polski Fiat 508 Łazik

Polski Fiat 508 III/W Łazik – polski samochód osobowo-terenowy zaprojektowany i skonstruowany w 1935 roku w Biurze Studiów PZInż przez inż. M. Świerczyńskiego (przy udziale inż. T. Tańskiego) z przeznaczeniem dla Wojska Polskiego. Samochód ten konstrukcyjnie wywodził się z cywilnego samochodu osobowego Polski Fiat 508 III Junak. Produkcję samochodu 508 III/W Łazik rozpoczęto w 1936 roku, a pierwsze pojazdy dla wojska dostarczono w 1937 roku. Ogółem w latach 1936 – 1939 zbudowano około 1500 sztuk łazików.
Konstrukcja pojazdu.
Pojazd posiadał otwarte nadwozie umożliwiające szybkie zajęcie w nim miejsca oraz opuszczenie go. W razie niepogody mogło być osłaniane brezentowym dachem. Nadwozie miało konstrukcję stalową opartą na drewnianym szkielecie. Z przodu pojazdu znajdował się silnik zaś z tyłu kufer bagażowy lub skrzynia ładunkowa. Szyba przednia mogła być opuszczona w celu prowadzenia z pojazdu ognia. Wnętrze posiadało uchwyty na broń, torbę na granaty i inne udogodnienia. Ponadto w niektórych egzemplarzach montowano uzbrojenie, najczęściej był to karabin maszynowy wz. 28.
Pojazd posiadał terenowe ogumienie, blokadę mechanizmu różnicowego i terenowe przełożenia przekładni głównej a czasem też skrzyni biegów. Niektóre pojazdy posiadały reduktor. Łazik posiadał jedną oś napędową.
Oprócz wersji osobowej istniały też modele pick-up służące głównie jako lekkie sanitarki.

</doc>
<doc id="620988" url="https://pl.wikipedia.org/wiki?curid=620988" title="Ed O’Bannon">
Ed O’Bannon

Edward Charles O’Bannon Jr. (ur. 14 sierpnia 1972 w Los Angeles) – amerykański koszykarz, występujący na pozycji silnego skrzydłowego.
W 1990 wystąpił w meczu gwiazd amerykańskich szkół średnich - McDonald’s All-American.
Edward jest starszym bratem Charlesa O’Bannona. Był członkiem uniwersyteckiej drużyny UCLA. Razem ze swoim bratem grali w parze, co doprowadziło ich do mistrzostwa, a Edwardowi przypadł tytuł najlepszego zawodnika turnieju finałowego (NCAA Tournament MOP). Z nr 9. został wybrany w pierwszej rundzie draftu przez zespół New Jersey Nets. Po roku gry przeniósł się do innego klubu występującego w NBA – Dallas Mavericks.
Zawiedziony brakiem sukcesów postanowił sprawdzić swoje umiejętności w lidze CBA. Następnie występował na europejskich parkietach we Włoszech, Hiszpanii i Grecji. Szczęścia próbował także w lidze argentyńskiej. W sezonie 2000/2001 występował w lidze ABA w zespole Los Angeles Stars. Zdobywał w meczach po kilkadziesiąt punktów, a także miał tyle zbiórek.
W sezonie 2001/2002 trafił do Anwilu Włocławek, następny sezon spędził w warszawskiej Polonii. Ostatni sezon w swojej karierze 2003/2004 zagrał w Astorii Bydgoszcz.

</doc>
<doc id="620999" url="https://pl.wikipedia.org/wiki?curid=620999" title="Hurt">
Hurt



</doc>
<doc id="621000" url="https://pl.wikipedia.org/wiki?curid=621000" title="Antonius Sanderus">
Antonius Sanderus

Antoon Sanderus (ur. 15 września 1586 w Antwerpii, zm. 10 stycznia lub 16 stycznia 1664 w opactwie Affligem) – flamandzki historyk, filolog i teolog.
Życiorys.
Sanderus studiował teologię w Leuven i Douai. Po przyjęciu święceń kapłańskich podjął służbę duszpasterza w Oosteeklo. Był ideowym przeciwnikiem anabaptystów z Flandrii.
Jako pisarz używał zlatynizowanej formy nazwiska: Antonius Sanderus. Jego najwybitniejszym dziełem była bogato ilustrowana "Flandria Illustrata" (pierwsze wydanie w Kolonii, 1641-1644). Za życia autora opublikowano dwie jego książki, reszta pozostała nieukończona. Te wydane zawierały opis i historię wielu flamandzkich miejscowości.
Innym dziełem autorstwa Sanderusa były hagiografie: "Hagiologium Flandriae sive de sanctis eius provinciae" (pierwsze wydanie: Antwerpia, 1625); poemat Peter Paul Rubens (wrzesień 1621); oraz spis manuskryptów z różnych bibliotek "Bibliotheca belgica manuscripta" (wydane w Lille, 1641-1643), a także historia brabanckich obiektów sakralnych i opactw "Chorographia sacra Brabantiae" (Bruksela, 1659).

</doc>
<doc id="621002" url="https://pl.wikipedia.org/wiki?curid=621002" title="Andrzej Stockinger">
Andrzej Stockinger

Andrzej Stockinger (ur. 27 lutego 1928 w Warszawie, zm. 13 sierpnia 1993 tamże) – polski aktor i piosenkarz.
Życiorys.
W czasie II wojny światowej był więźniem obozu koncentracyjnego Stutthof. Po wojnie rozpoczął studia na Wydziale Lekarskim Uniwersytetu Marii Curie-Skłodowskiej w Lublinie. W 1949 przerwał studia medyczne i zaangażował się do chóru lubelskiego Teatru Muzycznego. 22 listopada tego roku zadebiutował w roli Literata w spektaklu "Romans z wodewilu" Władysława Krzemińskiego (w reż. Kazimierza Dembowskiego) na scenie Teatru Muzycznego w Lublinie. W 1960 zdał aktorski egzamin eksternistyczny.
Występował na deskach scen warszawskich: Teatru Domu Wojska Polskiego (1950−1951), Estrady Stołecznej (1951−1955) Teatru Buffo (1956−1958), Teatru Syrena (1958−1964), Teatru Komedia (1964−1973), Teatru Rozmaitości (1973−1979) oraz Teatru Współczesnego (1979−1990).
Śpiewał w zespole muzycznym Czwórka Szacha. Występował w kabarecie Jerzego Dobrowolskiego „Owca”.
Był znany z wykonania piosenki "Zła zima" na podstawie wiersza Marii Konopnickiej. Często występował na Festiwalu Piosenki Żołnierskiej w Kołobrzegu. Występował na Festiwalu Piosenki Radzieckiej w Zielonej Górze.
Zmarł 13 sierpnia 1993 w Warszawie i został pochowany na cmentarzu Bródnowskim (kwatera 38 H-4-6).
Życie prywatne.
Był mężem piosenkarki Barbary Gospodarczyk (ps. Barska) (znanej z zespołu Siostry Triola), ojcem Tomasza Stockingera, również aktora, i Katarzyny, śpiewaczki operetki.

</doc>
<doc id="621003" url="https://pl.wikipedia.org/wiki?curid=621003" title="S.S.">
S.S.



</doc>
<doc id="621006" url="https://pl.wikipedia.org/wiki?curid=621006" title="Bobrowiec (Tatry)">
Bobrowiec (Tatry)

Bobrowiec (słow. "Bobrovec") – samodzielny masyw górski na granicy polsko-słowackiej, wznoszący się ponad Doliną Chochołowską, Doliną Juraniową i Doliną Bobrowiecką Orawską w Tatrach Zachodnich.
Topografia.
Znajduje się w bocznej północnej grani Wołowca. Szczyt, również nazywany Bobrowcem, osiąga wysokość 1665 m (według dawniejszych pomiarów 1664 m lub 1663 m). Od położonego na południe Grzesia oddzielony jest głęboką i szeroką Bobrowiecką Przełęczą (1356 m). Z przełęczy tej do Doliny Chochołowskiej spada duży i szeroki Bobrowiecki Żleb. Od wznoszącego się po północnej stronie Parzątczaka (1486 m) masyw Bobrowca odgraniczony jest Juraniową Przełęczą (1376 m). Od szczytu ciągnie się na wschód, potem zakręcający na północny wschód ok. 2 km długości grzbiet z drugim, słabo wyodrębnionym wierzchołkiem zwanym Hrubasem. Grzbiet opadający na Bobrowiecką Przełęcz kulminuje natomiast w Jamborowym Wierchu. Od Jamborowego Wierchu odchodzi w zachodnim kierunku boczna odnoga Jambory oddzielająca Dolinę Bobrowiecką od Doliny Juraniowej.
Na północną stronę, do doliny Głębowiec (odnoga Doliny Chochołowskiej) opada z masywu Bobrowca kilka żlebów, w kierunku od zachodu na wschód są to: Dwojakowy Żleb, Ciemny Żleb, Skrajniak. Na południową stronę, do Polany Chochołowskiej opadają 2 żleby: Jasiorów Żleb i Skorusi Żleb.
Geologia i przyroda.
Zbudowany jest z dolomitów triasowych należących do serii reglowej dolnej. We wschodnim grzbiecie występują liczne, zwietrzałe dolomitowo-wapienne turnie i skały. Największa ich grupa w stoku nad Polaną Chochołowską to Mnichy Chochołowskie. Z większych warto wymienić jeszcze Wielkie Turnie, turnię Olejarnia i Zawiesistą. Dolna część stoków w wielu miejscach tworzy niemal pionowe ściany – to efekt działalności Chochołowskiego Potoku. W masywie Bobrowca znajdują się liczne jaskinie, w tym Szczelina Chochołowska – największa jaskinia Doliny Chochołowskiej.
Partie szczytowe porośnięte są niską murawą lub kosówką. Masyw porasta bogata flora roślin wapieniolubnych, dawniej w lasach Bobrowca utrzymywały się także niedźwiedzie. Ma tu swoje naturalne stanowisko bardzo rzadka w Polsce sosna drzewokosa.
Historia.
Bobrowiec ma za sobą, podobnie jak wiele innych miejsc w Tatrach, przeszłość górniczą. W jego zachodnich stokach w latach 1808–1850 działały dwie kopalnie niskoprocentowych rud żelaza: zakopiańska kopalnia Bobrowiec i orawska kopalnia Jambor. Do zwożenia tej rudy wykonano 2 drogi na Bobrowiecką Przełęcz; jedną z Doliny Chochołowskiej, drugą z Doliny Bobrowieckiej. Nazwa góry pochodzi od miejscowości Bobrów na Orawie. Dawniej Bobrowiec nazywany był też Jamburowym Wierchem. Góra była także od dawna wypasana, po stronie polskiej wchodziła w skład Hali Chochołowskiej i Hali Jaworzyna pod Furkaską. Już dokumenty z 1615 roku wspominają o Bobrowcu jako o pastwisku, a z 1796 r. jako o górze.
Z całego masywu Bobrowca szerokie widoki. Jak podaje Józef Nyka (1998), "„z pokrytego kosówką wierzchołka roztacza się rzadkiej piękności panorama – na Tatry Orawskie oraz otoczenie Doliny Chochołowskiej, której topografię można przestudiować w każdym szczególe”". Zielony szlak turystyczny z Umarłej Przełęczy przez Juraniową Przełęcz i szczyt Bobrowca na Bobrowiecką Przełęcz został zlikwidowany przez TANAP w czerwcu 2008 r.

</doc>
<doc id="621008" url="https://pl.wikipedia.org/wiki?curid=621008" title="Saimon">
Saimon



</doc>
<doc id="621012" url="https://pl.wikipedia.org/wiki?curid=621012" title="Amerykanie pochodzenia francuskiego">
Amerykanie pochodzenia francuskiego

Francuzi w Stanach Zjednoczonych Ameryki / francuscy Amerykanie (, ) – mieszkańcy i obywatele USA pochodzący od francuskich imigrantów. Wiele francusko-amerykańskich rodzin nie przybyło bezpośrednio z Francji, lecz pochodzą one od osadników z francuskich kolonii w Nowym Świecie z wieków XVII i XVIII, którzy dopiero później przenieśli się do Stanów, bądź stali się ich mieszkańcami po włączeniu do Unii swoich terenów. Szacuje się, że ok. 13 milionów mieszkańców USA jest pochodzenia francuskiego, 1,7 mln z nich mówi w języku przodków w swoim domu rodzinnym. 400 tys. z nich posługuje się francuskim kreolskim.
Społeczności francusko-amerykańskie.
Według spisu powszechnego z roku 2000 ludność pochodzenia francuskiego bądź francusko-kanadyjskiego przekraczała 10% ogółu populacji w 7 stanach USA:
Udział w ogóle populacji stanów na terenie dawnych kolonii francuskich: 
Inne stany z dużym udziałem ludności pochodzenia francuskiego:
Łączny udział Amerykanów francuskiego lub francusko-kanadyjskiego pochodzenia w ogóle populacji kraju wynosi 5,3%.
Liczba francuskich Amerykanów w niektórych stanach:
Francuskie nazwy mają stolice 4 stanów: Baton Rouge; Des Moines; Juneau i Montpelier.

</doc>
<doc id="621014" url="https://pl.wikipedia.org/wiki?curid=621014" title="Hurt (utwór Nine Inch Nails)">
Hurt (utwór Nine Inch Nails)

Hurt – ballada rockowa autorstwa Trenta Reznora, pochodząca z płyty "The Downward Spiral" wydanej przez zespół Nine Inch Nails. Piosenka nigdy nie została wydana jako komercyjny singel, ale w 1995 umieszczono ją na promocyjnej płycie "Halo Ten".
Wersja Johnny’ego Casha.
Utwór ten był wykonywany także przez innych artystów. Śpiewali go między innymi David Bowie, Tori Amos, Sevendust, czy nawet w wersji chóralnej – zespół Gregorian, lecz najbardziej znaną wersją tego utworu jest wersja Johnny’ego Casha.
Piosenka została „podsunięta” Cashowi przez Ricka Rubina, producenta płyty Casha "" i przyjaciela Reznora.
Reżyserem teledysku Casha był Mark Romanek, który wcześniej współpracował z zespołami i artystami takimi jak U2, Michael Jackson i Madonna oraz Nine Inch Nails („Closer”). Część zdjęć do wideoklipu zrobiona była w zamkniętym od lat „House of Cash Museum”, w którym niektóre z eksponatów zostały wcześniej zniszczone w czasie powodzi.

</doc>
<doc id="621017" url="https://pl.wikipedia.org/wiki?curid=621017" title="Język vai">
Język vai

Język vai – język nigero-kongijski z grupy mande, używany głównie na terytorium Liberii. Jako jeden z niewielu języków Czarnej Afryki rozwinął własny system pisma. Autorem pisma vai, stworzonego na początku XIX wieku, był Duala Bukare.

</doc>
<doc id="621019" url="https://pl.wikipedia.org/wiki?curid=621019" title="Język diula">
Język diula

Język diula – język nigero-kongijski z grupy mande, używany głównie na terytorium Mali. W wyniku zdominowania przez posługujących się nim handlarzy rynków Wybrzeża Kości Słoniowej i Burkina Faso, rozprzestrzenił się także i na te państwa. Tworzy kontinuum językowe z językiem bambara i językiem malinke. 

</doc>
<doc id="621021" url="https://pl.wikipedia.org/wiki?curid=621021" title="Język bambara">
Język bambara

Język bambara (bamanankan) – język nigero-kongijski z grupy mande, używany głównie na terytorium Republiki Mali. Liczba mówiących wynosi około 2,7 miliona, dalsze cztery miliony używają języka bambara jako języka wehikularnego.
Typowy szyk zdania dla języka bambara to SOV. Jest językiem tonalnym z zaledwie dwoma tonami: niskim/środkowym i wysokim. Najbliżej spokrewnionymi językami są diula i malinke, tworzące z językiem bambara kontinuum językowe. Maurice Delafosse sklasyfikował je jako jeden język, który nazwał mandingo.
W latach sześćdziesiątych XX wieku do zapisu bambara przystosowano alfabet łaciński z dodatkowymi znakami è oraz ò. Obecnie w to miejsce używane są litery ɛ i ɔ, a także ɲ zamiast ny oraz ŋ zamiast ng oraz nk. 
Ma własny alfabet zwany N’Ko (ߒߞߏ), utworzony na podstawie pisma arabskiego.

</doc>
<doc id="621023" url="https://pl.wikipedia.org/wiki?curid=621023" title="Język soninke">
Język soninke

Język soninke – język nigero-kongijski z grupy mande, używany przez lud Soninke w Afryce Zachodniej, głównie na terytorium Republiki Mali, mniejsze skupiska występują też na terytorium Wybrzeża Kości Słoniowej, Gambii, Gwinei, Gwinei Bissau, Mauretanii i Senegalu. Liczba mówiących wynosi około 1 miliona.

</doc>
<doc id="621024" url="https://pl.wikipedia.org/wiki?curid=621024" title="Franciszek Ferdynand">
Franciszek Ferdynand



</doc>
<doc id="621029" url="https://pl.wikipedia.org/wiki?curid=621029" title="The Best of Queen">
The Best of Queen

The Best of Queen – album kompilacyjny z największymi przebojami zespołu Queen do 1980 roku.
Krótki opis.
Album został wydany przez polską firmę Tonpress na licencji EMI w limitowanej serii 50 000 egzemplarzy. Zdjęcie na okładce zostało zrobione w Montreux w Szwajcarii. Była to pierwsza w historii zespołu płyta kompilacyjna.
Lista utworów.
Strona pierwsza:
Strona druga:

</doc>
<doc id="621032" url="https://pl.wikipedia.org/wiki?curid=621032" title="Beata Ścibakówna">
Beata Ścibakówna

Beata Ścibakówna, właściwie Beata Lucyna Ścibak-Englert (ur. 28 kwietnia 1968 w Zamościu) – polska aktorka teatralna, telewizyjna i filmowa.
Życiorys.
Wczesne lata.
Urodziła się w Zamościu, jest córką laborantki i dyrektora transportu w zakładach mięsnych. Ma młodszego o sześć lat brata.
W 1992 została absolwentką Państwowej Wyższej Szkoły Teatralnej w Warszawie.
Kariera.
W 1990, jeszcze jako studentka, debiutowała na scenie w roli Zosi w sztuce Adama Mickiewicza "Pan Tadeusz" w reżyserii Jana Englerta. W latach 1992–1997 grała w Teatrze Powszechnym w Warszawie. W 1997 związała się z Teatrem Narodowym. Współpracowała też z teatrami warszawskimi: Komedia, Bajka, Polonia i Syrena. Za rolę Klary w "Ślubach panieńskich" Fredry w reż. Andrzeja Łapickiego została wyróżniona na Opolskich Konfrontacjach Teatralnych „Klasyka Polska” w Opolu (1995).
W 1992 trafiła na duży ekran w dramacie psychologicznym Roberta Glińskiego "Wszystko, co najważniejsze". Potem pojawiła się jako sekretarka w komedii sensacyjnej Jana Łomnickiego "Wielka wsypa" (1992) i dramacie psychologicznym Krystyny Jandy "Pestka" (1995). Wystąpiła w roli dziennikarki w komedii Jacka Bromskiego "Dzieci i ryby" (1997), a w serialu Jerzego Gruzy "Czterdziestolatek. 20 lat później" (1993) w roli pielęgniarki.
W telenoweli Polsat "Samo życie" była lekarką kardiologiem, w serialu medyczno-obyczajowym TVP2 "Na dobre i na złe" grała ostrą ordynator oddziału internistycznego dr Orlicką, a w serialu TVN "Diagnoza" wystąpiła jako anestezjolog.
Często grywała także czarne charaktery, w tym w serialu TVP2 "Radio Romans" oraz w serialu "Linia życia" w roli żony biznesmena, która zrealizuje wszystko, co sobie zamierzy. Zagrała w dramacie sensacyjnym Ryszarda Bugajskiego "Układ zamknięty" (2013) u boku Janusza Gajosa i Kazimierza Kaczora. W serialu Polsatu "Skazane" Łukasza Jaworskiego wcieliła się w matkę, która zadenuncjowała syna narkomana.
Jesienią 2008 wystąpiła w trzeciej edycji programu TVP2 "Gwiazdy tańczą na lodzie". Jej partnerem tanecznym był Radek Dostál, z którym zajęła czwarte miejsce.
Nagrody i odznaczenia.
W 2005 została odznaczona Srebrnym Krzyżem Zasługi, a w 2017 Złotym Krzyżem Zasługi. W 2016 otrzymała nagrodę aktorską za rolę kobiecą podczas XVI Festiwalu Teatru Polskiego Radia i Teatru Telewizji Polskiej „Dwa Teatry” (za rolę Elwiry w spektaklu "Mąż i żona" w reż. Jana Englerta).
Życie prywatne.
Jest żoną aktora Jana Englerta. Poznali się, kiedy Englert był rektorem i wykładowcą Akademii Teatralnej, a Ścibakówna jego studentką. Mają córkę Helenę (ur. 16 czerwca 2000).

</doc>
<doc id="621034" url="https://pl.wikipedia.org/wiki?curid=621034" title="Kalmary">
Kalmary



</doc>
<doc id="621037" url="https://pl.wikipedia.org/wiki?curid=621037" title="Back Chat">
Back Chat

Back Chat – piosenka brytyjskiego zespołu Queen wydana w 1982 roku na singlu, który promował album "Hot Space" (1982). Utwór napisał John Deacon. Kompozycja jest w stylu funk oraz soul. Singel z piosenką dotarł do 40. pozycji głównej brytyjskiej listy przebojów UK Singles Chart.
Po dyskusji przeprowadzonej między członkami zespołu Queen w utworze umieszczono partię gitarowego solo, mimo że w innych piosenkach z tej płyty elementów rockowych jest bardzo mało.
Tytuł utworu (amerykańska odmiana jęz. angielskiego: "backtalk") oznacza kłótnię dwóch osób (pyskówkę).
Podczas koncertów grupy Queen utwór „Back Chat” wykonywany był w wersji ostrzejszej i szybszej – np. tej wydanej na albumie "Queen on Fire – Live at the Bowl" (2004).
Wydania.
Singiel wydano na płytach winylowych 7″ (krótsze wersje utworów) i 12″ (dłuższe wersje). Na stronie B singla znalazła się piosenka „Staying Power” (w Japonii „Las Palabras de Amor”).

</doc>
<doc id="621039" url="https://pl.wikipedia.org/wiki?curid=621039" title="Lyudmila Georgievna Karachkina">
Lyudmila Georgievna Karachkina



</doc>
<doc id="621040" url="https://pl.wikipedia.org/wiki?curid=621040" title="Beata Ścibak-Englert">
Beata Ścibak-Englert



</doc>
<doc id="621042" url="https://pl.wikipedia.org/wiki?curid=621042" title="Scyliorhinus stellaris">
Scyliorhinus stellaris



</doc>
<doc id="621043" url="https://pl.wikipedia.org/wiki?curid=621043" title="X-Seed 4000">
X-Seed 4000

X-Seed 4000 – najwyższy budynek, jaki kiedykolwiek zaprojektowano w historii świata. 
Obiekt miałby mieć 4 kilometry wysokości, 6 kilometrów średnicy przy podstawie, a 800 pięter mogłoby pomieścić od 500 tysięcy do miliona mieszkańców. Został zaprojektowany dla Tokio przez firmę Taisei Construction Corporation jako futurystyczne środowisko łączące ultranowoczesny styl życia z kontaktem z przyrodą. X-Seed 4000 musiałby w stopniu większym, niż jakikolwiek konwencjonalny wieżowiec, chronić znajdujących się w środku ludzi przed zmianami ciśnienia i warunkami atmosferycznymi. Projekt zakłada użycie energii słonecznej do utrzymania stałych warunków środowiskowych wewnątrz budowli.
Położenie na morzu oraz kształt przypominający górę Fudżi (wulkan, symbol i najwyższy szczyt Japonii), to cechy wyróżniające obiekt spośród innych podobnych wizji. Góra Fudżi ma 3776 metrów wysokości, byłaby zatem niższa od wieżowca o ponad 200 m. Szacuje się, że koszt budowy mógłby wynieść od 300 do 900 miliardów dolarów USA (wartość w roku 2006).

</doc>
<doc id="621049" url="https://pl.wikipedia.org/wiki?curid=621049" title="Łagiewniki (województwo mazowieckie)">
Łagiewniki (województwo mazowieckie)

Łagiewniki – wieś w Polsce położona w województwie mazowieckim, w powiecie płockim, w gminie Bodzanów.
Prywatna wieś szlachecka, położona była w drugiej połowie XVI wieku w powiecie płockim województwa płockiego. W latach 1975–1998 miejscowość administracyjnie należała do województwa płockiego.

</doc>
<doc id="621051" url="https://pl.wikipedia.org/wiki?curid=621051" title="Ludmiła Karaczkina">
Ludmiła Karaczkina

Ludmiła Georgijewna Karaczkina (ros. "Людмила Георгиевна Карачкина", ukr. "Людмила Георгіївна Карачкіна", ur. w 1948 r.) – rosyjska (lub ukraińska) astronom, pracuje w Instytucie Astronomii Teoretycznej i w Krymskim Obserwatorium Astrofizycznym. W latach 1978–1990 odkryła 130 planetoid (121 samodzielnie oraz 9 wspólnie z innymi astronomami). Do jej odkryć należą m.in. (5324) Lyapunov w Grupie Amora i (3063) Makhaon wśród Trojańczyków. Współpracowała z Ludmiłą Żurawlową.
Ma dwie córki – Maszę i Renatę.
W uznaniu jej pracy jedną z planetoid nazwano (8019) Karachkina.

</doc>
<doc id="621054" url="https://pl.wikipedia.org/wiki?curid=621054" title="Corps de balet">
Corps de balet



</doc>
<doc id="621056" url="https://pl.wikipedia.org/wiki?curid=621056" title="Spike Jonze">
Spike Jonze

Spike Jonze, właśc. Adam Spiegel (ur. 22 października 1969 w Rockville w stanie Maryland) – amerykański reżyser i producent filmowy oraz autor teledysków, epizodycznie aktor.
W latach 1999–2003 był mężem Sofii Coppoli.
Kariera.
Karierę filmową zaczynał od kręcenia reklam i teledysków, wcześniej współpracował z pismami poświęconymi sportom ekstremalnym. Jego pseudonim jest ironicznym hołdem złożonym muzykowi i komikowi z lat 40., Spike’owi Jonesowi. Realizował teledyski takich gwiazd jak Beastie Boys, Weezer, R.E.M., Björk, The Chemical Brothers czy Sonic Youth. Nie porzucił tego gatunku filmowego nawet po sukcesie wyreżyserowanych przez niego dzieł pełnometrażowych. W 2000 zrealizował m.in. ekstrawagancki obraz do piosenki Fatboy Slima "Weapon of Choice", z tańczącym Christopherem Walkenem w roli głównej.
Z kina jest znany dzięki dwóm filmom stworzonym we współpracy ze scenarzystą Charlie Kaufmanem – "Być jak John Malkovich" i "Adaptacja". W pierwszym z nich, eksperymentalnej komedii, John Malkovich pastiszowo zagrał samego siebie. Bohaterem drugiego jest scenarzysta o nazwisku Charlie Kaufman (Nicolas Cage), zmagający się z niemocą twórczą i pracujący nad adaptacją książki Susan Orlean. Scenariusz (realnego) Kaufmana również został oparty na powieści Susan Orlean. Za "Być jak John Malkovich" Jonze nominowano do Oscara (reżyseria). Dostał Oscara za najlepszy scenariusz oryginalny za film Ona.
Jest także producentem "Jackass", serii programów zrealizowanych na zlecenie MTV.

</doc>
<doc id="621057" url="https://pl.wikipedia.org/wiki?curid=621057" title="Konstancja Bretońska">
Konstancja Bretońska

Konstancja Bretońska (ur. ok. 1161, zm. 5 września 1201 w Nantes) – księżna Bretanii w latach 1166-1201 i hrabina Richmond w latach 1171-1201. Jedyne dziecko Conana IV, księcia Bretanii i hrabiego Richmond, oraz jego żony Małgorzaty, córki Henryka Szkockiego, 3. hrabiego Huntington (wnuczki króla Dawida I Świętego).
W 1181 r. Konstancja poślubiła Godfryda Plantageneta (23 września 1158 - 19 sierpnia 1186), czwartego syna króla Anglii Henryka II Plantageneta i Eleonory Akwitańskiej, córki Wilhelma X Świętego, księcia Akwitanii. Godfryd poprzez to małżeństwo został księciem Bretanii i sprawnie rządził księstwem aż do swojej śmierci. Zmarł w 1186 r. Konstancja dalej rządziła już sama Bretanią, w 1196 r. abdykowała na rzecz swojego syna Artura.
Król Henryk jednak zmusił ją w 1188 r. do poślubienia Ranulpha de Blondeville, 4. hrabiego Chester (1172 - 1232), syna Hugh de Kevelioc, 3. hrabiego Chester, i Bertrady, córki Szymona III de Montfort. Małżeństwo to nie było pomyślne – w 1198 r. Ranulf uwięził żonę w Pontorson lub w Teillay, czym wzniecił rebelię w całej Bretanii. Konstancja została ostatecznie uwolniona, a drugie małżeństwo anulowane.
Konstancja wyszła za mąż po raz trzeci, tym razem za Gwidona z Thouars (zm. 13 kwietnia 1213). Zmarła na trąd w 1201 r. i została pochowana w Villeneuve Abbey.
Potomstwo.
Konstancja i Godfryd mieli razem syna i trzy córki:
Konstancja i Gwidon mieli razem trzy córki:

</doc>
<doc id="621059" url="https://pl.wikipedia.org/wiki?curid=621059" title="Kontinuum dialektalne">
Kontinuum dialektalne

Kontinuum dialektalne, kontinuum językowe – grupa blisko spokrewnionych bytów językowych, których formy przenikają się nawzajem, uniemożliwiając nakreślenie ostrych granic językowych. Istnieją różne kryteria kontinuum, m.in. geograficzne, na które składają się dialekty różnych miast i wsi, socjalne, gdzie dialekt zależy od warstwy społecznej (przykładowo na Jamajce).

</doc>
<doc id="621061" url="https://pl.wikipedia.org/wiki?curid=621061" title="Kontinuum dialektyczne">
Kontinuum dialektyczne



</doc>
<doc id="621062" url="https://pl.wikipedia.org/wiki?curid=621062" title="Gwiazda Afryki">
Gwiazda Afryki

Gwiazda Afryki () – gwiazda Wspólnoty Brytyjskiej przyznawana za udział w II wojnie światowej w Afryce, zaliczana do medali kampanii brytyjskich.
Zasady nadawania.
Gwiazda była nadawana za minimum jeden dzień służby w działaniach bojowych na obszarze Afryki pomiędzy 10 czerwca 1940 a 12 maja 1943.
Służba morska na Morzu Śródziemnym i na Malcie również upoważniała do jej otrzymania.
Klamry.
Na wstążce umieszczona jest klamra z napisem "8th ARMY".
Na baretce umieszczona jest pozłacana arabska cyfra "8".
Na wstążce umieszczona jest klamra z napisem "1st ARMY".
Na baretce umieszczona jest pozłacana arabska cyfra "1".
Na baretce umieszczona jest srebrna rozeta w kształcie róży heraldycznej.
Opis.
Sześcioramienna gwiazda z brązu o wysokości 44 mm i szerokości 38 mm.
W centrum znajduje się okrągła tarcza z monogramem królewskim "GRI VI" i królewską koroną. W otoku napis: "The Africa Star"
Wstążka była opracowana przez Króla Jerzego VI.
Pas koloru płowożółtego reprezentuje piasek pustyni, ciemny błękit – Royal Navy, czerwony – armię brytyjską i jasnoniebieski – Royal Air Force.

</doc>
<doc id="621064" url="https://pl.wikipedia.org/wiki?curid=621064" title="Kontinuum lingwistyczne">
Kontinuum lingwistyczne



</doc>
<doc id="621065" url="https://pl.wikipedia.org/wiki?curid=621065" title="Kontinuum dialektów">
Kontinuum dialektów



</doc>
<doc id="621066" url="https://pl.wikipedia.org/wiki?curid=621066" title="Kontinuum języków">
Kontinuum języków



</doc>
<doc id="621068" url="https://pl.wikipedia.org/wiki?curid=621068" title="Laureatki Nagrody Nobla">
Laureatki Nagrody Nobla

Nagroda Nobla przyznawana jest rokrocznie w pięciu kategoriach: fizyki, chemii, fizjologii i medycyny, literatury oraz za działania na rzecz światowego pokoju. Nagroda ustanowiona została testamentem szwedzkiego przemysłowca i wynalazcy dynamitu, Alfreda Nobla. Od 1969 roku przyznawana jest przez Szwedzki Bank Narodowy Nagroda im. Alfreda Nobla w dziedzinie ekonomii. Ceremonia rozdania wyróżnień odbywa się 10 grudnia, w rocznicę śmierci fundatora, od 1934 roku uroczystość odbywa się w budynku Filharmonii Sztokholmskiej, zaś od 1902 roku nagroda wręczana jest przez króla Szwecji. Wyjątek stanowi Pokojowa Nagroda Nobla, która zgodnie z wolą fundatora przyznawana jest, jako jedyna, przez gremium spoza Szwecji – Norweski Komitet Noblowski i wręczana jest w Oslo przez norweską parę królewską. Każdy laureat otrzymuje pamiątkowy medal, dyplom oraz nagrodę pieniężną, której wysokość ustalana jest przez Fundację Nobla i w 2020 wyniosła 10 mln koron szwedzkich.
Lista laureatek.
Poniższa lista kobiet nagrodzonych Nagrodą Nobla obejmuje 61 nazwisk kobiet wyróżnionych Nagrodą Nobla w latach 1901–2022. W tym czasie nagrodzonych zostało 934 indywidualnych laureatów oraz 28 organizacji (wśród nagrodzonych laureatów udział kobiet wynosi 6,1%). Pokojową Nagrodą Nobla wyróżnionych zostało 17 kobiet, literacką – 17, w dziedzinie fizjologii lub medycyny – 12, chemii – 8, fizyki – 4. Nagrodą Banku Szwecji w dziedzinie ekonomii wyróżniona zostały dwie kobiety – Elinor Ostrom (2009) i Esther Duflo (2019). Jedyną kobietą nagrodzoną dwukrotnie była Maria Skłodowska-Curie.

</doc>
<doc id="621072" url="https://pl.wikipedia.org/wiki?curid=621072" title="Marilyn French">
Marilyn French

Marilyn French (ur. 21 listopada 1929 w Nowym Jorku, zm. 2 maja 2009 tamże) – amerykańska powieściopisarka polskiego pochodzenia, zainspirowana feminizmem. 

</doc>
<doc id="621081" url="https://pl.wikipedia.org/wiki?curid=621081" title="1 Dywizja Narciarska (III Rzesza)">
1 Dywizja Narciarska (III Rzesza)

1 Niemiecka Dywizja Narciarska ("1. Skijäger-Division") – niemiecka dywizja z okresu II wojny światowej.
Historia.
Jednostka ta sformowana została w czerwcu 1944 na skutek rozwinięcia powstałej jesienią 1943 r. 1. Brygady Narciarskiej (1. Skijäger-Brigade). Przez pierwsze miesiące swojego istnienia dywizja walczyła na froncie wschodnim, w ramach Grupy Armii "Centrum", tocząc walkę w czasie odwrotu na linię Wisły. Później została przesunięta na Słowację, a następnie do południowej Polski, gdzie kolejny raz starła się z Armią Czerwoną. Dywizja poddała się Sowietom w maju 1945 r.
Skład.
Schwere-Ski-Abteilung 1 był jedną z najcięższych jednostek Wehrmachtu w sile batalionu, składał się z:

</doc>
<doc id="621083" url="https://pl.wikipedia.org/wiki?curid=621083" title="NGC 7302">
NGC 7302

NGC 7302 (również IC 5228 lub PGC 69094) – galaktyka eliptyczna (E-S0), znajdująca się w gwiazdozbiorze Wodnika. Odkrył ją William Herschel 3 października 1785 roku.

</doc>
<doc id="621084" url="https://pl.wikipedia.org/wiki?curid=621084" title="Góry Sobo">
Góry Sobo

 – pasmo i góra o wysokości 1756 m n.p.m. na wyspie Kiusiu ("Kyūshū"), w paśmie górskim Sobo-Katamuki-Okue. 
Góra Sobo znajduje się na granicy pomiędzy prefekturami Ōita i Miyazaki. Jest to najwyższy szczyt prefektury Miyazaki.
Pasmo górskie Sobo-Katamuki-Okue słynie ze stromych zboczy i grzbietów, urwistych klifów i sieci wąwozów oraz różnorodnej roślinności. Obszar ten jest zamieszkiwany przez rzadki gatunek ssaka z rodziny wołowatych serau kędzierzawego ("Capricornis crispus", ang. Japanese serow).

</doc>
<doc id="621085" url="https://pl.wikipedia.org/wiki?curid=621085" title="NGC 7303">
NGC 7303

NGC 7303 (również PGC 69061 lub UGC 12065) – galaktyka spiralna (Sbc), znajdująca się w gwiazdozbiorze Pegaza. Odkrył ją John Herschel 15 września 1828 roku.

</doc>
<doc id="621086" url="https://pl.wikipedia.org/wiki?curid=621086" title="Illapa">
Illapa

Illapa, Iljapa, Apu Illapu (kecz. "grzmot i błyskawica") – inkaski bóg deszczu i błyskawic, opiekun pogody. Wyobrażano go jako mężczyznę w lśniących szatach, dzierżącego w ręku pałkę i kamień. Jego kult, pierwotnie wywodzący się z królestwa Colla (będącego następnie częścią inkaskiej prowincji Collasuyu), gdzie stał on na czele tamtejszego panteonu, stał się niezwykle popularny wśród mieszkańców Imperium Inków, gdyż w andyjskim klimacie niedostateczna suma opadów mogła łatwo stać się przyczyną dotkliwej klęski nieurodzaju. Wierzono, iż Illapa spuszcza na ziemię deszcze wykorzystując jako dzban Drogę Mleczną. Ku czci Illapy obchodzono corocznie 25 lipca wielkie święto Anta Situwai (kecz. "Oczyszczenie Ziemi").

</doc>
<doc id="621087" url="https://pl.wikipedia.org/wiki?curid=621087" title="Artur z Bretanii">
Artur z Bretanii

Artur I Plantagenet, Artur Pogrobowiec (ur. 29 marca 1187 - zm. prawdopodobnie kwiecień 1203) – był pogrobowym synem Godfryda II Plantageneta (syna króla Anglii – Henryka II Plantageneta i Eleonory Akwitańskiej) i Konstancji – księżnej Bretanii. 
Życiorys.
Podczas pobytu króla Anglii Ryszarda Lwie Serce na III krucjacie, Konstancja ogłosiła Bretanię niepodległą i w 1196 r. zrzekła się korony na rzecz Artura. Kiedy Ryszard zmarł w 1199 r., jego młodszy brat Jan bez Ziemi natychmiast ogłosił się królem Anglii, ale francuska szlachta odmówiła uznania go królem – woleli Artura, który złożył hołd lenny z Bretanii, królowi Francji Filipowi II Augustowi i został przezeń pasowany na rycerza (Artur zresztą został ogłoszony przez Ryszarda następcą tronu na Sycylii w marcu 1191 r., ale król wycofał się z tego postanowienia w 1194 r.). W odpowiedzi na to posunięcie Jan w 1202 r. najechał na Francję.
Filip August uznał Artura za prawowitego księcia Bretanii, Andegawenii, Maine i Poitou, a nawet za następcę tronu Anglii. Następnie Artur zaatakował Poitou. Tam 31 lipca 1202 r. zaskoczył go Jan bez Ziemi pod zamkiem Mirebeau (gdzie Artur oblegał swoją babkę – Eleonorę Akwitańską), wziął młodzieńca do niewoli i uwięził w Falaise (jego strażnikiem był Hubert de Burgh). W tym samym czasie siostra Artura – Eleonora została również pojmana i uwięziona w Corfe. W następnym roku przeniesiono go do Rouen (tam strażnikiem był Wilhelm de Braose) – tu najprawdopodobniej 6 kwietnia 1203 Artur zniknął bez śladu.
Wokół tajemniczej śmierci Artura narosło wiele hipotez. Jedna z nich głosi, że strażnicy bali się wyrządzić młodemu księciu jakąkolwiek szkodę, więc został on zabity osobiście przez króla Jana, a jego ciało wrzucono do Sekwany. Roczniki Margam tak opisują śmierć księcia:
"Po tym, jak król Jan pojmał księcia Artura, trzymał go w więzieniu żywego, ale później, w zamku Rouen, po obiedzie w czwartek przed Wielkanocą, kiedy król był pijany i w mocy szatana (ebrius et daemonio plenus), udusił on księcia własnymi rękoma, po czym przywiązawszy do jego ciała ciężki kamień, wrzucił je do rzeki Sekwany. Ciało zostało odkryte przez rybaka, po tym, jak zaplątało się w jego sieci. Wyciągnięte na brzeg zostało rozpoznane. Urządzono mu, w obawie przed gniewem tyrana, sekretny pogrzeb w opactwie Bec zwany Norte Dame de Pres".
De Braose pozostawał długo w zaszczytach u króla po śmierci Artura. Był więc uznawany za wspólnika zbrodni. Żona Wilhelma, Maud, oskarżyła pewnego razu króla o zabicie księcia Bretanii. Ona i jej najstarszy syn zostali za to uwięzieni i zagłodzeni. De Braose uciekł do Francji, gdzie miał opublikować historię śmierci Artura, ale dokument ów zaginął.
Postać Artura występuje w sztuce Williama Shakespere'a "Król Jan". W sztuce książę ginie skacząc z okna wieży podczas próby ucieczki. W XIX w. bretoński poeta Auguste Brizeux napisał wiersz "La chasse du Prince Arthur". Książę jest również głównym bohaterem książki Fredericka Rolfe'a "Hubert's Arthur", która przedstawia alternatywną historię księcia, który jakoby został ocalony przez Huberta de Burgh i udał się wraz z nim na pielgrzymkę do Ziemi Świętej, zostając królem Jerozolimy. Artur wraca następnie do Anglii i pokonuje króla Jana i jego syna Henryka, zabijając ich obydwu. Po latach rządów przegrywa walkę z buntownikami Szymona z Montfort i ginie.
Na podstawie poematu Brizeux, bretoński kompozytor Joseph-Guy Ropatz napisał poemat symfoniczny pod tym samym tytułem. Bretońska grupa folkowa Tri Yann napisała piosenkę o życiu księcia Artura.

</doc>
<doc id="621088" url="https://pl.wikipedia.org/wiki?curid=621088" title="Wyspa (województwo świętokrzyskie)">
Wyspa (województwo świętokrzyskie)

Wyspa (dawn. "Wygoda Bankowa") – wieś w Polsce położona w województwie świętokrzyskim, w powiecie sandomierskim, w gminie Zawichost.
W latach 1975–1998 miejscowość należała administracyjnie do województwa tarnobrzeskiego.

</doc>
<doc id="621089" url="https://pl.wikipedia.org/wiki?curid=621089" title="Firemonger">
Firemonger

Firemonger – projekt tworzony przez społeczność, który ma na celu stworzenie i rozwijanie wielojęzycznej, łatwej w użyciu płyty CD zawierającej wolną przeglądarkę Mozilla Firefox, klienta poczty elektronicznej Mozilla Thunderbird oraz zestaw wybranych rozszerzeń, motywów i narzędzi do obu produktów.
Informacje ogólne.
Projekt stworzony został z myślą o nowych oraz średnio zaawansowanych użytkownikach komputerów. Firemonger umożliwi im instalację i użytkowanie przeglądarki oraz klienta poczty elektronicznej Mozilli bez potrzeby wyszukiwania programu oraz popularnych dodatków usprawniających jego pracę ręcznie.
Firemonger został zaprojektowany w celu dystrybucji na płycie CD, choć równie dobrze może być on uruchomiony z miejsca do którego został ściągnięty. Dla łatwości dystrybucji, wydania publikowane są zarówno jako archiwa zip jak i obrazy ISO. Każde z nich ma również wersję "lite", czyli swój odpowiednik niezawierający wtyczek, narzędzi ani innych niekoniecznych do działania programów zasobów.
Opakowanie Firemonger CD przedstawia duży, pomarańczowy płomień, logo projektu. Program Firemonger automatycznie włącza wersję przeglądarki Firefox z płyty, aby wyświetlić jej zawartość w formie przyjaznej dla użytkownika strony. Możliwe jest zainstalowanie z tego poziomu programów Firefox, Thunderbird a także kompatybilnych motywów graficznych i rozszerzeń dla każdego z nich. Załączony jest również przewodnik dla początkujących, który opisuje krok po kroku każdą z głównych możliwości Firefoksa i Thunderbirda, od blokowania wyskakujących okien do opcji sprawdzania poprawności gramatycznej i menedżera pobierania. Płyta Firemonger posiada również instrukcje "jak to zrobić" objaśniające proces instalacji, użytkowania, a także możliwości załączonych rozszerzeń i narzędzi.
Historia.
Projekt Firemonger został założony przez Jamesa Wiericka we wrześniu 2004 roku pod nazwą FirefoxCD. Została ona zmieniona na Firemonger ("The Firemonger Project") dwa miesiące później, w listopadzie 2004. W lipcu 2005 roku, projekt Firemonger połączył się z MozCD Project, dziedzicząc zalety obu produktów w wydaniu v2, przemianowanym później na 1,5. Przez cały ten czas był wspierany przez wielu ludzi zadowolonych z Firefoksa i Thunderbirda i pragnących podzielić się z innymi korzyściami płynącymi z użytkowania tych programów.
Aktualna wersja.
Od Grudnia 2005 obecną wersją jest Firemonger 1,5. Została ona wydana wkrótce po wypuszczeniu przez Mozillę wersji Firefoksa o tym samym numerze, wprowadzającej wiele zmian i nowości.
Rozpoczynając od wersji 1,5, wydania Firemongera używają technologii MozCD, która pozwala dodać projektowi wiele nowych możliwości, sprawić by była jeszcze bardziej przyjazna użytkownikowi i usprawnić proces tłumaczenia. Szkielet programu składa się z plików XHTML, które używają Definicji Typu Dokumentu do przechowywania tekstu. Po starcie programu można wybrać jedną z ponad 15 wersji językowych.
Licencja.
Projekt Firemonger jest rozpowszechniany na warunkach licencji Creative Commons Attribution-NoDerivs 2.5. Materiały i programy zawarte na płycie posiadają swoje własne licencje.

</doc>
<doc id="621091" url="https://pl.wikipedia.org/wiki?curid=621091" title="NGC 7305">
NGC 7305

NGC 7305 (również PGC 69091) – galaktyka eliptyczna (E-S0), znajdująca się w gwiazdozbiorze Pegaza. Odkrył ją Lewis A. Swift 1 września 1886 roku.

</doc>
<doc id="621092" url="https://pl.wikipedia.org/wiki?curid=621092" title="NGC 7306">
NGC 7306

NGC 7306 (również PGC 69132) – galaktyka spiralna (Sb), znajdująca się w gwiazdozbiorze Ryby Południowej. Odkrył ją John Herschel 30 lipca 1834 roku.

</doc>
<doc id="621093" url="https://pl.wikipedia.org/wiki?curid=621093" title="Apu Illapu">
Apu Illapu



</doc>
<doc id="621094" url="https://pl.wikipedia.org/wiki?curid=621094" title="Iljapa">
Iljapa



</doc>
<doc id="621096" url="https://pl.wikipedia.org/wiki?curid=621096" title="NGC 7307">
NGC 7307

NGC 7307 (również PGC 69161) – galaktyka spiralna z poprzeczką (SBc/P), znajdująca się w gwiazdozbiorze Żurawia. Odkrył ją John Herschel 4 października 1836 roku.

</doc>
<doc id="621098" url="https://pl.wikipedia.org/wiki?curid=621098" title="Karabin maszynowy Madsen M1903">
Karabin maszynowy Madsen M1903

Karabin maszynowy Madsen – duński ręczny karabin maszynowy strzelający nabojami kalibru 6,5 - 8 mm. Konstruktorem karabinu był Jens Schuboe, a został udoskonalony przez duńskiego oficera Wilhelma Madsena. Produkowany seryjnie od 1902-1903 przez duńską firmę Dansk Rekylriffel Syndikat A/S w Kopenhadze . Firma na tę broń nabyła patent w 1900 roku. Broń jest znana również pod nazwą DRS (od nazwy firmy). 
Był pierwszym ręcznym karabinem maszynowym świata, który przez wiele lat cieszył się ogromna popularnością. Zmodernizowany w roku 1920. Wkm Madsen o kalibrze 20 mm był przeskalowaną i przerobioną wersją rkm-u. Produkowano go do lat 50 i był używany przez 36 krajów świata. Bardzo niska masa karabinu sprawiała, że był często używany przez kawalerię. Był również stosowany w Rosji jako karabin maszynowy pilota lub nawigatora w lotnictwie. 
Opis konstrukcji.
Ręczny karabin maszynowy Madsen był bronią samoczynno – samopowtarzalną. Zasada działania oparta o krótki odrzut lufy. Zasilanie z łukowych magazynków o pojemności 25,30,40 naboi. Trzon zamkowy mocowany w obrotowym suwadle na osi poziomej. Ryglowanie następowało przez obrót trzona zamkowego. Zamek oscylował w pionie po trasie pięciokąta.Jako jednym z pierwszych rozwiązań na świecie była szybkowymienna lufa, którą umieszczono w osłonie z podłużnymi otworami i chłodzona powietrzem. Muszka umieszczona była na górnej części osłony u wylotu lufy. Posiadała celownik krzywkowy. Do osłony lufy umieszczony był składany dwójnóg. Kolba drewniana, którą można było odłączyć w warunkach polowych.
Był montowany na motocyklach typu Nimbus, używany przez oddziały kawalerii duńskiej, norweskiej i szwedzkiej. W wersji zmodernizowanej wszedł na uzbrojenie armii bułgarskiej, portugalskiej i chińskiej. Broń ta nadal (2010 r.) jest używana przez brazylijską policję. Cieszy się opinią broni poręcznej, niezawodnej i stabilnej w strzelaniu.
W okresie międzywojennym opracowano też wersję tego karabinu jako ckm, lkm. Zamiast chłodzenia powietrzem zastosowano tam chłodnicę z wodą. Kolbę zastąpiono chwytem pistoletowym. Całość osadzono na ciężkiej, trójnożnej podstawie. Zasilanie odbywało się dalej z magazynków. Konstrukcja ta okazała się niepraktyczna. 

</doc>
<doc id="621100" url="https://pl.wikipedia.org/wiki?curid=621100" title="NGC 7308">
NGC 7308

NGC 7308 (również IC 1448 lub PGC 69194) – galaktyka eliptyczna (E-S0), znajdująca się w gwiazdozbiorze Wodnika. Odkrył ją w 1886 roku Francis Leavenworth.

</doc>
<doc id="621104" url="https://pl.wikipedia.org/wiki?curid=621104" title="NGC 7309">
NGC 7309

NGC 7309 (również PGC 69183) – galaktyka spiralna z poprzeczką (SBc), znajdująca się w gwiazdozbiorze Wodnika. Odkrył ją William Herschel 28 listopada 1785 roku.

</doc>
<doc id="621105" url="https://pl.wikipedia.org/wiki?curid=621105" title="NGC 7310">
NGC 7310

NGC 7310 (również PGC 69202) – galaktyka spiralna z poprzeczką (SBbc), znajdująca się w gwiazdozbiorze Wodnika. Odkrył ją Francis Leavenworth 20 lipca 1885 roku.

</doc>
<doc id="621106" url="https://pl.wikipedia.org/wiki?curid=621106" title="Natasha Thomas">
Natasha Thomas

Natasha Thomas (ur. 27 września 1986 w Roskilde) – duńska piosenkarka popowa. Jej najbardziej znane piosenki to: "Why (Does Your Love Hurt So Much)" (pierwotnie wykonywana przez Carly Simon) oraz "It's Over Now".

</doc>
<doc id="621107" url="https://pl.wikipedia.org/wiki?curid=621107" title="NGC 7311">
NGC 7311

NGC 7311 (również PGC 69172 lub UGC 12080) – galaktyka spiralna (Sab), znajdująca się w gwiazdozbiorze Pegaza. Odkrył ją William Herschel 30 sierpnia 1785 roku. Jest to galaktyka z aktywnym jądrem typu LINER.
W galaktyce tej zaobserwowano supernową SN 2005kc.

</doc>
<doc id="621108" url="https://pl.wikipedia.org/wiki?curid=621108" title="Wyspa (ujednoznacznienie)">
Wyspa (ujednoznacznienie)



</doc>
<doc id="621109" url="https://pl.wikipedia.org/wiki?curid=621109" title="NGC 7312">
NGC 7312

NGC 7312 (również PGC 69198 lub UGC 12083) – galaktyka spiralna z poprzeczką (SBb), znajdująca się w gwiazdozbiorze Pegaza. Odkrył ją Albert Marth 30 października 1863 roku.

</doc>
<doc id="621111" url="https://pl.wikipedia.org/wiki?curid=621111" title="NGC 7313">
NGC 7313

NGC 7313 (również PGC 69242) – galaktyka spiralna z poprzeczką (SBb), znajdująca się w gwiazdozbiorze Ryby Południowej. Odkrył ją Albert Marth 24 września 1864 roku.

</doc>
<doc id="621114" url="https://pl.wikipedia.org/wiki?curid=621114" title="NGC 7314">
NGC 7314

NGC 7314 (również PGC 69253 lub Arp 14) – galaktyka spiralna z poprzeczką (SBbc), znajdująca się w gwiazdozbiorze Ryby Południowej. Odkrył ją John Herschel 29 lipca 1834 roku. Należy do galaktyk Seyferta.

</doc>
<doc id="621116" url="https://pl.wikipedia.org/wiki?curid=621116" title="NGC 7315">
NGC 7315

NGC 7315 (również PGC 69241 lub UGC 12097) – galaktyka soczewkowata (S0), znajdująca się w gwiazdozbiorze Pegaza. Odkrył ją Édouard Jean-Marie Stephan 11 września 1872 roku.
W galaktyce tej zaobserwowano supernową SN 2007B.

</doc>
<doc id="621117" url="https://pl.wikipedia.org/wiki?curid=621117" title="Historia gier komputerowych (czwarta generacja)">
Historia gier komputerowych (czwarta generacja)

W historii gier komputerowych, era 16-bitowców była czwartą generacją konsoli gier wideo. Era ta zdominowana była przez konsole Super Nintendo Entertainment System i Sega Mega Drive (nazywaną też Sega Genesis), które rywalizując ze sobą spowodowały, że ten okres uznaje się za jeden z największych pod względem konkurencyjności okresów w północnoamerykańskiej historii gier komputerowych. Konsola TurboGrafx-16 również należała do tej ery, jednak zdobyła ona popularność głównie w Japonii, a nie w Ameryce Północnej. Również w tym czasie pojawiły się napędy CD-ROM jako przystawki do konsol: Sega Mega-CD i TurboGrafx-CD
Początki.
Sega i NEC jednocześnie wydały konsole Genesis i TurboGrafx 16 tuż przed świętami Bożego Narodzenia. Obydwa systemy zdobyły popularność, mimo że Nintendo miało około 90% udziałów w przemyśle dzięki Nintendo Entertainment System, pokazując tym samym, że rynek był przygotowany na nowe technologie. Bardziej zaawansowana technologicznie Genesis szybko wyprzedziła TG-16 w liczbie sprzedanych sztuk i otrzymała największą popularność w roku 1990. W tym samym roku Namco wydało Kyuukai Douchuuki, World Stadium '90, Final Lap 2, Pistol Daimyo no Bouken, Souko Ban Deluxe, Dragon Saber, Steel Gunner, Rolling Thunder 2, Golly! Ghost! i stworzyła nie wydany później prototyp gry Puzzle Club. W 1991 Sega wydała"Sonic the Hedgehog" w odpowiedzi na zbliżające się wydanie przez Nintendo nowej konsoli Super Nintendo Entertainment System.
Reklamy Segi podczas wakacji 1991 zwiększyły sprzedaż gry z ich nową maskotką. W tym samym roku Nintendo wydaje 16-bitową konsolę Super NES w celu rozpoczęcia rywalizacji z Genesis. Razem z konsolą sprzedawana była gra "Super Mario World", nowa gra z serii Mario. Rok 1991 uznaje się za rozpoczęcie wojny 16-bitowców.
Wojny konsolowe: Sega kontra Nintendo i inni.
Sega i Nintendo mocno rywalizowały aby uzyskać przewagę i dochody na rynku. Maskotka Segi był Sonic the Hedgehog, reklamowany jako "lepsza" alternatywa dla Mario firmy Nintendo. Sega stworzyła termin marketingowy "Blast Processing", który miał pokazywać zaawansowaną technologię konsoli Genesis. Reklamy Segi były w tym czasie bardzo kontrowersyjne. Firma korzystała ze sloganów reklamowych typu "Genesis does what Nintendon't" (ang. "Genesis robi to, co Nintendo nie").
Nintendo w odwecie rozpoczęło reklamowanie serii gier Mario, "The Legend of Zelda", "Star Fox", "Super Metroid", a później też "Donkey Kong Country" i wiele innych gier na konsole Super NES i Game Boy. Sega wydała "Sonic the Hedgehog 2" w 1992 (w Wielkiej Brytanii i USA gra wydana została we "wtorek Sonica"), która stała się bardziej popularna niż część pierwsza. Krótko potem Nintendo wydało rozszerzone remaki oryginalnych gier "Super Mario" z konsoli NES na Super NES nazwane "Super Mario All-Stars".
Gdy wydana została gra "Mortal Kombat" i pojawiły się związane z nią kontrowersje, Nintendo zdecydowało się ocenzurować przemoc w grze ze względu na długo istniejącą zasadę cenzury. Sega natomiast powstrzymała się od tego ruchu, co spowodowało umocnienie pozycji konsoli. Wersja "Mortal Kombat" dostępna na konsolę Segi była oceniania przez czasopisma wyżej. W rezultacie Nintendo przemyślało swoją decyzję i gdy wydana została następna część serii, "Mortal Kombat II", nie została ona ocenzurowana.
Wielu (głównie młodszych) graczy nazywało siebie fanami Nintendo lub fanami Segi i wszyscy byli przeciwni drugiemu systemowi. Nawet czasopisma rywalizowały ze sobą w ten sposób wytykając przeciwnemu systemowi najdrobniejsze potknięcia.
NEC reklamował swoją konsolę TurboGrafx 16 za pomocą maskotki "Bonk". Ten jaskiniowiec z dużą głową występował w praktycznie wszystkich reklamach TurboGrafx od 1990 do 1994. Platforma została ciepło przyjęta w USA. Wersja japońska TurboGrafx, PC Engine, również została dobrze przyjęta w Japonii, głównie dzięki różnorodności tytułów dostępnych na nowym wtedy nośniku, jakim były płyty CD-ROM. NEC wydał dodatek CD w 1990, a w 1992 wydał kombinację TurboGrafx i napędu CD-ROM znaną jako TurboDuo.
SNK również weszło na rynek konsol, wydając Neo Geo. System ten, stanowiąc przeniesienie hardware znanego z automatów, kartridże mające większą pojemność niż konkurencja,i mając bardzo zręcznościowy zestaw gier, mimo wysokich kosztów, zyskał grono fanów, i był produkowany do 2004, co stanowi drugi najlepszy wynik w historii, jeśli idzie o długość życia konsoli, zaraz po Atari 2600
W 1994 zaprzestano produkcji w Ameryce TurboGrafx 16 i jego kombinacji CD, Turbo Duo, z powodu małej liczby produktów. NEC wydała 32-bitową konsolę PC-FX w tym samym roku w Japonii. Istniały plany wydania konsoli w Stanach Zjednoczonych, lecz tam pojawiły się już wydajniejsze systemy 3DO i Atari Jaguar co spowodowało wycofanie się firmy NEC z tego pomysłu.
Dodatki.
Nintendo, NEC i Sega rywalizowały ze sobą na polu dodatków do konsoli. Firma NEC pierwsza wydała taki dodatek, którym był Turbo-Grafx CD z 1990. Cena 499,99 dolarów w czasie wydania była uznawana za trochę za wysoką. Mówi się jednak, że spowodowane to było sukcesem platformy w Japonii. Sega stworzyła dwa dodatki: Sega Mega-CD (jako Sega CD w USA) i Sega 32X, lecz żaden z nich nie zdobył popularności. Sega CD przez wysoką cenę przy wydaniu (300 dolarów) i ograniczoną liczbę gier, a 32X miał problemy techniczne i komercyjne (okazało się, że 32X nie działał z niektórymi modelami konsoli, a niektórzy sprzedawcy nie mogli nadążyć nad sprzedażą konsoli powodując niedobór konsoli).
Nintendo również stworzyło dwa dodatki: Satellaview i Super Game Boy. Pierwszy to serwis satelitarny wydany jedynie na japońskim rynku, a drugi to "przejściówka" pozwalająca na uruchomienie gier z konsoli Game Boy na Super NES w kolorze.
Interesujący jest fakt, że Nintendo pracowało wraz z firmą Sony nad własnym dodatkiem napędu CD-ROM dla konsoli Super NES podobnego do Sega CD, lecz firma zdecydowała, że nie będzie projektu kontynuować, opowiadając się za firmą Philips, która stworzyła niezbyt popularny system CD-i. Projekt napędu CD-ROM dla Super NES został anulowany przez Nintendo, lecz Sony wykorzystało go i po przeróbkach pod przewodnictwem Kena Kutaragiego (twórca chipu dźwiękowego dla SNES-a) wydała jako "Sony PlayStation". PlayStation drastycznie obniżyło sprzedaż CD-i zmuszając firmę Philips do wycofania produktu w 1998.
Import gier do Europy.
Era 16-bitowców była również erą kupowania w Europie importowanych przez sklepy ze Stanów Zjednoczonych gier. Najczęściej sprowadzanymi grami były gry na konsolę SNES.
Ponieważ system PAL wykorzystywał szybkość odświeżania 50 Hz (w porównaniu do 60 Hz systemu NTSC) i rozdzielczość pionową 625 przeplatanych linii (576 wykorzystywanych), w porównaniu do 525/480 dla NTSC, gry stworzone pod system NTSC bez żadnych modyfikacji działały 17% wolniej i miały widoczne czarne pasy na górze i dole ekranu. Duże firmy, jak Konami optymalizowały gry pod system europejski. Mniejsi producenci tak nie robili
W Europie było wydawanych mało gier fabularnych ze względu na potrzebę tłumaczenia ich na różne języki. Ilość tekstu w grach RPG powodowała, że największym problemem było umieszczenie całego tłumaczenia na jednym kartridżu. Koszt wielu tłumaczeń byłby zbyt duży. Tylko w Wielkiej Brytanii były dostępne gry RPG, lecz nawet tam był to ułamek tego, co wydawane było w Stanach Zjednoczonych lub Japonii.
W tej erze popularne były tak zwane modchipy, które instalowane były w konsolach. Te chipy to akcesoria które omijały wbudowane mechanizmy sprzętowe. Jednak z powodu chipów Super FX i różnic w wykorzystywanych technikach ochronnych, europejscy gracze często musieli dokupować nowe konwertery co jakiś czas lub "modyfikować" (na przykład poprzez instalację modchipu) swoje konsole, aby móc poprawnie uruchomić importowane gry.
Niektórymi z popularnych importowanych ze Stanów Zjednoczonych gier były:
Wzrost znaczenia serii gier.
Mimo że wiele serii zostało zapoczątkowanych w erze 8-bitowców, wiele z nich stało się znanych właśnie w erze 16-bitowców. "Metroid", "Zelda", "Star Fox", "F-Zero", "Dragon Quest", "Final Fantasy", "Seiken Densetsu" ("Secret of Mana"), "Sonic the Hedgehog", "Front Mission", "Donkey Kong", "Street Fighter", "Mortal Kombat" i wiele innych miało swoje pierwsze lub najpopularniejsze wydania właśnie w czwartej generacji gier.
Pod koniec ery.
Wraz z rokiem 1995 era 16-bitowców kończy się, ponieważ nowe systemy są produkowane (Nintendo i Sega) lub zostały już wydane (Sony i Philips). Te systemy nazwane były przez czasopisma o grach "superkonsolami" dzięki ich wtedy innowacyjnej trójwymiarowej grafice. Rok 1996 był ostatnim rokiem popularności 16-bitowców i ostatnim, w którym ich udział na rynku przekraczał 50 procent.

</doc>
<doc id="621118" url="https://pl.wikipedia.org/wiki?curid=621118" title="NGC 7316">
NGC 7316

NGC 7316 (również PGC 69259 lub UGC 12098) – galaktyka spiralna (Sc), znajdująca się w gwiazdozbiorze Pegaza. Odkrył ją William Herschel 18 września 1784 roku.
W galaktyce tej zaobserwowano supernową SN 2006cx.

</doc>
<doc id="621119" url="https://pl.wikipedia.org/wiki?curid=621119" title="Mama Killa">
Mama Killa



</doc>
<doc id="621120" url="https://pl.wikipedia.org/wiki?curid=621120" title="Farerowie">
Farerowie

Farerowie (także Farerczycy lub Farerzy, ) – naród skandynawski zamieszkujący Wyspy Owcze (ok. 45 tys.), a w diasporze przede wszystkim Danię (ok. 20 tys.), Norwegię (ok. 2 tys.) oraz Islandię (ok. 300). Posługują się przede wszystkim językiem farerskim, jednak większość włada także duńskim.
Historia.
Najnowsze dowody archeologiczne wskazują, że Wyspy Owcze były po raz pierwszy zasiedlone już między IV a VI wiekiem. Analiza zwęglonych ziaren jęczmienia wskazuje na dwie fale kolonizacji przed erą wikingów, z których pierwsza przypadała na wspominany okres, druga na czas pomiędzy VI a VIII wiekiem. Święty Brendan zmarły w 578 roku opisuje "wyspę owiec" zamieszkiwaną przez duchownych. W 825 żyjący na dworze Karola Wielkiego Dicuil opisywał wyspy położone na północ od Wielkiej Brytanii, zamieszkałe przez irlandzkich eremitów, którzy musieli je opuścić w związku z najazdami normańskich piratów.
Po wypędzeniu eremitów ich miejsce zajęli Normanowie, którzy nazwali archipelag Wyspami Owczymi ("Færeyjar"), skąd wzięła się nazwa obecnie zamieszkującego je narodu – Farerowie. Początki osadnictwa opisuje zarówno Færeyinga saga, Flateyjarbók, jak i Saga o Olafie Tryggvasonie. Wszystkie wspominają, że pierwszym osadnikiem na archipelagu miał być Grímur Kamban, jednak istnieją pewne rozbieżności chronologiczne. Flateyjarbók stwierdza, że Grímur musiał uchodzić z Norwegii w trakcie rządów Haralda Pięknowłosego (872– 930), a Saga o Olafie Tryggvansonie uznaje, że zamieszkał tam znacznie wcześniej, stwierdza jednak także, że emigracja na Wyspy Owcze nasiliła się w czasie jego rządów. Imigrację z terenów Norwegii potwierdza także kamień runiczny znaleziony w Sandavágur.
Oficjalnie mieszkańcy Wysp Owczych zostali schrystianizowani w roku 1000, a jednym z głównych propagatorów nowej wiary był Sigmundur Brestisson. Od 1035 roku Farerowie stali się poddanymi króla Norwegii, a od 1380 wraz z nim przeszli pod władanie duńskie. W 1535 roku Chrystian III rozpoczął proces konwertowania mieszkańców archipelagu na wiarę luterańską, która pozostaje główną religią Wysp Owczych do dnia dzisiejszego. Ostatni biskup katolicki przed czasami współczesnymi, został zmuszony do opuszczenia wysp w 1540 roku.
Wraz z początkiem XIX wieku w Farerach zaczęła budzić się świadomość narodowa, jednak dążenia te zostały początkowo zahamowane przez likwidację Løgting w 1816 roku i zastąpienie go władzami duńskimi. Lokalny parlament przywróciono w 1852, a cztery lata później zniesiony został duński monopol. Oba te czynniki pozwoliły na dalszy rozwój narodowej tożsamości. Oficjalne zasady gramatyki i pisowni języka farerskiego ustanowiono w 1890 roku, jednak stał się on oficjalnym językiem w szkołach dopiero w 1938, a rok później w kościołach.
Język.
Język farerski (far. "føroyskt") jest językiem północnogermańskim, którym posługuje się około 66 000 ludzi, z czego ok. 45 000 na Wyspach Owczych i 21 000 w Danii. Wraz z islandzkim i norweskim oraz wymarłym norn tworzy podgrupę zachodnią. Najbliższy farerskiemu jest obecnie islandzki, głównie w pisowni, gdyż wzajemne zrozumienie mowy jest bardziej skomplikowane dla użytkowników tych języków. Farerski rozwijał się między IX a XV wiekiem, oddzielając się od staronordyjskiego, jednak jego rozwój został zahamowany w czasie nadejścia reformacji w 1536 roku. Przez 300 lat język nie był używany w formie pisanej, a jedynie w życiu codziennym, zachowując się jednak także w średniowiecznych balladach oraz opowieściach. Pierwszą osobą, która zainteresowała się farerskim w XIX wieku był Christian Svabo, filolog, który na własne potrzeby utworzył prowizoryczne zasady pisowni. Zasady gramatyki, używane do dziś, utworzył duchowny luterański Venceslaus Ulricus Hammershaimb przy pomocy islandzkiego polityka Jóna Sigurðssona. Pierwsza gazeta wydana w języku farerskim, "Føringatíðindi" powstała w roku 1890. Język farerski zaczął być oficjalnie używany w szkołach w 1938 roku, a w kościołach w 1939. W 1948 roku na podstawie Zasady Samostanowienia język farerski został uznany za drugi (obok duńskiego) język urzędowy archipelagu Wysp Owczych.
Obyczajowość.
Symbole narodowe.
Flaga Wysp Owczych (far. "Merkið") została zaprojektowana w 1919 roku przez farerskich studentów, Jensa Olivura Lisberga oraz Emila Joensena, uczących się w Kopenhadze. Po raz pierwszy wywieszono ją 22 czerwca tego samego roku. Wraz z jednym ze studentów pierwowzór flagi powrócił do miejscowości Fámjin, gdzie można ją obecnie oglądać w kościele. W 1931 roku flaga upowszechniła się wśród mieszkańców archipelagu, jednak pozostawała nieoficjalna do czasu II wojny światowej. W roku 1940 wojska brytyjskie zajęły Wyspy Owcze, celem zapobieżenia ich okupacji przez Niemców. Niezbędne okazało się rozróżnienie łodzi należących do mieszkańców archipelagu od jednostek duńskich i w tym celu władze brytyjskie 25 kwietnia oficjalnie uznały flagę Wysp Owczych. 23 marca 1948 roku, podpisując Zasadę Samostanowienia, Dania również uznała flagę za oficjalną, a dzień 25 kwietnia uznano za Dzień Flagi Narodowej. Kolor biały reprezentować miał czyste niebo nad archipelagiem oraz fale pieniące się na jego brzegach, a niebieski i czerwony występują w tradycyjnych strojach ludowych Farerów. 
Obecny wzór herbu Wysp Owczych (far. "Skjaldarmerkið") funkcjonuje od roku 2004, a jego autorem jest duński artysta Ronny Andersen. Podobny herb funkcjonował jednak znacznie wcześniej, odnaleziono go między innymi na pochodzących z XV wieku krzesłach z Kirkjubøur. Przedstawia on srebrnego barana o złotych rogach i racicach, gotowego do obrony, osadzonego na błękitnej tarczy. Herb przestał być używany po usunięciu Løgting w 1816 roku i nie powrócił nawet po jego przywróceniu. Po podpisaniu Zasady Samostanowienia herb powrócił, jednak obecny kształt, przypominający bardziej dawny symbol, uzyskał w roku 2004.
Hymn Wysp Owczych, zatytułowany "Tú alfagra land mítt" (pol. "Mój kraju najpiękniejszy") został napisany przez farerskiego poetę Símuna av Skarði 1 lutego 1906 roku i pierwotnie nosił tytuł "Mítt alfagra land". Rok później skrzypek Peter Alberg napisał melodię, a już w 1908 roku tekst pojawił się w gazecie "Tingakrossur". W latach 30. pieśń zaczęła się rozpowszechniać wśród mieszkańców. Utwór został uznany za oficjalny hymn Wysp Owczych w 1948 roku.
Literatura.
Farerska literatura zaczęła się rozwijać dość późno, bo w XIX wieku. Początkowo utwory miały charakter ballad i pieśni, jednak szybko się rozwinęły i dziś można mówić o wyjątkowo dużym, jak na tak małe państwo, dorobku literackim, w dodatku rozwiniętym w wielu odmianach twórczości. Ważnymi poetami byli bracia Janus i Hans Djurhuusowie, zajmujący się utworami lirycznymi. Kilku ważnych pisarzy poruszało też bliską Farerczykom fantastykę, między innymi William Heinesen oraz Jørgen-Frantz Jacobsen, najsłynniejszy, farerski pisarz, twórca powieści romantycznej ""Barbara", która doczekała się przekładu na wiele języków oraz dwóch ekranizacji. Kolejnym ważnym autorem, posiadającym wyjątkowo duży zbiór dzieł jest Hans Jacob Jacobsen poruszający problemy społeczne, takie jak szczególnie bliska Farerczykom walka między tradycją, a postępem.
Na Wyspach powstają także do dziś utwory sceniczne, pierwszy taki stworzyła Súsanna Helena Patursson w 1889 roku i nazwała "Veðurføst"".
Sztuka.
Malarstwo rozwinęło się nieco później niż sztuka i jest to dominujący aspekt farerskiej sztuki. Pierwszym, znaczącym malarzem był Sámal Joensen Mikines, w którego twórczości dominowały motywy przyrody i pełne smutku wizerunki życia codziennego. Krótko po nim malować zaczęła Ruth Smith uważana dziś za najwybitniejszą żeńską malarkę na Wyspach. Zajmowała się pejzażem, podobnie jak kolejny, ważny autor Ingálvur av Reyni, żyjący do dziś, a także jego rówieśnika Hansa Hansena. Za jednego z najwybitniejszych uznaje się Zachariasa Heinesena, kolejnego specjalistę od pejzażu. Najsłynniejszą reprezentantką współczesnego malarstwa jest Hansina Maria Ivensen, zajmująca się głównie światem abstrakcji. Wszystkie, najważniejsze dzieła przechowywane są w Thorshavn, stolicy kraju.
Architektura.
Na Wyspach Owczych dominuje prosta, drewniana zabudowa, która łatwo ulega zniszczeniu przez trudne warunki panujące na archipelagu. Do dziś z czasów wikingów w stanie niemal nienaruszonym pozostała jedna chata rybacka, najstarsza tego typu budowla w Europie, znajdująca się w miejscowości Kirkjubøur. Pochodzi z ok. 1100 roku i jest dziś jednym z trzech pokoi domu Kirkjubøargarður. W tej samej miejscowości istnieje kościół św. Olava pochodzący z XII wieku. Bardzo stary jest także budynek Munkastovan na Tinganes, starówce stołecznego miasta Thorshavn, pochodzi z XIII wieku i jest jednym z niewielu ocalałych obiektów po pożarze na początku XVII wieku. Jedną z niewielu kamiennych budowli jest Katedra Magnusa, a dokładniej to, co po niej zostało. Zbudowana jest w stylu gotyckim, co dziwnie komponuje się z pozostałymi zabytkami archipelagu. Kolejnymi, drewnianymi, wartymi uwagi budynkami jest 10 kościołów, z których najstarszy pochodzi z 1829 roku.
Charakterystycznym elementem bardzo wielu domów, podobnie jak na Islandii, jest trawa na dachu, służąca za izolację. Występuje ona od czasów wikińskich na dachach wielu zabudowań, nie tylko mieszkalnych, ale także muzeach oraz zabudowaniach administracyjnych.
Kuchnia farerska.
Kuchnia farerska nie postąpiła wiele naprzód od czasów kiedy po raz pierwszy wikingowie postawili nogę na archipelagu. Nadal dawnym zwyczajem poluje się tu na ptactwo oraz wieloryby, a także łowi się ryby. Częstym przysmakiem jest tam też jagnięcina. Jednym z najpopularniejszych dań jest skerpikjøt, czyli suszone, owcze mięso. Warzywa i owoce nie odgrywają większej roli w diecie mieszkańców archipelagu, najpopularniejszymi są: ziemniaki, buraki, rzepa, rabarbar, porzeczki oraz kapusta. Cytrusy i jabłka wprowadzono dopiero po II wojnie światowej. Również słodycze nie są zbyt popularne na Wyspach.
Taniec narodowy.
Farerczycy są bardzo muzykalnym narodem, lubią też spędzać czas z rodziną i przyjaciółmi. Wyrazem tych dwóch cech jest farerski taniec narodowy, zwany po farersku "Slaið Ring". Polega on na tańcu wkoło trzymając się za ręce przy akompaniamencie wyłącznie pieśni śpiewanej przez przewodnika oraz refrenach dośpiewywanych przez pozostałych uczestników. Najstarsze pieśni pochodzą jeszcze z czasów wikińskich inne zaś wymyślone zostały w XIX i XX wieku.
Sporty narodowe.
Na Wyspach Owczych są dwa sporty narodowe. Jednym z nich jest piłka nożna, w którą zaczęto grać znacznie wcześniej niż w Danii, a już w 1892 powstał pierwszy klub piłkarski ("TB Tvøroyri"). Dziś mecze reprezentacji, choć nie stoją na wysokim poziomie światowym, są traktowane niemal na równi ze świętem narodowym przez wielu mieszkańców archipelagu.
Zawody łodzi wiosłowych, mimo że dziś nieco mniej popularne od piłki nożnej, nadal są bardzo ważne dla Farerczyków. Wioślarstwo urosło na znaczeniu umiejętności pływania łodzią dla niemal każdego mieszkańca Wysp. Ważne regaty urządza się na wiele świąt narodowych. Mają one bardzo różne odmiany, zależące od ilości wioślarzy i płci. Każda łódź ma swą, specyficzną nazwę, na przykład kiedy jest w niej 10 zawodników oraz sternik zwie się ją "Tíggjumannafar".

</doc>
<doc id="621121" url="https://pl.wikipedia.org/wiki?curid=621121" title="Małgorzata Karolina Piekarska">
Małgorzata Karolina Piekarska

Małgorzata Karolina Piekarska (ur. 24 lipca 1967 w Warszawie) – polska historyk sztuki, pisarka, dziennikarka prasowa i telewizyjna.
Życie zawodowe.
Zadebiutowała w 1986 roku na łamach miesięcznika społeczno-literackiego „Okolice” czterema opowiadaniami. W latach 1996–2017 współpracowała z TVP, gdzie emitowane były jej reportaże. Głównie była związana z Warszawskim Ośrodkiem Telewizyjnym, a szczególnie z programami informacyjnymi: Telewizyjnym Kurierem Warszawskim (jako reporterka). W latach 2006–2009 z Telewizyjnym Kurierem Mazowieckim (jako wydawca). Na antenie TVP Warszawa realizowała programy autorskie: „Dżingiel”, „Patefon”, „Wiarus”, „Detektyw warszawski, czyli na tropie miejskich tajemnic”. Odeszła z TVP pisząc podany do wiadomości publicznej list do prezesa TVP Jacka Kurskiego, w którym protestowała m.in. przeciwko jego polityce programowej w TVP.
W latach 1994–2006 współpracowała z dwutygodnikiem „Cogito”. Publikowane w latach 1998–2005 na łamach pisma felietony "Wzrockowisko" ukazały się drukiem jako książka. Do 2006 roku współpracowała z dwutygodnikiem „Victor gimnazjalista”, na łamach którego publikowała w odcinkach powieści "Klasa pani Czajki", "Tropiciele" i "Dzika". W roku 2008 wróciła na łamy „Cogito” felietonami "Sztuka pisania", a na łamy „Victora gimnazjalisty” "Muzycznymi podróżami" – krótkimi felietonami o gwiazdach muzyki rozrywkowej. W latach 2008–2011 prowadziła rubrykę „Zapytaj Gośkę” w Magazynie „13-tka”. Współpracuje z południowopraskim pismem społeczno-samorządowym „Mieszkaniec”. Jest też stałą felietonistką Magazynu Literackiego „Książki”. Prowadzi rubrykę „Galeria na Wyspie” w kwartalniku literackim „Wyspa”. 
W latach 2018–2019 była współscenarzystką najstarszej powieści radiowej „Matysiakowie”.
Autorka książek dla dzieci i młodzieży, których akcja rozgrywa się na Saskiej Kępie, gdzie sama mieszka i skąd pochodzą jej przodkowie. Opublikowała dokumentalną książkę "Dziewiętnastoletni marynarz" – zbiór listów ze Szkoły Morskiej w Tczewie, pisanych przez jej stryjecznego dziadka Zbigniewa Piekarskiego, oraz do spółki z nieżyjącym ojcem Maciejem Piekarskim poświęconą zagładzie Zamojszczyzny w czasie II wojny światowej książkę w formie osobistego reportażu pt. "Syn dwóch matek".
W internecie prowadzi wirtualną galerię "Sztuka i Styl", gdzie prezentuje współczesnych polskich artystów. 
Pracuje w Muzeum Niepodległości jako kierownik Działu Zbiorów. 
Jest członkiem polskiej sekcji Międzynarodowej Izby ds. Książek dla Młodych (IBBY), Warszawskiego Towarzystwa Genealogicznego, ZAiKS, Stowarzyszenia Historyków Sztuki oraz Stowarzyszenia Pisarzy Polskich (SPP). Od 2011 w Zarządzie Oddziału Warszawskiego SPP. Wybrana Prezesem Oddziału Warszawskiego SPP w kadencjach 2014–2017 i 2017–2020. Od 2021 roku Wiceprezes Oddziału Warszawskiego. Od 2022 roku Sekretarz Zarządu Głównego. 
Życie prywatne.
Córka dziennikarza i varsavianisty Macieja Piekarskiego. Żona aktora Zacharjasza Muszyńskiego. Z pierwszego małżeństwa ma syna, Macieja.

</doc>
<doc id="621122" url="https://pl.wikipedia.org/wiki?curid=621122" title="NGC 7317">
NGC 7317

NGC 7317 (również PGC 69256 lub HCG 92E) – galaktyka eliptyczna (E4), znajdująca się w gwiazdozbiorze Pegaza. Została odkryta 23 września 1876 roku przez Édouarda Stephana. Galaktyka ta stanowi część Kwintetu Stephana.

</doc>
<doc id="621123" url="https://pl.wikipedia.org/wiki?curid=621123" title="Mama Kilja">
Mama Kilja



</doc>
<doc id="621125" url="https://pl.wikipedia.org/wiki?curid=621125" title="Kibera">
Kibera

Kibera - dzielnica slumsów w Nairobi, w Kenii. Największa dzielnica biedy w Afryce Wschodniej i druga pod względem wielkości na kontynencie.
Dzielnica znajduje się ok. 7 km na południowy wschód od centrum Nairobi, a jej szacowana powierzchnia to 2 km². Kibera ma ponad 800 tys. mieszkańców, w tym prawie połowę poniżej 15. roku życia. Szacuje się, że 20% ludności Kibery jest zakażona wirusem HIV. Domy w dzielnicy mają ok. 9 m² ze średnią 5 mieszkańców na budynek. W Kiberze panują bardzo złe warunki sanitarne.
Kibera jest podzielona na 13 wiosek, w skład których wchodzą między innymi: Kianda, Soweto, Gatwekera, Kisumu Ndogo, Lindi, Laini Saba, Siranga/Undugu, Makina i Mashimoni.
Historia.
Słowo "Kibera" w języku nubijskim oznacza "dżunglę". Zalążek Kibery powstał w 1912, kiedy to władze kolonii brytyjskiej stworzyły osadę dla 600 nubijskich żołnierzy oddziału Kings African Rifles oraz ich rodzin.

</doc>
<doc id="621126" url="https://pl.wikipedia.org/wiki?curid=621126" title="One Second (album Yello)">
One Second (album Yello)

One Second – piąty album szwajcarskiego zespołu Yello wydany w 1987 roku przez wytwórnię Mercury Records. Był poprzedzony kompilacją "1980-1985 The New Mix in One Go" wydaną rok wcześniej. Album reedytowany był w roku 2005 wszedł w skład sześciopłytowego kompletu Remaster Series, na który składa się sześć pierwszych płyt zespołu (odświeżonych dźwiękowo). Na płycie swych głosów użyczyli Billy Mackenzie i Shirley Bassey.

</doc>
<doc id="621127" url="https://pl.wikipedia.org/wiki?curid=621127" title="NGC 7319">
NGC 7319

NGC 7319 (również PGC 69269 lub UGC 12102) – galaktyka spiralna z poprzeczką (SBbc), znajdująca się w gwiazdozbiorze Pegaza. Została odkryta 23 września 1876 roku przez Édouarda Stephana. Galaktyka ta stanowi część Kwintetu Stephana. Należy do galaktyk Seyferta typu 2.
W galaktyce tej zaobserwowano supernową SN 1971P.

</doc>
<doc id="621128" url="https://pl.wikipedia.org/wiki?curid=621128" title="NGC 7320">
NGC 7320

NGC 7320 (również PGC 69270, UGC 12101 lub HCG 92A) – galaktyka spiralna (Scd), znajdująca się w gwiazdozbiorze Pegaza w odległości około 40 milionów lat świetlnych. Została odkryta 23 września 1876 roku przez Édouarda Stephana. Wizualnie galaktyka ta stanowi część Kwintetu Stephana, znajduje się jednak znacznie bliżej Ziemi niż galaktyki tej zwartej grupy.

</doc>
<doc id="621129" url="https://pl.wikipedia.org/wiki?curid=621129" title="NGC 7321">
NGC 7321

NGC 7321 (również PGC 69287 lub UGC 12103) – galaktyka spiralna z poprzeczką (SBb), znajdująca się w gwiazdozbiorze Pegaza. Odkrył ją William Herschel 17 listopada 1784 roku. Jest to galaktyka z aktywnym jądrem typu LINER.
W galaktyce tej zaobserwowano supernowe SN 2008gj i SN 2013di.

</doc>
<doc id="621130" url="https://pl.wikipedia.org/wiki?curid=621130" title="VI Liceum Ogólnokształcące im. Jana Kochanowskiego w Radomiu">
VI Liceum Ogólnokształcące im. Jana Kochanowskiego w Radomiu

VI Liceum Ogólnokształcące im. Jana Kochanowskiego w Radomiu – szkoła ponadpodstawowa założona w 1912, wchodząca w skład Zespołu Szkół Ogólnokształcących nr 6, nazywana "kuźnią olimpijczyków". Dyrektorem szkoły jest mgr Anna Kołodziejska. Zastępcami dyrektora są: mgr Łucja Banaszkiewicz oraz mgr Agnieszka Król.
Historia szkoły.
Dwudziestolecie międzywojenne.
Korzenie Liceum sięgają 1912, wtedy to Jan Wojciechowicz założył 4-letnie Męskie Progimnazjum Filologiczne.
Radom znajdował się wówczas pod zaborem rosyjskim w związku z czym wykładowcami byli na ogół Rosjanie, choć nie brakowało również Polaków (Stanisław Egiejman, Leokadia Sluchanska-Krzymowska, ks. Bronisław Ekiert). Poza j. polskim, geografią i historią językiem wykładowym był język rosyjski. W 1913 szkoła otrzymała prawa rządowe. W 1914 życie szkoły skomplikowało się z powodu absencji nauczycieli rosyjskich związanej z wybuchem I wojny światowej, jednak dzięki zatrudnieniu miejscowych nauczycieli szkoła funkcjonowała dalej pomimo licznych przerw spowodowanych działaniami wojennymi.
W 1916 kierownikiem 6-klasowego wówczas progimnazjum został Stanisław Egiejman (uważany za właściwego twórcę i organizatora szkoły). W latach 1918/1919 liczbę klas zwiększono do 8. Po wojnie polsko-bolszewickiej szkoła powróciła do normalnego życia. Działalność rozpoczęły wówczas pierwsze koła naukowe: literackie, klasyczne, miłośników filologii klasycznej, fizyczne, krajoznawcze i sportowe. Zaczęły działać również organizacje uczniowskie. Istniejąca od 1920 „Filarecja” w 1935 została przekształcona w Samorząd Uczniowski. Zorganizowano również „Czerwony Krzyż” oraz „Ligę Morską”. Ważnym wydarzeniem były uroczystości 400-lecia urodzin Jana Kochanowskiego, organizowane dla całego miasta. Wygłoszono referat o twórczości patrona, deklamowano jego wiersze, wystawiono sztukę „Odprawa posłów greckich”.
Codzienne życie i sposób bycia uczniów kształtował „Regulamin szkolny”. Zobowiązywał do dyscypliny w szkole i w domu, godnego zachowania się, kultury osobistej i rzetelnej pracy. Pod kierunkiem dyrektorów Józefa Dąbrowskiego (1932–1936), a później Mieczysława Chojny (1936–1939) dokonano zmian, które doprowadziły do przekształcenia w roku 1937/38 ośmioklasowego gimnazjum w czteroletnie gimnazjum (mała matura) i dwuletnie liceum (duża matura). Wówczas szkoła otrzymała nazwę Gimnazjum i Liceum im. Jana Kochanowskiego w Radomiu. Gimnazjum i Liceum im. Jana Kochanowskiego było bardzo dobrze i nowocześnie zorganizowaną placówką.
Zarządzeniem Ministra Wyznań Religijnych i Oświecenia Publicznego z 1937 zostało utworzone „II Państwowe Liceum i Gimnazjum im. Jana Kochanowskiego w Radomiu” (państwowa szkoła średnią ogólnokształcąca, złożoną z czteroletniego gimnazjum i dwuletniego liceum), po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie humanistycznym. Pod koniec lat 30. szkoła funkcjonowała pod adresem ulicy 1 Maja 60.
II wojna światowa.
Niebawem nadszedł czas sprawdzenia nie tylko wiedzy nabytej w szkole, ale przede wszystkim patriotyzmu i wierności wartościom, które wpajano wychowankom. Jak wiadomo z przekazów ustnych i dokumentów „Kochanowszczacy” nie zawiedli. Walczyli o wolną Polskę na wszystkich frontach, wielu zapłaciło cenę najwyższą. Trwali murem przy „polskości”, czynili wszystko, aby ją ocalić przed totalitarna nawałnica z Zachodu i Wschodu. We wrześniu 1939 nie rozpoczęto lekcji – wojna przerwała naukę. Po początkowym okupacyjnym szoku zaczęto już w październiku organizować tajne nauczanie. Pierwszym organizatorem i dyrektorem był prof. Michał Małuja – wybitny nauczyciel historii. Po jego aresztowaniu i wywiezieniu do Oświęcimia, gdzie zginął – kierowanie tajnymi kompletami powierzono prof. Elżbiecie Galeckiej – polonistce. Stało się to w styczniu 1941 roku. Wojna zabrała wielu absolwentów, uczniów i nauczycieli. Także tych, którzy dzielnie walczyli na frontach wojennych we wrześniu 1939. Bardzo wielu „Kochanowszaczków” ofiarnie działało w konspiracji.
Lata powojenne.
Natychmiast po opuszczeniu Radomia przez wojska niemieckie szkoła rozpoczęła działalność. Dyrektorem został Jan Ciach. Z zapałem i energią nauczyciele i uczniowie urządzali przydzielony lokal – parter budynku popijarskiego w Rynku 11.
W 1952 szkoła rozpoczęła swą olimpijską historię. Uczeń dyrektora Wawrzyńca Słomskiego – Antoni Tomaszewski zdobył I miejsce w Ogólnopolskiej Olimpiadzie Matematycznej. Dwa lata później sukces odnieśli dwaj uczniowie prof. Z. Jaworskiego – Peryt i Rogóż, którzy zostali nagrodzeni w Ogólnopolskiej Olimpiadzie Chemicznej. Od tej pory corocznie powiększano konto olimpijskie. Jest to ogromna zasługa dyrektora Stanisława Zapały (był dyrektorem w latach 1956–1972), który ściągnął do Kochanowskiego wybitnych pedagogów: Stanisława Banaszkiewicza, Zbigniewa Wronkę, Hannę Juszczak. Po 48 latach szkoła ma 843 finalistów, w tym 232 laureatów i 20 uczestników olimpiad międzynarodowych. We wrześniu 1956 Liceum Jana Kochanowskiego przeniosło się do budynku przy ul. Kilińskiego 25/27, gdzie mieści się do dzisiaj. Zaszczytem było przyjęcie Liceum do Szkół Stowarzyszonych UNESCO. Nastąpiło to 6 marca 1965 roku. Przynależność do tej organizacji zaowocowała szerokim wprowadzeniem do procesu wychowawczego problematyki międzynarodowej i wzmożenia nauki języków obcych.
Pierwszy sukces w olimpiadzie dał początek nurtowi, który istnieje do dziś i kształtował współczesne oblicze szkoły – „Kuźni Olimpijczyków”. Koronnymi dyscyplinami są od lat: chemia i fizyka. Doszły też osiągnięcia w innych olimpiadach, szczególnie w matematyce. W sumie uczniowie startowali w 20 rodzajach różnych olimpiadach przedmiotowych. Jest to dorobek, który stawia VI Liceum Ogólnokształcące w rzędzie najlepszych liceów w kraju, co potwierdzają wszelkie rankingi. Na dobrą opinię o szkole maja wpływ wyniki egzaminów wstępnych na wyższe uczelnie. Od 70-90% absolwentów zdobywa indeks, corocznie ponad 20 indeksów pochodzi z finałów olimpiad przedmiotowych. W 1987 VI Liceum Ogólnokształcące znalazło się wśród członków założycieli Klubu Szkół Przodujących, a potem dołączyło do znakomitego i elitarnego Towarzystwa Szkół Twórczych. Liceum jest zorganizowane zgodnie z obowiązującymi przepisami i możliwościami: 27 oddziały liczą 902 uczniów i 54 nauczycieli mających wyższe wykształcenie. W 1994 utworzono Liceum Bilingwalne z klasą wstępną „zerówka” i językiem wykładowym niemieckim. Zajęcia prowadzone są przez znakomitych profesorów z Polski oraz z Niemiec. Na zakończenie nauki oprócz matury uczniowie zdają również egzamin DSD II będący odpowiednikiem angielskiego Certificate in Advanced English (CAE). Certyfikat DSD II uprawnia do podjęcia studiów w Republice Federalnej Niemiec.
Obecnie przy szkole znajduje się Publiczne Gimnazjum nr 23 im. Jana Kochanowskiego,w którym prowadzonych jest 9 klas (po 3 na każdym poziomie nauczania) o profilu matematyczno-przyrodniczym oraz dwujęzyczna z rozszerzonym programem nauczania języka niemieckiego. Uczniowie klasy dwujęzycznej mają możliwość przystąpienia do egzaminu DSD I w ostatnim roku nauki w gimnazjum (poziom A2- B1).
Szkoła ma 843 finalistów, w tym 232 laureatów i 20 uczestników olimpiad międzynarodowych.
Rankingi.
W ogólnopolskim rankingu szkół ponadgimnazjalnych przygotowywanym przez miesięcznik Perspektywy i Rzeczpospolitą VI Liceum zajmuje wysokie miejsce wśród liceów w Polsce (zajmowało w latach 2012–2021 kolejno miejsca: 19, 18, 19, 28, 15, 20, 14, 16, 15 oraz 31).

</doc>
<doc id="621131" url="https://pl.wikipedia.org/wiki?curid=621131" title="NGC 7322">
NGC 7322

NGC 7322 (również NGC 7334 lub PGC 69365) – galaktyka spiralna (S0-a), znajdująca się w gwiazdozbiorze Żurawia.
Odkrył ją John Herschel 30 sierpnia 1834 roku. 23 października 1835 roku obserwował ją ponownie, nie był jednak pewien, czy to ten sam obiekt i dlatego w swoim późniejszym katalogu skatalogował galaktykę dwukrotnie. John Dreyer w "New General Catalogue" skatalogował obie obserwacje Herschela jako NGC 7322 i NGC 7334, zamieścił jednak uwagę, że być może jest to ten sam obiekt.

</doc>
<doc id="621132" url="https://pl.wikipedia.org/wiki?curid=621132" title="NGC 7323">
NGC 7323

NGC 7323 (również PGC 69311 lub UGC 12108) – galaktyka spiralna (Sb), znajdująca się w gwiazdozbiorze Pegaza. Odkrył ją Albert Marth 13 września 1863 roku.

</doc>
<doc id="621134" url="https://pl.wikipedia.org/wiki?curid=621134" title="NGC 7324">
NGC 7324

NGC 7324 (również PGC 69321) – galaktyka eliptyczna (E-S0), znajdująca się w gwiazdozbiorze Pegaza. Odkrył ją Albert Marth 13 września 1863 roku.

</doc>
<doc id="621138" url="https://pl.wikipedia.org/wiki?curid=621138" title="Olimpia Piekary Śląskie (1968–2014)">
Olimpia Piekary Śląskie (1968–2014)

Górniczy Klub Sportowy Olimpia Piekary Śląskie – polski klub sportowy z Piekar Śląskich. Powstał w 1968 z połączenia GKS Polonia Piekary Śląskie (założonego w 1918) z GKS Julian Piekary Śląskie (utworzony w 1954).
Piłka ręczna.
Do 2014 w klubie funkcjonowała sekcja piłki ręcznej mężczyzn, która do 2008 występowała w rozgrywkach ekstraklasy. W sezonie 2006/2007 szczypiorniści Olimpii zajęli w rundzie zasadniczej 4. miejsce. W ćwierćfinale play-off pokonali Traveland-Społem Olsztyn (30:26; 30:31; 32:23), zaś w półfinale przegrali z późniejszym mistrzem Polski Zagłębiem Lubin (31:34; 25:29). W meczu o 3. miejsce zostali pokonani przez Vive Kielce (21:31; 18:36; 21:36).
W sezonie 2007/2008 zawodnik Olimpii Mariusz Kempys był obok Michała Adamuszka najskuteczniejszym strzelcem ekstraklasy (190 bramek). W latach 2008–2014 piłkarze ręczni Olimpii rywalizowali w I lidze, dwukrotnie zajmując w tych rozgrywkach 3. miejsce. Na początku sierpnia 2014 GKS Olimpia Piekary Śląskie podpisała porozumienie z nowo powstałym MKS Olimpia Piekary Śląskie, na mocy którego przekazano do MKS sekcję piłki ręcznej i prawo gry w I lidze. W swoim ostatnim meczu ligowym, rozegranym w kwietniu 2014 na wyjeździe, GKS Olimpia pokonała Ostrovię Ostrów Wielkopolski (27:25).
Piłka nożna.
Do 2005 Olimpia posiadała sekcję piłki nożnej mężczyzn, którą przekazano do klubu GKS Andaluzja Brzozowice-Kamień. Piłkarze nożni GKS Olimpia w latach 1995–1998 występowali w III lidze (grupa katowicka), dwukrotnie zajmując w niej 11. miejsce i raz 15. pozycję. Łącznie przez trzy lata rozegrali 102 mecze, zdobywając 133 punkty.

</doc>
<doc id="621141" url="https://pl.wikipedia.org/wiki?curid=621141" title="NGC 7328">
NGC 7328

NGC 7328 (również PGC 69349 lub UGC 12118) – galaktyka spiralna (Sab), znajdująca się w gwiazdozbiorze Pegaza. Odkrył ją John Herschel 12 października 1825 roku.

</doc>
<doc id="621142" url="https://pl.wikipedia.org/wiki?curid=621142" title="NGC 7330">
NGC 7330

NGC 7330 (również PGC 69314 lub UGC 12111) – galaktyka eliptyczna (E), znajdująca się w gwiazdozbiorze Jaszczurki. Odkrył ją Édouard Jean-Marie Stephan 26 lipca 1870 roku.

</doc>
<doc id="621143" url="https://pl.wikipedia.org/wiki?curid=621143" title="NGC 7331">
NGC 7331

NGC 7331 (również PGC 69327 lub UGC 12113) – galaktyka spiralna (Sbc), zwrócona do nas krawędzią dysku, znajdująca się w gwiazdozbiorze Pegaza w odległości około 50 milionów lat świetlnych. Została odkryta 5 września 1784 roku przez Williama Herschela. Galaktyka ta jest najjaśniejszym członkiem grupy NGC 7331.
Galaktyka NGC 7331 wykazuje wiele podobieństw do Drogi Mlecznej. Podobieństwa te obejmują rozkład gwiazd, całkowitą masę, wzór spirali, a także obecność w jądrze galaktyki monstrualnej czarnej dziury.
W dobrych warunkach i przy zastosowaniu teleskopu o aperturze około 100 mm można dostrzec jako wydłużoną plamę.
W galaktyce tej zaobserwowano supernowe SN 1959D, SN 2013bu i SN 2014C.

</doc>
<doc id="621144" url="https://pl.wikipedia.org/wiki?curid=621144" title="Bitwa pod Mühlbergiem">
Bitwa pod Mühlbergiem

Bitwa pod Mühlbergiem – starcie zbrojne, które miało miejsce 24 kwietnia 1547 podczas wojny szmalkaldzkiej (1546–1547).
W bitwie tej armia Świętego Cesarstwa Rzymskiego dowodzona przez cesarza Karola V habsburga i księcia Albę, Ferdynanda Álvareza de Toledo w sile 29 500 żołnierzy (w tym 4500 jazdy i 20 dział) rozbiła armię protestanckiego związku szmalkaldzkiego (15 000 żołnierzy, w tym 3000 jazdy oraz 15 dział) dowodzoną przez elektora saskiego Jana Fryderyka Wspaniałomyślnego. Udało się to w dużej mierze dzięki niezgodzie wśród oficerów sztabu wojsk protestanckich, którzy nie mogli zdecydować się na podjęcie jakiejkolwiek akcji na polu bitwy. Pozwoliło to armii cesarskiej na przełamanie obrony przeciwnika.
W chwili ataku na armię protestancką, Karol V ustawił armię w szyku bitewnym, wysyłając oddziały rajtarów przeciwko jeździe elektora na skrzydłach. Na prawym skrzydle cesarskim do ataku ruszyli arkebuzerzy margrabiego Miśni, Maurycego, którzy osłabili wojska saskie, umożliwiając atak jazdy cesarskiej. Nastąpiła wielka masakra, a elektor, który bronił się z mieczem w dłoni został pojmany i wtrącony do więzienia.
Wojska protestanckie straciły 8 tys. zabitych i rannych, podczas gdy armia cesarska jedynie 200 zabitych i rannych. Wódz armii protestanckiej ranny w twarz dostał się pod Mühlbergiem do niewoli. Pozbawiony władzy nad Saksonią zesłany został do Wormacji. Bitwa pod Mühlbergiem położyła kres związkowi szmalkaldzkiemu.

</doc>
<doc id="621145" url="https://pl.wikipedia.org/wiki?curid=621145" title="NGC 7332">
NGC 7332

NGC 7332 (również PGC 69342 lub UGC 12115) – galaktyka soczewkowata (S0), znajdująca się w gwiazdozbiorze Pegaza. Odkrył ją William Herschel 19 września 1784 roku.

</doc>
<doc id="621147" url="https://pl.wikipedia.org/wiki?curid=621147" title="Jeanette Winterson">
Jeanette Winterson

Jeanette Winterson (ur. 27 sierpnia 1959 w Manchesterze) – brytyjska pisarka i feministka, odznaczona Orderem Imperium Brytyjskiego.
W dzieciństwie adoptowana przez bardzo religijną rodzinę, przygotowywana do roli misjonarki. W wieku szesnastu lat zdeklarowała się jako lesbijka i z powodu miłości do swojej przyjaciółki uciekła z domu. Jej pierwsza, autobiograficzna powieść "Nie tylko pomarańcze" ukazała się w 1985 roku.

</doc>
<doc id="621148" url="https://pl.wikipedia.org/wiki?curid=621148" title="Tekla Teresa Łubieńska">
Tekla Teresa Łubieńska

Tekla Teresa Łubieńska herbu Pomian (ur. 6 czerwca 1767 w Warszawie, zm. 15 sierpnia 1810 w Krakowie) – polska dramatopisarka, poetka i tłumaczka.
Życiorys.
Urodziła się 6 czerwca 1767 w Warszawie. Córka Franciszka Bielińskiego starosty czerskiego (późniejszego pisarza wielkiego koronnego) i Krystyny Justyny Sanguszkówny, córki Karola Pawła Sanguszki, żona Feliksa Łubieńskiego, matka: Henryka, Tomasza, Jana, Józefa i Tadeusza. W wieku 11 lat (1778) straciła matkę. Od tego czasu wychowywała się (otrzymała francuskie wychowanie) u babki, Barbary Sanguszkowej, wdowy po marszałku wielkim litewskim – początkowo na Litwie, następnie w Warszawie i Poddębicach, będących wówczas letnią rezydencją rodu Sanguszków. 6 listopada 1782 w kościele pw. św. Katarzyny w Poddębicach poślubiła Feliksa Łubieńskiego, starostę nakielskiego, i zamieszkała w powiecie kaliskim, w Szczytnikach (majątek męża). Podczas Targowicy wyjechała wraz z dziećmi do Pragi. Po powrocie do kraju osiadła z rodziną w nowym majątku męża, w podkrakowskiej Zagości (nabytej jako starostwo w roku 1785). Poświęcała się wówczas całkowicie życiu rodzinnemu (była matką 10 dzieci!). Zmarła nagle w wieku 43 lat, 15 sierpnia 1810 w Krakowie.
Twórczość.
Polska dramatopisarka, poetka i tłumaczka. W okresie Sejmu Czteroletniego pisała wierszyki patriotyczne. Początkowo zajmowała się pisaniem przede wszystkim komedii, prawdopodobnie także „różnych komedyjek” dla dzieci. Była autorką dramatów historycznych: "Wanda, królowa polska" (1806), "Karol Wielki i Witykind" (1807). Tłumaczyła też dzieła Jeana Baptista Racine’a oraz Woltera.
Przekłady.
Według Skimbirowicza: "kilka tłumaczeń teatralnych Woltera – winna scena polska" Łubieńskiej, ale tytułów nie wymienia. Urywek tłumaczenia Łubieńskiej z wiersza A. Deshoulières ogłosił „Tygodnik Ilustrowany” 1863, t. 1, nr 191-192.

</doc>
<doc id="621149" url="https://pl.wikipedia.org/wiki?curid=621149" title="Flag">
Flag

Flag – szósty album szwajcarskiego zespołu Yello wydany w 1988 roku przez wytwórnię Fontana. Reedytowany w roku 2005 wszedł w skład sześciopłytowego kompletu Remaster Series, na który składa się sześć pierwszych płyt zespołu (odświeżonych dźwiękowo). Na płycie znajduje się jeden z największych przebojów zespołu – "The Race" – nawiązujący do wyścigów samochodowych.

</doc>
<doc id="621151" url="https://pl.wikipedia.org/wiki?curid=621151" title="NGC 7335">
NGC 7335

NGC 7335 (również PGC 69338 lub UGC 12116) – galaktyka spiralna (S0-a), znajdująca się w gwiazdozbiorze Pegaza. Została odkryta 13 września 1784 roku przez Williama Herschela. Galaktyka ta jest członkiem grupy NGC 7331.

</doc>
<doc id="621152" url="https://pl.wikipedia.org/wiki?curid=621152" title="NGC 7336">
NGC 7336

NGC 7336 (również PGC 69337) – galaktyka spiralna (S), znajdująca się w gwiazdozbiorze Pegaza. Została odkryta 10 września 1849 roku przez George’a Stoneya – asystenta Williama Parsonsa. Galaktyka ta jest członkiem grupy NGC 7331.

</doc>
<doc id="621153" url="https://pl.wikipedia.org/wiki?curid=621153" title="Anouk Aimée">
Anouk Aimée

Anouk Aimée, właśc. Françoise Judith Sorya Dreyfus (ur. 27 kwietnia 1932 w Paryżu) – francuska aktorka.
Życiorys.
Urodziła się w Paryżu jako córka pary aktorskiej – Geneviève Marii Thérèse Soryi (z domu Durand) i Henriego Murraya Dreyfusa. Jej ojciec był Żydem, matka zaś katoliczką. Została wychowana jako katoliczka, ale później jako dorosła przeszła na judaizm. Jej wczesna edukacja odbyła się w l’École de la rue Milton w Paryżu i l’École de Barbezieux. Uczyła się tańca w Operze Marsylskiej. Podczas II wojny światowej ukończyła szkołę w Mayfield School w Mayfield w Sussex, ale wyjechała przed zdaniem matury. Studiowała teatr w Anglii, po czym studiowała sztukę dramatyczną i taniec u Andrée Bauer-Thérond.
Jako 14–latka zadebiutowała w roli Anouk w dramacie "La Maison sous la mer" (1947) z Viviane Romance. Wkrótce reżyser Marcel Carné zaangażował ją do roli Barbary w dramacie "La fleur de l'âge" (1947). W dramacie André Cayatte "Kochankowie z Werony" (1949) zagrała postać Georgii Maglii, współczesnej Julii. Zarówno namiętna, jak i enigmatyczna, Aimée w latach 50. występowała w szeregu melodramatów, aż w końcu wdarła się do Hollywood z drugoplanową rolą Evy w dramacie Anatole’a Litvaka "Podróż" ("The Journey", 1959) u boku Deborah Kerr, Yula Brynnera i Jasona Robardsa.
Międzynarodową popularność zdobyła dzięki roli znudzonej nimfomanki Maddaleny w komediodramacie Federico Felliniego "Słodkie życie" ("La Dolce vita", 1960) z Marcello Mastroiannim. Tytułowa rola tancerki kabaretowej i samotnej matki w melodramacie Jacquesa Demy’ego "Lola" (1961) przyniosła jej nominację do nagrody BAFTA dla najlepszej aktorki zagranicznej. W filmie biblijnym Roberta Aldricha "Ostatnie dni Sodomy i Gomory" ("Sodom and Gomorrah", 1962) ze Stewartem Grangerem została obsadzona w roli królowej Bery. Była jedną z kilku aktorek branych pod uwagę do roli baronowej w filmowej wersji "Dźwięki muzyki" (1965), rola ostatecznie przypadła Eleanor Parker. Po występie w roli cierpliwej żony w kolejnym filmie Felliniego "Osiem i pół" (1963), za kreację Anne Gauthier w melodramacie Claude’a Leloucha "Kobieta i mężczyzna" (1966) otrzymała statuetkę Złotego Globu dla najlepszej aktorki w filmie dramatycznym, nagrodę BAFTA i nominację do Oscara dla najlepszej aktorki. Wcieliła się w szereg drugoplanowych ról w europejskich filmach i miniserialach telewizyjnych, w tym jako Lola / Cecile w dramacie Jacquesa Demy’ego "Sklep z modelkami" ("Model Shop", 1969), Simone Lowenthal w czarnej komedii "Prêt-à-Porter" (1994) czy Letycja Buonaparte w miniserialu "Napoleon" (2002).
Była na okładkach magazynów takich jak „Paris Match”, „Elle”, „Télé 7 jours”, „Film” i „Ekran”.

</doc>
<doc id="621154" url="https://pl.wikipedia.org/wiki?curid=621154" title="NGC 7337">
NGC 7337

NGC 7337 (również PGC 69344 lub UGC 12120) – galaktyka spiralna z poprzeczką (SBab), znajdująca się w gwiazdozbiorze Pegaza. Odkrył ją 10 września 1849 roku George Stoney – asystent Williama Parsonsa. Galaktyka ta jest członkiem grupy NGC 7331.
W galaktyce tej zaobserwowano do tej pory jedną supernową – SN 1973O.

</doc>
<doc id="621163" url="https://pl.wikipedia.org/wiki?curid=621163" title="NGC 7339">
NGC 7339

NGC 7339 (również PGC 69364 lub UGC 12122) – galaktyka spiralna z poprzeczką (SBbc), znajdująca się w gwiazdozbiorze Pegaza. Odkrył ją William Herschel 19 września 1784 roku. Jest zaliczana do radiogalaktyk.
W galaktyce tej zaobserwowano supernową SN 1989L.

</doc>
<doc id="621165" url="https://pl.wikipedia.org/wiki?curid=621165" title="NGC 7340">
NGC 7340

NGC 7340 (również PGC 69362) – galaktyka eliptyczna (E?), znajdująca się w gwiazdozbiorze Pegaza. Została odkryta 10 września 1849 roku przez George’a Stoneya – asystenta Williama Parsonsa. Galaktyka ta jest członkiem grupy NGC 7331.

</doc>
<doc id="621166" url="https://pl.wikipedia.org/wiki?curid=621166" title="NGC 7341">
NGC 7341

NGC 7341 (również PGC 69412) – galaktyka spiralna z poprzeczką (SBab), znajdująca się w gwiazdozbiorze Wodnika. Odkrył ją Francis Leavenworth 20 lipca 1885 roku.

</doc>
<doc id="621167" url="https://pl.wikipedia.org/wiki?curid=621167" title="NGC 7342">
NGC 7342

NGC 7342 (również PGC 69374 lub UGC 12126) – galaktyka spiralna z poprzeczką (SBa), znajdująca się w gwiazdozbiorze Pegaza. Odkrył ją Édouard Jean-Marie Stephan 11 września 1872 roku.
W galaktyce tej zaobserwowano supernową SN 2010ii.

</doc>
<doc id="621171" url="https://pl.wikipedia.org/wiki?curid=621171" title="NGC 7343">
NGC 7343

NGC 7343 (również PGC 69391 lub UGC 12129) – galaktyka spiralna z poprzeczką (SBbc), znajdująca się w gwiazdozbiorze Pegaza. Odkrył ją Truman Safford 14 września 1866 roku. Niezależnie odkrył ją Édouard Jean-Marie Stephan 26 września 1876 roku.
W galaktyce tej zaobserwowano supernową SN 1974J.

</doc>
<doc id="621172" url="https://pl.wikipedia.org/wiki?curid=621172" title="NGC 7344">
NGC 7344

NGC 7344 (również PGC 69433) – galaktyka spiralna z poprzeczką (SABab?), znajdująca się w gwiazdozbiorze Wodnika. Odkrył ją Albert Marth 1 października 1864 roku.

</doc>
<doc id="621174" url="https://pl.wikipedia.org/wiki?curid=621174" title="NGC 7345">
NGC 7345

NGC 7345 (również PGC 69401 lub UGC 12130) – galaktyka spiralna (Sa), znajdująca się w gwiazdozbiorze Pegaza. Odkrył ją Édouard Jean-Marie Stephan 11 września 1872 roku.

</doc>
<doc id="621175" url="https://pl.wikipedia.org/wiki?curid=621175" title="NGC 7346">
NGC 7346

NGC 7346 (również PGC 69430) – galaktyka eliptyczna (E), znajdująca się w gwiazdozbiorze Pegaza. Odkrył ją Albert Marth 7 sierpnia 1864 roku.

</doc>
<doc id="621178" url="https://pl.wikipedia.org/wiki?curid=621178" title="NGC 7347">
NGC 7347

NGC 7347 (również PGC 69443 lub UGC 12136) – galaktyka spiralna (Sc), znajdująca się w gwiazdozbiorze Pegaza. Odkrył ją John Herschel 9 października 1830 roku.

</doc>
<doc id="621179" url="https://pl.wikipedia.org/wiki?curid=621179" title="NGC 7348">
NGC 7348

NGC 7348 (również PGC 69463 lub UGC 12142) – galaktyka spiralna z poprzeczką (SBc), znajdująca się w gwiazdozbiorze Pegaza. Odkrył ją Albert Marth 7 sierpnia 1864 roku.

</doc>
<doc id="621181" url="https://pl.wikipedia.org/wiki?curid=621181" title="NGC 7349">
NGC 7349

NGC 7349 (również PGC 69488) – galaktyka spiralna z poprzeczką (SBb), znajdująca się w gwiazdozbiorze Wodnika. Odkrył ją w 1886 roku Frank Muller.

</doc>
<doc id="621185" url="https://pl.wikipedia.org/wiki?curid=621185" title="NGC 7351">
NGC 7351

NGC 7351 (również PGC 69489) – galaktyka soczewkowata (S0), znajdująca się w gwiazdozbiorze Wodnika. Odkrył ją Édouard Jean-Marie Stephan 3 października 1878 roku.

</doc>
<doc id="621186" url="https://pl.wikipedia.org/wiki?curid=621186" title="NGC 7353">
NGC 7353

NGC 7353 – prawdopodobnie galaktyka spiralna (S?), znajdująca się w gwiazdozbiorze Pegaza, w "Principal Galaxies Catalogue" skatalogowana pod numerem PGC 85285.
Obiekt skatalogowany w "New General Catalogue" pod numerem NGC 7353 zaobserwował Albert Marth 7 sierpnia 1864 roku. Identyfikacja obiektu nie jest pewna, gdyż w pozycji podanej przez Martha ani w jej pobliżu nie ma żadnego jasnego obiektu, który mógłby mu przypominać „mgławicę” (ten sam problem dotyczy zaobserwowanego tej samej nocy NGC 7350). W bazie SIMBAD jako NGC 7353 błędnie skatalogowano galaktykę PGC 69429.

</doc>
<doc id="621188" url="https://pl.wikipedia.org/wiki?curid=621188" title="NGC 7355">
NGC 7355

NGC 7355 (również PGC 69587) – galaktyka spiralna (Sb), znajdująca się w gwiazdozbiorze Żurawia. Odkrył ją John Herschel 1 września 1834 roku.

</doc>
<doc id="621189" url="https://pl.wikipedia.org/wiki?curid=621189" title="Odolany">
Odolany

Odolany – obszar Miejskiego Systemu Informacji w dzielnicy Wola w Warszawie.
Opis.
Odolany leżą w południowo-zachodniej części dzielnicy Wola. Według Miejskiego Systemu Informacji granice Odolan wyznaczają:
Historia.
Dawna wieś szlachecka położona wzdłuż drogi do Błonia (obecnie ul. Połczyńska), od 1431 własność dziekanów kolegiaty warszawskiej św. Jana. W 1528 Odolany miały 5 łanów (ok. 85 ha). W 1580 wieś duchowna znajdująca się w powiecie warszawskim ziemi warszawskiej województwa mazowieckiego. W 1789 znajdowało się tam 18 gospodarstw. Odtworzenie historii wsi utrudnia zniszczenie w 1944 akt kapituły warszawskiej.
Nazwa dawnej wsi "Odolany" pochodziła od nazwy osobowej "Odolan", a forma liczby mnogiej wskazuje, że była nazwą rodową, tj. oznaczającą własność potomków Odolana. Imię "Odolan" w XV wieku nie było już używane. 
W latach 1886–1890 w rejonie obecnych ulic Gniewkowskiej i Potrzebnej zbudowano fort Odolany, będący elementem pierścienia wewnętrznego Twierdzy Warszawa. 
W 1901–1903 przez Odolany przeprowadzono tory linii warszawsko-kaliskiej.
W czasie rozszerzenia w 1916 znaczna część obszaru Odolan znalazła się w granicach Warszawy. Zachodnią część (gromadę Odolany – obszar leżący w przybliżeniu na zachód od dzisiejszej ul. Przyce) przyłączono do miasta w 1951.
W latach 1922–1929 przy południowej granicy Odolan powstała stacja postojowa Warszawa Szczęśliwice, a początku lat 30. XX wieku zbudowano tam stację rozrządową Włochy.
16 października 1942 w odwecie za akcję „Wieniec” Niemcy powiesili obok przejazdu kolejowo-drogowego w ciągu ul. Mszczonowskiej 10 więźniów Pawiaka. W 1964 miejsce mordu zostało upamiętnione tablicą Tchorka.
Po 1945 przy ul. Jana Kazimierza − głównej ulicy Odolan − powstała jedna z dwóch lokalizacji Warszawskich Zakładów Maszyn Budowlanych im. Ludwika Waryńskiego (tzw. Zakłady Waryński 2), pomiędzy ulicami Ordona, Marcina Kasprzaka i obecnej al. Prymasa Tysiąclecia działała Fabryka Wyrobów Precyzyjnych im. gen. Świerczewskiego, a przy ul. Ordona centralna stacja rozdziałowa.
Dużą część Odolan (część środkowa i południowa) zajmują torowiska i bocznice, a także budynki techniczne, administracyjne i mieszkalne należące do PKP (m.in. Lokomotywownia Warszawa Odolany i PKP Cargo – Zakład Centralny Spółki ). Część terenów pozostaje niezagospodarowana. Stacja jest wykorzystywana głównie do transportu do Warszawy kruszyw i materiałów budowlanych. W rejonie ulic Jana Kazimierza i Ordona, na terenach należących do spółek VIS i Bumar-Waryński, zrealizowano wiele inwestycji mieszkaniowych.
Inne informacje.
Po włączeniu Szczecina do Polski Odolany użyczyły nazwy jednemu z tamtejszych osiedli, położonemu w dzielnicy Warszewo.

</doc>
<doc id="621190" url="https://pl.wikipedia.org/wiki?curid=621190" title="NGC 7356">
NGC 7356

NGC 7356 (również PGC 69530 lub UGC 12159) – galaktyka spiralna (Sbc), znajdująca się w gwiazdozbiorze Pegaza. Odkrył ją Édouard Jean-Marie Stephan 4 października 1883 roku.

</doc>
<doc id="621192" url="https://pl.wikipedia.org/wiki?curid=621192" title="Robert Davi">
Robert Davi

Robert John Davi (ur. 26 czerwca 1953 w Nowym Jorku) – amerykański aktor, piosenkarz, reżyser i producent filmowy i telewizyjny.
Życiorys.
Wczesne lata.
Urodził się w Astorii, w dzielnicy Queens w Nowym Jorku jako syn Marii Carmel (z domu Rullo), Amerykanki włoskiego pochodzenia, i Salvatore Ralpha „Sala” Davi, wywodzącego się z południowych Włoch, już od wczesnych lat dzieciństwa przejawiał zainteresowania muzyką poważną, a jego ulubioną operą stała się "Tosca" Giacomo Pucciniego. Kiedy miał pięć lat, rodzina przeprowadziła się na Long Island. Uczęszczał do prywatnej katolickiej szkoły średniej Seton Hall High School w Patchogue, w stanie Nowy Jork, gdzie chętnie grał w piłkę nożną i baseball oraz występował w przedstawieniach "Makbet" Williama Szekspira. Jednak po tym jak mając 16 lat przeszedł tajemniczą chorobę, zrezygnował z udziału w grach sportowych i skupił się na śpiewaniu operowym i aktorstwie. Wygrywał ogólnonarodowe konkursy operowe, uczył się śpiewu we Florencji pod kierunkiem okrzyczanego barytona Tito Gobbi.
Kariera.
W wieku dziewiętnastu lat występował z Long Island Lyric Opera Company w Garden City, w stanie Nowy Jork. Po ukończeniu studiów na Hofstra University w Hempstead, gdzie otrzymał stypendium dramatyczne, przeprowadził się na Manhattan. Dorabiał jako sprzedawca precli, warzyw i owoców, urzędnik telefoniczny, kelner i przy produkcji wypchanych zwierząt. Mieszkał w tanim lokalu przy East 171st Street, uczył się aktorstwa w Juilliard School, Actors Studio Stelli Adler i Lee Strasberg Theatre and Film Institute, jednocześnie występował na scenie w sztukach – "Wiśniowy sad" i "Mewa" Antoniego Czechowa, "Wiele hałasu o nic" Williama Szekspira oraz "Lot nad kukułczym gniazdem" Kena Keseya.
Jego debiutancka rola telewizyjna greckiego bandyty w dramacie NBC "Kontrakt na Wiśniowej Ulicy" ("Contract on Cherry Street", 1977) u boku Franka Sinatry otworzyła korowód kolejnych serialowych wcieleń czarnych charakterów, a jednym z nich był palestyński terrorysta Salim Ajami w teledramacie CBS "Terrorysta na procesie: Stany Zjednoczone kontra Salim Ajami" ("Terrorist on Trial: The United States vs. Salim Ajami", 1987). Po raz pierwszy na dużym ekranie pojawił się w biograficznym filmie historycznym "Gangsterskie wojny" ("Gangster Wars", 1981). Potem równie przekonywająco grywał negatywne role w kinowych produkcjach, m.in. w familijnej komedii przygodowej "Goonies" ("The Goonies", 1985) jako jeden z członków gangu Fratellich, który ucieka z miejscowego więzienia.
Traktowany jako drugoplanowy lub trzecioplanowy aktor charakterystyczny, miał często znakomitych ekranowych partnerów – z Clintem Eastwoodem i Burtem Reynoldsem zagrał w komedii sensacyjnej "Gorący towar" ("City Heat", 1984), z Arnoldem Schwarzeneggerem wystąpił w filmie akcji "Jak to się robi w Chicago" ("Raw Deal", 1986), jako specjalny agent FBI w dreszczowcu "Szklana pułapka" ("Die Hard", 1988) spotkał się na planie z Bruce’em Willisem i Alanem Rickmanem, w komedii kryminalnej Blake’a Edwardsa "Syn Różowej Pantery" ("Son of the Pink Panther", 1993) zagrał u boku Roberto Benigni i Claudii Cardinale.
Sławę zyskał jednak w roli kolumbijskiego lorda narkotykowego Franza Sancheza, oponenta agenta 007 Jemesa Bonda w filmie "Licencja na zabijanie" ("Licence to Kill", 1989). Za rolę właściciela małej knajpy w Las Vegas i szefa tancerek erotycznych w dramacie obyczajowym Paula Verhoevena "Showgirls" (1995) zdobył nominację do Złotej Maliny. Powrócił na mały ekran w roli agenta Baileya Malone’a w dwóch serialach NBC – "Portret zabójcy" ("Profiler", 1996-2000) i "Kameleon" ("The Pretender", 1999-2000). Jego reżyserski debiut dramatu "Pięści" ("The Dukes", 2007) został uhonorowany trzema nagrodami jury na festiwalu filmowym WorldFest Houston.
Życie prywatne.
W latach 1977–79 zmarli jego rodzice, siostra i dziadkowie. Po nieudanym związku małżeńskim z Jeri McBride (od 29 listopada 1980), z którą ma syna Seana Christiana (ur. 1981), w dniu 19 sierpnia 1990 ożenił się ponownie z modelką Christine Bolster. Mają czworo dzieci: Arianę Marie (ur. 3 kwietnia 1990), Frances (ur. 1992) oraz bliźniaki – Isabella i Nicholasa Edwarda (ur. 11 stycznia 2001).

</doc>
<doc id="621193" url="https://pl.wikipedia.org/wiki?curid=621193" title="NGC 7357">
NGC 7357

NGC 7357 (również PGC 69544 lub UGC 12162) – galaktyka spiralna (Sb), znajdująca się w gwiazdozbiorze Pegaza. Odkrył ją Édouard Jean-Marie Stephan 26 września 1883 roku.

</doc>
<doc id="621194" url="https://pl.wikipedia.org/wiki?curid=621194" title="Targi Kantońskie">
Targi Kantońskie

Targi Kantońskie, oficjalna nazwa: Chińskie Targi Importowo-Eksportowe ("China Import and Export Fair", chin. trad. 廣交會, chin. upr. 广交会, pinyin "Guǎng Jiāo Huì") – największe targi w Chinach, odbywające się od 1957 w Kantonie dwa razy do roku, wiosną i jesienią, o znaczeniu międzynarodowym.
Organizowane są przez Chińskie Centrum Handlu Zagranicznego ("China Foreign Trade Centre"), pod auspicjami Ministerstwa Handlu oraz władz prowincji. Do 2007 ich nazwa była inna – Chińskie Targi Towarów Eksportowych ("Chinese Export Commodities Fair").
Istota targów.
Udział największych chińskich eksporterów, fabryk, instytucji badawczych, przedsiębiorstw o kapitale zagranicznym, przedsiębiorstw prywatnych itd.
Funkcje targów.
Targi są głównie proeksportowe. Pozostałe funkcje to m.in. współpraca ekonomiczno-techniczna, sprawy ubezpieczeń, transportu, reklamy, konsultacje.

</doc>
<doc id="621195" url="https://pl.wikipedia.org/wiki?curid=621195" title="NGC 7358">
NGC 7358

NGC 7358 (również PGC 69664) – galaktyka soczewkowata (S0), znajdująca się w gwiazdozbiorze Tukana. Odkrył ją John Herschel 20 lipca 1835 roku.

</doc>
<doc id="621196" url="https://pl.wikipedia.org/wiki?curid=621196" title="Celeritas Grodzisk Wielkopolski">
Celeritas Grodzisk Wielkopolski



</doc>
<doc id="621197" url="https://pl.wikipedia.org/wiki?curid=621197" title="Celeritas Grodzisk">
Celeritas Grodzisk



</doc>
<doc id="621198" url="https://pl.wikipedia.org/wiki?curid=621198" title="Dyskobolia/Orkan Grodzisk Wielkopolski">
Dyskobolia/Orkan Grodzisk Wielkopolski



</doc>
<doc id="621199" url="https://pl.wikipedia.org/wiki?curid=621199" title="NGC 7359">
NGC 7359

NGC 7359 (również PGC 69638) – galaktyka soczewkowata (S0), znajdująca się w gwiazdozbiorze Wodnika. Odkrył ją Francis Leavenworth 14 lipca 1885 roku.

</doc>
<doc id="621200" url="https://pl.wikipedia.org/wiki?curid=621200" title="NGC 7360">
NGC 7360

NGC 7360 (również PGC 69591 lub UGC 12167) – galaktyka spiralna (S), znajdująca się w gwiazdozbiorze Pegaza. Odkrył ją Albert Marth 29 sierpnia 1864 roku.

</doc>
<doc id="621201" url="https://pl.wikipedia.org/wiki?curid=621201" title="NGC 7361">
NGC 7361

NGC 7361 (również IC 5237, PGC 69539 lub UGCA 434) – galaktyka spiralna (Sc), znajdująca się w gwiazdozbiorze Ryby Południowej. Odkrył ją John Herschel 28 września 1834 roku.

</doc>
<doc id="621202" url="https://pl.wikipedia.org/wiki?curid=621202" title="NGC 7362">
NGC 7362

NGC 7362 (również PGC 69602 lub UGC 12171) – galaktyka eliptyczna (E), znajdująca się w gwiazdozbiorze Pegaza. Odkrył ją Lewis A. Swift 2 września 1886 roku.

</doc>
<doc id="621203" url="https://pl.wikipedia.org/wiki?curid=621203" title="NGC 7363">
NGC 7363

NGC 7363 (również PGC 69580) – galaktyka spiralna z poprzeczką (SBcd), znajdująca się w gwiazdozbiorze Pegaza. Odkrył ją Heinrich Louis d’Arrest 27 sierpnia 1865 roku.

</doc>
<doc id="621204" url="https://pl.wikipedia.org/wiki?curid=621204" title="NGC 7364">
NGC 7364

NGC 7364 (również PGC 69630 lub UGC 12174) – galaktyka spiralna (S0-a), znajdująca się w gwiazdozbiorze Wodnika. Odkrył ją William Herschel 1 października 1785 roku. Jest zaliczana do radiogalaktyk.
W galaktyce tej zaobserwowano supernowe SN 2006lc, SN 2009fk i SN 2011im.

</doc>
<doc id="621206" url="https://pl.wikipedia.org/wiki?curid=621206" title="Wolna Francja">
Wolna Francja

Wolna Francja (), Komitet Wolnej Francji – francuski ruch polityczno-wojskowy istniejący podczas II wojny światowej, kontynuujący walkę z hitlerowskimi Niemcami po upadku Francji; utworzony w 1940 roku w Londynie, skupiony wokół francuskiego polityka i generała Charles’a de Gaulle’a.
Historia.
Na skutek kampanii francuskiej, Francja została pokonana przez Niemcy i podpisała, wbrew warunkom układów sojuszniczych z Wielką Brytanią i Polską, separatystyczne zawieszenie broni. Zebrane w Tuluzie Zgromadzenie Narodowe Republiki (Senat i Izba Deputowanych obradujące łącznie), z pominięciem prezydenta Republiki Alberta Lebrun, udzieliło 10 lipca 1940 roku nadzwyczajnych pełnomocnictw premierowi – marszałkowi Francji Philippe’owi Pétainowi, który na ich podstawie ogłosił się „głową państwa francuskiego” („chef de l’État français”). Ustawa o pełnomocnictwach została uchwalona przygniatającą większością głosów (569 głosów „za” przy 80 „przeciw” przy 30 wstrzymujących się od głosu). Pétain na nieokupowanych wojskowo przez Niemcy terenach południowej Francji kontynuował ciągłość państwowości i administracji francuskiej w formie tzw. Francji Vichy, współpracującej (fr. "collaboration") z Niemcami.
Część Francuzów jednak – z generałem de Gaulle’em na czele – chciała kontynuować walkę z Niemcami w oparciu o Wielką Brytanię. Generał Charles de Gaulle, wiceminister obrony narodowej w rządzie Paula Reynaud, wobec nominacji marszałka Pétaina na premiera Francji i jego przemówienia z 17 czerwca o gotowości do zawieszenia broni z Rzeszą, przebywając w Londynie, wygłosił 18 czerwca 1940 roku wieczorem, za pośrednictwem radia BBC, apel do Francuzów, wzywający ich do obywatelskiego nieposłuszeństwa, odmowy uznania rozkazów nowego rządu Francji i kontynuowania walki z Niemcami w sojuszu z Wielką Brytanią. Już 4 lipca 1940 roku francuski wojskowy sąd w Tuluzie skazał zaocznie de Gaulle’a za niesubordynację na 4 lata więzienia i grzywnę. 2 sierpnia gen. de Gaulle został – już za „zdradę stanu” – skazany przez sąd francuski na karę śmierci.
28 czerwca 1940 roku rząd brytyjski uznał Charles’a de Gaulle’a za „przywódcę wszystkich Wolnych Francuzów, gdziekolwiek by się znajdowali”, podczas gdy neutralne Stany Zjednoczone do listopada 1942 roku, inwazji w Afryce Północnej, uznawały rząd Vichy. 24 września 1941 roku powstał w Wielkiej Brytanii emigracyjny rząd francuski, początkowo pod nazwą Francuski Komitet Narodowy ("Comité National Français", CNF), uznawany przez Wielką Brytanię i kraje Imperium Brytyjskiego, emigracyjne rządy Polski, Holandii, Norwegii, Belgii i Czechosłowacji. Równocześnie Komitet przystąpił do Karty Atlantyckiej.
Siły Wolnych Francuzów ("Forces Françaises Libres", FFL) tworzyło początkowo kilkanaście tysięcy francuskich wojskowych, którzy zbiegli z kraju do Wielkiej Brytanii lub na inne obszary kontrolowane przez Brytyjczyków. Po ich stronie stanęła też część francuskich kolonii (Kamerun, Francuska Afryka Równikowa, Gujana Francuska) wraz ze stacjonującymi tam wojskami kolonialnymi. Wolni Francuzi dysponowali też częścią francuskiej floty, która schroniła się w Wielkiej Brytanii. W Wielkiej Brytanii i Afryce stworzono z nich regularne oddziały, które walczyły z wojskami Włoch (Abisynia), a od listopada 1942 roku Niemiec. Wolni Francuzi początkowo nie byli zbyt liczni, gdyż większość ich rodaków akceptowała kolaborancki rząd Vichy (uważany za legalną kontynuację III Republiki), przejawiała nastroje pacyfistyczne bądź antybrytyjskie (m.in. w konsekwencji operacji Royal Navy przeciw francuskiej marynarce wojennej po upadku Francji w lipcu 1940).
Pierwszymi wyzwolonymi departamentami francuskimi, gdzie po inwazji aliantów w Afryce Północnej i konferencji w Casablance władzę w 1943 roku przejęli Wolni Francuzi były: Algieria Francuska (wówczas tzw. departamenty zamorskie Francji – Algier, Oran i Konstantyna) i Korsyka. W latach 1943-1945 siły francuskie walczące u boku Aliantów znacznie się rozrosły – od operacji „Torch”, poprzez udział w walkach na froncie włoskim, po lądowaniu w Normandii we Francji metropolitalnej. Francuska 2 Dywizja Pancerna gen. Leclerca przyczyniła się znacząco do oswobodzenia Paryża i Strasburga, zaś 1 Armia Francuska, dowodzona przez generała Jeana de Lattre de Tassigny, wyzwalała południową Francję (w ramach operacji „Dragoon”). Wolni Francuzi walczyli później w Niemczech oraz na obszarze Pacyfiku, a trzyeskadrowy dywizjon lotnictwa myśliwskiego Normandie-Niemen na froncie wschodnim. W ich skład wchodziła też silna marynarka wojenna i lotnictwo.
We wrześniu 1944 roku armia francuska liczyła 580 tysięcy żołnierzy, w grudniu 1944 roku po wcieleniu części członków Résistance i częściowej mobilizacji 1 milion żołnierzy, zaś w momencie zakończenia wojny w Europie 1 milion 250 tysięcy żołnierzy, stanowiąc czwartą, co do ogólnej liczebności żołnierzy oraz liczebności oddziałów walczących na froncie, armię koalicji antyhitlerowskiej w Europie. Część żołnierzy (podobnie jak w armii brytyjskiej) stanowili nie obywatele francuscy, lecz mieszkańcy kolonii – zmobilizowani Czadyjczycy, Tunezyjczycy, Marokańczycy i żołnierze "Legii Cudzoziemskiej" z garnizonów kolonialnych.
Od lipca 1942 termin Wolna Francja został zastąpiony przez Francja Walcząca ("France combattante") w celu objęcia też ruchu oporu w kraju. Po inwazji w Afryce Północnej i przejściu – na rozkaz admirała Darlana na stronę koalicji antyhitlerowskiej wojsk francuskich w Maroku i Algierii wiernych dotąd rządowi Vichy, powstał tam konkurencyjny do Wolnej Francji ośrodek władzy generała Henriego Girauda w Algierze. Ostatecznie, 3 czerwca 1943 roku Francuski Komitet Narodowy w Londynie i rząd w Algierze połączyły się we Francuski Komitet Wyzwolenia Narodowego ("Comité français de la Libération nationale", CFLN) z siedzibą w Algierze. Po rozpoczęciu operacji „Overlord” w czerwcu 1944 roku CFLN przekształcił się w Rząd Tymczasowy Republiki Francuskiej z premierem de Gaulle’em na czele. 25 sierpnia 1944 przeniósł się do Paryża, wyzwolonego po powstaniu wspartym skutecznie przez dywizję pancerną Wolnych Francuzów gen. Leclerca, odkomenderowaną przez głównodowodzącego sił alianckich gen. Dwighta Eisenhowera po otrzymaniu informacji o wybuchu powstania w Paryżu.

</doc>
<doc id="621207" url="https://pl.wikipedia.org/wiki?curid=621207" title="NGC 7365">
NGC 7365

NGC 7365 (również PGC 69651) – galaktyka eliptyczna (E-S0), znajdująca się w gwiazdozbiorze Wodnika. Odkrył ją w 1886 roku Francis Leavenworth.

</doc>
<doc id="621209" url="https://pl.wikipedia.org/wiki?curid=621209" title="NGC 7366">
NGC 7366

NGC 7366 (również PGC 69629) – galaktyka spiralna (S), znajdująca się w gwiazdozbiorze Pegaza. Odkrył ją Albert Marth 7 sierpnia 1864 roku.

</doc>
<doc id="621210" url="https://pl.wikipedia.org/wiki?curid=621210" title="Św. Eugeniusz de Mazenod">
Św. Eugeniusz de Mazenod



</doc>
<doc id="621211" url="https://pl.wikipedia.org/wiki?curid=621211" title="NGC 7367">
NGC 7367

NGC 7367 (również PGC 69633 lub UGC 12175) – galaktyka spiralna (Sab), znajdująca się w gwiazdozbiorze Pegaza. Odkrył ją Albert Marth 29 sierpnia 1864 roku.
W galaktyce tej zaobserwowano supernową SN 2013dt.

</doc>
<doc id="621212" url="https://pl.wikipedia.org/wiki?curid=621212" title="Wampiury">
Wampiury



</doc>
<doc id="621213" url="https://pl.wikipedia.org/wiki?curid=621213" title="NGC 7368">
NGC 7368

NGC 7368 (również PGC 69661) – galaktyka spiralna z poprzeczką (SBb), znajdująca się w gwiazdozbiorze Żurawia. Odkrył ją John Herschel 4 października 1836 roku.

</doc>
<doc id="621214" url="https://pl.wikipedia.org/wiki?curid=621214" title="NGC 7369">
NGC 7369

NGC 7369 (również PGC 69619) – galaktyka spiralna (Sc), znajdująca się w gwiazdozbiorze Pegaza. Odkrył ją Heinrich Louis d’Arrest 29 sierpnia 1865 roku.

</doc>
<doc id="621216" url="https://pl.wikipedia.org/wiki?curid=621216" title="NGC 7370">
NGC 7370

NGC 7370 (również PGC 69662) – galaktyka spiralna (S), znajdująca się w gwiazdozbiorze Pegaza. Odkrył ją Albert Marth 7 sierpnia 1864 roku.

</doc>
<doc id="621217" url="https://pl.wikipedia.org/wiki?curid=621217" title="NGC 7371">
NGC 7371

NGC 7371 (również PGC 69677) – galaktyka spiralna z poprzeczką (SB0-a), znajdująca się w gwiazdozbiorze Wodnika. Odkrył ją William Herschel 28 listopada 1785 roku.

</doc>
<doc id="621218" url="https://pl.wikipedia.org/wiki?curid=621218" title="NGC 7372">
NGC 7372

NGC 7372 (również PGC 69670) – galaktyka spiralna (Sbc), znajdująca się w gwiazdozbiorze Pegaza. Odkrył ją Albert Marth 7 sierpnia 1864 roku.
W galaktyce tej zaobserwowano supernowe SN 2009hj i SN 2010if.

</doc>
<doc id="621219" url="https://pl.wikipedia.org/wiki?curid=621219" title="NGC 7373">
NGC 7373

NGC 7373 (również PGC 69688) – galaktyka soczewkowata (S0), znajdująca się w gwiazdozbiorze Pegaza. Odkrył ją Albert Marth 11 sierpnia 1864 roku.

</doc>
<doc id="621220" url="https://pl.wikipedia.org/wiki?curid=621220" title="NGC 7374">
NGC 7374

NGC 7374 (również PGC 69676) – galaktyka spiralna (Sbc), znajdująca się w gwiazdozbiorze Pegaza. Odkrył ją Albert Marth 7 sierpnia 1864 roku.

</doc>
<doc id="621221" url="https://pl.wikipedia.org/wiki?curid=621221" title="NGC 7375">
NGC 7375

NGC 7375 (również PGC 69695) – galaktyka spiralna (S0-a), znajdująca się w gwiazdozbiorze Pegaza. Została odkryta 1 października 1866 roku przez Trumana Safforda. Niezależnie odkrył ją Lewis A. Swift 2 września 1886 roku.

</doc>
<doc id="621223" url="https://pl.wikipedia.org/wiki?curid=621223" title="Florencja Grodzisk">
Florencja Grodzisk



</doc>
<doc id="621225" url="https://pl.wikipedia.org/wiki?curid=621225" title="Florencja Grodzisk Wielkopolski">
Florencja Grodzisk Wielkopolski



</doc>
<doc id="621228" url="https://pl.wikipedia.org/wiki?curid=621228" title="NGC 7376">
NGC 7376

NGC 7376 (również PGC 69715) – galaktyka spiralna (S0-a), znajdująca się w gwiazdozbiorze Pegaza. Odkrył ją Albert Marth 29 sierpnia 1864 roku.

</doc>
<doc id="621231" url="https://pl.wikipedia.org/wiki?curid=621231" title="NGC 7377">
NGC 7377

NGC 7377 (również PGC 69733) – galaktyka spiralna z poprzeczką (SB0-a), znajdująca się w gwiazdozbiorze Wodnika. Odkrył ją William Herschel 13 października 1786 roku. Jest to galaktyka z aktywnym jądrem typu LINER.
W galaktyce tej zaobserwowano supernową SN 2004db.

</doc>
<doc id="621232" url="https://pl.wikipedia.org/wiki?curid=621232" title="Teatr K3">
Teatr K3

Teatr K3 - niezależny teatr dla dzieci i młodzieży założony w Białymstoku przez Ewę Mojsak, Martę Rau i Sławę Tarkowską w 2003 roku. Obecnie zamiast Sławy Tarkowskiej, występuje Dorota Grabek. 

</doc>
<doc id="621233" url="https://pl.wikipedia.org/wiki?curid=621233" title="NGC 7378">
NGC 7378

NGC 7378 (również PGC 69734) – galaktyka spiralna z poprzeczką (SBab), znajdująca się w gwiazdozbiorze Wodnika. Odkrył ją Wilhelm Tempel 19 września 1879 roku. Należy do galaktyk Seyferta typu 2.

</doc>
<doc id="621234" url="https://pl.wikipedia.org/wiki?curid=621234" title="Holidays in Eden">
Holidays in Eden

Holidays in Eden – szósty studyjny album zespołu Marillion. Płyta została wydana ponownie w 1997 roku w zremasterowanej wersji dwupłytowej. W oryginalnym brytyjskim wydaniu płyty na liście utworów znalazły się też "A Collection" oraz "How Can It Hurt?". Utwór "Dry Land" został wcześniej nagrany przez były zespół Steve'a Hogartha, How We Live.
Lista utworów.
CD1:
CD2:

</doc>
<doc id="621235" url="https://pl.wikipedia.org/wiki?curid=621235" title="NGC 7379">
NGC 7379

NGC 7379 (również PGC 69724 lub UGC 12187) – galaktyka spiralna z poprzeczką (SBa), znajdująca się w gwiazdozbiorze Jaszczurki. Odkrył ją Édouard Jean-Marie Stephan 22 września 1876 roku.

</doc>
<doc id="621236" url="https://pl.wikipedia.org/wiki?curid=621236" title="Walentin Bubukin">
Walentin Bubukin

Walentin Borysowicz Bubukin (ros. Валентин Борисович Бубукин, ur. 23 kwietnia 1933 w Moskwie, zm. 30 października 2008 w Moskwie) – rosyjski piłkarz występujący na pozycji napastnika, reprezentant Związku Radzieckiego, trener piłkarski.
Kariera piłkarska.
Karierę zaczynał w moskiewskiej drużynie młodzieżowej Krylia Sowietow, w późniejszych latach reprezentował barwy stołecznych zespołów radzieckiej ekstraklasy: WWS, Lokomotiwu i CSKA. W 1957 zdobył jako zawodnik Lokomotiwu krajowy puchar, a w 1959 wicemistrzostwo ZSRR.
W reprezentacji Związku Radzieckiego pierwszy raz pojawił się w 1958. Otrzymał powołanie na mistrzostwa świata w Szwecji, ale nie rozegrał na nich żadnego spotkania. Dopiero ponad rok później, 6 września 1959 w meczu z Czechosłowacją, zadebiutował w radzieckiej reprezentacji. Do 1961 rozegrał w niej 11 meczów, strzelił 4 bramki. Był członkiem zespołu, który zdobył pierwsze w historii mistrzostwo Europy w 1960.
Kariera trenerska.
Większą część kariery trenerskiej poświęcił na pracę z drużynami moskiewskimi: tuż po zakończeniu kariery piłkarskiej samodzielnie prowadził drużynę Lokomotiwu i CSKA. Przez kilka sezonów prowadził również zespoły z Ukrainy: Tawriję Symferopol oraz Karpaty Lwów. Pracował również w Wietnamie z wojskową drużyną Hanoi.

</doc>
<doc id="621237" url="https://pl.wikipedia.org/wiki?curid=621237" title="NGC 7381">
NGC 7381

 
NGC 7381 (również PGC 69828) – galaktyka spiralna (Scd), znajdująca się w gwiazdozbiorze Wodnika. Odkrył ją Francis Leavenworth 9 października 1885 roku.

</doc>
<doc id="621238" url="https://pl.wikipedia.org/wiki?curid=621238" title="NGC 7382">
NGC 7382

NGC 7382 (również PGC 69840) – galaktyka spiralna (Sa), znajdująca się w gwiazdozbiorze Żurawia. Odkrył ją John Herschel 1 września 1834 roku.

</doc>
<doc id="621240" url="https://pl.wikipedia.org/wiki?curid=621240" title="Twista">
Twista

Twista, właściwie Carl Terrell Mitchell (ur. 27 listopada 1973 w Chicago w stanie Illinois) – amerykański raper, którego uważa się za jednego z najszybciej rapujących MC na świecie. Przed karierą rapera podejmował się wielu innych prac, między innymi pracował w fabryce, w McDonaldzie, u fryzjera, jako ochroniarz i sprzedawca butów. Popularność poza USA dał mu album "Kamikaze".
Wiele piosenek Twisty wykorzystano do gry komputerowej L.A. Rush.
Wiele osób błędnie uważa, że jest spokrewniony z innym raperem, zajmującym się szybkim rapowaniem o pseudonimie Twisted Insane.

</doc>
<doc id="621241" url="https://pl.wikipedia.org/wiki?curid=621241" title="NGC 7383">
NGC 7383

NGC 7383 (również PGC 69809) – galaktyka soczewkowata (SB0), znajdująca się w gwiazdozbiorze Pegaza. Odkrył ją 27 listopada 1850 roku Bindon Stoney – asystent Williama Parsonsa.

</doc>
<doc id="621242" url="https://pl.wikipedia.org/wiki?curid=621242" title="NGC 7385">
NGC 7385

NGC 7385 (również PGC 69824 lub UGC 12207) – galaktyka eliptyczna (E), znajdująca się w gwiazdozbiorze Pegaza. Odkrył ją William Herschel 18 października 1784 roku.
W galaktyce tej zaobserwowano supernową SN 2005er.

</doc>
<doc id="621243" url="https://pl.wikipedia.org/wiki?curid=621243" title="PWS-18">
PWS-18

PWS-18 – polski dwuosobowy samolot szkolno-treningowy, licencyjna wersja samolotu Avro 621 Tutor.
Historia.
W 1934 roku polskie lotnictwo wojskowe zakupiło licencję brytyjskiego samolotu szkolno-treningowego Avro 621 Tutor, zakładając że jest lepszą konstrukcją niż PWS-16. Sprawdzono próbny egzemplarz, który miał metalowe skrzydła, choć sprowadzono też drewniane skrzydła od samolotu o podobnych wymiarach. Firmie PWS zlecono opracowanie odmiany samolotu dostosowanej do polskich warunków. Pracami tymi kierował inż. Antoni Uszacki. Powstał w ten sposób samolot z przekonstruowanymi drewnianymi skrzydłami o zaokrąglonych końcówkach, z amortyzatorami podwozia PZL i zmodyfikowaną instalacją paliwową, napędzany przez 9-cylindrowy silnik gwiazdowy "Wright Whirlwind J5b", produkowany w Polsce na licencji. Samolot otrzymał oznaczenie PWS-18 i w latach 1935–1936 wyprodukowano 40 sztuk. Produkcję przerwano po otrzymaniu przez wytwórnię PWS kontraktu na budowę nowocześniejszego samolotu PWS-26. Wyprodukowane maszyny służyły w wojskowych szkołach lotniczych do 1939 roku.

</doc>
<doc id="621244" url="https://pl.wikipedia.org/wiki?curid=621244" title="NGC 7386">
NGC 7386

NGC 7386 (również PGC 69825 lub UGC 12209) – galaktyka soczewkowata (S0), znajdująca się w gwiazdozbiorze Pegaza. Odkrył ją William Herschel 18 października 1784 roku.

</doc>
<doc id="621245" url="https://pl.wikipedia.org/wiki?curid=621245" title="Konstancja Łubieńska">
Konstancja Łubieńska

Konstancja Łubieńska herbu Junosza (ur. 14 lutego 1798 w Krzekotowicach, zm. 16 stycznia 1867 w Poznaniu) – polska literatka i publicystka, przyjaciółka Adama Mickiewicza.
Życiorys.
Konstancja Łubieńska pochodziła z rodu Bojanowskich, była córką Bogusława Bojanowskiego (podkomorzego Stanisława Augusta) i Magdaleny Kęszyckiej.
Pierwszy chrzest Konstancji „z wody” miał miejsce zaraz po urodzeniu w Krzekotowicach, gdyż rodzice nie byli pewni, czy dziewczynka przeżyje. Druga uroczystość „chrzest z oleju”, będąca uzupełnieniem poprzedniej, odbyła się 12 grudnia 1799 r. w Kiączynie – Konstancja otrzymała wtedy drugie imię Anastazja.
Ukończyła pensję w Dreźnie. Była słynna z talentu, urody i dowcipu, była starannie wykształcona i wychowana. W 1819 r. wyszła za mąż za kapitana wojsk napoleońskich Józefa Łubieńskiego (1789-1846), z którym w 1827 r. zamieszkała w Budziszewku koło Rogoźna. Z Józefem Łubieńskim miała 5 dzieci: Walerię, Marię, Franciszka, Bogusława oraz Stanisława. W 1831 r. poznała Adama Mickiewicza, który w tym czasie gościł m.in. w Śmiełowie u jej siostry Antoniny Gorzeńskiej. 26 września 1831 r. Mickiewicz został ojcem chrzestnym Marii Tekli – córki Konstancji. Nawiązali romans – Łubieńska była gotowa porzucić dla poety męża z dziećmi oraz udać się na emigrację. Po Bożym Narodzeniu 1831 r. zawiozła swoim powozem Mickiewicza do Drezna. Gdy poeta zamieszkał w Paryżu, założyła na jego nazwisko konto, na które wpłacała znaczne sumy. Wzajemna fascynacja przerodziła się z czasem w przyjaźń, podtrzymywaną później przez trwającą 20 lat korespondencję, szczególnie obfitą w latach 1845-1855. Obejmowała ona 29 listów. Uważa się powszechnie, że Konstancja Łubieńska jest pierwowzorem Telimeny z Pana Tadeusza.
Była zaangażowana w konspiracyjną działalność niepodległościową. Utrzymywała kontakty z obozem emigracyjnym, przesyłała m.in. na ręce Adama Czartoryskiego składki pieniężne. Z powodu częstych wyjazdów za granicę była podejrzana o przewożenie korespondencji politycznej i szykanowana przez policję pruską. Od lutego 1846 r. do września 1847 r. przebywała w Paryżu, gdzie znalazła się pod wpływem towiańszczyzny.
Zajmowała się pracą społeczną i literacką, napisała m.in. romans "Niedowiarek, powieść moralna" (1842), w której przedstawiła dzieje związku mężatki z poetą. Utwór osiągnął znaczną popularność w Wielkopolsce, gdyż czytelnicy interesowali się kulisami romansu autorki z Mickiewiczem. Była jedną z założycielek Dziennika Domowego, pisma dla kobiet ukazującego się od 1840 r., redagowanego przez Napoleona Kamieńskiego. Przetłumaczyła z języka niemieckiego „Przewodnik dla nauczycieli w domach ochrony małych dzieci” L. Chimaniego (1841). Korespondowała z Eustachym Januszkiewiczem, Klementyną z Tańskich Hoffmanową, Klaudyną Potocką. W swoim domu gościła: Leona Przyłuskiego, Jana Koźmiana, Teodora Teofila Mateckiego, Karola Marcinkowskiego. Subsydiowała Towarzystwo Naukowej Pomocy w Poznaniu. W 1842 r. założyła przytułek dla sierot w Marcelinie. Po śmierci męża Józefa (1846) wyszła za mąż po raz drugi (1847), za Wandalina Wodpola, guwernera swych dzieci.
Była właścicielką dzisiejszego Budziszewka oraz Marcelina, w którym gościła w latach 1847-1848 najstarszą córkę Mickiewicza – Marię. W 1850 r. Łubieńska-Wodpolowa założyła w Marcelinie Szkołę Gospodarską dla dziewcząt. Na wieść o śmierci Adama Mickiewicza w listopadzie 1855 r. wyruszyła do Paryża, gdzie brała udział w pogrzebie przyjaciela – wieszcza. Zmarła 12 lat później. Została pochowana w Budziszewku.

</doc>
<doc id="621246" url="https://pl.wikipedia.org/wiki?curid=621246" title="NGC 7387">
NGC 7387

NGC 7387 (również PGC 69834) – galaktyka soczewkowata (S0), znajdująca się w gwiazdozbiorze Pegaza. Odkrył ją 9 września 1856 roku R.J. Mitchell – asystent Williama Parsonsa.

</doc>
<doc id="621247" url="https://pl.wikipedia.org/wiki?curid=621247" title="NGC 7389">
NGC 7389

NGC 7389 (również PGC 69836) – galaktyka spiralna (S?), znajdująca się w gwiazdozbiorze Pegaza. Odkrył ją 27 listopada 1850 roku Bindon Stoney – asystent Williama Parsonsa.

</doc>
<doc id="621248" url="https://pl.wikipedia.org/wiki?curid=621248" title="Droga wojewódzka nr 515">
Droga wojewódzka nr 515

Droga wojewódzka nr 515 (DW515) – droga wojewódzka łącząca Susz z Malborkiem o długości 51 km, a przez DW521 Iławę z Malborkiem.
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem miejsc oznaczonych znakiem zakazu B-19.
Do 13 marca 2021 r..
Wcześniej droga wojewódzka nr 515 była objęta ograniczeniami dopuszczalnego nacisku pojedynczej osi:

</doc>
<doc id="621249" url="https://pl.wikipedia.org/wiki?curid=621249" title="NGC 7390">
NGC 7390

NGC 7390 (również PGC 69837) – galaktyka soczewkowata (S0), znajdująca się w gwiazdozbiorze Pegaza. Odkrył ją 27 listopada 1850 roku Bindon Stoney – asystent Williama Parsonsa.

</doc>
<doc id="621250" url="https://pl.wikipedia.org/wiki?curid=621250" title="NGC 7391">
NGC 7391

NGC 7391 (również PGC 69847 lub UGC 12211) – galaktyka eliptyczna (E), znajdująca się w gwiazdozbiorze Wodnika. Odkrył ją William Herschel 1 października 1785 roku.

</doc>
<doc id="621251" url="https://pl.wikipedia.org/wiki?curid=621251" title="IS-1 (samolot)">
IS-1 (samolot)

IS-1 (ros. "ИС-1", skrót od "Истребитель складной" — ”składany myśliwiec”) – radziecki doświadczalny samolot myśliwski z okresu II wojny światowej
Historia.
W latach trzydziestych w ZSRR trwały prace nad zwiększeniem prędkości lotu samolotów myśliwskich. Prowadzono m.in. eksperymenty nad zachowaniem samolotów dwupłatowych po usunięciu jednego z płatów. W doświadczeniach tych uczestniczył także pilot doświadczalny Władimir Szewczenko, który oblatywał dwupłatowy samolot I-4 z usuniętym jednym płatem. W czasie tych prób stwierdzono, że prędkość samolotu zwiększyła się, ale wzrosła także prędkość lądowania. Wtedy to wpadł na pomysł zbudowania samolotu dwupłatowego ze składanymi w locie skrzydłami dolnymi, który charakteryzowałby się dużą prędkością w locie jako jednopłatowiec i małą prędkością lądowania jako dwupłatowiec.
Pracę nad takim samolotem rozpoczęto w Instytucie Naukowo-Badawczym Radzieckich Sił Powietrznych, jego konstruktorem był Wasylij Nikitin a pomagał mu pomysłodawca Władimir Szewczenko. W 1938 roku był gotowy projekt takiego samolotu (oparto go na konstrukcji samolotu myśliwskiego I-153) a pod koniec 1939 gotowy był prototyp, który oznaczono jako "IS-1" (nazwa powstała jako skrót od pierwszych liter wyrazów "istriebitiel składnoj").
W pierwszej połowie 1940 roku badano w tunelu aerodynamicznym Instytutu Hydro-Aerodynamicznym (CAGI), a w lipcu 1940 roku został oblatany jako dwupłatowiec, a w sierpniu po raz pierwszy dokonano udanej próby złożenia dolnego płata w locie.
Oprócz tego prototypu zbudowano jeszcze dwa inne: w 1940 roku "IS-2" z silnikiem gwiazdowym, 14-cylindrowym "M-88" o mocy 1100 KM (810 kW) i w 1941 roku "IS-4" z silnikiem rzędowym, 12-cylindrowym "AM-37" o mocy 1400 KM (1030 kW).
Jednak z powodu skomplikowania konstrukcji i uzyskania niezadowalających efektów w 1942 roku zaniechano dalszych prób na samolotem.
Użycie.
Samolot "IS-1" i jego wersje były używane wyłącznie do prób.
Konstrukcja.
Samolot "IS-1" był jednomiejscowym dwupłatem o konstrukcji mieszanej. Podwozie klasyczne wciągane w locie.
Samolot miał konstrukcję zbliżoną do samolotu "I-153", z tego samolotu został przejęty kadłub.
Dolny płat natomiast miał dwa przeguby i za pomocą układu dźwigni składany był w kierunku kadłuba. Do tego płatu umocowano podwozie wciągane w locie. Po wystartowaniu pilot składał najpierw podwozie w kierunku kadłuba, a następnie płat dolny wraz z wciągniętym podwoziem do góry w ten sposób, że część wewnętrzna płata przylegała po złożeniu do kadłuba w pozycji pionowej, część zewnętrzna zaś do wnęk w górnym płacie. Składanie dolnego płata odbywało się za pomocą cylindrów pneumatycznych, zasilanych z pokładowej instalacji sprężonego powietrza.

</doc>
<doc id="621252" url="https://pl.wikipedia.org/wiki?curid=621252" title="NGC 7392">
NGC 7392

NGC 7392 (również PGC 69887) – galaktyka spiralna z poprzeczką (SBbc), znajdująca się w gwiazdozbiorze Wodnika. Odkrył ją William Herschel 11 września 1787 roku.

</doc>
<doc id="621253" url="https://pl.wikipedia.org/wiki?curid=621253" title="NGC 7393">
NGC 7393

NGC 7393 (również PGC 69874 lub Arp 15) – galaktyka spiralna z poprzeczką (SBc/P), znajdująca się w gwiazdozbiorze Wodnika. Odkrył ją William Herschel 5 października 1785 roku.

</doc>
<doc id="621254" url="https://pl.wikipedia.org/wiki?curid=621254" title="NGC 7395">
NGC 7395

NGC 7395 (również PGC 69861 lub UGC 12216) – galaktyka soczewkowata (S0), znajdująca się w gwiazdozbiorze Jaszczurki. Odkrył ją Édouard Jean-Marie Stephan 21 sierpnia 1873 roku.

</doc>
<doc id="621257" url="https://pl.wikipedia.org/wiki?curid=621257" title="NGC 7396">
NGC 7396

NGC 7396 (również PGC 69889 lub UGC 12220) – galaktyka spiralna (Sa), znajdująca się w gwiazdozbiorze Ryb. Odkrył ją John Herschel 12 października 1827 roku. Jest zaliczana do radiogalaktyk.

</doc>
<doc id="621259" url="https://pl.wikipedia.org/wiki?curid=621259" title="NGC 7397">
NGC 7397

NGC 7397 (również PGC 69904) – galaktyka spiralna z poprzeczką (SB0-a), znajdująca się w gwiazdozbiorze Ryb. Odkrył ją 2 października 1856 roku R.J. Mitchell – asystent Williama Parsonsa. Jest to galaktyka z aktywnym jądrem typu LINER.

</doc>
<doc id="621260" url="https://pl.wikipedia.org/wiki?curid=621260" title="NGC 7398">
NGC 7398

NGC 7398 (również PGC 69905 lub UGC 12225) – galaktyka spiralna (Sa), znajdująca się w gwiazdozbiorze Ryb. Odkrył ją 2 października 1856 roku R.J. Mitchell – asystent Williama Parsonsa. Jest to galaktyka z aktywnym jądrem typu LINER.

</doc>
<doc id="621261" url="https://pl.wikipedia.org/wiki?curid=621261" title="NGC 7399">
NGC 7399

NGC 7399 (również PGC 69902) – galaktyka spiralna (S0-a), znajdująca się w gwiazdozbiorze Wodnika. Odkrył ją Lewis A. Swift 15 listopada 1884 roku. Należy do galaktyk Seyferta typu 2.

</doc>
<doc id="621263" url="https://pl.wikipedia.org/wiki?curid=621263" title="NGC 7400">
NGC 7400

NGC 7400 (również PGC 69967) – galaktyka spiralna (Sbc), znajdująca się w gwiazdozbiorze Żurawia. Odkrył ją John Herschel 6 września 1834 roku.
W galaktyce tej zaobserwowano supernową SN 2002ge.

</doc>
<doc id="621266" url="https://pl.wikipedia.org/wiki?curid=621266" title="Komunalny Związek Gmin Dolina Redy i Chylonki">
Komunalny Związek Gmin Dolina Redy i Chylonki

Komunalny Związek Gmin "Dolina Redy i Chylonki" – związek międzygminny, powołany w 1990 w celach związanych z ochroną środowiska, jak zbiórka i utylizacja odpadów czy odbiór i oczyszczanie ścieków. Statut związku przyjęto 12 kwietnia 1991. Nazwa "Dolina Redy i Chylonki" ma symboliczne znaczenie – rzeka Reda przepływa przez 2 miasta związku: Wejherowo i Redę, a rzeka Chylonka przez Gdynię. Jednocześnie obie rzeki wyznaczają lokalizację Głównego Zbiornika Wód Podziemnych nr 110 – będącego jednym z najzasobniejszych zbiorników wód podziemnych w Polsce i zasilającym w wodę pitną gminy Związku. Zbiornik ten jest objęty szczególną ochroną przez Związek.
Władze Związku.
Najwyższym organem Związku jest Zgromadzenie, składające się z 17 członków, delegowanych przez władze gmin. Gdyni przypada 5 członków a pozostałym gminom po 2.
Zgromadzenie decyduje o budżecie, programie działania, wysokości składek gmin, wysokości opłat za wodę, odbiór ścieków i odpadów a także wybiera 3-osobowy Zarząd, który reprezentuje Związek na zewnątrz oraz wykonuje uchwały Zgromadzenia. Przewodniczącym zgromadzenia jest co roku przedstawiciel innej gminy.
Zadania.
Związek w zastępstwie gmin-członków wykonuje zadania publiczne:
Finansowanie.
Związek jest finansowany ze składek gmin-członków płaconych proporcjonalnie do liczby mieszkańców każdej z gmin. Dodatkowym źródłem są dochody z działalności spółek, których udziałowcem wraz z gminami jest Związek oraz z dotacji rządowych i pozarządowych.

</doc>
<doc id="621269" url="https://pl.wikipedia.org/wiki?curid=621269" title="Dolina Redy i Chylonki">
Dolina Redy i Chylonki



</doc>
<doc id="621270" url="https://pl.wikipedia.org/wiki?curid=621270" title="Kisielina">
Kisielina

Kisielina – rzeka, prawobrzeżny dopływ Wisły o długości 41,37 km i . 
Kisielina bierze swój początek na północnych stokach wzniesienia Dąbrowa i Kamionka w okolicach wsi Łysa Góra na Pogórzu Wiśnickim. Wpadają do niej: Pokrzywka, Upust i Zabawski Rów.

</doc>
<doc id="621274" url="https://pl.wikipedia.org/wiki?curid=621274" title="NGC 7401">
NGC 7401

NGC 7401 (również PGC 69911) – galaktyka spiralna (Sa), znajdująca się w gwiazdozbiorze Ryb. Odkrył ją 2 października 1856 roku R.J. Mitchell – asystent Williama Parsonsa.

</doc>
<doc id="621275" url="https://pl.wikipedia.org/wiki?curid=621275" title="From Stoke Row to Ipanema">
From Stoke Row to Ipanema

From Stoke Row to Ipanema – film dokumentalny z koncertu zespołu Marillion zarejestrowany w De Montfort Hall w Leicesterze. W roku 2003 wydany ponownie na DVD.
Lista utworów/scen.
CD1:
CD2 (koncert):

</doc>
<doc id="621277" url="https://pl.wikipedia.org/wiki?curid=621277" title="NGC 7402">
NGC 7402

NGC 7402 (również PGC 69914) – galaktyka soczewkowata (S0), znajdująca się w gwiazdozbiorze Ryb. Odkrył ją 2 października 1856 roku R.J. Mitchell – asystent Williama Parsonsa.

</doc>
<doc id="621278" url="https://pl.wikipedia.org/wiki?curid=621278" title="Strabag">
Strabag

Strabag SE – europejska spółka budowlana z siedzibą w Wiedniu (wcześniej w Spittal an der Drau w Austrii), notowana na Wiener Börse.
Historia.
Przedsiębiorstwo założył Anton Lerchbaumer w 1835 r. W 2005 r. było ono największym przedsiębiorstwem budowlanym w Niemczech. Obecnym jego prezesem jest Thomas Birtel. Jego obroty w 2020 r. wyniosły 16 miliarda euro. Zatrudnia obecnie około 76 000 pracowników. W 2007 r. 27,8% udziałów w spółce nabyła Rasperia, w której mniej niż 50% posiadał rosyjski biznesmen Oleg Dieripaska. W 2009 r. przedsiębiorca pozbył się większości z tych udziałów. 29 września 2008 Strabag przejął większościowy pakiet udziałów w Kirchner Holding GmbH.
Strabag w Polsce.
Grupa Strabag działa w Polsce od 1987 r. Przy zatrudnieniu ponad 6500 pracowników, roczne obroty Grupy wynoszą ponad 5 mld PLN. Drogą zakupów i przejęć stworzyła holding, w skład którego wchodzą spółki zajmujące się budownictwem drogowym, kubaturowym, kolejowym, wytwarzaniem mas bitumicznych, wydobyciem kruszyw i tłucznia (Mineral Polska), zarządzaniem nieruchomościami (STRABAG Real Estate) a także administracją obiektami (Strabag PFS), wynajmem maszyn i urządzeń (Strabag BMTI). Posiada także własny Instytut Badań technicznych TPA. Poza siedzibą w Pruszkowie posiada oddziały regionalne w: Białymstoku, Gdyni, Krakowie, Katowicach, Łodzi, Lublinie, Rzeszowie, Szczecinie, Warszawie i Wrocławiu. Ogólne przychody Strabag Sp. z o.o. w 2020 r. wyniosły ponad 5 mld złotych.
Inwestycje kubaturowe.
Ponadto Strabag wybudował wiele obiektów biurowych i mieszkalnych m.in. osiedle Konstancja w Bielawie i innych.
Kontrowersje.
W lipcu 2016 Sąd Rejonowy w Brzesku w pierwszej instancji uznał prezydenta Tarnowa, Ryszarda Ścigałę, za winnego przyjęcia łapówki w wysokości 70 tys. zł od przedsiębiorstwa Strabag, skazując polityka na karę 5 lat pozbawienia wolności.

</doc>
<doc id="621279" url="https://pl.wikipedia.org/wiki?curid=621279" title="Języki zachodniosudańskie">
Języki zachodniosudańskie



</doc>
<doc id="621280" url="https://pl.wikipedia.org/wiki?curid=621280" title="NGC 7404">
NGC 7404

NGC 7404 (również IC 5260 lub PGC 69964) – galaktyka eliptyczna (E/SB0), znajdująca się w gwiazdozbiorze Żurawia. Odkrył ją John Herschel 4 października 1836 roku.

</doc>
<doc id="621281" url="https://pl.wikipedia.org/wiki?curid=621281" title="NGC 7406">
NGC 7406

NGC 7406 (również PGC 69947) – galaktyka spiralna (S?), znajdująca się w gwiazdozbiorze Wodnika. Odkrył ją Albert Marth 25 sierpnia 1864 roku.

</doc>
<doc id="621282" url="https://pl.wikipedia.org/wiki?curid=621282" title="NGC 7407">
NGC 7407

NGC 7407 (również PGC 69922 lub UGC 12230) – galaktyka spiralna (Sc), znajdująca się w gwiazdozbiorze Pegaza. Odkrył ją Édouard Jean-Marie Stephan 13 września 1873 roku.
W galaktyce tej zaobserwowano supernową SN 2003gq.

</doc>
<doc id="621283" url="https://pl.wikipedia.org/wiki?curid=621283" title="Punta Gorda (Belize)">
Punta Gorda (Belize)

Punta Gorda – miasto w Belize, stolica administracyjna dystryktu Toledo. W 2000 roku miasto zamieszkiwało 4329 osób. Według szacunków z 2005 roku populacja miasta wzrosła do 5000 mieszkańców.

</doc>
<doc id="621284" url="https://pl.wikipedia.org/wiki?curid=621284" title="NGC 7408">
NGC 7408

NGC 7408 (również PGC 70037) – galaktyka spiralna z poprzeczką (SBc), znajdująca się w gwiazdozbiorze Tukana. Odkrył ją John Herschel 1 listopada 1834 roku.
W galaktyce tej zaobserwowano supernowe SN 2007bn i SN 2009bu.

</doc>
<doc id="621285" url="https://pl.wikipedia.org/wiki?curid=621285" title="Silver Creek (Belize)">
Silver Creek (Belize)

 
Silver Creek – miasto w Belize, w dystrykcie Toledo. W 2000 roku miasto zamieszkiwało 1326 osób.

</doc>
<doc id="621287" url="https://pl.wikipedia.org/wiki?curid=621287" title="NGC 7409">
NGC 7409

NGC 7409 (również PGC 69939) – galaktyka soczewkowata (SB0), znajdująca się w gwiazdozbiorze Pegaza. Odkrył ją Albert Marth 20 września 1863 roku.

</doc>
<doc id="621288" url="https://pl.wikipedia.org/wiki?curid=621288" title="Wola Chojnata">
Wola Chojnata



</doc>
<doc id="621289" url="https://pl.wikipedia.org/wiki?curid=621289" title="MySpace.com">
MySpace.com



</doc>
<doc id="621291" url="https://pl.wikipedia.org/wiki?curid=621291" title="NGC 7410">
NGC 7410

NGC 7410 (również PGC 69994) – galaktyka spiralna z poprzeczką (SBa), znajdująca się w gwiazdozbiorze Żurawia. Odkrył ją James Dunlop 14 lipca 1826 roku. Należy do galaktyk Seyferta typu 2.
W galaktyce tej zaobserwowano supernową SN 2014ba.

</doc>
<doc id="621293" url="https://pl.wikipedia.org/wiki?curid=621293" title="France libre">
France libre



</doc>
<doc id="621294" url="https://pl.wikipedia.org/wiki?curid=621294" title="France Libre">
France Libre



</doc>
<doc id="621295" url="https://pl.wikipedia.org/wiki?curid=621295" title="Krzak (zespół muzyczny)">
Krzak (zespół muzyczny)

Krzak – polska formacja bluesrockowa i jazzrockowa z pierwszej połowy lat 70. Zasłynęła jako zespół wykonujący muzykę wyłącznie instrumentalną i zdobyła dwie złote płyty.
Historia.
Początki (1972–1973).
Pod koniec 1972 roku w Katowicach zawiązał się kwartet instrumentalny Krzak. Działał w składzie: Jan Błędowski (skrzypce), Maciej Radziejewski (założyciel grupy, gitara), Jacek Gazda (założyciel grupy, gitara basowa) i Wojciech Grabiński (perkusja). Formacja działała około roku. Nagrała kilka utworów dla Polskiego Radia (m.in. „Pierwsza próba”, „Kalejdoskop” i utwór-wizytówkę pt. „Krzak” – kompozycje Radziejewskiego), wystąpiła na "Musicoramie PSJ w Opolu" i "Śląskich Konfrontacjach Muzycznych", gdzie zdobyła I nagrodę, a po zawieszeniu działalności w lipcu 1973 roku muzycy grupy zostali zaangażowani przez Czesława Niemena. Krótko z zespołem współpracował Błędowski, który rozpoczął próby z zupełnie nowymi muzykami w celu reaktywacji Krzaka.
Okres właściwy (1975–1982).
Nowy Krzak zadebiutował 6 sierpnia 1975 w Bielsku-Białej i nadal grał muzykę instrumentalną. W skład zespołu wchodzili: Jan Błędowski (skrzypce), Jerzy Kawalec (gitara basowa), Leszek Winder (gitara). Za zestawem perkusyjnym zasiadali kolejno: Janusz Ziomber, Marek Surzyn, Jerzy Machnikowski (eks- Exodus), Wiktor Kierzkowski (później Skaldowie) i od 1979 roku Andrzej Ryszka. Pierwszy ważniejszy koncert dał podczas "Pop Session" '78. Później występował m.in. na "Muzycznym Campingu" w Lubaniu, "Międzynarodowej Wiośnie Estradowej" w Poznaniu, "Jazzie nad Odrą" we Wrocławiu, ponownie na „Pop Session”, na "Rock Jamboree" w Warszawie; na polskich trasach poprzedzał Suzi Quatro i węgierską Omegę. Zespół wygrywał plebiscyty na najpopularniejszego wykonawcę polskiej sceny rockowej i słynął z niezwykle energetycznych i profesjonalnych koncertów, za które zresztą zbierał dobre recenzje również za granicą – w RFN ("Festival der Jugend '78" w Dortmundzie) oraz w Czechosłowacji ("Bratysławska Lira"). W tym okresie Krzak nagrał dwa materiały muzyczne uhonorowane tytułem złotej płyty: "Blues Rock Band" (1981) i EP "Kawa Blues" (1981), a także płytę "Paczka" (1982) oraz trzy single. Pod koniec lipca 1981 roku odchodzi Błędowski. Zespół pozyskał stałego współpracownika, gitarzystę Andrzeja Urnego (eks-Dżem), który po roku odszedł do Perfectu. Obowiązki lidera grupy przejmuje Winder.
Okres eksperymentalny (1982–1983).
Skład Krzaka rozrósł się do siedmiu osób. Obok podstawowej trójki muzyków byli to: harmonijkarz, Ryszard Skibiński (eks- Kasa Chorych); gitarzyści: Apostolis Anthimos (eks-SBB), Leszek Dranicki (eks-Baszta) oraz wokalista Jorgos Skolias. W tym okresie z zespołem współpracowali okazjonalnie: wokalista Ryszard Riedel (Dżem), skrzypek Krzesimir Dębski (String Connection), trębacz Antoni Gralak (Tie Break) oraz klawiszowcy: Wojciech Karolak, Rafał Rękosiewicz i Józef Skrzek. Z tego okresu pochodzi płyta "Krzak’i" (1983). Zespół po raz ostatni wystąpił 21 maja 1983 roku na festiwalu "Rock Arena" w Poznaniu. Po śmierci Ryszarda Skibińskiego zespół w różnych konfiguracjach zagrał jeszcze kilka koncertów klubowych w Berlinie Zachodnim, a następnie zawiesił działalność. Milczenie trwało osiemnaście lat.
Powrót (2001–2003).
Krzak reaktywował się w swoim najsłynniejszym składzie: Błędowski, Winder, Kawalec i Ryszka. W tym okresie wydano płytę" Live in Waltrop" a w 2006 roku "Radio Koncert". Po śmierci Jerzego Kawalca (09.09.2003) Krzak rozwiązano. Jego kontynuacją była poniekąd grupa Błędowski-Winder Band. W sierpniu 2004 roku zespół odbył pierwsze tournée, a jesienią nagrał album "3. Numer" który ukazał się w marcu 2005 roku.
Kontynuacja działalności (2006– ).
W latach 2005 i 2006 wytwórnia Metal Mind Productions wydała na CD wszystkie płyty zespołu – wzbogacone o niepublikowane wcześniej nagrania oraz premiery. W 2006 roku muzycy grupy Krzak – Jan Błędowski, Andrzej Ryszka i Leszek Winder postanowili w trio kontynuować wspólną działalność, zapraszając do współpracy inne osoby. Zespół koncertuje i nagrywa. W 2008 roku ukazała się płyta "Extrim". Jest to pierwsze po latach studyjne nagranie grupy. W 2009 roku podczas "XI Festiwalu Muzycznego im. Ryszarda Riedla" w Chorzowie z Krzakiem po wielu latach wystąpił jego pierwszy gitarzysta M. Radziejewski. W 2011 roku ukazała się płyta pt. "4 Basy" (zapis koncertu zespołu jaki odbył się podczas "Festiwalu Gitary Elektrycznej" Katowice 2010). Na płycie zagrali czterej basiści: Krzysztof Ścierański, Andrzej Rusek, Joachim Rzychoń, Dariusz Ziółek oraz perkusista Ireneusz Głyk. W 2012 roku za płytę "4 Basy" zespół otrzymał statuetkę Fryderyk, nagrodę Akademii Fonograficznej. 

</doc>
<doc id="621296" url="https://pl.wikipedia.org/wiki?curid=621296" title="NGC 7411">
NGC 7411

NGC 7411 (również PGC 69974 lub UGC 12241) – galaktyka eliptyczna (E), znajdująca się w gwiazdozbiorze Pegaza. Odkrył ją Albert Marth 13 września 1863 roku.

</doc>
<doc id="621298" url="https://pl.wikipedia.org/wiki?curid=621298" title="NGC 7412">
NGC 7412

NGC 7412 (również PGC 70027) – galaktyka spiralna z poprzeczką (SBb), znajdująca się w gwiazdozbiorze Żurawia. Odkrył ją John Herschel 2 września 1836 roku.

</doc>
<doc id="621299" url="https://pl.wikipedia.org/wiki?curid=621299" title="Gandhi (film)">
Gandhi (film)

Gandhi – film fabularny z 1982 w reżyserii Richarda Attenborough z Benem Kingsleyem w roli tytułowej. Zdobywca Oscara.
Film jest fabularyzowaną biografią zrealizowaną w koprodukcji brytyjsko-indyjsko-amerykańskiej. Bohaterem dzieła jest Mahatma Gandhi, indyjski bojownik o niepodległość z pierwszej połowy XX wieku.
W roku 1995, z okazji stulecia narodzin kina, film znalazł się na watykańskiej liście 45 filmów fabularnych, które propagują szczególne wartości religijne, moralne lub artystyczne.
Fabuła.
Film otwiera scena zabójstwa Gandhiego przez Nathurama Godse 30 stycznia 1948. Następnie akcja cofa się o ponad 50 lat – do 1893 roku. Gandhi jest młodym, wykształconym na angielskiej uczelni, prawnikiem rozpoczynającym karierę w Afryce Południowej. Zafascynowany brytyjską kulturą młody intelektualista osobiście styka się z nietolerancją rasową i zaczyna walczyć o obalenie obowiązującego prawa segregacji rasowej. Powstaje koncepcja "biernego oporu".
Do Indii wraca wkrótce po wybuchu I wojny światowej. W ojczyźnie zmienia swe zwyczaje (np. ubranie) na bliższe hinduskiej tradycji i włącza się w walkę o niepodległość Indii – występuje publicznie, redaguje gazety, koresponduje z wieloma ludźmi. Wraz z najbliższymi zamieszkuje w aśramie, podróżuje po kraju. Stopniowo staje się symbolem całego ruchu, szczególnie wielkie poruszenie w kraju wywołują jego kolejne głodówki. W 1947 Brytyjczycy opuszczają kolonię, zostaje ona podzielona – wbrew oczekiwaniom Gandhiego, marzącego o wieloetnicznym państwie – między hindusów i muzułmanów.
Obsada.
i inni

</doc>
<doc id="621300" url="https://pl.wikipedia.org/wiki?curid=621300" title="NGC 7413">
NGC 7413

NGC 7413 (również PGC 69997) – galaktyka eliptyczna (E-S0), znajdująca się w gwiazdozbiorze Pegaza. Odkrył ją Lewis A. Swift 2 września 1886 roku.

</doc>
<doc id="621301" url="https://pl.wikipedia.org/wiki?curid=621301" title="NGC 7414">
NGC 7414

NGC 7414 (również PGC 94273 lub PGC 70008) – galaktyka soczewkowata (S0), znajdująca się w gwiazdozbiorze Pegaza. Odkrył ją Lewis A. Swift 2 września 1886 roku.

</doc>
<doc id="621303" url="https://pl.wikipedia.org/wiki?curid=621303" title="NGC 7416">
NGC 7416

NGC 7416 (również PGC 70025) – galaktyka spiralna z poprzeczką (SBb), znajdująca się w gwiazdozbiorze Wodnika. Odkrył ją Albert Marth 25 sierpnia 1864 roku.

</doc>
<doc id="621304" url="https://pl.wikipedia.org/wiki?curid=621304" title="NGC 7417">
NGC 7417

NGC 7417 (również PGC 70113) – galaktyka spiralna z poprzeczką (SBab), znajdująca się w gwiazdozbiorze Tukana. Odkrył ją John Herschel 20 lipca 1835 roku.

</doc>
<doc id="621305" url="https://pl.wikipedia.org/wiki?curid=621305" title="NGC 7418">
NGC 7418

NGC 7418 (również PGC 70069) – galaktyka spiralna z poprzeczką (SBc), znajdująca się w gwiazdozbiorze Żurawia. Odkrył ją John Herschel 30 sierpnia 1834 roku.
W galaktyce tej zaobserwowano niepotwierdzoną supernową SN 1983Z.

</doc>
<doc id="621306" url="https://pl.wikipedia.org/wiki?curid=621306" title="Carole Bouquet">
Carole Bouquet

Carole Bouquet (ur. 18 sierpnia 1957 w Neuilly-sur-Seine) – francuska aktorka, reżyserka, scenarzystka i modelka. Wystąpiła jako Melina Havelock w filmie z cyklu o Jamesie Bondzie "Tylko dla twoich oczu" (1981). Laureatka Cezara dla najlepszej aktorki za kreację Florence w komediodramacie Bertranda Bliera "Zbyt piękna dla ciebie" (1989).
Życiorys.
Urodziła się w Neuilly-sur-Seine. Po separacji jej rodziców, została wychowana przez siostrę ojca. W wieku piętnastu lat dostała się na wydział filozofii na Sorbonie, jednak porzuciła uczelnię na rzecz aktorstwa. Luis Buñuel zauważył ją, gdy była w Paryżu. Debiutowała na ekranie rolą tajemniczej pokojówki Conchity, symbolizującej śmierć, w dramacie Luisa Buñuela "Mroczny przedmiot pożądania" ("Cet obscur objet du désir", 1977).
Ukończyła National Conservatory of Dramatic Art w Paryżu. Początkowo miała znaleźć się w obsadzie jedenastego filmu o przygodach Jamesa Bonda "Moonraker" (1979), jednak ostatecznie zagrała postać Greczynki - biologa morskiego Meliny Havelock, córki zabitego archeologa, która szuka zabójców swoich rodziców w dwunastym obrazie o przygodach agenta 007 "Tylko dla twoich oczu" ("For Your Eyes Only", 1981) u boku Rogera Moore’a.
Jej rola Babée Senanques w dramacie "Prawy brzeg, lewy brzeg Sekwany" ("Rive droite, rive gauche", 1984) z Nathalie Baye i Gérardem Depardieu była nominowana do nagrody Cezara. Wystąpiła jako księżniczka Soroya w jednej z trzech nowel Francisa Forda Coppoli komedii "Nowojorskie opowieści" ("New York Stories", 1989).
Podwójna kreacja Florence Barthélémy i Colette w melodramacie "Zbyt piękna dla ciebie" ("Trop belle pour toi", 1989) u boku Gérarda Depardieu i François Cluzeta przyniosła jej nagrodę Cezara.
W latach 90. jako modelka reklamowała perfumy Chanel No. 5. Była na okładkach magazynów takich jak „Elle”, „Femina”, „Paris Match”, „L’Officiel” i „Vogue”.
Za rolę Hélène w dramacie "Czerwone latarnie" ("Feux rouges", 2004) odebrała nagrodę na MFF w Sztokholmie. Zasiadała w jury konkursu głównego na 67. MFF w Cannes (2014).
Życie prywatne.
Od 1982 jej partnerem życiowym był producent filmowy Jean-Pierre Rassam, z którym ma syna Dimitriego (ur. 16 listopada 1981). Rassam zmarł 28 stycznia 1985 w wieku 43 lat w wyniku przedawkowania środków nasennych. Bouquet wyznawała, że Rassam był „miłością jej życia”. Ze związku z fotografem Francisem Giacobetti ma syna Louisa (ur. 1987). 22 czerwca 1991 wyszła za mąż za immunologa Jacquesa Leibowitcha. Rozwiedli się w 1996. W latach 1997–2005 była związana z francuskim aktorem Gérardem Depardieu, z którym wielokrotnie pojawiała się w filmach.

</doc>
<doc id="621307" url="https://pl.wikipedia.org/wiki?curid=621307" title="NGC 7420">
NGC 7420

NGC 7420 (również PGC 70017) – galaktyka spiralna (Sc), znajdująca się w gwiazdozbiorze Pegaza. Odkrył ją Albert Marth 6 września 1863 roku.

</doc>
<doc id="621308" url="https://pl.wikipedia.org/wiki?curid=621308" title="NGC 7421">
NGC 7421

NGC 7421 (również PGC 70083) – galaktyka spiralna z poprzeczką (SBbc), znajdująca się w gwiazdozbiorze Żurawia. Odkrył ją John Herschel 30 sierpnia 1834 roku.

</doc>
<doc id="621310" url="https://pl.wikipedia.org/wiki?curid=621310" title="NGC 7422">
NGC 7422

NGC 7422 (również PGC 70048 lub UGC 12254) – galaktyka spiralna (Sb), znajdująca się w gwiazdozbiorze Ryb. Odkrył ją Albert Marth 11 sierpnia 1864 roku.
W galaktyce tej zaobserwowano supernową SN 2008du.

</doc>
<doc id="621311" url="https://pl.wikipedia.org/wiki?curid=621311" title="NGC 7424">
NGC 7424

NGC 7424 (również PGC 70096) – galaktyka spiralna z poprzeczką (SBc), znajdująca się w gwiazdozbiorze Żurawia w odległości 35 milionów lat świetlnych. Została odkryta 5 września 1834 roku przez Johna Herschela.
W galaktyce NGC 7424 zaobserwowano supernową SN 2001ig.

</doc>
<doc id="621312" url="https://pl.wikipedia.org/wiki?curid=621312" title="NGC 7425">
NGC 7425

NGC 7425 (również PGC 70097) – galaktyka spiralna z poprzeczką (SB0-a), znajdująca się w gwiazdozbiorze Wodnika. Odkrył ją w 1886 roku Frank Muller.

</doc>
<doc id="621314" url="https://pl.wikipedia.org/wiki?curid=621314" title="Karabin maszynowy Madsen (wkm)">
Karabin maszynowy Madsen (wkm)

Wkm Madsen – duński wielkokalibrowy karabin maszynowy, jeden z najlepszych wkm-ów lat 30., o kalibrze 20 mm był przeskalowaną i przerobioną wersją rkm-u o tej samej nazwie.
W Danii był montowany na motocyklach, w samolotach, statkach i okrętach podwodnych oraz był używany jako działko przeciwpancerne i działko przeciwlotnicze. Eksportowany do Finlandii (montowany w samolotach i na okrętach oraz używany jako broń przeciwlotnicza), Syjamu (uzbrojenie samolotów), Polski (rozważany jako uzbrojenie tankietek TKS i czołgu 4TP); pojedyncze egzemplarze zakupione zostały przez Estonię, Norwegię, Szwecję, Francję, Niemcy, Czechosłowację i Belgię.
Opis konstrukcji.
Wkm Madsen był bronią samoczynno-samopowtarzalną. Zasada działania oparta była o krótki odrzut lufy. Zasilanie z magazynków o pojemności 25 naboi kalibru 20 mm. Mógł być montowany na trójnogu, na statycznej kolumnie do strzelania przeciwlotniczego, dwukołowej podstawie do strzelania przeciwpancernego lub na motocyklu Nimbus.

</doc>
<doc id="621315" url="https://pl.wikipedia.org/wiki?curid=621315" title="Mladen Bartulović">
Mladen Bartulović

Mladen Bartulović (ur. 5 października 1986 w Kakanju) – chorwacki piłkarz, występujący na pozycji lewego pomocnika bądź lewego ofensywnego pomocnika, reprezentant Chorwacji. Porozumiewa się w dwóch językach – chorwackim i bośniackim.
Kariera piłkarska.
Kariera klubowa.
Karierę klubową zawodnik rozpoczął w roku 2002 w lokalnym klubie NK Kakanj, gdzie od razu został dostrzeżony jako wielki talent chorwackiej piłki i kupiony przez Hajduk Split. W pierwszym sezonie swojej gry w Splicie, tj. sezonie 2004/2005 zdążył wywalczyć mistrzostwo ligi chorwackiej oraz Superpuchar Chorwacji, który wywalczył po zwycięstwie na Poljudzie z zespołem NK Rijeka 1:0. Hajduk przegrał w dwumeczu finałowym w meczach o Puchar Chorwacji 1:2 i 0:1. Bartulović pojawił się na boisku 26 razy i zdobył 1 gola w meczu przeciwko NK Varteks. Ostatni sezon spędzony w Chorwacji, 2005/2006 był już dużo mniej udany dla Hajduka, który zajął dopiero 5. miejsce – najniższą lokatę w historii występów w lidze chorwackiej. Nie powiodło się także splickiej drużynie w Pucharze i Superpucharze Chorwacji, jednak Bartulović wypromował się 18 występami w barwach zespołu, podczas których strzelił 2 bramki i został kupiony przez bogaty, ukraiński zespół Dnipro Dniepropetrowsk, gdzie występuje w sezonie 2006/2007. Wydaje się, że zespół z Dniepropetrowska będzie walczył o mistrzostwo Ukrainy, a także o awans do Ligi Mistrzów lub innych europejskich rozgrywek. Na to wszystko położyła cień wiadomość o śmierci trenera dnipropietrowskiego zespołu, Jewgienija Kuczerewskiego. Od 2008 z przerwami był wypożyczony do Krywbasa Krzywy Róg. Na początku sezonu 2010/11 został wypożyczony do Arsenału Kijów. Zimą 2011 został wypożyczony ponownie do Krywbasa Krzywy Róg, w którym występował do lata 2013. 12 czerwca 2013 został wypożyczony do Karpat Lwów. 24 czerwca 2015 podpisał 1-roczny kontrakt z Worskłą Połtawa. Po wygaśnięciu kontraktu w styczniu 2017 opuścił połtawski klub. 28 lutego 2017 został piłkarzem Miedzi Legnica. 5 października 2018 zasilił skład Wołyni Łuck. 22 stycznia 2020 przeszedł do Inhułca Petrowe.
Kariera reprezentacyjna.
Bartulović jako bardzo interesujący, młody zawodnik jest w orbicie zainteresowań selekcjonera reprezentacji Chorwacji Slavena Bilicia. Zdążył już zadebiutować w reprezentacji, a swój jedyny w kadrze zaliczył w meczu z Hongkongiem rozgrywanym 1 lutego wygranym przez Chorwację 4:0. Bartulović wszedł na boisko zastępując Mato Neretljaka. Bartulović grał także w młodzieżowej Reprezentacji U-18. Zadebiutował 26 stycznia 2003 w rozgrywanym w Rovinju towarzyskim meczu z młodzieżową reprezentacją Słowacji. Ostatnio Bartulović został przez szkoleniowca kadry U-21 Dražena Ladicia na mecze kwalifikacji do ME z Bułgarią i Ukrainą.
Mecze Bartulovicia w reprezentacji U-18:

</doc>
<doc id="621316" url="https://pl.wikipedia.org/wiki?curid=621316" title="NGC 7426">
NGC 7426

NGC 7426 (również PGC 70042 lub UGC 12256) – galaktyka eliptyczna (E), znajdująca się w gwiazdozbiorze Jaszczurki. Odkrył ją William Herschel 18 października 1786 roku.

</doc>
<doc id="621320" url="https://pl.wikipedia.org/wiki?curid=621320" title="NGC 7427">
NGC 7427

NGC 7427 (również PGC 70091) – galaktyka soczewkowata (S0), znajdująca się w gwiazdozbiorze Pegaza. Odkrył ją Otto Wilhelm von Struve 22 listopada 1865 roku.

</doc>
<doc id="621321" url="https://pl.wikipedia.org/wiki?curid=621321" title="Fitomelioracja">
Fitomelioracja

Fitomelioracja (gr. phytón - roślina + łac. melioratio ~ naprawa, ulepszenie) - melioracja biologiczna, poprawianie produktywności gleb i możliwości wykorzystania gruntów przez zakładanie upraw odpowiednio dobranych gatunków roślin. 
Rośliny drzewiaste liśćmi i gałązkami opadającymi na ściółkę wzbogacają glebę w próchnicę, systemem korzeniowym przebijają zwięzłe warstwy gleby, umożliwiając ruch wody i przewietrzanie gleby, poprawiają też mikroklimat. 
Rośliny motylkowe (łubin trwały, żarnowiec, lucerna, koniczyna i inne) wzbogacają glebę w związki azotowe. Trawy, tworząc gęstą darń, utrwalają gleby ruchome. 
Dzięki fitomelioracji można utrwalać skarpy, nasypy, brzegi wód, uproduktywniać grunty poddane uprzednio rekultywacji, poprawiać gleby wyjałowione przez monokulturę lub w inny sposób zdegradowane. W odróżnieniu od melioracji wodnej fitomelioracja ma na środowisko wpływ jednoznacznie pozytywny.
Rodzaje zabiegów na polach ornych:

</doc>
<doc id="621322" url="https://pl.wikipedia.org/wiki?curid=621322" title="NGC 7428">
NGC 7428

NGC 7428 (również PGC 70098 lub UGC 12262) – galaktyka spiralna z poprzeczką (SBa), znajdująca się w gwiazdozbiorze Ryb. Odkrył ją Albert Marth 27 lipca 1864 roku.

</doc>
<doc id="621324" url="https://pl.wikipedia.org/wiki?curid=621324" title="NGC 7430">
NGC 7430

NGC 7430 (również PGC 70106) – galaktyka spiralna (S), znajdująca się w gwiazdozbiorze Pegaza. Odkrył ją Heinrich Louis d’Arrest 27 sierpnia 1864 roku.

</doc>
<doc id="621325" url="https://pl.wikipedia.org/wiki?curid=621325" title="NGC 7431">
NGC 7431

NGC 7431 (również PGC 1765321) – galaktyka znajdująca się w gwiazdozbiorze Pegaza. Odkrył ją Guillaume Bigourdan 30 września 1886 roku.

</doc>
<doc id="621326" url="https://pl.wikipedia.org/wiki?curid=621326" title="NGC 7432">
NGC 7432

NGC 7432 (również PGC 70129 lub UGC 12268) – galaktyka eliptyczna (E), znajdująca się w gwiazdozbiorze Pegaza. Odkrył ją William Herschel 23 listopada 1785 roku.

</doc>
<doc id="621327" url="https://pl.wikipedia.org/wiki?curid=621327" title="NGC 7433">
NGC 7433

NGC 7433 (również PGC 70112) – galaktyka spiralna (S?), znajdująca się w gwiazdozbiorze Pegaza. Odkrył ją 12 października 1855 roku R.J. Mitchell – asystent Williama Parsonsa.

</doc>
<doc id="621328" url="https://pl.wikipedia.org/wiki?curid=621328" title="NGC 7434">
NGC 7434

NGC 7434 (również PGC 70145) – galaktyka eliptyczna (E-S0), znajdująca się w gwiazdozbiorze Ryb. Odkrył ją Albert Marth 27 lipca 1864 roku.

</doc>
<doc id="621329" url="https://pl.wikipedia.org/wiki?curid=621329" title="NGC 7435">
NGC 7435

NGC 7435 (również PGC 70116 lub UGC 12267) – galaktyka spiralna z poprzeczką (SBa), znajdująca się w gwiazdozbiorze Pegaza. Odkrył ją 12 października 1855 roku R.J. Mitchell – asystent Williama Parsonsa.

</doc>
<doc id="621331" url="https://pl.wikipedia.org/wiki?curid=621331" title="NGC 7436">
NGC 7436

NGC 7436 (również PGC 70124 lub UGC 12269) – galaktyka eliptyczna (E M), znajdująca się w gwiazdozbiorze Pegaza. Odkrył ją William Herschel 2 grudnia 1784 roku.
W jej pobliżu widoczna jest galaktyka spiralna PGC 70123. Część katalogów jako obiekt NGC 7436 uznaje tę parę galaktyk, poszczególne składniki nazywając NGC 7436A i NGC 7436B.

</doc>
<doc id="621332" url="https://pl.wikipedia.org/wiki?curid=621332" title="Języki kongo-saharyjskie">
Języki kongo-saharyjskie

Języki kongo-saharyjskie lub nigero-saharyjskie – fyla językowa, zaproponowana w 1972 r. przez E. A. Gregersena, mająca łączyć języki nilo-saharyjskie z nigero-kongijskimi (łącznie z wydzielanymi spośród nich według niektórych klasyfikacji językami kordofańskimi i językami mande). Istnienie fyli kongo-saharyjskiej jest dziś kwestionowane przez wielu językoznawców. Z drugiej strony niektórzy specjaliści próbują ostatnio ponownie udowodnić jej prawdziwość. Według niektórych specjalistów, języki te są spokrewnione również z indopacyficznymi (z drugiej strony samo istnienie rodziny indopacyficznej jest kontrowersyjne).
Gregersen zaproponował następujący podział języków kongo-saharyjskich:
Języki kongo-saharyjskie

</doc>
<doc id="621333" url="https://pl.wikipedia.org/wiki?curid=621333" title="NGC 7437">
NGC 7437

NGC 7437 (również PGC 70131 lub UGC 12270) – galaktyka spiralna (Scd), znajdująca się w gwiazdozbiorze Pegaza. Odkrył ją Lewis A. Swift 31 października 1885 roku. Jest to galaktyka o niskiej jasności powierzchniowej.

</doc>
<doc id="621335" url="https://pl.wikipedia.org/wiki?curid=621335" title="Języki kongosaharyjskie">
Języki kongosaharyjskie



</doc>
<doc id="621336" url="https://pl.wikipedia.org/wiki?curid=621336" title="NGC 7439">
NGC 7439

NGC 7439 (również PGC 70134 lub UGC 12273) – galaktyka soczewkowata (SB0), znajdująca się w gwiazdozbiorze Pegaza. Odkrył ją Albert Marth 9 września 1863 roku.

</doc>
<doc id="621337" url="https://pl.wikipedia.org/wiki?curid=621337" title="Języki nigerokongijskie">
Języki nigerokongijskie



</doc>
<doc id="621338" url="https://pl.wikipedia.org/wiki?curid=621338" title="NGC 7440">
NGC 7440

NGC 7440 (również PGC 70152 lub UGC 12276) – galaktyka spiralna z poprzeczką (SBa), znajdująca się w gwiazdozbiorze Andromedy. Odkrył ją Édouard Jean-Marie Stephan 9 października 1876 roku.

</doc>
<doc id="621339" url="https://pl.wikipedia.org/wiki?curid=621339" title="Kobiety w nauce">
Kobiety w nauce

Udział kobiet w działalności naukowej odróżnia się od udziału mężczyzn w wielu aspektach, m.in.: mniejszym zaangażowaniem w działalność naukową w każdej epoce (także współcześnie), preferowaniem przez kobiety określonych dziedzin naukowych, mniejszą obecnością kobiet na eksponowanych stanowiskach naukowych itp. Te zjawiska były przedmiotem zainteresowania w Europie już w średniowieczu (np. Christine de Pisan), a od XVIII w. (np. Jean Condorcet) stały się przedmiotem badań i rozważań różnych dziedzin nauki np. historii kobiet, psychologii, socjologii, antropologii, filozofii, kulturoznawstwa, czy badań gender. Wnioski wysnute na tej podstawie nie są do dzisiaj powszechnie akceptowane i niekiedy są uznawane za kontrowersyjne.
Dopiero w XX wieku większość uniwersytetów przestała przyjmować w grono studentów wyłącznie mężczyzn. Do tego czasu kobiety były wykluczone z edukacji akademickiej. Do połowy XIX w. dominował pogląd, że przyczyną mniejszego udziału kobiet w nauce są ich cechy biologiczne i psychiczne (determinizm biologiczny; zob. też: hipoteza o wyższości mężczyzn), które miały powodować ich mniejsze zdolności do zajmowania się działalnością naukową. Nieliczne przykłady znanych kobiet naukowców uznawano wówczas za wyjątek, potwierdzający ogólną regułę. Obecnie przeważa pogląd, że podstawową przyczyną są uwarunkowania społeczne, kulturowe i religijne (determinizm kulturowy; zob. też: zjawisko Matyldy), które w różny sposób ograniczają kobietom możliwość zajmowania się działalnością naukową i osiągania sukcesów w tej dziedzinie.
Kobiety wnosiły swój wkład do rozwoju nauki od najdawniejszych czasów, niemniej ich udział nie zawsze był dostrzegany. Historycy zainteresowani tematem naświetlili przyczyny tego, a także bariery, które musiały pokonać i strategie, które musiały przyjąć, aby ich prace były zaakceptowane przez środowiska naukowe. Te zaś, aż do połowy XIX w., a nawet znacznie później okazywały się niejednokrotnie sceptyczne co do możliwości uczestnictwa kobiet w działalności naukowej.
Starożytność.
Zaangażowanie kobiet w dziedzinie medycyny zostało potwierdzone już w niektórych wczesnych cywilizacjach. Egipcjanka Merit Ptah (2700 p.n.e.), opisana jako „główny medyk” jest najstarszym kobiecym nazwiskiem w historii nauki. Agamede była wspomniana przez Homera jako uzdrowicielka w starożytnej Grecji. Agnodike była pierwszą znaną lekarką, praktykującą w IV w. p.n.e. w Atenach.
W starożytnej Grecji studia filozofii przyrody były dla kobiet dostępne. Przykłady uczonych kobiet to Aglaonike, znana z przewidywania zaćmień, a także Teano, matematyczka, uczennica (i prawdopodobnie żona) Pitagorasa. Wiadomo też, że w skład jednej ze szkół założonych przez Pitagorasa wchodziło wiele kobiet.
Kilka kobiet jest znanych w dziedzinie proto-nauki alchemii w Aleksandrii około I wieku n.e. (w dzisiejszych czasach alchemię zalicza się raczej do pseudonauki). Najbardziej znanej, Marii Żydówce, przypisuje się wynalezienie kilku instrumentów chemicznych, np. kąpieli wodnej (zwanej również "bain-maire" od jej imienia) i pewnego rodzaju retorty.
Hypatia z Aleksandrii (ok. 370-415) była córką Teona z Aleksandrii, uczonego i dyrektora słynnej Biblioteki Aleksandryjskiej. Jest autorką dzieł z geometrii, algebry. Jej to przypisuje się wynalezienie areometru, astrolabium oraz przyrządu do destylacji wody.
Europa średniowieczna.
W średniowiecznej Europie nieliczne kobiety miały dostęp do edukacji uniwersyteckiej (na obszarze dzisiejszych Włoch). Włoska lekarka Trotula di Ruggiero miała przydzieloną katedrę w Schola Medica Salernitana, gdzie uczyła szlachetnie urodzone Włoszki. Grupę jej uczennic określa się czasem jako „damy z Salerno”. Jej to też przypisuje się często autorstwo ważnych tekstów medycyny kobiecej: położnictwa i ginekologii. Uniwersytet Boloński pozwalał kobietom uczęszczać na zajęcia od chwili powstania w 1088. Katedrę medycyny w XV wieku prowadziła tam Dorotea Bucca.
Średniowieczne opactwa były kolejnym miejscem edukacji kobiet. Niektóre z nich pozwalały im również na prowadzenie badań naukowych. Przykładem jest tu przełożona klasztoru, Niemka Hildegarda z Bingen (ok. 1151-1158), której liczne dzieła dotyczą różnych dziedzin, w tym medycyny, nauk przyrodniczych i filozofii.
Rewolucja naukowa (XVI-XVII wiek).
Wieki XVI i XVII w Europie Zachodniej cechowały się rosnącym udziałem kobiet we wszystkich dziedzinach nauki. Jednak kobiety były w dalszym ciągu wykluczone z uniwersytetów i zawodów związanych z działalności intelektualną. Uczone kobiety traktowane były jako nadzwyczajne wyjątki, tak rzadkie, „jak komety”. Ponieważ europejska szlachta interesowała się nauką jako hobby, także szlachcianki mogły brać udział w nieformalnych badaniach naukowych swoich ojców i braci.
We wczesnej nowożytności, ukształtowała się społeczność uczonych europejskich oparta na korespondencji, nazywana rzecząpospolitą uczonych. Uczeni listownie wymieniali się obserwacjami i pracami, przekraczając bariery polityczne, religijne i społeczne. Taka forma uczestnictwa w życiu naukowym dostępna była również kobietom, które choć nadal były marginesem, uczestniczyły w niej na równych prawach. Wśród kobiet należących do rzeczypospolitej uczonych należały m.in. księżniczka czeska Elżbieta, Anna Maria van Schurman, Marie de Gournay czy Bathsua Makin. Do zwiększonego uczestnictwa kobiet w życiu naukowym doszło dopiero w oświeceniu, kiedy zaczęły one prowadzić modne salony, będące ośrodkami życia intelektualnego.
Margaret Cavendish, angielska arystokratka (księżna Newcastle) z XVII wieku, brała udział w niektórych najważniejszych debatach naukowych tego czasu. Była jedną z licznych francuskich i angielskich arystokratek o podobnych zainteresowaniach. Odmówiono jej jednak przyjęcia do Royal Society, chociaż pozwolono jeden raz uczestniczyć w spotkaniu tego towarzystwa naukowego. Napisała wiele dzieł naukowych, m.in. "Observations upon Experimental Philosophy" ("Uwagi o filozofii eksperymentalnej") i "Grounds of Natural Philosophy" ("Podstawy filozofii naturalnej"). W tych dziełach krytykowała coraz popularniejsze przekonanie, że ludzkość dzięki nauce stanie się panem Natury.
W bardziej korzystnej sytuacji znajdowały się Niemki. W krajach niemieckich utrwalona była tradycja udziału kobiet w produkcji i w rzemiośle i dzięki temu naukowczynie mogły zajmować się przede wszystkim obserwacją zjawisk natury, szczególnie astronomią. W latach 1650–1710 kobiety stanowiły aż 14% wszystkich astronomów niemieckich. Najsłynniejszą z tych kobiety była Maria Winkelmann. Została wykształcona przez swojego ojca i wuja, a także przez indywidualne zdobywanie wiedzy. Małżeństwo ze znanym pruskim astronomem Gottfriedem Kirchem umożliwiło jej kontynuowanie badań. Została asystentką męża w obserwatorium astronomicznym w berlińskiej Akademii Nauk. Wniosła znaczący wkład, m.in. odkryła kometę. Po śmierci męża ubiegała się o stanowisko asystenta astronoma w tej uczelni, jednak mimo odpowiednich kwalifikacji odmówiono jej tego stanowiska, jako kobiecie bez stopnia naukowego. Członkowie Akademii obawiali się, że zatrudnienie kobiety wywoła negatywne komentarze i da zły przykład.
Problemy Marii Winkelmann z berlińską Akademią odzwierciedlają skalę przeszkód, jakie stały przed kobietami, które pragnęły poświęcić się pracy naukowej, zarezerwowanej głównie dla mężczyzn. Żadna kobieta nie została przyjęta do takich towarzystw naukowych jak „Royal Society of England” i „Francuska Akademia Nauk” aż do XX wieku. Większość ludzi w XVII w. uważała, że jakakolwiek forma działalności naukowej stoi w sprzeczności z obowiązkami domowymi, których wypełniania oczekiwano od kobiet.
Rewolucja naukowa potwierdziła panujące poglądy o naturze kobiet. Większość naukowców wskazała odkrycia w nauce, aby uzasadniać nimi pogląd, że kobiety są z natury gorsze i podległe mężczyznom i nadają się tylko do pełnienia roli „matki karmicielki”. Rozpowszechnienie wydawnictw przyczyniło się do popularyzacji takich poglądów.
XVIII wiek.
Oświecenie przyczyniło się do dalszego zwiększenia udziału kobiet w nauce. Rozwój tradycji salonów literackich, artystycznych i naukowych we Francji spowodował, że częstymi gośćmi byli w nich filozofowie, którzy popularyzowali swoje poglądy na kwestie polityczne, społeczne i naukowe w domach bogaczy i arystokracji. Ponieważ te zebrania były prowadzone przede wszystkim przez kobiety (do których tradycyjnie należała sfera „domowa”), liczne z nich stały się znane z powodu talentu jednocześnie gospodyń domu i uczestniczek dyskusji, skupiających wybitnych intelektualistów tamtej epoki.
Markiza Émilie du Châtelet, przyjaciółka i współpracowniczka Woltera przetłumaczyła na język francuski "Principia" Newtona i odkryła zasadę zachowania energii oraz wzór powstawania energii kinetycznej.
Laura Bassi była fizyczką i filozofką, pierwszą w historii Europy kobietą, zatrudnioną jako wykładowca wyższej uczelni (Uniwersytetu w Bolonii). Jej następczynią na tej uczelni była Maria Gaetana Agnesi – matematyczka, autorka prac o rachunku całkowym i różniczkowym.
Kobiety mogły zajmować się określonymi dziedzinami nauki jako hobby, np. botanika była typowym przedmiotem zainteresowania kobiet w XVIII w. Jednocześnie kobiety uznawane były za nie dość inteligentne, aby uczestniczyć w debacie na temat klasyfikacji gatunków, ale mogły, wykorzystując istniejące już wzorce, identyfikować i rysować rośliny w wolnym czasie. Rysunek był wówczas uważany za ważną umiejętność dla kobiet i wiele z nich wykorzystywało tę umiejętność do celów naukowych, szczególnie wobec nowych gatunków roślin, przywożonych z wypraw odkrywczych. Maria Sibylla Merian została nawet oficjalnym botanikiem na okręcie w czasie kilku wypraw, podczas których rysowała i katalogowała nowe rośliny. Jednak zwrócono uwagę, że system klasyfikacji roślin Linneusza bazuje na różnicach seksualnych, czyli jest „nieprzyzwoity” i z tego względu w końcu XVIII w. kobiety były zniechęcane do studiowania kwestii rozmnażania roślin z obawy, że będzie to dla nich moralnie szkodliwe.
Pisarka lady Mary Wortley Montagu zaobserwowała sposób rozprzestrzeniania się ospy prawdziwej, podczas pobytu w imperium Osmańskim; napisała i spopularyzowała wiele szczegółowych raportów na ten temat w Anglii w 1717.
Ponieważ wiele eksperymentów i debat naukowych miało miejsce w domach, kobiety łatwiej mogły czynnie uczestniczyć w działalności naukowej swoich mężów i innych członków rodziny. Jedną z najlepiej znanych takich kobiet była Francuzka Marie-Anne Pierrette Paulze, która wyszła za mąż za Antoine Lavoisiera w wieku 14 lat i została jego asystentką w domowym laboratorium. Pani Lavoisier znała język angielski i tłumaczyła nie tylko korespondencję swojego męża z angielskimi chemikami, ale także dzieło Richarda Kirwana "Essay on Phlogiston" – tekst kluczowy w kontrowersji z angielskimi chemikami, takimi jak Joseph Priestley, na temat natury gorąca w reakcjach chemicznych. Pani Lavoisier pobierała także lekcje rysunku u sławnego malarza Jacques-Louis Davida i osobiście wykonała 14 rycin do rewolucyjnego dzieła swojego męża "Traité Élémentaire de Chimie" (1789). Pani Lavoisier prowadziła mały, lecz aktywny salon naukowy i korespondowała z wieloma francuskimi naukowcami i naturalistami, którym imponowała swoją inteligencją. Badania naukowe nad naturą gorąca kontynuowała także po zgilotynowaniu jej męża w 1794; wyszła za mąż za Benjamina Thompsona w 1804 i została hrabiną Rumford, ale mąż niechętnie odnosił się do jej kontaktów z innymi naukowcami i do udziału w eksperymentach, co doprowadziło do katastrofalnego rozwodu tego małżeństwa 4 lata później.
Innym znanym przykładem jest angielska astronomka Caroline Herschel, urodzona w Hanowerze, ale mieszkająca w Anglii, gdzie była asystentką swojego brata Williama Herschela. Otrzymała od rządu niewielką pensję w uznaniu swoich zasług (był to jeden z najwcześniejszych przypadków zawodowej pracy zarobkowej kobiet jako naukowców). W latach 1786–1797 odkryła 8 komet i w 1798 w „Royal Society” opublikowała "Index to Flamsteed’s Observations of the Fixed Stars", w którym wymieniła ponad 500 pominiętych dotąd gwiazd (była pierwszą w historii kobietą, przedstawiającą pracę naukową w tym towarzystwie). W 1835 wspólnie z Mary Somerville zostały (jako pierwsze kobiety) wybrane na członkinie Królewskiego Towarzystwa Astronomicznego.
Początek XIX wieku.
Nauka pozostawała w początkach XIX w. przeważnie dziedziną amatorską. Udział w niej kobiet był ograniczony przez wykluczenie ich z oficjalnej edukacji akademickiej, ale jednocześnie zaczęły zdobywać uznanie, czego wyrazem było przyjmowanie kobiet do towarzystw naukowych.
Szkocka uczona Mary Fairfax Somerville prowadziła eksperymenty dotyczące magnetyzmu i napisała pracę pt. "Właściwości magnetyczne promieni fioletowych w spektrum słonecznym", którą w 1826 przedstawiła „Royal Society” (jako druga kobieta). Napisała również kilka prac matematycznych, astronomicznych, fizycznych i geograficznych, a także aktywnie promowała kształcenie kobiet.
Słynna matematyczka angielska lady Ada Lovelace, uczennica Mary Somerville, korespondowała z Charlesem Babbage na temat zastosowań jego maszyny analitycznej (prototypu komputera). W notatkach (1842-1843) załączonych do jej tłumaczenia artykułu Luigiego Menebrea na temat tego urządzenia Lovelace przewidziała szerokie możliwości jego zastosowania jako ogólnoużytkowego komputera, który mógłby nawet komponować muzykę. Uznawana jest za autorkę pierwszego na świecie programu komputerowego, chociaż jest to dyskusyjne.
W niemieckim Kaiserswerth w 1836 utworzono Instytut Diakonis dla kształcenia kobiet w pielęgniarstwie. Elizabeth Fry odwiedziła ten instytut w 1840 i na jego wzór utworzyła Londyński Instytut Pielęgniarstwa, gdzie w 1851 uczyła się Florence Nightingale
W USA Maria Mitchell zyskała sławę jako odkrywczyni komety w 1847, a także pomagała w obliczeniach dla Almanachu Żeglugi, wydanego przez Obserwatorium Żeglugi USA. Była pierwszą kobietą przyjętą do Amerykańskiej Akademii Sztuk i Nauk w 1848 i Amerykańskiego Stowarzyszenia Promocji Nauki w 1850.
Inne znane kobiety-naukowcy tego okresu to:
Pierwszą kobietą w historii, która uzyskała dyplom ukończenia studiów wyższych i tytuł zawodowy licencjata (bachelor’s degree) była Amerykanka Catherine Brewer w 1840 r.
Koniec XIX wieku.
Europa.
W drugiej połowie dziewiętnastego wieku powstawało coraz więcej możliwości dostępu do edukacji dla kobiet. Szkoły mające na celu kształcenie dziewcząt podobne do tych dla chłopców powstawały w Wielkiej Brytanii, w tym "North London Collegiate School" (1850), "Cheltenham Ladies’ College" (1853) oraz szkoły "Girls’ Public Day School Trust" (od 1872). Pierwszy w Zjednoczonym Królestwie kobiecy "college" uniwersytecki, "Girton College" w Cambridge, powstał w 1869, następne to "Newnham College" (Cambridge, 1871) oraz "Somerville College" (Oxford, 1879).
Wojna krymska (1853-1856) przyczyniła się do powstania zawodu pielęgniarki, czyniąc znanym imię Florence Nightingale. W 1860 założyła ona w Londynie pierwszą szkołę pielęgniarstwa, a kolejne według jej zasad powstawały w całym Zjednoczonym Królestwie. Nightingale była też pionierem w ochronie zdrowia publicznego i statystyce medycznej.
Elizabeth Garrett Anderson była pierwszą kobietą, która zdobyła kwalifikacje medyczne. Razem z Sophią Jex-Blake, Amerykanką Elizabeth Blackwell i innymi założyła ona w 1874 pierwszą szkołę medyczną dla kobiet "London School of Medicine for Women".
Inne znane kobiece postaci nauki tej epoki to:
Stany Zjednoczone.
W końcu XIX wieku powstanie pierwszych kobiecych szkół wyższych (licencjackich "college") otwierało drogę do edukacji i kariery naukowej dla kobiet. Te kobiece uczelnie wypuszczały nieproporcjonalną liczbę absolwentek, które później zdobywały stopień doktorski (Ph.D.). Wiele college’ów w tym okresie zaczynało przyjmować kobiety i stawało się koedukacyjnymi. Elizabeth Blackwell ze swą siostrą Emily Blackwell i Marią Zakrzewską utworzyła "New York Infirmary for Women and Children" (1857) oraz "Women’s Medical College" (1868), szkoły uczące kobiety teorii i praktyki zawodu lekarza. Opublikowała również kilka książek o edukacji medycznej dla kobiet.
Od 1900 do II wojny światowej.
Europa.
Odnotowujemy znamienne przykłady znanych kobiet naukowców tego okresu (cztery z nich odkryły nowe pierwiastki chemiczne).
Maria Skłodowska-Curie była Polką i pierwszą kobietą która otrzymała Nagrodę Nobla (1903, fizyka) i jedyną wśród kobiet dwukrotną laureatką (1911, chemia). Obie nagrody za wkład nad badaniem radioaktywności oraz odkrycie polonu i radu. Współpracowały z nią w Paryżu także polskie uczone: Jadwiga Szmidt i Alicja Dorabialska – fizykochemiczka, profesor Politechniki Lwowskiej, a następnie – Łódzkiej.
Lise Meitner blisko współpracowała z Otto Hahnem i pierwsze szkice możliwości podziału jądra atomowego wyszły spod jej pióra. W 1918 wspólnie z Otto Hahnem odkryła pierwiastek protaktyn.
Emmy Noether przyczyniła się do rozwoju programu erlangeńskiego w geometrii. Fizycy do dziś powołują się na jej wyniki jako na twierdzenie Noether. W pracy swej pokazała ona pod jakimi warunkami półgrupa przekształceń Poincarego w ogólnej teorii względności dopuszcza prawa zachowania. Jej artykuł na ten temat został przedstawiony na posiedzeniu organizacji naukowej w Getyndze 16 lipca 1918. Jednakże odczytu dokonał Felix Klein, gdyż Noether nie miała pozwolenia aby występować na posiedzeniu.
Inge Lehmann, duńska sejsmolożka, pierwsza zasugerowała (1936), że wewnątrz ciekłego jądra ziemi znajduje się twarde jądro wewnętrzne.
Ida Tacke Noddack odkryła w 1925 pierwiastek ren, a Marguerite Perey w 1939 odkryła frans.
Stany Zjednoczone.
Około 1900 roku udział kobiet w nauce zwiększył się znacząco dzięki szkolnictwu wyższemu dla kobiet i powstaniu możliwości studiowania na kilku nowych uniwersytetach. Książka Margaret Rossiter: "Women Scientists in America" ("Kobiety-naukowcy w Ameryce") analizuje ten okres, podkreślając pojawienie się nowych możliwości kobiecej pracy naukowej.
Ekonomia gospodarstwa domowego, dziedzina zapoczątkowana w 1908 przez Ellen Swallow Richards stworzyła nowe możliwości dla działalności naukowej kobiet. Richards była współzałożycielką Amerykańskiego Stowarzyszenia Ekonomii Gospodarstwa Domowego, które wydawało pismo "Journal of Home Economics" i organizowało konferencje. Wydziały tej ekonomii utworzono w wielu uczelniach, szczególnie rolniczych.
Nowe możliwości dla kobiet pojawiły się w botanice i embriologii. W psychologii kobiety otrzymały stopnie doktorskie, jednak zachęcano je do specjalizowania się w psychologii edukacyjnej i dziecięcej oraz do podejmowania pracy w instytucjach klinicznych, takich jak szpitale i agencje opieki społecznej.
II wojna światowa przyniosła więcej nowych możliwości. Biuro Badań Naukowych i Rozwoju pod kierownictwem Vannevara Busha od 1941 zaczęło prowadzić rejestr kobiet i mężczyzn naukowców. Z powodu braku pracowników-mężczyzn (powołanych do wojska), kobiety zyskały możliwość pracy w zawodach dotychczas dla nich niedostępnych. Wiele z nich pracowało nad Projektem Manhattan (m.in. Leona Woods Marshall, Katharine Way i Chien-Shiung Wu) oraz innymi amerykańskimi naukowymi programami wojskowymi.
Także w innych dziedzinach nauki kobiety szukały nowych form zastosowania swojej wiedzy w pracy dla wojska. Trzy specjalistki ds. żywienia: Lydia J. Roberts, Hazel K. Stiebeling i Helen S. Mitchell opracowały w 1941 tzw. „zalecaną rację żywieniową”, aby pomóc grupom cywilów i wojskowych w przygotowaniu programów żywieniowych dla większych grup ludności. Okazało się to niezbędne po wprowadzeniu racjonowania żywności.
Rachel Carson pracowała dla amerykańskiego Urzędu Gospodarki Rybnej, pisząc broszury zachęcające Amerykanów do jedzenia większej ilości ryb i „owoców morza”. Brała także udział w badaniach marynarki wojennej nad techniką i wyposażeniem poszukiwań podwodnych.
Kobiety w psychologii utworzyły Narodową Radę Kobiet Psychologów, która organizowała różne programy wojenne. Przewodniczącą tej organizacji została Florence Laura Goodenough.
W naukach społecznych kilka kobiet brało udział w przygotowaniu „studium ewakuacji i przesiedlenia Japończyków” na Uniwersytecie Kalifornijskim. Programem tym kierowała socjolożka Dorothy Swaine Thomas, która współpracowała z absolwentkami antropologii, takimi jak Tamie Tsuchiyama (jedyna Amerykanka pochodzenia japońskiego w tym programie) oraz Rosalie Hankey Wax.
W Marynarce Wojennej USA kobiety naukowcy prowadziły wiele badań. Planktonolożka Mary Sears opracowała wojskowe techniki oceanograficzne jako kierowniczka Zakładu Oceanografii Urzędu Hydrograficznego. Chemiczka Florence Van Straten pracowała jako inżynier aerologii; badała wpływ warunków atmosferycznych na przebieg walki wojennej. Matematyczka Grace Hopper była jedną z pierwszych programistów komputerowych (dla komputera Mark I). Mina Spiegel Rees, również matematyczka, była głównym współpracownikiem technicznym zespołu matematyki stosowanej w Narodowym Komitecie Badań Obrony Wojennej.
W 1925 absolwentka Uniwersytetu Harvarda Cecilia Payne-Gaposchkin po raz pierwszy udowodniła na podstawie istniejących danych o spektrum gwiazd, że składają się one prawie wyłącznie z wodoru i helu; była to jedna z fundamentalnych teorii astrofizyki gwiezdnej.
Od II wojny światowej do współczesności.
Nina Byers zauważyła, że przed 1976 udział kobiet w fizyce był rzadkością, lecz od tej pory stale się zwiększa.
Europa.
Rosalind Franklin była krystalografką, której badania pomogły wyjaśnić rozbudowane struktury węgla, grafitu, DNA i wirusów. W 1953 jej badania nad DNA przyczyniły się do stworzenia modelu struktury DNA (Watsona i Cricka).
W lipcu 1967 Jocelyn Bell Burnell odkryła istnienie PSR 1919+21 (pierwszego znanego pulsara), co przyczyniło się do zdobycia przez jej promotora Anthony’ego Hewishowa w 1974 Nagrody Nobla w fizyce.
Statystyki.
W Wielkiej Brytanii w 2005 r. kobiety zajmowały połowę stanowisk na związanych z nauką kierunkach kształcenia na poziomie wyższym (nauka, medycyna, matematyka, informatyka i mechanika) Tym niemniej, istniały wyraźne różnice, uzależnione od płci: kobiety wyraźnie przewyższały liczebnie mężczyzn w biologii i medycynie (szczególnie pielęgniarstwie), podczas gdy mężczyźni dominowali w matematyce, fizyce, informatyce i mechanice.
Stany Zjednoczone.
Badania Barbary McClintock w latach 40. i 50. nad genetyką kukurydzy wykazały transpozycję genetyczną. , w 1983 uczona otrzymała Nagrodę Nobla z fizjologii i medycyny za swoje badania.
Sulamith Low Goldhaber i jej mąż Gerson Goldhaber stworzyli zespół naukowy, badający K meson i inne wysokoenergetyczne cząsteczki w latach 50.
Zespół naukowców pod kierownictwem Deborah S. Jin w JILA w Boulder, Kolorado w 2003 stworzył pierwszy kondensat fermioniczny, nowy stan materii.
Statystyki.
Od 1966 liczba kobiet, które otrzymały tytuł licencjata w naukach i inżynierii stale rośnie każdego roku, osiągając 202.583 w 2001 r., czyli około połowę ogólnej liczby. Liczba takich tytułów, przyznanych mężczyznom nie zwiększyła się znacząco od 1976. Liczba absolwentek nauk i inżynierii wzrosła od 1991, osiągając 41% w 2001. Jednak wyraźne różnice istnieją w strukturze zatrudnienia: kobiety stanowiły w 2001 r. 3/4 studentów psychologii, ale tylko 30% studentów informatyki i 20% inżynierii. Zarówno liczba, jak i procent stopni doktoranckich w naukach i inżynierii, przyznanych kobietom, stale zwiększają się: od 8% w 1966 do 37% w 2001. Liczba stopni doktorskich przyznanych mężczyznom osiągnęła maksimum w 1996 i od tej pory maleje. Kobiety ze stopniem doktora nauk lub inżynierii były w 2001 zatrudnione przede wszystkim w edukacji, a w znacznie mniejszym stopniu niż mężczyźni w biznesie lub przemyśle. Niedawno opublikowana książka "Athena Unbound" przedstawiła analizę (opartą na wywiadach i badaniach) przebiegu kształcenia i zatrudnienia kobiet-naukowców od wczesnego dzieciństwa, przez wykształcenie wyższe i karierę akademicką. Książka zawiera następującą tezę: "Kobiety, aby zacząć karierę naukową i osiągnąć sukces, spotykają się ze szczególnym ciągiem przeszkód, związanych z płcią, które nadal trwają, pomimo niedawnych postępów".
Od lat siedemdziesiątych kobiety objęte są tzw. affirmative action, przedsięwzięcia dyskryminującego (tzw. dyskryminacja pozytywna) mężczyzn mającego wesprzeć kobiety w sferze edukacyjnej i naukowej.
Podsumowanie.
Kobiety wniosły wkład w naukę, technologię i medycynę od starożytności aż do dzisiaj. Jednak pozbawienie kobiet możliwości formalnego kształcenia się, szczególnie od około 1600 r. do końca XIX wieku, poważnie ograniczyło udział kobiet w nauce. Możliwość działalności naukowej dla kobiet wiązała się często z przynależnością do arystokracji, z powiązaniami rodzinnymi lub przynależnością do społeczności izolowanych (np. sekt religijnych).
Jednym ze sposobów angażowania się kobiet w badania naukowe było uprawianie „domowych” lub „kobiecych” dziedzin, za jakie uznawano sztukę, tłumaczenie z języków obcych i pisarstwo. Także wojny często stwarzały nowe możliwości dla kobiet.
Umożliwienie dostępu do wykształcenia wyższego, a także rządowe wsparcie w XX wieku, przynajmniej w USA i Europie, spowodowało zwiększenie udziału kobiet we wszystkich dziedzinach nauki. Jednak kobiety pozostają w wyraźnej mniejszości w dziedzinach ścisłych, zwłaszcza w matematyce, fizyce, informatyce i mechanice.
Lista znanych uczonych.
Lista zawiera wszystkie poznane nazwiska kobiet będących naukowcami, które urodziły się do 1850 roku lub których wkład w rozwój nauki jest uznawany za znaczący, np. potwierdzony wyróżnieniami i nagrodami (w tym Nagrodą Nobla). Nazwiska są ułożone według kolejności urodzenia kobiet.

</doc>
<doc id="621340" url="https://pl.wikipedia.org/wiki?curid=621340" title="NGC 7441">
NGC 7441

NGC 7441 (również IC 1458 lub PGC 70080) – galaktyka spiralna (Sc), znajdująca się w gwiazdozbiorze Wodnika.
Odkrył ją w 1886 roku Ormond Stone. Pozycja podana przez niego była jednak niedokładna, stąd w niektórych katalogach i bazach obiektów astronomicznych (np. w bazie SIMBAD) jako NGC 7441 skatalogowano galaktykę PGC 70186. Nie pasuje ona jednak do opisu Stone’a, który wspomina o gwieździe o jasności 10 widocznej w pobliżu obserwowanego przez niego obiektu.

</doc>
<doc id="621341" url="https://pl.wikipedia.org/wiki?curid=621341" title="Języki nigerokordofańskie">
Języki nigerokordofańskie



</doc>
<doc id="621342" url="https://pl.wikipedia.org/wiki?curid=621342" title="NGC 7442">
NGC 7442

NGC 7442 (również PGC 70183 lub UGC 12286) – galaktyka spiralna (Sc), znajdująca się w gwiazdozbiorze Pegaza. Odkrył ją Heinrich Louis d’Arrest 24 listopada 1861 roku.

</doc>
<doc id="621343" url="https://pl.wikipedia.org/wiki?curid=621343" title="NGC 7443">
NGC 7443

NGC 7443 (również PGC 70218) – galaktyka spiralna (S0-a), znajdująca się w gwiazdozbiorze Wodnika. Odkrył ją William Herschel 3 października 1785 roku.

</doc>
<doc id="621344" url="https://pl.wikipedia.org/wiki?curid=621344" title="NGC 7444">
NGC 7444

NGC 7444 (również PGC 70219) – galaktyka soczewkowata (S0), znajdująca się w gwiazdozbiorze Wodnika. Odkrył ją William Herschel 3 października 1785 roku.

</doc>
<doc id="621345" url="https://pl.wikipedia.org/wiki?curid=621345" title="Gwiazda Atlantyku">
Gwiazda Atlantyku

Gwiazda Atlantyku () – gwiazda Wspólnoty Brytyjskiej, za udział w II wojnie światowej na Atlantyku, zaliczana do medali kampanii brytyjskich.
Zasady nadawania.
Gwiazda była nadawana za sześć miesięcy służby na wodach Atlantyku lub wodach terytorialnych w okresie od 3 września 1939 do 8 maja 1945.
Nominowany przed zakwalifikowaniem się do Atlantic Star musiał otrzymać wcześniej Gwiazdę za Wojnę 1939–1945.
Piloci RAF, którzy ukończyli dwa miesiące służby w operacjach bojowych na wymienionych obszarach po zaliczeniu warunków uprawniających do otrzymania Gwiazdy 1939–1945.
Marynarze marynarki handlowej również kwalifikowali się do otrzymania tego medalu. Wymagana od nich była służba na wodach terytorialnych Atlantyku, w konwojach północno-rosyjskich lub na wodach południowego Atlantyku, na zachód od 20°E.
Gwiazda była nadawana natychmiastowo jeśli czas służby zakończył się przez śmierć, niezdolność do dalszej służby lub odniesione rany.
Medal za odwagę lub zawiadomienie o honorowym czynie również pozwalało na natychmiastowe otrzymanie medalu.
Brytyjskie przepisy mundurowe określały, że nagrodzony medalem Gwiazda Atlantyku nie mógł otrzymać Gwiazdy Lotniczych Załóg w Europie ani Gwiazdy Francji i Niemiec.
Późniejsze zmiany uprawniały do otrzymania Gwiazdy Lotniczych Załóg w Europie lub Gwiazdy Francji i Niemiec i były oznaczane przez odpowiednią klamrę do Gwiazdy Atlantyku przypinaną do wstążki odznaczenia. Przepisy jednak zezwalały tylko na pierwszą klamrę. Na baretce doczepiano srebrną rozetkę w kształcie róży heraldycznej.
Dozwolone były następujące kombinacje medali:
Opis.
Wstążka była opracowana przez Króla Jerzego VI.
Kolorowe pasy: błękitny, biały i zielony reprezentowały kolory wody morskiej.
Sześcioramienna gwiazda z brązu o wysokości 44 mm i szerokości 38 mm.
W centrum znajduje się okrągła tarcza z monogramem królewskim "GRI VI" i królewską koroną. W otoku napis: "The Atlantic Star".

</doc>
<doc id="621346" url="https://pl.wikipedia.org/wiki?curid=621346" title="NGC 7445">
NGC 7445

NGC 7445 (również PGC 70178) – galaktyka eliptyczna (E-S0), znajdująca się w gwiazdozbiorze Andromedy. Odkrył ją Édouard Jean-Marie Stephan 23 października 1878 roku.

</doc>
<doc id="621347" url="https://pl.wikipedia.org/wiki?curid=621347" title="NGC 7446">
NGC 7446

NGC 7446 (również PGC 70185) – galaktyka eliptyczna (E), znajdująca się w gwiazdozbiorze Andromedy. Odkrył ją Édouard Jean-Marie Stephan 23 października 1878 roku.

</doc>
<doc id="621348" url="https://pl.wikipedia.org/wiki?curid=621348" title="Lars Frederiksen">
Lars Frederiksen

Lars Frederiksen, właściwie Lars Erik Dapello (ur. 30 sierpnia 1971 w Campbell) – duńsko-amerykański gitarzysta i wokalista.
Urodził się w Campbell w Kalifornii. Jego matka, Minna Dapello, była duńską imigrantką. Miał starszego brata Roberta "Roba" Dapello, który zmarł w lutym 2001 na skutek tętniaka mózgu.
W roku 1991 grał w UK Subs. Od 1993 roku gra na gitarze i śpiewa w punkowym zespole Rancid. Jest również frontmanem zespołu Lars Frederiksen and the Bastards oraz The Old Firm Casuals.
W latach 1998-2001 był żonaty z Megan Frederiksen.
Wziął udział w filmach dokumentalnych: "End of the Century: The Story of the Ramones" (2003), "Punk's Not Dead" (2007), "Lemmy" (2010) i "The Other F Word" (2011).

</doc>
<doc id="621350" url="https://pl.wikipedia.org/wiki?curid=621350" title="Erik Dahlbergh">
Erik Dahlbergh

]
Erik Jönsson Dahlbergh (ur. 10 października 1625 w Sztokholmie, zm. 16 stycznia 1703 tamże) – szwedzki marszałek polny, urzędnik, dyplomata, oficer, historyk, kartograf, artylerzysta, inżynier wojskowy, baron a następnie hrabia, gubernator, budowniczy, polityk, podróżnik, architekt oraz rysownik.
Życiorys.
Urodzony w rodzinie chłopskiej, dostąpił nobilitacji do barona i marszałka polnego na rok przed śmiercią dzięki swoim rozlicznym talentom. Osierocony w młodym wieku, został zatrudniony jako pisarz w 1641 u Gerta Rehnskiölda w administracji Pomorza i Meklemburgii. W wieku lat 20 otrzymał nominację na oficera. 
W 1648, w trakcie swoich studiów nad fortyfikacjami, zniszczył pozostałości zamku książąt pomorskich w Demmin na terenie ówczesnego Pomorza Szwedzkiego, wysadzjąc w powietrze jego wieżę.
W 1648 został wysłany do Frankfurtu nad Menem, aby dopilnować spłaty kontrybucji na mocy pokoju westfalskiego. Tutaj u Georga Andreasa Böcklera uczył się rysunku, studiował architekturę, sztukę fortyfikacji i rysowanie map. 
W 1656 został wezwany przez króla szwedzkiego Karola X Gustawa. Dahlbergh przybył do Polski tuż przed bitwą pod Warszawą; stworzył wówczas to pierwszy z serii jego wielu rysunków, na których uwiecznił dziesiątki polskich miast i miasteczek. Króla już nie zastał w obozie pod Nowym Dworem Mazowieckim i wyruszywszy wzdłuż Wisły do Torunia, z rąk króla odebrał we Fromborku 26 września 1656 dyplom nominacji na naczelnego kwatermistrza w randze podpułkownika.
Zadaniem jego było nadzorowanie zdobytych zamków i twierdz i ocena możliwości ich umocnienia lub zniszczenia - w ten sposób zniszczono zamki w Złotowie, Łowiczu i Kruszwicy. Niemniej, zanim wydał rozkaz zniszczenia, sporządzał dokumentację, którą możemy podziwiać także dzisiaj.
Oprócz rysunków bitew i zamków, utrwalił on także takie wydarzenia jak składanie przez magnatów polskich poddańczej przysięgi królowi szwedzkiemu na przedpolach Krakowa, poselstwo polskie u Karola Gustawa pod Kołem, spotkanie szwedzkiego króla z księciem siedmiogrodzkim Jerzym Rakoczym w pobliżu Ćmielowa. Nie został w Polsce do końca wojny północnej, lecz wyjechał do Danii, gdzie w 1659 kierował oblężeniem Kopenhagi.
Dzieła Dahlbergha, w tym rysunki przywiezione z Polski, zostały wydane w wielkiej księdze Samuela Pufendorfa sławiącej wojenne czyny króla Karola X Gustawa "De rebus a Carolo Gustavo Sueciae Rege gestis...", wydana w Norymberdze w 1696.
Pomimo swoich zasług Dahlbergh został zapomniany i długo nie otrzymywał awansu, pomimo swojego udziału w późniejszych wojnach. Otrzymał od króla Anglii Karola II Stuarta propozycję wstąpienia do niego na służbę, z której nie skorzystał. W 1676 otrzymał nominację na generalnego inspektora fortyfikacji i brał udział w późniejszych wojnach: wojnie pomiędzy Danią a Szwecją w latach 1675–1679 i w wojnie północnej, gdzie w 1701 kierował obroną obleganej przez Sasów Rygi (od 1696 był gubernatorem Inflant). Awansowany na feldmarszałka w 1693. Był też założycielem szwedzkiego korpusu inżynierów.
Linki zewnętrzne.
Grafiki i mapy Erika Dahlbergha w zbiorach Biblioteki Narodowej - wersja cyfrowa na Polona.pl 

</doc>
<doc id="621351" url="https://pl.wikipedia.org/wiki?curid=621351" title="Języki nigero-saharyjskie">
Języki nigero-saharyjskie



</doc>
<doc id="621352" url="https://pl.wikipedia.org/wiki?curid=621352" title="NGC 7448">
NGC 7448

NGC 7448 (również PGC 70213, UGC 12294 lub Arp 13) – galaktyka spiralna (Sbc), znajdująca się w gwiazdozbiorze Pegaza. Odkrył ją William Herschel 16 października 1784 roku.
W galaktyce tej zaobserwowano supernowe SN 1980L i SN 1997dt.

</doc>
<doc id="621355" url="https://pl.wikipedia.org/wiki?curid=621355" title="Języki nigerosaharyjskie">
Języki nigerosaharyjskie



</doc>
<doc id="621356" url="https://pl.wikipedia.org/wiki?curid=621356" title="NGC 7449">
NGC 7449

NGC 7449 (również PGC 70196 lub UGC 12292) – galaktyka eliptyczna (E), znajdująca się w gwiazdozbiorze Andromedy. Odkrył ją Édouard Jean-Marie Stephan 23 października 1878 roku.

</doc>
<doc id="621357" url="https://pl.wikipedia.org/wiki?curid=621357" title="Parafia św. Jerzego">
Parafia św. Jerzego

Parafie pod wezwaniem św. Jerzego;
Jednostki administracyjne państw:

</doc>
<doc id="621358" url="https://pl.wikipedia.org/wiki?curid=621358" title="Parafia św. Jana">
Parafia św. Jana

Parafie wspólnot chrześcijańskich:
Jednostki administracyjne państw:

</doc>
<doc id="621359" url="https://pl.wikipedia.org/wiki?curid=621359" title="NGC 7450">
NGC 7450

NGC 7450 (również PGC 70252) – galaktyka spiralna (S0-a), znajdująca się w gwiazdozbiorze Wodnika. Odkrył ją Wilhelm Tempel 19 listopada 1876 roku. Należy do galaktyk Seyferta.

</doc>
<doc id="621360" url="https://pl.wikipedia.org/wiki?curid=621360" title="Parafia św. Pawła">
Parafia św. Pawła

W kościele.
Parafie wspólnot chrześcijańskich:
W państwach.
Jednostki administracyjne państw:

</doc>
<doc id="621361" url="https://pl.wikipedia.org/wiki?curid=621361" title="Parafia św. Piotra">
Parafia św. Piotra

W kościele.
Parafie wspólnot chrześcijańskich:
W państwach.
Jednostki administracyjne państw:

</doc>
<doc id="621363" url="https://pl.wikipedia.org/wiki?curid=621363" title="Wsiewołod Bobrow">
Wsiewołod Bobrow

Wsiewołod Michajłowicz Bobrow (ros. Всеволод Михайлович Бобров, ur. 1 grudnia 1922 w Morszańsku, zm. 1 lipca 1979 w Moskwie) - rosyjski sportowiec, piłkarz, hokeista oraz trener, reprezentant ZSRR w piłce nożnej i hokeju na lodzie.
Kariera zawodnicza.
Zarówno jako piłkarz, jak i hokeista występował na pozycji napastnika. W młodości bronił barw klubów Dynamo Leningrad i Progres Omsk. W czasie wojny z Niemcami (1941-1945) służył w radzieckiej armii. Do sportu powrócił w 1945 jako zawodnik wojskowego zespołu CSKA Moskwa (wówczas pod nazwą "CDKA"). W późniejszych latach związany był także z innym zespołami moskiewskimi: WWS i Spartakiem, by na koniec kariery powrócić do zespołu CSKA (wówczas pod nazwą "CDSA").
Piłkarz.
Jako zawodnik CDKA zdobył 3 razy Mistrzostwo ZSRR (1946, 1947, 1948) oraz 2 razy Puchar ZSRR (1945 i 1948). W barwach Spartaka zdobył Mistrzostwo ZSRR w 1953. W 1945 i 1947 zdobył tytuł króla strzelców ligi. W rozgrywkach o Mistrzostwo ZSRR ogółem rozegrał 116 meczów, strzelił 97 bramek. W 1952 został powołany do reaktywowanej reprezentacji Związku Radzieckiego. Rozegrał w niej 3 mecze, strzelając 5 bramek (wszystkie w ramach turnieju piłkarskiego Igrzysk Olimpijskich w Helsinkach). Karierę piłkarską zakończył w 1953.
Hokeista.
Występy jako hokeista kontynuował do 1957. W ciągu całej kariery zawodniczej zdobył 6 tytułów Mistrza ZSRR (1948, 1949, 1951, 1952, 1955, 1956), zaś 3 razy Puchar ZSRR (1952, 1954, 1955). Był jednym z najskuteczniejszych zawodników w historii rozgrywek o hokejowe Mistrzostwo Związku Radzieckiego: trzykrotnie był królem strzelców (1948, 1951, 1952), ogółem w 130 meczach strzelił 254 bramki. POdczas występów w klubie WWS Moskwa uniknął katastrofy samolotu 5 stycznia 1950, gdyż spóźnił się na odlot samolotu.
Odniósł również wiele sukcesów jako zawodnik reprezentacji ZSRR: w latach 1954-1957 rozegrał w niej 59 meczów i zdobył 89 bramek, złoty medalista Igrzysk w Cortina d’Ampezzo w 1956, dwukrotny Mistrz Świata (1954, 1956) i Wicemistrz Świata (1955, 1957), trzykrotny Mistrz Europy (1954, 1955, 1956) oraz Wicemistrz Europy (1957). W 1954 został wybrany najlepszym napastnikiem Mistrzostw Świata.
Zmarł 1 lipca 1979 w Moskwie z powodu zawału serca. Został pochowany na Cmentarzu Kuncewskim.
Dla upamiętnienia jego osoby władze powstałej w 2008 roku rosyjskiej ligi hokejowej KHL stworzyły w ramach rozgrywek Dywizję Bobrowa w Konferencji Zachód.
Kariera trenerska.
Pierwszy raz jako trener pracował podczas pobytu w WWS Moskwa. Przez dwa sezony pełnił tam funkcję grającego trenera w obu sekcjach, w których występował. W późniejszych latach pracował jako trener w obu uprawianych przez siebie dyscyplinach.
Piłka nożna.
Jako trener piłki nożnej związany był przede wszystkim z drużyną CSKA, gdzie pełnił funkcje kierownika drużyny, członka sztabu szkoleniowego i pierwszego trenera. Przez pewien czas prowadził również zespoły Czernomorca Odessa i Kajrat Ałma-Ata.
Hokej na lodzie.
Po kilku latach pracy w futbolu objął funkcję szkoleniowca hokejowej drużyny Spartaka Moskwa, z którą w 1967 zdobył Mistrzostwo ZSRR. Największe sukcesy jako trener hokeja na lodzie odniósł w latach 1972-1974 z reprezentacją Związku Radzieckiego. W 1972 zdobył wicemistrzostwo świata i Europy, zaś w 1973 i 1974 Mistrzostwo Świata i Europy. W połowie 1974 został zastąpiony na stanowisku selekcjonera kadry ZSRR przez swojego asystenta Borisa Kułagina.

</doc>
<doc id="621364" url="https://pl.wikipedia.org/wiki?curid=621364" title="NGC 7451">
NGC 7451

NGC 7451 (również PGC 70245 lub UGC 12299) – galaktyka spiralna z poprzeczką (SBbc), znajdująca się w gwiazdozbiorze Pegaza. Odkrył ją Otto Struve 7 grudnia 1865 roku.
W galaktyce tej zaobserwowano supernową SN 2008hl.

</doc>
<doc id="621365" url="https://pl.wikipedia.org/wiki?curid=621365" title="NGC 7452">
NGC 7452

NGC 7452 (również PGC 1306660) – galaktyka soczewkowata (S0), znajdująca się w gwiazdozbiorze Ryb.
Odkrył ją Lewis A. Swift 14 października 1884 roku. Pozycja podana przez niego była jednak niedokładna, dlatego identyfikacja obiektu nie jest pewna – w niektórych katalogach i bazach obiektów astronomicznych (np. w bazie SIMBAD) jako NGC 7452 skatalogowano galaktykę PGC 70261.

</doc>
<doc id="621366" url="https://pl.wikipedia.org/wiki?curid=621366" title="Malena">
Malena

Malena (wł. "Malèna") – włosko-amerykański dramat filmowy z 2000 roku w reżyserii Giuseppe Tornatore. Ekranizacja opowiadania Luciano Vincenzoniego.
Fabuła.
Film, którego akcja toczy się w sycylijskim miasteczku czasu II wojny światowej, opowiada historię trzynastoletniego chłopca imieniem Renato zakochanego w miejscowej piękności – tytułowej Malenie Scordii. Młody człowiek widzi, jak wydarzenia w życiu głównej bohaterki przybierają zły obrót, jak Malena staje się wdową, a następnie obiektem długo powstrzymywanej żądzy, zazdrości i gniewu. Malena staje się także zarzewiem erotycznej i uczuciowej burzy oraz podejrzenia o bycie kobietą lekkich obyczajów – wszystko przez klątwę urody, będącą przyczyną wszystkich nieszczęść w jej życiu. Malena po kolei zostaje upokorzona i wydziedziczona przez ojca, trafia przed sąd, traci źródło dochodów i zostaje bez grosza. Film widziany jest z perspektywy sycylijskiego chłopca Renato, zakochanego w pięknej kobiecie, który jako jedyny rozumie losy Maleny i stawia czoła prowincjonalnej mentalności. Kiedy wszystko wydaje się stracone, Renato znajduje odwagę, by przejść do czynów i podjąć ryzyko pomocy Malenie w najbardziej nieoczekiwany sposób.
Tłem historii osobistej jest włoski faszyzm, który jest przez mieszkańców powszechnie akceptowany, a wypowiedzenie wojny przez Benito Mussoliniego witane wielką fetą. Hipokryzję małomiasteczkową podkreśla równie entuzjastyczne powitanie wojsk amerykańskich w końcowym akcie wojny.
Film Giuseppe Tornatorego jest niezwykle symboliczny – przedstawia losy typowej pięknej kobiety, która wiecznie skazana jest na cierpienie i samotność, wywołane zawiścią i pożądaniem ludzi przeciętnych, pełnych kompleksów, uważających się za gorszych od niej.

</doc>
<doc id="621367" url="https://pl.wikipedia.org/wiki?curid=621367" title="NGC 7454">
NGC 7454

NGC 7454 (również PGC 70264 lub UGC 12305) – galaktyka eliptyczna (E4), znajdująca się w gwiazdozbiorze Pegaza. Odkrył ją William Herschel 15 października 1784 roku.

</doc>
<doc id="621368" url="https://pl.wikipedia.org/wiki?curid=621368" title="NGC 7455">
NGC 7455

NGC 7455 (również PGC 70246) – galaktyka spiralna (Sa), znajdująca się w gwiazdozbiorze Ryb. Odkrył ją Lewis A. Swift 14 października 1884 roku.

</doc>
<doc id="621369" url="https://pl.wikipedia.org/wiki?curid=621369" title="Baby (album)">
Baby (album)

Baby – album szwajcarskiego zespołu Yello wydany w 1991 roku przez wytwórnię Mercury Records.

</doc>
<doc id="621371" url="https://pl.wikipedia.org/wiki?curid=621371" title="NGC 7456">
NGC 7456

NGC 7456 (również PGC 70304) – galaktyka spiralna (Sc), znajdująca się w gwiazdozbiorze Żurawia. Odkrył ją John Herschel 4 września 1834 roku.

</doc>
<doc id="621373" url="https://pl.wikipedia.org/wiki?curid=621373" title="NGC 7457">
NGC 7457

NGC 7457 (również PGC 70258 lub UGC 12306) – galaktyka eliptyczna (E-S0), znajdująca się w gwiazdozbiorze Pegaza. Odkrył ją William Herschel 12 września 1784 roku.

</doc>
<doc id="621374" url="https://pl.wikipedia.org/wiki?curid=621374" title="NGC 7458">
NGC 7458

NGC 7458 (również PGC 70277 lub UGC 12309) – galaktyka eliptyczna (E), znajdująca się w gwiazdozbiorze Ryb. Odkrył ją William Herschel 18 września 1786 roku.

</doc>
<doc id="621377" url="https://pl.wikipedia.org/wiki?curid=621377" title="NGC 7460">
NGC 7460

NGC 7460 (również PGC 70287 lub UGC 12312) – galaktyka spiralna (Sb/P), znajdująca się w gwiazdozbiorze Ryb. Odkrył ją Édouard Jean-Marie Stephan 21 września 1876 roku.
W galaktyce tej zaobserwowano supernową SN 2003gk.

</doc>
<doc id="621378" url="https://pl.wikipedia.org/wiki?curid=621378" title="NGC 7461">
NGC 7461

NGC 7461 (również PGC 70290 lub UGC 12314) – galaktyka soczewkowata (SB0), znajdująca się w gwiazdozbiorze Pegaza. Odkrył ją Albert Marth 8 sierpnia 1863 roku.
W galaktyce tej zaobserwowano supernową SN 2007hj.

</doc>
<doc id="621381" url="https://pl.wikipedia.org/wiki?curid=621381" title="NGC 7462">
NGC 7462

NGC 7462 (również PGC 70324) – galaktyka spiralna z poprzeczką (SBbc), znajdująca się w gwiazdozbiorze Żurawia. Odkrył ją John Herschel 5 września 1834 roku.

</doc>
<doc id="621382" url="https://pl.wikipedia.org/wiki?curid=621382" title="NGC 7463">
NGC 7463

NGC 7463 (również PGC 70291 lub UGC 12316) – galaktyka spiralna z poprzeczką (SBb/P), znajdująca się w gwiazdozbiorze Pegaza. Odkrył ją William Herschel 16 października 1784 roku.

</doc>
<doc id="621384" url="https://pl.wikipedia.org/wiki?curid=621384" title="NGC 7464">
NGC 7464

NGC 7464 (również PGC 70292 lub UGC 12315) – galaktyka eliptyczna (E1), znajdująca się w gwiazdozbiorze Pegaza. Odkrył ją Heinrich Louis d’Arrest 27 sierpnia 1864 roku.

</doc>
<doc id="621386" url="https://pl.wikipedia.org/wiki?curid=621386" title="NGC 7465">
NGC 7465

NGC 7465 (również PGC 70295 lub UGC 12317) – galaktyka soczewkowata (SB0), znajdująca się w gwiazdozbiorze Pegaza. Odkrył ją William Herschel 16 października 1784 roku. Należy do galaktyk Seyferta typu 2.

</doc>
<doc id="621387" url="https://pl.wikipedia.org/wiki?curid=621387" title="NGC 7466">
NGC 7466

NGC 7466 (również IC 5281, PGC 70299 lub UGC 12319) – galaktyka spiralna (Sb), znajdująca się w gwiazdozbiorze Pegaza. Odkrył ją Édouard Jean-Marie Stephan 20 września 1873 roku. Jest to galaktyka z aktywnym jądrem.

</doc>
<doc id="621388" url="https://pl.wikipedia.org/wiki?curid=621388" title="NGC 7467">
NGC 7467

NGC 7467 (również PGC 70310) – galaktyka eliptyczna (E?), znajdująca się w gwiazdozbiorze Pegaza. Odkrył ją Albert Marth 23 października 1864 roku.

</doc>
<doc id="621389" url="https://pl.wikipedia.org/wiki?curid=621389" title="SsangYong Motor">
SsangYong Motor

SsangYong Motor Company () – południowokoreański producent SUV-ów, samochodów terenowych, vanów i limuzyn z siedzibą w Pyeongtaek działający od 1954 roku. Należy do południowokoreańskiego czebola KG Group.
Historia.
Początki.
Firma została założona 4 marca 1954 roku jako Hadonghwan Motor Company i początkowo zajmowała się produkcją aut terenowych (m.in. od 1964 roku budową Jeep'ów na zlecenie amerykańskiej armii, samochodów ciężarowych oraz autobusów, a także pojazdów specjalnych (np. wozów strażackich). W 1977 roku połączono się z przedsiębiorstwem Dong-A Motors przejmując jego nazwę. W 1986 rodzimy koncern Ssangyong Business Group przejął przedsiębiorstwo, dwa lata później ujednolicając nazewnictwo, dokonując przemianowania na SsangYong Motor. Oryginalna nazwa przedsiębiorstwa, "쌍용자동차", oznacza w języku koreańskim "bliźniacze smoki". W 1997 roku przedsiębiorstwo przejęło bankrutującego brytyjskiego producenta samochodów sportowych i luksusowych - Panther Westwinds.
Partnerstwo z Mercedesem.
W 1991 roku SsangYong nawiązał strategiczne partnerstwo z niemieckim koncernem Daimler-Benz, który w 1993 roku zakupił 5% akcji spółki. Skutkiem współpracy była m.in. wymiana technologiczna, w wyniku której skonstruowane w latach 90. pojazdy SsangYonga posiadają niemieckie podzespoły (np. modele Korando i Musso) lub bazują na pojazdach Mercedes-Benz (pierwsza generacja limuzyny Chairman i dostawcza Istana). W ramach partnerstwa z Mercedesem, pod niemiecką marką sprzedawano też epizodycznie model Musso jako Mercedes-Benz Musso na rynkach Azja Wschodnia pod koniec lat 90. XX wieku.
Daewoo i SAIC.
W grudniu 1997 roku na fali ekspansywnej polityki Daewoo Group, południowokoreański gigant wykupił popadłego w zadłużenie SsangYonga i zdecydował się przemianować wszystkie oferowane wówczas modele na własną markę Daewoo. Z powodu bankructwa i stopniowej wyprzedaży masy upadłościowej Daewoo, SsangYong przestał należeć do dawnego czebolu w 2000 roku i powrócił do oferowania swoich pojazdów pod macierzystą nazwą.
Pod koniec 2004 roku 51% udziałów wykupił chiński koncern SAIC, który rok wcześniej podpisał umowę na montaż samochodów Ssang Yong w systemie CKD. W styczniu 2009 roku, notując stratę operacyjną w wysokości 75,42 mln dolarów firma znalazła się na skraju upadłości, w związku z czym 9 stycznia wniesiona została prośba do sądu o ochronę przed wierzycielami, a 13 stycznia przerwano produkcję pojazdów z powodu wstrzymania dostaw podzespołów. Przestój trwał kolejne 77 dni, a w międzyczasie narósł konflikt między południowokoreańskim przedsiębiorstwem, a koncernem SAIC. SsangYong zarzucił chińskiemu koncernowi kradzież patentów na rozwój systemu hybrydowego, a także brak wywiązania się z obietnic związanych z zapewnieniem finansowania na rozwój.
Mahindra&amp;Mahindra.
W sierpniu 2010 roku przedsiębiorstwo SsangYong zostało wykupione przez indyjski koncern Mahindra &amp; Mahindra Limited, z kolei transakcja została sfinalizowana w lutym 2011 roku na kwotę 463,3 miliona dolarów. Na okres przynależności do Mahindry przypadła obszerna modernizacja oferty, która rozpoczęła się od prezentacji w grudniu 2014 roku miejskiego crossovera Tivoli. W 2015 roku SsangYong odnotował z kolei pierwszy zysk od 9 lat.
W 2017 roku zaprezentowano z kolei drugi zbudowany od podstaw za przynależności do Mahindry model, pierwszą od 16 lat zupełnie nową odsłonę sztandarowego SUV-a Rexton. W tym samym roku SsangYong i Mahindra zacieśniły współpracę na polu rozwoju silników, układów napędowych i technologii elektrycznej. Zapowiedź pierwszego samochodu elektrycznego ogłoszono w lipcu 2020 roku w postaci crossovera Korando EV.
Kryzys i restrukturyzacja.
W kwietniu 2020 roku, w związku z wpływem Pandemii COVID-19 na światową gospodarkę, indyjska Mahindra &amp; Mahindra Limited była zmuszona wstrzymać dalsze inwestowanie w SsangYong Motors. Południowokoreańskie przedsiębiorstwo ponownie znalazło się w trudnej sytuacji finansowej, a jego obecny właściciel ogłosił poszukiwania nowego inwestora, deklarując, że jeżeli taki się znajdzie - indyjski koncern będzie gotowy całkowicie odsprzedać mu SsangYonga.
Na przełomie sierpnia i września 2020 roku polskie przedstawicielstwo SsangYonga zmuszone było zawiesić działalność w Polsce w związku z nagłym, natychmiastowym wypowiedzeniem umowy polskiemu importerowi, British Automotive Holding, przez centralę w Korei Południowej. W drugiej połowie grudnia 2020 roku problemy finansowe SsangYonga ponownie pogłębiły się po tym, jak przedsiębiorstwo nie było w stanie spłacić zaciągniętej wcześniej pożyczki na kwotę 60 miliardów południowokoreańskich wonów. W związku z tym, SsangYong złożył wniosek o objęcie zarządem komisarycznym i ogłosił się w stanie bankructwa.
W maju 2021 roku SsangYong rozpoczął rozmowy z nowymi inwestorami, który mieli zapewnić finansowanie dalszej działalności, jak i rozwój gamy modelowej. Jeszcze przed wyłonieniem nowego partnera, w lipcu 2021 SsangYong przedstawił zapowiedź nowego języka stylistycznego w stylu retro, w którym utrzymane zostaną przyszłe konstrukcje firmy. W tym samym miesiącu 2021 SsangYong pozyskał także nowego importera w Polsce - stała się nim jedna z największych grup prowadzących salony sprzedaży samochodów w kraju, grupa PTH.
W październiku 2021 roku chęć kupienia SsangYonga od Mahindry wyraziło południowokoreańskie przedsiębiorstwo Edison Motors specjalizujące się w produkcji elektrycznych autobusów i samochodów dostawczych. Transakcja wstępnie opiewała na kwotę 260 milionów dolarów, a potencjalny nabywca wyraził chęć uczynienia SsangYonga w ciągu 3-5 lat producenta wyłącznie samochodów elektrycznych. W styczniu 2022 roku południowokoreański sąd wyraził zgodę na transakcję, w efekcie czego Edison Motors wyraził chęć kupna pakietu akcji dotychczas należącego do indyjskiej Mahindry za łączną kwotę 253 milionów dolarów i stał się wstępnie nowym właścicielem przedsiębiorstwa. SsangYong po raz pierwszy od 18 lat ponownie miał przeobrazić się w podmiot należącym do rodzimego, połduniowokoreańskiego kapitału, jednak transakcja ostatecznie nie doszła do skutku. Edison Motors nie zapłacił obiecanej kwoty, na którą miało opiewać kupno, w wyniku procedura sprzedaży została anulowana, a południowokoreańska firma rozpoczęła dalsze poszukiwania nowego inwestora. 
KG Group i nowa nazwa.
Po połowie 2022 roku SsangYong Motor znalazł nowego zainteresowanego przejęciem w postaci rodzimego konglomeratu działającego głównie w branży chemicznej, czebola KG Group. Tym razem transakcja przebiegła bez zakłóceń i zakończyła się powodzeniem. Z końcem sierpnia 2022 południowokoreańska komisja handlu wyraziła zgodę na finalizację przejęcia, przez co po 12 latach podlegania Mahindrze SsangYong ostatecznie stał się ponownie własnością rodzimego, południowokoreańskiego kapitału. Nowy właściciel opracował kompleksową restrukturyzację firmy, ogłaszając na początku stycznia 2023 plany rebrandingu. Poza nowym logo firmowym, po 37 latach południowokoreańskie przedsiębiorstwo ponownie zmienia swoją nazwę z "SsangYong Motor" na KG Mobility. Decyzja ta została uzasadniona przez prezesa KG Group chęcią zerwania z "problematycznym wizerunkiem przedsiębiorstwa", chcąc nadać mu zupełnie nową identyfikację wizualną i nazewniczą. Formalne zatwierdzenie nazwy zaplanowano ma marzec 2023 podczas głosowania akcjonariuszy, po czym wszystkie pojazdy firmy zmienią markę na "KG".

</doc>
<doc id="621390" url="https://pl.wikipedia.org/wiki?curid=621390" title="NGC 7468">
NGC 7468

NGC 7468 (również PGC 70332 lub UGC 12329) – galaktyka eliptyczna (E1/P), znajdująca się w gwiazdozbiorze Pegaza. Odkrył ją William Herschel 15 października 1784 roku. Jest zaliczana do tzw. niebieskich zwartych galaktyk (ang. "Blue compact galaxy" BCG).

</doc>
<doc id="621391" url="https://pl.wikipedia.org/wiki?curid=621391" title="NGC 7469">
NGC 7469

NGC 7469 (również PGC 70348 lub UGC 12332) – galaktyka spiralna z poprzeczką (SBa), znajdująca się w gwiazdozbiorze Pegaza. Została odkryta 12 listopada 1784 roku przez Williama Herschela. Wraz z sąsiednią galaktyką IC 5283 tworzy parę skatalogowaną jako Arp 298 w "Atlasie Osobliwych Galaktyk".
NGC 7469 należy do galaktyk Seyferta typu 1. W galaktyce tej zaobserwowano supernowe SN 2000ft i SN 2008ec.

</doc>
<doc id="621393" url="https://pl.wikipedia.org/wiki?curid=621393" title="NGC 7470">
NGC 7470

NGC 7470 (również PGC 70431) – galaktyka spiralna (Sbc), znajdująca się w gwiazdozbiorze Żurawia. Odkrył ją John Herschel 30 września 1834 roku.

</doc>
<doc id="621394" url="https://pl.wikipedia.org/wiki?curid=621394" title="Kobylnica (województwo pomorskie)">
Kobylnica (województwo pomorskie)

Kobylnica (kaszb. "Kòbëlnica" lub "Kòbëlnëcô", niem. "Kublitz") – wieś położona w województwie pomorskim, w powiecie słupskim, w gminie Kobylnica, 18 km do morza, graniczy z miastem Słupsk. Leży przy drodze krajowej nr 21 oraz na północnym zachodzie przy drodze krajowej nr 6. Połączenie z centrum Słupska umożliwiają autobusy komunikacji miejskiej.
W miejscowości znajduje się przystanek kolejowy Kobylnica Słupska.
W latach 1954–1972 wieś należała i była siedzibą władz gromady Kobylnica. W latach 1975–1998 miejscowość administracyjnie należała do województwa słupskiego.
Miejscowość jest siedzibą gminy Kobylnica.
Wschodnim obrzeżem Kobylnicy przepływa rzeka Słupia. Znajduje się tu szkoła podstawowa, komisariat policji, przychodnia lekarska, urząd gminy, 2 oddziały bankowe, XVI-wieczny kościół, biblioteka, hala sportowa, stadion miejscowej drużyny Słupia Kobylnica, a także zakłady rzemieślnicze, sklepy (przemysłowe, spożywcze, motoryzacyjne, chemiczne) i fabryki.
Historia.
Historyczne warianty nazewnicze miejscowości.
W całej słowiańszczyźnie identyczne nazwy topograficzne, ewentualnie kulturowe od wyrazu kobyła, w znaczeniu każdego większego zwierza leśnego, albo też zastawa, rogatka. Model z przyrostkiem -nica.
Sport.
Kobylnica jest znana ze swojej działalności sportowej. Posiada kluby sportowe w różnych dyscyplinach :
Kiedyś w Kobylnicy istniała drużyna koszykarska, występująca w I lidze kobiet: "EKO Energy Hit Kobylnica", lecz została rozwiązana.
Disco Hit Festival – Kobylnica.
Od 2011 roku w Kwakowie koło Kobylnicy organizowany jest największy festiwal muzyki disco polo i dance w Polsce – Disco Hit Festival – Kobylnica. Występują na nim największe gwiazdy polskiej muzyki tanecznej (Bayer Full, Top One, Boys, Iwan Komarenko, D-Bomb, Playboys) i przyjeżdża tysiące fanów z całej Polski.

</doc>
<doc id="621396" url="https://pl.wikipedia.org/wiki?curid=621396" title="NGC 7472">
NGC 7472

NGC 7472 (również NGC 7482 lub PGC 70446) – galaktyka eliptyczna (E), znajdująca się w gwiazdozbiorze Ryb.
Odkrył ją Albert Marth 11 sierpnia 1864 roku. 7 grudnia 1865 roku obserwował ją Otto Wilhelm von Struve, jednak podał niedokładną pozycję (błąd rektascensji wielkości dwóch minut) i w rezultacie uznał, że odkrył nowy obiekt. John Dreyer w swoim "New General Catalogue" skatalogował obserwację Martha jako NGC 7482, a Struvego jako NGC 7472.

</doc>
<doc id="621397" url="https://pl.wikipedia.org/wiki?curid=621397" title="Kobylanka (województwo zachodniopomorskie)">
Kobylanka (województwo zachodniopomorskie)

Kobylanka (niem. "Kublank") – wieś w północno-zachodniej Polsce, w województwie zachodniopomorskim, w powiecie stargardzkim, w gminie Kobylanka, na Równinie Pyrzycko-Stargardzkiej.
Kobylanka jest oddalona o 2,5 km od jeziora Miedwie, 10 km od Stargardu, 26 km od centrum Szczecina i zaledwie 8 km od jego granic administracyjnych. Wieś stanowi siedzibę gminy Kobylanka.
W latach 1954–1972 wieś należała i była siedzibą władz gromady Kobylanka. W latach 1946–1998 miejscowość administracyjnie należała do województwa szczecińskiego.
Transport.
Kobylanka jest położona na wschód od węzła drogowego na drodze krajowej nr 10 (przebiegającej obwodnicą na północny zachód od wsi), przy drodze wojewódzkiej nr 120, oraz drodze gminnej do Stargardu, która przed budową obwodnicy stanowiła część drogi krajowej. Najbliższa stacja kolejowa Miedwiecko jest oddalona o 4,5 km na północ.
Historia.
Pierwsza wzmianka o wsi Kobylanka pochodzi z 1220 r. (lub jak podają inne źródła z 1233 r.), dokument jest związany z istniejącym już wówczas klasztorem cystersów w Kołbaczu, Kobylanka zaś była wsią przyklasztorną. Kolejna wzmianka o Kobylance pochodzi z roku 1304 i znajduje się w dokumencie dotyczącym rodziny książęcej i klasztoru cystersów w Kołbaczu. W 1304 roku książę szczeciński Otton I darował Kobylankę zakonowi cystersów w Kołbaczu (istnieje legenda jakoby cystersi wypasali na terenie Kobylanki konie, stąd nazwa Kobylanka). Gdy na Pomorzu Zachodnim w 1537 roku wprowadzono reformację, Kobylanka stała się częścią dóbr książąt zachodniopomorskich, a w 1648 roku elektorów brandenburskich. Wieś rozwijała się systematycznie przez cały XVIII wiek za sprawą intensywnej kolonizacji przeprowadzonej przez króla pruskiego Fryderyka Wielkiego. W 1786 roku w Kobylance zanotowano 43 gospodarstwa chłopskie, 25 chałupniczych oraz majątek karczmarza, łącznie zanotowano ok. 70 domostw. W połowie XIX w. w Kobylance mieszkało 534 osób i zanotowano 97 domów, pod koniec XIX w. Kobylanka liczyła 597 mieszkańców i 114 domostwa, zaś w 1939 roku już 629 mieszkańców i 158 domostw.
Demografia.
Według danych z 2012 roku wieś zamieszkiwało 1063 osoby.
Dane pochodzą ze strony UG Kobylanka
Kierunki rozwoju.
W Kobylance rozwijają się: osadnictwo, usługi, handel oraz rzemiosło. Podstawowe uwarunkowanie stanowi decyzja o realizacji obejścia drogi ekspresowej S10 po stronie północnej terenów zabudowanych wsi Kobylanka. Na cele rozwoju osadnictwa urząd gminy wyznaczył tereny leżące po zachodniej i wschodniej stronie wsi Kobylanka oraz tereny w południowej części (po zachodniej i wschodniej stronie drogi wojewódzkiej Kobylanka – Kołbacz). Po stronie południowej drogi nr 10 Kobylanka – Stargard wyznaczono tereny na działalność usługowo-handlową.
Tereny pod rozwój funkcji osadnictwa mieszkaniowego urząd gminy wyznaczył również po południowo-zachodniej stronie drogi gminnej Kobylanka – Motaniec oraz po południowej stronie drogi gminnej Kobylanka – Jęczydół.

</doc>
<doc id="621398" url="https://pl.wikipedia.org/wiki?curid=621398" title="NGC 7473">
NGC 7473

NGC 7473 (również PGC 70373 lub UGC 12335) – galaktyka soczewkowata (SB0), znajdująca się w gwiazdozbiorze Pegaza. Odkrył ją Albert Marth 6 września 1863 roku.

</doc>
<doc id="621400" url="https://pl.wikipedia.org/wiki?curid=621400" title="NGC 7474">
NGC 7474

NGC 7474 (również PGC 70379) – galaktyka soczewkowata (S0), znajdująca się w gwiazdozbiorze Pegaza. Odkrył ją Albert Marth 9 września 1864 roku.

</doc>
<doc id="621401" url="https://pl.wikipedia.org/wiki?curid=621401" title="Dziembowo">
Dziembowo

Dziembowo – wieś w Polsce położona w województwie wielkopolskim, w powiecie pilskim, w gminie Kaczory.
W latach 1954–1958 wieś należała i była siedzibą władz gromady Dziembowo, po jej zniesieniu w gromadzie Kaczory. W latach 1975−1998 miejscowość administracyjnie należała do województwa pilskiego.
1 lipca 1971 w Dziembowie została utworzona rzymskokatolicka parafia Świętych Apostołów Piotra i Pawła.
Historia miejscowości.
Pierwsza znana wzmianka o Dziembowie pochodzi z 1484 roku, wówczas Scibor Nieżychowski zastawia 3 łany w Dambowie braciom swoim Janowi i Mocicowi. W roku 1510 Piotr Dziembowski, wraz z braćmi Maciejem i Janem, sprzedaje Piotrowi Potulickiemu za 60 zł węgierskich części Dziambowa przypadłe im w działach z innymi braćmi i siostrami i matką. Od roku 1517 używana jest konsekwentnie nazwa Dziembowo, z wyjątkiem lat 1528 i 1532, gdy użyto nazwy Dziambow.
Interesujący jest zapis z roku 1517: "W związku z prowadzonymi sporami Wojciecha Dziembowskiego z nabywcą części Dziembowa Piotrem Chodzieskim (Potulickim) nakazał starosta nakielski obu stronom wieczysty spokój pod karą 120 grzywien".
W roku 1528 Jan Dziembowski jako dziedzic wsi Dziambow, sprzedaje 6 łanów roli pustej we wsi Dziambow w powiecie nakielskim za 83 złote Mikołajowi Chodzieskiemu.
Dziembowscy ostatecznie sprzedali Dziembowo w roku 1532, kiedy Wojciech Dziembowski jako dziedzic części we wsi Dziambowie, całą cześć tej wsi w powiecie nakielskim sprzedaje za 200 zł Mikołajowi Potulickiemu, dziedzicowi w Chodzieży. Nazwisko Dziembowski jest wymieniane w roku 1676, gdy Elżbieta z Dziembowa, wdowa po Przecławie Bronikowskim, winna jest 500 zł.
W okresie 1557-1585 zapisy dotyczą różnych zmian własnościowych w ramach rodziny Potulickich. Nazwisko Zebrzydowskich wymienione jest tylko jeden raz w roku 1639, kiedy Agnieszka z Żukowa wdowa po Andrzeju Zebrzydowskim klanie śremskim dobra dziedziczne: Białośliwie, Młotkowo, Woiska, Dziembowo, Morzewo w powiecie nakielskim staroście ujskiemu, pilskiemu, bolemowskiemu Stefanowi Grudzińskiemu, wydała za 96.400 zł.
W latach 1639 – 1752 zapisy dotyczą różnych zmian własnościowych w ramach rodziny Grudzińskich. Nazwisko Grabowski wymienione jest dopiero w roku 1773, kiedy Andrzej Grabowski klanic elbląski podkomorzy JKM. syn Michała Jana klana elbląskiego realizuje zobowiązania z 23.06.1772 na 1/2 Obu Buczków, Dziembowo, Morzewo, Rzadkowo, Byszki powiat nakielski itd.

</doc>
<doc id="621402" url="https://pl.wikipedia.org/wiki?curid=621402" title="Rzadkowo">
Rzadkowo

Rzadkowo – wieś w Polsce położona w województwie wielkopolskim, w powiecie pilskim, w gminie Kaczory, oddalona o 4 km od Kaczor.
Najstarszym zabytkiem Rzadkowa jest kaplica mszalna pw. Matki Bożej Łaskawej pochodząca z 1848 r., ufundowana przez hrabinę Joannę Nepomucenę Grabowską, ówczesną właścicielkę Rzadkowa.
13 listopada 1936 w Rzadkowie została utworzona rzymskokatolicka parafia Matki Boskiej Anielskiej.
We wsi znajduje się kościół p. w. Matki Boskiej Anielskiej, wybudowany w 1937 roku ze składek wiernych z całej Polski. Przewodniczącym Komitetu Budowy Kościoła był Bronisław Kaja, a jego brat Władysław Kaja, kierownik szkoły w Budzyniu, rozstrzelany później przez Niemców na Wzgórzach Morzewskich, ufundował jeden z witraży.
Na cmentarzu w Rzadkowie wyróżnia się, najstarszy na cmentarzu, grób małżeństwa Justyny (zm. 1912) i Józefa (zm. 1929) Kajów z dużą figurą Matki Boskiej oraz niewielki, symboliczny grób członków rodziny Kajów, którzy zginęli w czasie I i II wojny światowej oraz po zakończeniu II wojny światowej, ufundowany przez Bronisława Kaję.

</doc>
<doc id="621403" url="https://pl.wikipedia.org/wiki?curid=621403" title="Nowa Góra (województwo małopolskie)">
Nowa Góra (województwo małopolskie)

Nowa Góra – wieś (dawniej miasto) w Polsce, położona w województwie małopolskim, w powiecie krakowskim, w gminie Krzeszowice.
Nowa Góra uzyskała lokację miejską przed 1367 rokiem, zdegradowana w 1933 roku. W latach 1975–1998 położona była w województwie krakowskim.
Składa się z dwóch sołectw (Nowa Góra) z 1224 mieszkańcami i (Łany) – 391 osób. Na terenie wsi znajdował się Zespół Szkół im. Marii Konopnickiej (po reformie oświatowej w 2018 r. Szkoła Podstawowa) i biblioteka. Istnieje również nowogórski zespół regionalny.
W 1595 roku miasto położone w powiecie proszowskim województwa krakowskiego było własnością wojewodziców krakowskich: Gabriela, Andrzeja i Jana Magnusa Tęczyńskich. Dawne miasteczko (do I wojny światowej), obecnie wieś leżąca na północny zachód od Krzeszowic.
Nazwa.
Nazwę miejscowości w zlatynizowanych staropolskich formach "Novomoncze" oraz "Nowa Gora" wymienia w latach (1470–1480) Jan Długosz w księdze "Liber beneficiorum dioecesis Cracoviensis".
Historia.
Osada, która pierwotnie nazywała się Gory (kopalnie), została najprawdopodobniej spalona podczas najazdu tatarskiego w XIII wieku. Parafia w Nowej Górze, należąca do dekanatu sławkowskiego, istniała już w 1276 roku (świadczy o tym dokument z kancelarii Bolesława Wstydliwego dot. lokowania na prawie magdeburskim wsi Przeginia, gdzie świadkiem był Jan syn Trojana „rector ecclesiae de Gory”). Wkrótce potem w 1335 roku miejscowość została siedzibą dekanatu nowogórskiego. Nowa Góra była miastem już w II połowie XIV wieku założonym na prawie magdeburskim. Jest wspomniana przez Długosza w "Liber Beneficiorum", gdzie kronikarz nazwał ją "oppidum", czyli miasteczko, i wymienił, że posiada drewniany kościół. Pierwszy murowany kościół wzmiankowano w 1598 roku. Od średniowiecza osada była znana z górnictwa galmanu i srebra. Z tego też powodu holenderski kartograf Andreas Cellarius znał Nową Górę i wymienił ją w swoim "Descriptio Poloniae" (Amsterdam 1639). W czasach Jana Kazimierza wydobywano w Nowej Górze sporo rud ołowiu, z których odlewano kule armatnie. Król nadał mieszkańcom przywilej na odbywanie jarmarków raz w miesiącu jako zadośćuczynienie za dewastację okolicznych gruntów przy wydobywaniu ołowiu. Króla Jana Kazimierza wspomina kolumna przez niego samego ufundowana i ustawiona na rynku w Nowej Górze. Przywilej królewski, wystawiony na pergaminie, był jeszcze na pocz. XX wieku przechowywany przez lokalną gminę. Miasto wchodziło w 1662 roku w skład hrabstwa tęczyńskiego Łukasza Opalińskiego. Pod koniec istnienia I Rzeczypospolitej Nowa Góra była ważnym ośrodkiem rzemieślniczo-produkcyjnym, skupiającym 63 rzemieślników, w tym 22 tkaczy i 21 garbarzy. Miasteczko liczyło wówczas (ok. 1794 r.) 750 mieszkańców i było głównym ośrodkiem targowym dóbr tenczyńskich, a także ważnym ośrodkiem wydobycia galmanu. Jednak w 1827 roku pozostały w Nowej Górze już tylko 2 kopalnie galmanu, sygnalizując zmierzch tej dziedziny eksploatacji w miasteczku. W 1795 roku Nowa Góra została przyłączona do austriackiej Galicji, a w latach 1809–1815 należała do departamentu krakowskiego Księstwa Warszawskiego. Po pożarze w 1800 r. Nowa Góra, niegdyś drewniana, została odbudowana murowana z polecenia ks. Izabeli z Czartoryskich Lubomirskiej. Wydarzenie to upamiętniała marmurowa tablica umieszczona nad drzwiami drewnianego domu w rynku, zwanego ratuszem (istniała jeszcze na pocz. XX wieku). Wielki pożar, poza zniszczeniem 1/3 zabudowy miasteczka, doprowadził do całkowitego upadku znaczenia gospodarczego Nowej Góry. W czasach Wolnego Miasta Krakowa miasteczko było prężnym ośrodkiem tkackim, lecz okres industrializacji w II połowie XIX wieku odebrał Nowej Górze podstawy jej egzystencji. Na dodatek przeprowadzenie linii kolejowej łączącej Kraków ze Śląskiem przez Krzeszowice, doprowadziło do odsunięcia Nowej Góry od głównych szlaków komunikacyjnych i przypieczętowało jej upadek gospodarczy. Nowa Góra utraciła znaczenie jako ośrodek handlowy, targowy i górniczy. Zjawiska te doprowadziły do stałej lub sezonowej migracji miejscowej ludności, która w poszukiwaniu pracy udawała się do okolicznych miejscowości (Siersza, Trzebinia) lub poza granice regionu. W latach 1815–1846 Nowa Góra należała do Wolnego Miasta Krakowa, a od 1846 do 1918 roku do Wielkiego Księstwa Krakowskiego. Od lat 60. XIX wieku do 1975 roku należała do powiatu chrzanowskiego (z przerwą w latach 1939–1945, kiedy Nowa Góra została włączona do Generalnego Gubernatorstwa). W latach 1973–1976 miejscowość była siedzibą gminy Nowa Góra.
Religia.
Na terenie wsi znajduje parafia rzymskokatolicka wraz z kościołem parafialnym oraz w przysiółku Łany Sala Królestwa Świadków Jehowy.

</doc>
<doc id="621407" url="https://pl.wikipedia.org/wiki?curid=621407" title="Jeziory Małe (wieś)">
Jeziory Małe (wieś)

Jeziory Małe – wieś w Polsce położona w województwie wielkopolskim, w powiecie średzkim, w gminie Zaniemyśl.
Od 1 sierpnia 2019 roku wieś posiada bezpośrednie połączenie autobusowe z Poznaniem – linie nr 560 i 561 obsługiwane przez Kombus na zlecenie Zarządu Transportu Miejskiego w Poznaniu.
W latach 1975–1998 miejscowość administracyjnie należała do województwa poznańskiego.

</doc>
<doc id="621408" url="https://pl.wikipedia.org/wiki?curid=621408" title="Fyla kongo-saharyjska">
Fyla kongo-saharyjska



</doc>
<doc id="621409" url="https://pl.wikipedia.org/wiki?curid=621409" title="Fyla kongosaharyjska">
Fyla kongosaharyjska



</doc>
<doc id="621410" url="https://pl.wikipedia.org/wiki?curid=621410" title="Fyla nigero-saharyjska">
Fyla nigero-saharyjska



</doc>
<doc id="621411" url="https://pl.wikipedia.org/wiki?curid=621411" title="Fyla nigerosaharyjska">
Fyla nigerosaharyjska



</doc>
<doc id="621416" url="https://pl.wikipedia.org/wiki?curid=621416" title="Dywizja Forteczna &quot;Warschau&quot;">
Dywizja Forteczna &quot;Warschau&quot;



</doc>
<doc id="621419" url="https://pl.wikipedia.org/wiki?curid=621419" title="Warren Jeffs">
Warren Jeffs

Warren Steed Jeffs (ur. 3 grudnia 1955 w San Francisco w Kalifornii) – prezydent i prorok Fundamentalistycznego Kościoła Jezusa Chrystusa Świętych w Dniach Ostatnich.
Był jedną z 10 najbardziej poszukiwanych osób przez FBI. Za pomoc w jego ujęciu wyznaczono nagrodę 100 tys. dolarów. Zarzucano mu utrzymywanie kontaktów seksualnych z nastolatką (jedną ze swoich żon) oraz zaaranżowanie małżeństwa innej 14-letniej dziewczyny z 19-letnim członkiem jego Kościoła. Został ujęty 28 sierpnia 2006 roku w Las Vegas. 9 sierpnia 2011 roku Warren Jeffs został skazany na dożywotnie pozbawienie wolności za przestępstwa seksualne na nieletnich.
Był poligamistą. W chwili zatrzymania przez FBI miał 78 żon. 

</doc>
<doc id="621427" url="https://pl.wikipedia.org/wiki?curid=621427" title="Hanna Reitsch">
Hanna Reitsch

Hanna Reitsch (ur. 29 marca 1912 w Jeleniej Górze, zm. 24 sierpnia 1979 we Frankfurcie nad Menem) – niemiecka pilot, oblatywaczka, rekordzistka sportów szybowcowych i honorowa kapitan lotnictwa wojskowego, jedna z dwóch kobiet w historii Niemiec odznaczona Krzyżem Żelaznym I Klasy.
Życiorys.
Od dzieciństwa marzyła o lataniu; początkowo chciała być „latającym lekarzem” w Afryce. Zawsze po szkole jechała rowerem na lotnisko w Jeżowie Sudeckim koło Jeleniej Góry, gdzie uczyła się w szkole szybowcowej Wolfa Hirtha. W 1931 roku, po otrzymaniu matury, uczęszczała do „Szkoły Kolonialnej dla Kobiet” w Rendsburgu. Od 1932 studiowała medycynę w Berlinie i Kilonii. W tym samym roku otrzymała licencję pilota po ukończeniu nauki w szkole lotniczej na lotnisku Berlin-Staaken i jeszcze tego samego roku ustanowiła rekord długości lotu dla kobiet (5,5 godziny w powietrzu).
W roku 1933 została nauczycielką lotnictwa w szkole lotniczej na Kaltes Feld koło Schwäbisch Gmünd. W latach 1933–1934 uczestniczyła w wyprawie badawczej do Brazylii i Argentyny. Po powrocie do Niemiec ustanowiła w 1936 kolejny rekord długości lotu dla kobiet (305 km).
W roku 1934 porzuciła studia i poświęciła się całkowicie lotniczej pasji, a decyzję tę przyśpieszyła propozycja podjęcia pracy w charakterze pilota doświadczalnego w Niemieckim Szybowcowym Instytucie Badawczym, którą przyjęła. Odtąd oblatywała wszystkie nowe konstrukcje szybowcowe powstające w Niemczech.
Została znanym pilotem śmigłowców, w tym np. Fw 61, na którym w 1938 roku wykonała liczący się przelot z Berlina do Bremy (229 km) i jako pierwsza kobieta w historii lot wewnątrz budynku – w Deutschlandhalle w Berlinie.
Jej sukcesy sportowe i popularność, sprawiły, że stała się wielką gwiazdą nazistowskiej propagandy, chętnie wcielając się w nową rolę.
Od 1937 zaczęła współpracować z Luftwaffe jako wojskowy pilot-oblatywacz w centrum badawczym lotnictwa wojskowego w miejscowości Rechlin. Testowała nowe modele samolotów myśliwskich, bombowców, samolotów i szybowców transportowych. W tym samym roku Ernst Udet nadał jej jako pierwszej kobiecie w historii, tytuł honorowego kapitana lotnictwa i jednocześnie jako pierwsza kobieta odbyła lot nad Alpami.
W 1939 roku ustanowiła kolejny rekord lotu do celu. Testowała szybowce transportowe DFS 230, samoloty bombowe Dornier i Heinkel. W 1942 jako pierwsza kobieta w historii, odbyła lot samolotem odrzutowym Messerschmitt.
Miała poważny wypadek podczas jednego z oblotów rakietowego myśliwca Messerschmitt Me 163, gdy podczas startu nie odczepił się od samolotu wózek z kołami podwozia – lądowała kapotując i doznając licznych obrażeń. Do latania wróciła po 10 miesiącach leczenia i rehabilitacji.
Wraz z innymi pilotami testowymi, wykryła przyczyny niepowodzeń podczas prób z bronią V1 – odbywając loty w miniaturowej, stworzonej do badań kabinie, wewnątrz latającej bomby V1.
Zimą 1943/44 r. uczestniczyła w opracowaniu planu wykorzystania oddziału pilotów-samobójców wzorujących się na japońskich (kamikaze), do ataków na cele alianckie. Propozycja ta, przedstawiona Hitlerowi w Obersalzbergu w lutym 1944 po uroczystości wręczenia Krzyża Żelaznego, nie znalazła jednak jego uznania.
Wielokrotnie odnosiła rany w czasie lotów testowych. Za zasługi dla lotnictwa wojskowego odznaczona została Krzyżem Żelaznym II (w marcu 1941) i I Klasy (28 lutego 1944) oraz Złotą Odznaką Pilota-Obserwatora z Brylantami.
Pod koniec wojny jej przełożony Robert von Greim otrzymał rozkaz przybycia do oblężonego przez Armię Czerwoną Berlina i dotarł tam samolotem wraz z Reitsch z dnia 26 kwietnia 1945 roku. Usiłowała tam namówić Adolfa Hitlera do ucieczki, ale odmówił. Z wielkim trudem udało jej się wylecieć z Berlina i w maju trafiła do amerykańskiej niewoli, gdzie przebywała 15 miesięcy.
Przez kilka lat po wojnie obywateli niemieckich obowiązywał zakaz latania samolotami. Dopiero w 1952 Reitsch wzięła udział (jako jedyna kobieta) w lotniczych mistrzostwach świata w Hiszpanii, gdzie zajęła 3 miejsce. Od roku 1954 pracowała jako pilot testowy w Darmstadt, a w roku 1959 wyjechała do Indii, aby w ramach programu rządowego rozbudować lotnictwo transportowe. W 1961 odwiedziła Biały Dom na zaproszenie prezydenta Johna F. Kennedy’ego. Od 1962 do 1966 roku w Ghanie wybudowała i prowadziła szkołę szybowcową. W latach 70. XX wieku zdobyła wiele rekordów lotniczych.
Latała do ostatnich dni życia, zmarła na atak serca w wieku 67 lat we Frankfurcie nad Menem i została pochowana na cmentarzu komunalnym w Salzburgu (Salzburger Kommunalfriedhof).
Książki.
Reitsch była autorką książek:

</doc>
<doc id="621430" url="https://pl.wikipedia.org/wiki?curid=621430" title="Partia Czarnych Panter">
Partia Czarnych Panter

Partia Czarnych Panter (ang. "Black Panther Party (BPP)" albo "Black Panther Party for Self-Defense") – radykalna amerykańska organizacja polityczna utworzona w celu ochrony czarnej mniejszości w USA i walcząca o jej prawa. Aktywna w latach 60. i 70. XX wieku.
Historia organizacji.
Partia została założona w Oakland w Kalifornii w październiku 1966 roku przez Hueya P. Newtona i Bobby’ego Seale'a. Do grona założycieli dołączył znany dziennikarz Eldridge Cleaver. Seale został przewodniczącym organizacji, Cleaver "ministrem informacji" a Newton z kolei jej "ministrem obrony". Pierwotnym celem Panter była obrona obywateli pochodzenia afroamerykańskiego przed brutalnością ze strony służb. Grupa rozwinęła na terenie Oakland szereg programów socjalnych obejmujących tworzenie szkół społecznych, programy dożywiania czy organizację kursów dla najmłodszych mieszkańców miasta. Oprócz działalności czysto społecznej partia tworzyła uzbrojone patrole obywatelskiej samoobrony (na co pozwalało kalifornijskie prawo). Działalność partii szybko przeniosła się na kolejne miasta Stanów Zjednoczonych – w przeciągu roku biura Panter powstały w 20 największych miastach kraju.
Czarne Pantery cieszyły się względnie dużym poparciem. Sławny stał się incydent z letnich igrzysk olimpijskich w 1968 roku, kiedy to dwóch medalistów biegu na 200 metrów (Tommie Smith i John Carlos) podczas odgrywania amerykańskiego hymnu podniosło w górę zaciśnięte pięści (był to gest poparcia dla Panter – tzw. "Black Power"). W reakcji na to Międzynarodowy Komitet Olimpijski ukarał ich dożywotnią dyskwalifikacją. W chwili największej popularności organ prasowy partii redagowany przez Eldridge’a Cleavera miał nakład wynoszący 250 tysięcy egzemplarzy.
Grupa przyjęła najbardziej rewolucyjne hasła spośród dotychczas działających nurtów ruchu na rzecz praw obywatelskich. Doprowadziło to do konfliktu działaczy z rządem. FBI w ramach operacji COINTELPRO prowadziło akcję propagandową wymierzoną w czarnych działaczy. Szef FBI John Edgar Hoover we wrześniu 1968 roku nazwał Czarne Pantery największym zagrożeniem dla bezpieczeństwa narodowego. Celem całego programu było uniemożliwienie zjednoczenia pod jednym sztandarem czarnych działaczy, osłabienie władzy ich głównych przywódców oraz dyskredytacja całego ruchu. Komisja Senacka ds. Wywiadu po latach stwierdziła, że FBI prowokowało strzelaniny czy bójki z udziałem Czarnych Panter co miało osłabić prestiż grupy w oczach społeczeństwa. Polityka rządu doprowadziła do krwawej strzelaniny z 3 grudnia 1969 roku w której to zginęło dwóch członków Panter (Fred Hampton i Mark Clark), a pozostali ze znajdujących się w budynku działaczy zostali ranni. Badania balistyczne wykazały, że w stronę członków Panter policja wystrzeliła 98 pocisków, Pantery w stronę policji z kolei tylko jeden. Po latach, w 1982 roku, sąd przyznał, że strzelanina była rezultatem działań FBI i wypłaciła rannym w strzelaninie "panterom" odszkodowania w wysokości 1,85 miliona dolarów. Istnieją dowody wykazujące, że FBI jest odpowiedzialne za incydenty, które doprowadziły także do innych przypadków śmierci członków partii - w Chicago FBI wysyłało anonimową korespondencję do tamtejszego gangu o nazwie "Blackstone Rangers", w której informowano jego członków o rzekomych próbach zgładzenia szefów gangu przez Czarne Pantery. Podobne działania podejmowano jeszcze w południowej Kalifornii, co w końcu doprowadziło do prawdziwej wojny pomiędzy Panterami a lokalnymi organizacjami przestępczymi. W styczniu 1969 roku w Los Angeles, "kapitan" Panter Bunchy Carter i jego zastępca zostali zabici w campusie Uniwersytetu Kalifornia. Był to rezultat strzelaniny, jaka wywiązała się pomiędzy nimi a rywalizującej z Panterami grupy "czarnych nacjonalistów" o nazwie "United Slaves". Do kolejnych starć doszło 17 marca, w wyniku czego ucierpiały następne osoby. Według niektórych FBI mogła zawiązać sojusz z "United Slaves" przeciwko Czarnym Panterom.
Działania FBI pod koniec lat 60. doprowadziły do zdziesiątkowania partii. W akcji FBI zginęło 28 członków grupy, 30 zostało rannych, 300 aresztowanych, a wielu z nich uciekło za granicę. W strzelaninę z policją wdał się nawet Huey P. Newton będący jednym z założycieli grupy. W pierwszym procesie Newtona w roku 1968 został on za to skazany na 15 letni wyrok więzienia. W 1970 odbył się drugi proces, w którym oczyszczono go ze wszystkich oskarżeń. W 1971 roku do więzienia trafili czołowi przywódcy grupy, co wywołało rozłam w partii. Prześladowania doprowadziły do stopniowego wygaśnięcia radykalizmu afroamerykańskiego i wygaśnięcia ruchu w drugiej połowie lat 70. Od 1969 do 1972 roku działacze Czarnych Panter, którzy po represjach policji zdecydowali się na emigrację, prowadzili struktury partii na terenie Algierii.
W związku z rozwojem sytuacji pewna część partii zaczęła uczestniczyć w legalnej działalności politycznej (np. przez uczestnictwo w samorządach), podczas gdy reszta prowadziła permanentną walkę z policją. Na tym tle zaczęło dochodzić do podziałów. Jedni odpowiadali się za konfrontacją, a drudzy za działalnością charytatywną oraz ochronną (samoobrona). Ostatecznie partia rozpadła się po tym, jak doszło do schizmy pomiędzy Eldridge’em Cleaverem (krytykującym utratę rewolucyjnego ducha przez kierownictwo i nową ugodową postawę) a Komitetem Centralnym. Cleaver po tym wydarzeniu objął przewodnictwo grupy paramilitarnej o nazwie „Black Liberation Army”. W wyniku rozpadu Czarnych Panter utworzona została także inna radykalna organizacja nosząca nazwę „Rodzina Czarnej Partyzantki”. Grupa założona została przez przebywających w więzieniach członków Czarnych Panter mających za złe założycielom partii "porzucenie" więzionych towarzyszy.
W więzieniu przez całe lata znajdował się szereg działaczy Czarnych Panter z tamtych lat, w tej liczbie między innymi Elmer „Geronimo” Pratt, którego uwolnienia przez lata domagał się między innymi Amnesty International, uważając, że został on skazany z przyczyn politycznych. Do dziś w więzieniu znajduje się skazany na śmierć Mumia Abu-Jamal (za rzekome zabójstwo policjanta). Uwolnienia Abu-Jamala domagały się na przestrzeni lat organizacje praw człowieka.
Program i ideologia.
Podkreślała odrębność Afroamerykanów jako odrębnego narodu. Partia wzywała czarnoskórych do tworzenia własnego niezależnego systemu edukacji i policji oraz tworzenia patroli obywatelskiej samoobrony. W „Programie 10 Punktów” który stał się podstawą działalności organizacji partia domagała się „ziemi, chleba, mieszkań, edukacji, ubrania, sprawiedliwości i pokoju”, zaprzestania przez policję stosowania brutalnych praktyk względem czarnej mniejszości i zatrudnienia w pełnym wymiarze godzin. Czarne Pantery postulowały wyłączenie Afroamerykanów z obowiązku służby w armii amerykańskiej (według programu „Afroamerykanie są używani do zabijania i walki z innymi narodami na świecie, które tak jak Czarni są prześladowane przez biały rasistowski rząd USA”), rekompensaty za wieki niewolnictwa czy prowadzenia spraw sądowych czarnych przez czarnoskórych sędziów. Z czasem w programie partii pojawiły się elementy marksizmu (od początku partia miała wymiar antykapitalistyczny). Ideologia partii stała się mieszanką elementów marksistowskich, socjalistycznych, nowolewicowych, maoistowskich i czarnego separatyzmu. Radykalizacja Czarnych Panter w 1969 roku doprowadziła do zerwania sojuszu z innymi grupami afroamerykańskimi i uznaniem, że kolor skóry nie ma większego znaczenia w nadchodzącej rewolucji lumpenproletariatu.
„New Black Panther Party”.
W 1989 roku w Teksasie doszło do powstania ruchu o nazwie „Nowa Partia Czarnych Panter”. 10 lat później grupa ta stała się schronieniem dla wielu byłych członków Nation of Islam, kiedy to przewodnictwo w niej objął Khalid Abdul Muhammad. Członkowie „starych” Panter uznali, że „Nowe Pantery” działają bezprawnie i sprzeciwili się jej istnieniu.

</doc>
<doc id="621432" url="https://pl.wikipedia.org/wiki?curid=621432" title="NGC 7476">
NGC 7476

NGC 7476 (również PGC 70427) – galaktyka spiralna z poprzeczką (SBab), znajdująca się w gwiazdozbiorze Żurawia. Odkrył ją John Herschel 5 września 1834 roku.

</doc>
<doc id="621433" url="https://pl.wikipedia.org/wiki?curid=621433" title="Black Panther Party">
Black Panther Party



</doc>
<doc id="621434" url="https://pl.wikipedia.org/wiki?curid=621434" title="NGC 7477">
NGC 7477

NGC 7477 (również PGC 1245518) – galaktyka spiralna (S), znajdująca się w gwiazdozbiorze Ryb. Odkrył ją Heinrich Louis d’Arrest 9 września 1866 roku.

</doc>
<doc id="621435" url="https://pl.wikipedia.org/wiki?curid=621435" title="Black Panthers">
Black Panthers



</doc>
<doc id="621437" url="https://pl.wikipedia.org/wiki?curid=621437" title="NGC 7478">
NGC 7478

NGC 7478 (również PGC 70418) – galaktyka spiralna (Sa), znajdująca się w gwiazdozbiorze Ryb. Odkrył ją Albert Marth 11 sierpnia 1864 roku.

</doc>
<doc id="621438" url="https://pl.wikipedia.org/wiki?curid=621438" title="NGC 7479">
NGC 7479

NGC 7479 (również PGC 70419 lub UGC 12343) – galaktyka spiralna z poprzeczką (SBc), znajdująca się w gwiazdozbiorze Pegaza. Została odkryta 19 października 1784 roku przez Williama Herschela. Należy do galaktyk Seyferta typu 2.
Na zdjęciach wykonanych w świetle widzialnym oraz w bliskiej podczerwieni galaktyka NGC 7479 wiruje w kierunku zgodnym z ruchem wskazówek zegara tworząc kształt odwróconej litery S. Jednak w paśmie radiowym wiruje odwrotnie. Dżety tworzone przez NGC 7479 skręcają odwrotnie niż gwiazdy i pył widoczne w ramionach spiralnych. Prawdopodobnie jest to wynikiem zderzenia z inną galaktyką, które spowodowało ich zlanie w jeden obiekt. Efektem zderzenia galaktyk jest intensywny proces tworzenia nowych gwiazd obserwowany również w NGC 7479. Młode, jasne gwiazdy są widoczne w ramionach spiralnych.
Do tej pory w galaktyce tej zaobserwowano dwie supernowe: SN 1990U i SN 2009jf.

</doc>
<doc id="621439" url="https://pl.wikipedia.org/wiki?curid=621439" title="NGC 7480">
NGC 7480

NGC 7480 (również PGC 70432 lub UGC 12349) – galaktyka spiralna (S0-a), znajdująca się w gwiazdozbiorze Ryb. Odkrył ją Albert Marth 11 sierpnia 1864 roku.

</doc>
<doc id="621441" url="https://pl.wikipedia.org/wiki?curid=621441" title="NGC 7483">
NGC 7483

NGC 7483 (również PGC 70455 lub UGC 12353) – galaktyka spiralna z poprzeczką (SBa), znajdująca się w gwiazdozbiorze Ryb. Odkrył ją John Herschel 18 września 1830 roku.
W galaktyce tej zaobserwowano supernową SN 2010id.

</doc>
<doc id="621442" url="https://pl.wikipedia.org/wiki?curid=621442" title="NGC 7484">
NGC 7484

NGC 7484 (również PGC 70505) – galaktyka eliptyczna (E), znajdująca się w gwiazdozbiorze Rzeźbiarza. Odkrył ją John Herschel 30 sierpnia 1834 roku.

</doc>
<doc id="621443" url="https://pl.wikipedia.org/wiki?curid=621443" title="NGC 7485">
NGC 7485

NGC 7485 (również PGC 70470 lub UGC 12360) – galaktyka soczewkowata (S0), znajdująca się w gwiazdozbiorze Pegaza. Odkrył ją John Herschel 19 sierpnia 1828 roku.
W galaktyce tej zaobserwowano supernową SN 2011gu.

</doc>
<doc id="621445" url="https://pl.wikipedia.org/wiki?curid=621445" title="NGC 7487">
NGC 7487

NGC 7487 (również NGC 7210, PGC 70496 lub UGC 12368) – galaktyka eliptyczna (E-S0), znajdująca się w gwiazdozbiorze Pegaza.
Galaktykę odkrył John Herschel 17 listopada 1827 roku. John Dreyer skatalogował jego obserwację w swoim "New General Catalogue" jako NGC 7210. Jak się jednak później okazało, Herschel błędnie odnotował pozycję galaktyki i aż do 2016 roku obiekt NGC 7210 był uznawany za „zaginiony”. Niezależnie galaktykę odkrył ją Lewis A. Swift 3 sierpnia 1886 roku, a jego obserwacja została skatalogowana przez Dreyera jako NGC 7487.

</doc>
<doc id="621447" url="https://pl.wikipedia.org/wiki?curid=621447" title="NGC 7488">
NGC 7488

NGC 7488 (również PGC 70539) – galaktyka eliptyczna (E-S0), znajdująca się w gwiazdozbiorze Ryb. Odkrył ją Albert Marth 11 sierpnia 1864 roku.

</doc>
<doc id="621448" url="https://pl.wikipedia.org/wiki?curid=621448" title="NGC 7489">
NGC 7489

NGC 7489 (również PGC 70532 lub UGC 12378) – galaktyka spiralna (Scd), znajdująca się w gwiazdozbiorze Pegaza. Odkrył ją William Lassell 14 września 1863 roku.

</doc>
<doc id="621449" url="https://pl.wikipedia.org/wiki?curid=621449" title="NGC 7490">
NGC 7490

NGC 7490 (również PGC 70526 lub UGC 12379) – galaktyka spiralna (Sbc), znajdująca się w gwiazdozbiorze Pegaza. Odkrył ją Édouard Jean-Marie Stephan 11 października 1879 roku.

</doc>
<doc id="621450" url="https://pl.wikipedia.org/wiki?curid=621450" title="NGC 7491">
NGC 7491

NGC 7491 (również PGC 70546) – galaktyka spiralna (Sbc), znajdująca się w gwiazdozbiorze Wodnika. Odkrył ją Édouard Jean-Marie Stephan 21 sierpnia 1881 roku.

</doc>
<doc id="621452" url="https://pl.wikipedia.org/wiki?curid=621452" title="NGC 7494">
NGC 7494

NGC 7494 (również PGC 70568) – galaktyka eliptyczna (E1), znajdująca się w gwiazdozbiorze Wodnika. Odkrył ją Albert Marth 24 września 1864 roku.

</doc>
<doc id="621453" url="https://pl.wikipedia.org/wiki?curid=621453" title="Walter Montagu-Douglas-Scott (5. książę Buccleuch)">
Walter Montagu-Douglas-Scott (5. książę Buccleuch)

Walter Francis Montagu-Douglas-Scott, 5. książę Buccleuch i 7. książę Queensberry KG, KT (ur. 25 listopada 1806 w Dalkeith, zm. 16 kwietnia 1884 w Selkirk) – brytyjski arystokrata, syn Charlesa Montagu-Scotta, 4. księcia Buccleuch, i Harriet Katherine Townshend, córki 1. wicehrabiego Sydney. Kształcił się w Eton College i St John’s College w Cambridge.
Życiorys.
Sir Walter Scott zapisał, że książę "wyrósł na szczodrego i postawnego młodego mężczyznę (...). Myślę, że będzie nadawał się do wypełniania swoich trudnych i ważnych obowiązków. Ma wspaniałe serce i wiele talentów (...). Ma świetne wyczucie sytuacji, co uchroni go przed niegodnym towarzystwem."
Po śmierci ojca w 1819 r. odziedziczył tytuły 5. księcia Buccleuch i 7. księcia Queensberry oraz jedną z największych w Szkocji fortun magnackich. Książę przez wiele lat udzielał się w polityce, wspierał konserwatywny rząd Roberta Peela. Sprawował urząd Lorda Tajnej Pieczęci w latach 1842-1846 i Lorda Przewodniczącego Rady w 1846 r. Popierał działania Peela w celu zniesienia ustaw zbożowych.
Książę utrzymywał bliskie stosunki z rodziną królewską. W 1822 r. w jego posiadłości w Dalkeith Palace gościł król Jerzy IV. Była to pierwsza wizyta króla z dynastii hanowerskiej w Szkocji. W 1842 r. księcia odwiedziła królowa Wiktoria. Król Jerzy IV był ponadto sponsorem ślubu księcia oraz chrzcin jego najstarszego syna. Książę uczestniczył również w koronacjach Wilhelma IV (1830) i Wiktorii (1837) jako "Gold Stick", prywatny strażnik osoby królewskiej.
Książę, mimo bogactwa i wpływów był bardzo skromnym człowiekiem. Pisano o nim, że "jego wysoka pozycja i ogromne posiadłości uczyniły go kimś w rodzaju „grand seigneur”, a mimo tego jego zwyczaje pozostały proste, a wyglądem przypominał bardziej Starszego Kirku niż księcia. Ubierał się zawsze w szary płaszcz, pasterskie spodnie i czapkę z dużym daszkiem. Jego maniery były opryskliwe, ale nikt nie miał bardziej dobrotliwego serca."
Kariera polityczna księcia dobiegła końca wraz z upadkiem Peela w 1846 r., związanym z podziałami w łonie konserwatystów po zniesieniu ustaw zbożowych. Książę usunął się do swych posiadłości. W 1877 r. został Kanclerzem Uniwersytetu Glasgow.
Rodzina.
13 sierpnia 1829 r. w Londynie poślubił lady Charlotte Anne Thynne (10 kwietnia 1811 – 18 marca 1895), córkę Thomasa Thynne'a, 2. markiza Bath, i Isabelli Elizabeth Byng, córki 4. wicehrabiego Torrington. Walter i Charlotte mieli razem 4 synów i 3 córki:

</doc>
<doc id="621454" url="https://pl.wikipedia.org/wiki?curid=621454" title="NGC 7495">
NGC 7495

NGC 7495 (również PGC 70566 lub UGC 12391) – galaktyka spiralna (Sc), znajdująca się w gwiazdozbiorze Pegaza. Odkrył ją Lewis A. Swift 31 października 1885 roku.
W galaktyce tej zaobserwowano supernową SN 1973N.

</doc>
<doc id="621455" url="https://pl.wikipedia.org/wiki?curid=621455" title="NGC 7496">
NGC 7496

NGC 7496 (również PGC 70588) – galaktyka spiralna z poprzeczką (SBb), znajdująca się w gwiazdozbiorze Żurawia. Odkrył ją John Herschel 5 września 1834 roku. Jest to galaktyka z aktywnym jądrem.

</doc>
<doc id="621456" url="https://pl.wikipedia.org/wiki?curid=621456" title="NGC 7497">
NGC 7497

NGC 7497 (również PGC 70569 lub UGC 12392) – galaktyka spiralna z poprzeczką (SBc), znajdująca się w gwiazdozbiorze Pegaza. Odkrył ją William Herschel 15 października 1784 roku.

</doc>
<doc id="621457" url="https://pl.wikipedia.org/wiki?curid=621457" title="NGC 7498">
NGC 7498

NGC 7498 (również PGC 70590) – galaktyka spiralna (Sab), znajdująca się w gwiazdozbiorze Wodnika. Odkrył ją Albert Marth 24 września 1864 roku.

</doc>
<doc id="621458" url="https://pl.wikipedia.org/wiki?curid=621458" title="NGC 7499">
NGC 7499

NGC 7499 (również PGC 70608 lub UGC 12397) – galaktyka soczewkowata (S0), znajdująca się w gwiazdozbiorze Ryb. Odkrył ją Albert Marth 2 września 1864 roku.
W galaktyce tej zaobserwowano supernową SN 1986M.

</doc>
<doc id="621460" url="https://pl.wikipedia.org/wiki?curid=621460" title="NGC 7500">
NGC 7500

NGC 7500 (również PGC 70620 lub UGC 12399) – galaktyka soczewkowata (S0), znajdująca się w gwiazdozbiorze Pegaza. Odkrył ją Lewis A. Swift 8 sierpnia 1886 roku.

</doc>
<doc id="621462" url="https://pl.wikipedia.org/wiki?curid=621462" title="Parafia św. Andrzeja na Dominice">
Parafia św. Andrzeja na Dominice

Parafia świętego Andrzeja (ang. "Saint Andrew Parish") – jedna z 10 parafii we Wspólnocie Dominiki, znajdująca się w północno-wschodniej części kraju. Stolicą parafii jest Wesley.
Graniczy z parafiami: św. Jana, św. Piotra od wschodu, św. Józefa od południowego zachodu oraz św. Dawida od południowego wschodu.
Sławne osoby.
W parafii urodził się sławny nauczyciel Wills Strathmore Stevens, oraz premier Dominiki, Roosevelt Skerrit (urodzony w Vieille Case).

</doc>
<doc id="621463" url="https://pl.wikipedia.org/wiki?curid=621463" title="META">
META



</doc>
<doc id="621465" url="https://pl.wikipedia.org/wiki?curid=621465" title="Język siswati">
Język siswati



</doc>
<doc id="621468" url="https://pl.wikipedia.org/wiki?curid=621468" title="Język seswati">
Język seswati



</doc>
<doc id="621469" url="https://pl.wikipedia.org/wiki?curid=621469" title="NGC 7501">
NGC 7501

NGC 7501 (również PGC 70619) – galaktyka eliptyczna (E1), znajdująca się w gwiazdozbiorze Ryb. Odkrył ją Albert Marth 2 września 1864 roku.

</doc>
<doc id="621471" url="https://pl.wikipedia.org/wiki?curid=621471" title="Język swati">
Język swati



</doc>
<doc id="621472" url="https://pl.wikipedia.org/wiki?curid=621472" title="NGC 7503">
NGC 7503

NGC 7503 (również PGC 70628) – galaktyka eliptyczna (E2), znajdująca się w gwiazdozbiorze Ryb. Odkrył ją Albert Marth 2 września 1864 roku. Jest to najjaśniejsza galaktyka klastra.
W galaktyce tej zaobserwowano supernową SN 2001ic.

</doc>
<doc id="621473" url="https://pl.wikipedia.org/wiki?curid=621473" title="Griesheim (Hesja)">
Griesheim (Hesja)

Griesheim – miasto w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621474" url="https://pl.wikipedia.org/wiki?curid=621474" title="NGC 7505">
NGC 7505

NGC 7505 (również PGC 70636) – galaktyka spiralna (S), znajdująca się w gwiazdozbiorze Pegaza. Odkrył ją Lewis A. Swift 25 września 1886.

</doc>
<doc id="621475" url="https://pl.wikipedia.org/wiki?curid=621475" title="Groß-Umstadt">
Groß-Umstadt

Groß-Umstadt – miasto w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.

</doc>
<doc id="621476" url="https://pl.wikipedia.org/wiki?curid=621476" title="NGC 7506">
NGC 7506

NGC 7506 (również PGC 70660 lub UGC 12406) – galaktyka spiralna (S0-a), znajdująca się w gwiazdozbiorze Ryb. Odkrył ją William Herschel 20 września 1784 roku.

</doc>
<doc id="621477" url="https://pl.wikipedia.org/wiki?curid=621477" title="Ober-Ramstadt">
Ober-Ramstadt

Ober-Ramstadt – miasto w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621478" url="https://pl.wikipedia.org/wiki?curid=621478" title="Weiterstadt">
Weiterstadt

Weiterstadt – miasto w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
W mieście znajduje się przystanek kolejowy Weiterstadt.

</doc>
<doc id="621479" url="https://pl.wikipedia.org/wiki?curid=621479" title="NGC 7507">
NGC 7507

NGC 7507 (również PGC 70676) – galaktyka eliptyczna (E), znajdująca się w gwiazdozbiorze Rzeźbiarza. Odkrył ją William Herschel 30 października 1783 roku.

</doc>
<doc id="621480" url="https://pl.wikipedia.org/wiki?curid=621480" title="Alsbach-Hähnlein">
Alsbach-Hähnlein

Alsbach-Hähnlein – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621481" url="https://pl.wikipedia.org/wiki?curid=621481" title="NGC 7508">
NGC 7508

NGC 7508 (również PGC 70663 lub UGC 12408) – galaktyka spiralna (S), znajdująca się w gwiazdozbiorze Pegaza. Odkrył ją John Herschel 13 października 1825 roku.

</doc>
<doc id="621482" url="https://pl.wikipedia.org/wiki?curid=621482" title="Bickenbach (Hesja)">
Bickenbach (Hesja)

Bickenbach – miejscowość i gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.

</doc>
<doc id="621483" url="https://pl.wikipedia.org/wiki?curid=621483" title="Eppertshausen">
Eppertshausen

Eppertshausen – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.

</doc>
<doc id="621484" url="https://pl.wikipedia.org/wiki?curid=621484" title="NGC 7509">
NGC 7509

NGC 7509 (również PGC 70679) – galaktyka eliptyczna (E), znajdująca się w gwiazdozbiorze Pegaza. Odkrył ją Lewis A. Swift 8 sierpnia 1886 roku. Jest to galaktyka z aktywnym jądrem.

</doc>
<doc id="621485" url="https://pl.wikipedia.org/wiki?curid=621485" title="Erzhausen (Hesja)">
Erzhausen (Hesja)

Erzhausen – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621486" url="https://pl.wikipedia.org/wiki?curid=621486" title="Fischbachtal">
Fischbachtal

Fischbachtal – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.

</doc>
<doc id="621488" url="https://pl.wikipedia.org/wiki?curid=621488" title="NGC 7511">
NGC 7511

NGC 7511 (również PGC 70691 lub UGC 12412) – galaktyka spiralna (S?), znajdująca się w gwiazdozbiorze Pegaza. Odkrył ją Lewis A. Swift 6 września 1886 roku.

</doc>
<doc id="621490" url="https://pl.wikipedia.org/wiki?curid=621490" title="Groß-Zimmern">
Groß-Zimmern

Groß-Zimmern – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.

</doc>
<doc id="621491" url="https://pl.wikipedia.org/wiki?curid=621491" title="Joseph Isaac Schneersohn">
Joseph Isaac Schneersohn

Joseph Isaac Schneersohn (znany we wspólnocie pod imieniem Frierdikker Rebbe, "jidysz": "Poprzedni Rabi") (ur. 21 czerwca 1880 w Lubawicze, zm. 28 stycznia 1950 na Brooklynie w Nowym Jorku) – był jedynym synem rabiego Sholomo Dovber Schneersohna (1860–1920) i przedostatnim (szóstym) głównym rabinem wspólnoty Chabad-Lubawicz, a następnie pierwszym rabinem wspólnoty Chabad-Lubawicz USA.
Życiorys.
Urodził się 21 czerwca 1880 we wsi Lubawicze na terenie obecnej Białorusi. W 1897 mając 17 lat ożenił się ze swoją kuzynką Nechamą Diną Schneersohn, córką rabina Avrahama Schneersona z Kiszyniowa, z którą miał 3 córki: Hanę Gurary, Chaję Schneerson i Szanę Horenstein.
Za swoją działalność wielokrotnie aresztowany przez carską policję za próby kontaktów z zachodnimi rządami w związku z falami pogromów mającymi miejsce w Rosji na początku XX wieku. 
W 1927 roku został aresztowany przez bolszewików za zwalczanie ateizacji Żydów. Od 1928 do 1934 podróżował szukając poparcia dla swojej wspólnoty w ZSRR (tam też przebywał przez większość czasu) i organizując Chabad za granicą. W 1934 osiedlił się na kilka lat w Warszawie, której nie chciał opuścić w 1939. Zrobił to jednak ostatecznie w 1940 na prośbę wspólnoty, a dzięki wpływom Wilhelma Canarisa otrzymał immunitet i udał się do USA. Tam rozpoczął odtwarzanie swojej wspólnoty i pracę misjonarsko-kaznodziejską. 
W 1948 założył wioskę Chabad w Izraelu. Na swojego następcę wyznaczył swego młodszego zięcia Menachema Mendla Schneersona. 
Zmarł w 1950 w Stanach Zjednoczonych.

</doc>
<doc id="621492" url="https://pl.wikipedia.org/wiki?curid=621492" title="NGC 7512">
NGC 7512

NGC 7512 (również PGC 70683 lub UGC 12414) – galaktyka eliptyczna (E), znajdująca się w gwiazdozbiorze Pegaza. Odkrył ją Édouard Jean-Marie Stephan 28 września 1878 roku.

</doc>
<doc id="621494" url="https://pl.wikipedia.org/wiki?curid=621494" title="Modautal">
Modautal

Modautal – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621495" url="https://pl.wikipedia.org/wiki?curid=621495" title="NGC 7513">
NGC 7513

NGC 7513 (również PGC 70714 lub UGCA 437) – galaktyka spiralna z poprzeczką (SBb/P), znajdująca się w gwiazdozbiorze Rzeźbiarza. Odkrył ją Albert Marth 24 września 1864 roku.

</doc>
<doc id="621496" url="https://pl.wikipedia.org/wiki?curid=621496" title="Mühltal (Hesja)">
Mühltal (Hesja)

Mühltal – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.

</doc>
<doc id="621497" url="https://pl.wikipedia.org/wiki?curid=621497" title="NGC 7514">
NGC 7514

 
NGC 7514 (również PGC 70689 lub UGC 12415) – galaktyka spiralna (Sbc), znajdująca się w gwiazdozbiorze Pegaza. Odkrył ją Édouard Jean-Marie Stephan 21 września 1876 roku.

</doc>
<doc id="621498" url="https://pl.wikipedia.org/wiki?curid=621498" title="Münster (Hesja)">
Münster (Hesja)

Münster – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621499" url="https://pl.wikipedia.org/wiki?curid=621499" title="Chasechemui">
Chasechemui

Chasechemui – władca starożytnego Egiptu z II dynastii
Niektórzy badacze przyjmują, że Chasechem i Chasechamui to dwie różne osoby i Chasechem był poprzednikiem Chasechamui. Klasyfikacja z Cambridge utożsamia nawet Chasechemui z władcą o imieniu własnym Nefersokar.
Przeważa obecnie jednak pogląd, że Chasechem i Chasechamui to jedna i ta sama osoba. Władca używał najpierw imienia w liczbie pojedynczej ("potężny objawił się"), a następnie po zwycięstwie nad Północą i ponownym zjednoczeniu kraju przyjął imię w liczbie mnogiej ("dwaj potężni objawili się").
Pochodził z Nechen. Żoną jego była prawdopodobnie Nimaatapis. Za jego panowania doszło do przywróceniu jedności państwa na skutek ponownego pokonania i podbicia Dolnego Egiptu. Wyrazem tego było zmiana imienia, a także uznanie dwóch bogów, Horusa i Seta, za równoprawne bóstwa opiekuńcze dynastii. Władca organizował również wyprawy wojenne do Nubii i Libanu. Prowadził także ożywioną działalność budowlaną, wznosząc kamienne budowle w Nechen, Necheb i Abydos.
W Nachen odnaleziono dwa posągi króla, na cokołach których znajdują się reliefy i inskrypcje świadczące o tym wydarzeniu. Na jednym z nich widnieje napis "47 209 wrogów z północy". Z kolei na kamiennych naczyniach znalezionych w tym samym sanktuarium co posągi odczytano inskrypcję "rok walk z północnym wrogiem".
Według Manetona, jego panowanie kończy okres tynicki bez żadnego specjalnego uzasadnienia ze strony tego starożytnego historyka, co może się jednak wiązać z kresem konfliktów między Górnym i Dolnym Egiptem oraz ostatecznym uregulowanie struktur gospodarczych, religijnych i politycznych kraju.
Został pochowany w Abydos.

</doc>
<doc id="621500" url="https://pl.wikipedia.org/wiki?curid=621500" title="NGC 7515">
NGC 7515

NGC 7515 (również PGC 70699 lub UGC 12418) – galaktyka spiralna (Sc), znajdująca się w gwiazdozbiorze Pegaza. Odkrył ją William Herschel 19 października 1784 roku.

</doc>
<doc id="621501" url="https://pl.wikipedia.org/wiki?curid=621501" title="Otzberg (gmina)">
Otzberg (gmina)

Otzberg – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621502" url="https://pl.wikipedia.org/wiki?curid=621502" title="Roßdorf (Hesja)">
Roßdorf (Hesja)

Roßdorf – miejscowość i gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621503" url="https://pl.wikipedia.org/wiki?curid=621503" title="NGC 7516">
NGC 7516

NGC 7516 (również PGC 70703 lub UGC 12420) – galaktyka soczewkowata (S0), znajdująca się w gwiazdozbiorze Pegaza. Odkrył ją Albert Marth 5 września 1864 roku.

</doc>
<doc id="621505" url="https://pl.wikipedia.org/wiki?curid=621505" title="Katedra Kolońska">
Katedra Kolońska

Katedra Kolońska (niem. "Kölner Dom", oficjalnie "Hohe Domkirche St. Peter und Maria") – archikatedra, największy i najważniejszy kościół w niemieckiej Kolonii. W latach 1313 do 1782 świątynia była siedzibą biskupstwa, od 1795 do dziś arcybiskupstwa kolońskiego.
Budowa obecnej gotyckiej świątyni rozpoczęła się w 1248 i trwała z przerwami ponad 600 lat do 1880. Usytuowana na miejscu rzymskiej świątyni z IV wieku i późniejszego kościoła z czasów karolińskich nieopodal rzeki Ren katedra kolońska ma 144 m długości i 86 m szerokości oraz wieże o wysokości 157,38 m
Po ukończeniu wież (około 1870) katedra była najwyższą budowlą świata do 1884. Jest drugą co do wysokości gotycką budowlą sakralną na świecie (po katedrze w Ulm) i trzecią co do wielkości katedrą świata pod względem powierzchni (po katedrze Świętej Marii w Sewilli i katedrze Narodzin Świętej Marii w Mediolanie). Powierzchnia kościoła wraz z wieżami to 7000 m². W 1996 r. katedra została wpisana na listę światowego dziedzictwa UNESCO. Budowla jest wizytówką zarówno Kolonii, jak i całych Niemiec, masowo odwiedzaną przez pielgrzymów i turystów; w 2001 było to blisko 6 mln osób. W 2005 roku katedra była jednym z głównych punktów programu Światowych Dni Młodzieży pod przewodnictwem papieża Benedykta XVI.
Budowę świątyni rozpoczęto nie tylko na potrzeby liturgiczne, lecz także dla umieszczenia w niej sprowadzonych z Mediolanu relikwii Trzech Króli. Wysokie prezbiterium jest ideowym nawiązaniem do średniowiecznych relikwiarzy. Relikwie uczyniły Kolonię ważnym ośrodkiem pielgrzymkowym w średniowieczu, obok takich miejsc jak Rzym, Jerozolima, Santiago de Compostela i Akwizgran.
Pod względem architektonicznym katedra stanowi cenny przykład recepcji francuskiego gotyku katedralnego oraz rozpowszechnionej na terenie krajów Rzeszy metody wielokrotnego stosowania elementów wertykalnych wewnątrz i na elewacjach zewnętrznych. W XIX wieku była jednym z najważniejszych źródeł inspiracji dla architektury neogotyckiej. Ukończenie budowy kolońskiej katedry było cenną okazją do poznania średniowiecznej sztuki budowlanej, inspiracją dla kształtującego się w Niemczech romantyzmu, do kształtowania idei umocnienia niemieckiego katolicyzmu, głoszonych m.in. przez Augusta Reicherspergera.
Wystrój wnętrza tworzy cenny zbiór sztuki średniowiecznej, nowożytnej i nowoczesnej. Spośród nich wyróżniają się dominujący nad gotyckim ołtarzem głównym z II poł. XIII w. relikwiarz Trzech Króli, przedromański krucyfiks Gerona, gotyckie ołtarze Świętej Klary z XIV w. oraz Ołtarz Patronów Miasta – drugi z nich jest dziełem Stefana Lochnera. Ponadto gotyckie rzeźby Marii, Jezusa, Apostołów oraz Madonny Mediolańskiej i Pięknej Madonny, gotyckie stalle, liczne witraże z XIII–XX w.
Na wieżach katedry wisi dwanaście dzwonów, w tym cztery gotyckie z XIV i XV stulecia oraz największy bijący dzwon w Europie – Dzwon Świętego Piotra.
Dzieje.
Dawna katedra karolińska.
W czasach rzymskich, w pobliżu miejsca, gdzie usytuowana jest obecna świątynia znajdowała się północna strona murów dawnego miasta-obozu założonego przez Agrypinę. Miejsce to od tamtych czasów miało charakter sakralny, znajdowała się tu świątynia wzniesiona przez Merkuriusza Augusta. W IV wieku kiedy to do Kolonii dotarło chrześcijaństwo dawną, pogańską świątynię zastąpiono świątynią wzniesioną przez arcybiskupa Maternusa. W dobie Cesarstwa Karolińskiego w latach 818–870 powstała dwuchórowa bazylika z transeptem; chór zachodni dedykowano Świętemu Piotrowi, zaś wschodni Najświętszej Marii Pannie – takie wezwanie kolońskiej świątyni dotrwało do dziś. Za czasów pontyfikatu arcybiskupa Bruno poszerzono korpus nawowy o południową i północną nawę, odtąd świątynia była pięcionawowa. Ponadto na wschód od katedry wzniesiono kościół NMP pełniący funkcję kolegiaty, zwanym St. Maria ad Gradus, który był wielokrotnie przebudowany zwłaszcza w okresie gotyckim, istniał on do XIX w. Dawna katedra kolońska uległa pożarowi dnia 30 kwietnia 1248 roku.
Budowa gotyckiego prezbiterium.
W 1164 Rainald z Dassel, arcybiskup miasta, kanclerz cesarza Fryderyka Barbarossy przywiózł z Mediolanu do Kolonii relikwie Trzech Króli. Złożono je w bogato zdobionym relikwiarzu wykonanym przez Mikołaja z Verdun. Prace złotnicze rozpoczęły się w 1181 a zostały ukończone przez wspomnianego artystę i rzemieślników kolońskich prawie czterdzieści lat później. Relikwiarz złożono w starej katedrze, która wkrótce okazała się zbyt mała, by sprostać ogromnej masie pielgrzymów. "Nota bene" Kolonia wówczas urosła do największego po Ziemi Świętej, Rzymie i Santiago de Compostela ośrodka pielgrzymkowego. W 1225 zapadła decyzja o budowie nowej katedry. Podczas gdy większość budowli sakralnych w Nadrenii powstawała w stylu romańskim ówczesna katedra kolońska mogła budzić uznanie w samej Kolonii i w okolicach, jednakże w stosunku do głównych świątyń dwóch potężnych arcybiskupstw nadreńskich – katedr w Moguncji i Trewirze była niewielką świątynią, nie mówiąc już o zachodniej Europie. Inicjatorami wzniesienia nowej większej katedry byli arcybiskupi Engelbert (lata urzędu 1216–1225) i przede wszystkim Konrad von Hochstaden, pierwszy reprezentant elektoratu kolońskiego, który sprawował rządy w latach 1238–1261, którzy obrali jako wzorzec katedry francuskie wzniesione w nowym strzelistym stylu gotyckim. Zastosowanie w budowie form francuskiego gotyku katedralnego było rezultatem orientacji politycznej arcybiskupa von Hochstaden, "de facto" w celu podkreślenia prestiżu arcybiskupstwa kolońskiego, katedralnej kapituły i katedry jako ośrodka kultu religijnego trzeba było wybrać jak najbardziej wysublimowany wzór, stąd wykorzystanie nowych doświadczeń budowlanych i artystycznych zachodniego sąsiada z teologicznego i ideowego punktu widzenia było najlepszym wyborem. Ambicje arcybiskupstwa kolońskiego wzrosły po wykonaniu relikwiarza Trzech Króli będącym "summa" wszystkich relikwiarzy, dlatego też nowa katedra miała być "summa" wszystkich katedr.
Kamień węgielny położył w 1248 arcybiskup Konrad von Hochstaden. Pierwszym budowniczym katedry był Gerhard von Rile. Kolejni budowniczowie znani są także z imion, byli to m.in. Arnold i Johannes. Głównym materiałem do budowy katedry był trachit sprowadzany z Siedmiogórza na wschodnim brzegu Renu. Rezultatem trwających ponad 70 lat prac jest obecne czteroprzęsłowe, poligonalne zamknięte prezbiterium z ambitem i wieńcem wielobocznych kaplic wschodnich (tzw. "chevet"). Zastosowano tu w pełni formy klasycznego gotyku katedralnego, zarówno w układzie przestrzennym, jak i w formie architektonicznej ściśle podporządkowanej nowym myślom teologicznym. Uroczystego poświęcenia prezbiterium dokonano w 1322.
Okres kryzysu.
W 1410 wieżę południową podciągnięto do drugiego piętra i wkrótce zawieszono dzwony: dzwon Trzech Króli (w 1418), Pretiosa (w 1448) oraz Speciosa (w 1449). Tempo prac budowlanych zaczęło słabnąć pod koniec XV wieku. Około 1510 wstrzymano budowę z powodu problemów finansowych i braku zainteresowania. Prace zarzucono ostatecznie w 1560, pozostawiając ukończoną wieżę południową wraz z niższymi partiami nawy i fasady. Na ponad trzysta lat sylwetkę miasta zdominowała niedokończona budowla z ogromnym żurawiem pochylonym nad wieżą południową. Z tego okresu pochodzi powiedzenie, że wcześniej przyjdzie koniec świata niż katedra będzie gotowa.
Ukończenie budowy.
Wraz z narodzinami romantyzmu i związanym z nim kultem gotyku wznowiono prace nad ukończeniem katedry. Szczęśliwym trafem odnaleziono również oryginalne plany fragmentów katedry, w tym rysunek elewacji zachodniej wraz z wieżami – tzw. plan F. W 1814 w Darmstadt Georg Moller znalazł część planów sporządzonych przez drugiego budowniczego katedry Arnolda. Na drugą ich część natrafił w 1816 w Paryżu Sulpiz Boisserée, który obok Josepha Görresa stał się głównym propagatorem idei ukończenia budowy katedry. Ponadto patronat nad pracami objął August Reichensperger, polityk tworzącej się wówczas partii Centrum, propagator odnowienia katolicyzmu w Niemczech i sztuki gotyckiej.
Kamień węgielny pod dalszą budowę położył w 1842 król pruski Fryderyk Wilhelm IV oraz ówczesny koadiutor, a późniejszy arcybiskup Johannes von Geissel. Położenie kamienia węgielnego poprzedziło powstanie kolońskiego towarzystwa budowy katedry, które zajęło się zbiórką pieniędzy. Prace nad katedrą wspomagało finansowo państwo pruskie. Dziełem tym kierowali znani architekci doby neogotyku, Ernst Friedrich Zwirner, Karl Eduard Richard Voigtel, Vincenz Statz i inni. Natomiast prace nad dekoracją rzeźbiarską powierzono licznemu warsztatowi, który reprezentował m.in. Peter Fuchs i wspomniany Ernst Zwirner. Katedrę ukończono po ponad 600 latach w roku 1880.
Czasy najnowsze.
Podczas II wojny światowej, gdy większość starego miasta Kolonii została niemalże zrównana z ziemią wskutek bombardowań lotnictwa alianckiego, katedra pomimo kilku trafień bomb ocalała od poważniejszych zniszczeń. W kilku miejscach zniszczony został dach i fragmenty sklepień, ponadto na elewacjach zanotowano liczne uszkodzenia wskutek odprysków po eksplozjach pocisków.
W ostatnich dekadach katedra ucierpiała najbardziej wskutek zanieczyszczenia powietrza. Kwaśne deszcze przeżerały kamień, a spaliny zafarbowały go na ciemno szaro. W latach 2004–2006 katedra znajdowała się na liście zagrożonych obiektów światowego dziedzictwa UNESCO. Prace restauratorskie trwają nieprzerwanie, by na bieżąco wymieniać uszkodzone fragmenty elewacji.
Dnia 15 listopada 1980 podczas swojej pielgrzymki do RFN papież, Jan Paweł II odwiedził katedrę, w której odprawił uroczystą mszę świętą. Na wspomnienie jego wizyty Elmar Hillebrand wykonał w 1985 pamiątkową płytę wmurowaną w jeden z północnych filarów nawy głównej. W sierpniu 2005 katedra była jednym z głównych punktów obchodów Światowych Dni Młodzieży, którym przewodniczył Benedykt XVI.
Ikonografia.
Katedra w Kolonii stała się treścią licznych dzieł malarstwa i grafiki. Spośród najbardziej znanych przykładów, serię przedstawień otwierają zachowane do dziś plany niektórych części świątyni z tzw. planem F na czele – ponad czterometrowym rysunkiem, projektem fasady zachodniej wykonanym na pergaminie uwzględniający najdrobniejsze detale architektoniczne. Pozostałe rysunki ilustrują fragmenty elewacji bocznych i rzuty. Charakterystyczny widok katedry od strony Renu z ukończonym prezbiterium i budowaną wieżą południową znany jest przede wszystkim z serii malowideł zdobiących relikwiarz św. Urszuli wykonanych przez Hansa Memlinga. W podobnym stanie budowy katedra prezentuje się w sławnym drzeworycie ukazującym panoramę Kolonii wykonanym w 1531 przez malarza i grafika Antona Woensama.
Architektura.
Architektura wzniesionej w całości z kamienia katedry jest jednym z największych osiągnięć budownictwa gotyckiego i jest dobrym świadectwem nie tylko znajomości, lecz także indywidualnej redakcji form klasycznego gotyku katedralnego, który narodził się we Francji. Układ przestrzenny prezbiterium wraz z ambitem i wieńcem kaplic, proporcje oraz diafaniczność (przezroczystość konstrukcji) zostały tu konsekwentnie zastosowane, przez co wschodnia część katedry jest osiągnięciem myśli teologiczno-artystycznej znanej od czasów rządów opata Sugera, który patronował rozbudowie opackiego kościoła Saint-Denis koło Paryża. Formy architektoniczne katedry kolońskiej nawiązują do głównych osiągnięć XII i XIII-wiecznego gotyku francuskiego m.in. Sainte-Chapelle oraz katedr w Reims i Amiens. Co więcej, budowniczym udało się w katedrze kolońskiej na swój sposób podsumować osiągnięcia architektury na terenie monarchii Kapetyngów. Od strony ideowej, według francuskich wzorców prezbiterium ma przypominać swoim bogactwem i wielością motywów architektonicznych dzieła złotnicze. Mieszczące się w starszym późnoromańskim relikwiarzu szczątki Trzech Króli umieszczono w swego rodzaju wielkim architektonicznym relikwiarzu. Dwuwieżowa fasada znana z XIV-wiecznych rysunków odbiega od klasycznych form, ku rozwiązaniom indywidualnym, powszechnym na terenie Rzeszy.
Układ przestrzenny.
Katedra w Kolonii w obecnym kształcie ma plan krzyża łacińskiego. Jest orientowaną pięcionawową bazyliką, z trójnawowym transeptem i prezbiterium z ambitem i wieńcem kaplic. Od zachodu dwie wieże na planie kwadratu.
Układ świątyni, gdzie obejście ma kontynuację w bocznych nawach transeptu, a następnie w korpusie nawowym nawiązuje do układu przestrzennego średniowiecznego kościoła pielgrzymkowego. Wszakże relikwie Trzech Króli miały być planowo usytuowane na skrzyżowaniu naw, po wzniesieniu prezbiterium usytuowano je we kaplicy Trzech Króli – usytuowanej w „kluczu” kościoła, na wschodzie, wprost za ołtarzem głównym. W skrajnych, zachodnich kaplicach bocznych ambitu znalazły się dwa inne ważne dzieła o charakterze kultowym – krucyfiks Gerona (po stronie północnej) oraz Madonna Mediolańska (po stronie południowej). W rezultacie wszystkie te ułożone hieratycznie dzieła tworzą trójkąt skierowany na wschód, stąd ambit z wieńcem kaplic był ostatnim odcinkiem pielgrzymkowego szlaku, którego punkt kulminacyjny został usytuowany ściśle we wschodniej części. Prezbiterium, które od reszty świątyni odgradzała przegroda chórowa było zastrzeżone dla duchowieństwa.
Plan katedry charakteryzuje się klarownością i niemal w pełni uporządkowanymi proporcjami. Zestawione ze sobą poszczególne przęsła tworzą harmonię opartą na kwadratach wielkości przęsła które tworzy skrzyżowanie naw. Czytelna jest tu także ideowa hierarchia, to na skrzyżowaniu naw miał być planowo usytuowany relikwiarz Trzech Króli. Każdemu kwadratowi wielkości powyższego przęsła odpowiadają po dwa prostokątne przęsła w nawie głównej środkowej części transeptu i prezbiterium oraz po cztery w pozostałych nawach. W konsekwencji szerokość par naw bocznych oraz nawy głównej jest taka sama. W przypadku nawy poprzecznej dokonano redukcji o jedną z naw z każdej strony, przy czym nie naruszyło to proporcji całej świątyni. Część wschodnia – zamknięcie prezbiterium z ambitem i wieńcem kaplic tworzy z resztą katedry jednolitą całość. Część zachodnia, z wieżami choć ma podobne proporcje do reszty, jest wyraźnie wydzielona.
Prezbiterium.
Najstarszą częścią katedry jest część wschodnia, którą tworzą czteroprzęsłowe prezbiterium, zamknięte poligonalnie (7/12 boków) z obejściem i wieńcem kaplic, z których siedem wschodnich mają wieloboczny, centralizujący plan, pozostałe mają plan prostokątny, przy czym skrajne kaplice ambitu – Św. Krzyża i NMP są większe od pozostałych. Transept liczy dziewięć przęseł z kwadratowym skrzyżowaniem naw pośrodku, zaś korpus nawowy ma sześć przęseł, przy czym nawa główna wraz z chórem muzycznym liczy osiem przęseł. Dwóm zachodnim przęsłom nawy głównej odpowiadają po cztery przęsła znajdujące się w przyziemiu wież.
Kaplice w ambicie, od strony północnej:
Wnętrze katedry jest w całości nakryte sklepieniem krzyżowo-żebrowym wspartym na bogato profilowanych służkach przylegających do murów lateralnych. W przypadku arkad międzynawowych w dolnych partiach służki przylegają do filarów wiązkowych. Służki u nasady sklepień są ozdobione kapitelami o różnorodnych formach dekoracji. Konsekwentnie powtórzono dwie wysokości wnętrza – jednolita wysokość ma nawa główna, prezbiterium i najwyższa nawa transeptu oraz pary naw bocznych korpusu nawowego, obejście z kaplicami i nawy boczne transeptu.
Ściany prezbiterium i nawy głównej zostały podzielone na trzy strefy, najniższą, którą tworzą arkady międzynawowe, środkową z ciągiem ażurowych czterodzielnych triforiów oraz wyższą z wielkimi czterodzielnymi oknami o bogatej dekoracji maswerkowej. Wysokość najniższej i najwyższej strefy jest taka sama, co jest zgodne z proporcjami najważniejszych katedr francuskich (katedry w Chartres, Reims, Beauvais). Ostatni z tych przykładów ma charakterystyczną formę triforiów, do których podobne są triforia kolońskiej katedry. Układ służek i kapiteli które zdobią nasadę kapiteli cechuje lekkość, co jest przykładem indywidualnej redakcji form przejętych z Île-de-France.
Elewacje zewnętrzne.
Formy francuskiego gotyku klasycznego zastosowano na zewnątrz katedry, przede wszystkim w konstrukcji. Ściany nawy głównej, środkowej nawy transeptu oraz prezbiterium niemal w całości są przeprute oknami. Każde przęsło oddzielone jest skomplikowanym, lecz uporządkowanym systemem łuków oporowych o wysublimowanej artykulacji i licznych elementów wertykalizujących świątynię, głównie fiale o wyszukanej formie. Okna obramione są wimpergami ze ślepymi maswerkami z motywami liściastych masek. Koronę murów wieńczą maswerkowe balustrady z fialami.
Elewacja zachodnia.
Część zachodnia katedry, wraz z dwoma wieżami jest w większości efektem XIX-wiecznych prac budowlanych, przy czym jej forma jest całkowicie podporządkowana XIV-wiecznym projektom, przede wszystkim planowi F. Wysokie, 157-metrowe wieże czynią katedrę symbolem i dumą miasta, od 1880 do 1981 (wzniesienie wieży telewizyjnej zw. Coloniusem) były najwyższymi w mieście. Po wieży katedry w Ulm i kopule kościoła w bazyliki Matki Bożej Królowej Pokoju w Jamusukro, Wybrzeże Kości Słoniowej są najwyższymi na świecie wieżami budowli o charakterze sakralnym.
Najstarszą częścią fasady jest dolna partia wieży południowej (dwie kondygnacje) wraz z portalem zwanym Bramą św. Piotra prowadzącym pośrednio do nawy południowej. Dwie dolne kondygnacje są podzielone na pięć osi, po dwie w wieżach oraz osi środkowej mieszczącej na dole główne wejście z XIX-wiecznym portalem i wielkim oknem z bogatą dekoracją maswerkową. Oś środkową fasady wieńczy trójkątny szczyt z laskowaniami.
Wieże.
Wieże mają w przyziemiu plan kwadratowy ich długość i szerokość w przybliżeniu odpowiadają dwóm przęsłom naw bocznych. Dwie górne kondygnacje przechodzą w plan ośmioboku. W narożach, ponad druga kondygnacją wznoszą się strzeliste wieżyczki sięgające koronę murów czwartej kondygnacji wież. Obie wieże wieńczą ażurowe, strzeliste, ostrosłupowe hełmy z bogatą dekoracją maswerkową podzieloną na dziewięć stref. Hełmy wieńczą krzyże o podwójnych ramionach – symbole godności arcybiskupiej.
Dzwony.
W trzeciej kondygnacji wieży południowej oraz w wieżyczce na sygnaturkę wisi zespół jedenastu dzwonów, który w opinii kampanologii należy do największego w Niemczech. Pięć z nich pochodzi z czasów budowy gotyckiej katedry, przede wszystkim Dzwon Trzech Króli (przelany w 1880), Pretiosa i Speciosa. Najstarsze dzwony to niewielkie dzwony wtórnie zawieszone na sygnaturce – Angelus i Wandlungsglocke które datowane są na początek XIV wieku. Dzwon Angelusglocke wybijał na Anioł Pański natomiast Wandlungsglocke bił podczas eucharystycznego aktu przeistoczenia Chleba i Wina.
Największy dzwonem jest Dzwon Świętego Piotra, potocznie nazywany Grubym Piotrkiem (niem. "Dicke Pitter"), który "de facto" jest obecnie największym bijącym dzwonem na świecie. Dzwoni w święto Trzech Króli, Święto Apostołów Piotra i Pawła, święta maryjne i w najważniejsze uroczystości kościelne. Do 1918 istniał tzw. Dzwon Cesarski (niem. "Kaiserglocke") odlany przez ludwisarza Andreasa Hamma na pamiątkę zwycięskiej wojny francusko-pruskiej w 1871. Miał dźwięk cis0, ważył 27000 kg, w tym serce ok. 1000 kg. Pod koniec I wojny światowej dzwon został zarekwirowany przez wojsko i przetopiony na artylerię. Do dziś zachowało się jego serce, które usytuowano na zewnątrz katedry przy narożu nawy południowej i zachodniej nawy transeptu.
Wnętrze i wystrój katedry.
Wnętrze katedry kolońskiej zachowało liczne dzieła sztuki, przede wszystkim średniowiecznej. Lwia część dzieł nowożytnych została usunięta w ramach całkowitej regotycyzacji katedry, niektóre m.in. ołtarze św. Klary i Świętych Patronów Kolonii są dziełami umieszczonymi w katedrze wtórnie, pochodzą głównie z nieistniejących już świątyń w Kolonii. Także XIX-wieczna faza budowlana zostawiła wewnątrz liczne dzieła plastyczne (gł. rzeźby i witraże) których charakter i forma są w większości dopasowane do gotyckiej architektury i dawnego wystroju.
Prezbiterium.
Prezbiterium wraz z ambitem i wieńcem kaplic stanowi rdzeń katedry, od strony architektonicznej, ideowej, a także pod kątem wystroju wnętrza. W części chórowej zachowało się niemalże kompletne wyposażenie, przy czym główne dzieło – relikwiarz Trzech Króli został wtórnie umieszczony za mensą ołtarza głównego.
Podłogę prezbiterium stanowi mozaika podłogowa projektu Augusta Essenweina, ułożona w latach 1885–1892, z której pierwsze pole przedstawia arcybiskupa Hildebolda.
Ołtarz główny.
We wschodniej części prezbiterium znajduje się ołtarz główny, który w obecnej formie tworzy datowana na rok 1322 rokiem kamienna mensa ozdobiona wykonaną z marmurów bogatą dekoracją figuralną. Za nią na wysokim postumencie, w nowoczesnej, specjalnie wykonanej z szyb pancernych gablocie mieści się najważniejsze i najbardziej znaczące dzieło sztuki, ideowa podstawa całej katedry, arcybiskupstwa kolońskiego, a także całej dawnej Rzeszy – Relikwiarz Trzech Króli.
Gotycki stół ołtarzowy.
Poświęcony dnia 27 września 1322 i dedykowany świętemu Piotrowi ołtarz główny zachował gotycką mensę – swego rodzaju stół ołtarzowy, którego płyta wierzchnia wykonana jest z czarnego marmuru. Podstawę jej tworzą cztery ściany pokryte rzeźbioną z białego marmuru dekoracją figuralno-architektoniczną. Tworzą ją ostrołukowe arkady zwieńczone stylizowanymi wimpergami o bogatej dekoracji. Część oryginalnych rzeźb nie zachowała się do dziś, kilka z nich znajduje się w kolońskim Muzeum Alexandra Schnütgena. Na osi środkowej wyeksponowano reliefowe przedstawienie Koronacji Marii przez Zbawiciela. Po bokach znajdują się pełnoplastyczne figurki Dwunastu Apostołów. Najbliżej głównej sceny znajdują się przedstawienia świętych Piotra i Pawła. W podobny sposób zakomponowano pozostałe boki stołu. Na osiach krótszych boków zostały przedstawione sceny "Ofiarowania Chrystusa w świątyni" i "Zwiastowanie NMP" zaś od strony wschodniej scena "Pokłonu Trzech Króli".
Relikwiarz Trzech Króli.
Najcenniejszym obiektem katedry jest znajdujący się w przestrzeni ołtarza głównego relikwiarz Trzech Króli – dzieło średniowiecznej sztuki złotniczej w Europie. Wykonany został pomiędzy 1181 a ok. 1230. Relikwiarz jest w typie domkowym, składa się z trzech sarkofagów które tworzą swego rodzaju trójnawową bazylikę: dwa sarkofagi stojące obok siebie tworzą podstawę dla trzeciego sarkofagu. Wykonany jest z drewna, całkowicie pokrytego złotą i srebrną okładziną i wyszukanymi dekoracjami z metali szlachetnych oraz ponad tysiąca kamieni szlachetnych, gemm i kamei. Na ścianach relikwiarza przedstawiono biblijną historię świata oraz postaci proroków i apostołów. Wewnątrz mieszczą się relikwie Trzech Króli, a ponadto świętych Nabora i Feliksa i Grzegorza ze Spoleto. Cenny przykład sztuki ok. 1200 – nurtu klasycznego w sztuce wczesnogotyckiej. Autorem tego dzieła jest Mikołaj z Verdun i jego warsztat.
W 1322 roku umieszczony był w kaplicy Trzech Króli, z okazji poświęcenia prezbiterium, gdzie został najpewniej udostępniony ogółowi wiernych.
Stalle.
Po obu stronach, wzdłuż prezbiterium znajdują się po trzy ciągi, dwurzędowych, gotyckich stalli liczących razem 104 siedziska, cenne dzieło wczesnogotyckiej snycerki. Według badań dendrochronologicznych obejmujących podstawy stalli czas powstania tego monumentalnego dzieła datuje się na lata pomiędzy 1308 a 1311 rokiem. Funkcja tego dzieła nie ograniczała do użytku przez reprezentantów kolońskiego duchowieństwa i kapituły katedralnej. Dwa wydzielone siedziska były zastrzeżone dla papieża i cesarza. Wykonane "in situ" dzieło poświadcza znajomość lotaryńskiej i paryskiej plastyki doby gotyku. Bogata pełnoplastyczna dekoracja ornamentalna i figuralna obejmuje przede wszystkim przegrody pomiędzy siedziskami i poszczególnymi ciągami stalli. Ponadto na ściankach znajdują się liczne konsole i płaskorzeźby tworzące sceny ze Starego Testamentu (m.in. Daniel w lwiej jamie, Samson zwyciężający lwa) ponadto wątki moralizujące (cnoty i przywary) ukryte w przedstawieniach zoomorficznych i rodzajowych. Wątki muzyczne ilustrują liczne muzykujące anioły. Ponadto figurki tancerek, które w średniowieczu były przedmiotem licznych interpretacji m.in. jako źródło niebezpieczeństw grożących ludzkiej duszy. Na stalli cesarskiej wyobrażenie Konstantyna Wielkiego, na papieskiej Sylwestra I.
Malowidła przegrody chórowej.
Stalle przylegają do przegrody chórowej która od strony prezbiterium ozdobiona jest wielkim cyklem malowideł zawierające wielki cykl poświęcony Marii, patronom Kolonii, oraz wątków papieskich i cesarskich, dwóch największych potęg chrześcijańskiej Europy. Poszczególne sceny są wpisane w malowaną dekorację architektoniczną, dzielącą całość na trzy strefy. W dolnej strefie w arkadowych obramieniach znajdują się całopostaciowe przedstawienia tworzące poczet cesarzy rzymskich (po stronie północnej) oraz poczet biskupów i arcybiskupów Kolonii, który kończy przedstawienie Walrama z Jülich (1332–1349). W środkowej strefie znajduje się główne cykle, po północnej stronie "Życie Świętego Piotra", "Legenda świętego Sylwestra", od strony południowej wątki z życia Marii i Trzech Króli oraz świętych Feliksa i Nabora oraz Gregorza ze Spoleto. Najwyższa strefę tworzą raportowo zakomponowane motywy architektoniczne – ostrołukowej arkady, wimpergi, fiale i wieżyczki. Gama kolorystyczna malowideł oscyluje wokół brązów, błękitów, złocieni i czerwieni. Od strony stylistycznej i warsztatowej, malowidła mają charakter heterogeniczny, oprócz wpływów miejscowej sztuki, gdzie rozwinęła się tzw. szkoła kolońska, poświadczają znajomość malarstwa książkowego Francji i Anglii, ponadto dostrzegalne są wpływy malarstwa włoskiego i zwiastunów czeskiej sztuki dworskiej doby Luksemburgów.
Zespół gotyckich figur.
Od strony prezbiterium do filarów międzynawowych przylegają ponad naturalnej wielkości, kamienne figury Dwunastu Apostołów. Umiejscowienie apostołów przy filarach determinuje filary jako symbol podstawy Kościoła katolickiego i posługi apostolskiej chrześcijańskiego duchowieństwa. W dobie gotyku, ten cykl został po raz pierwszy zastosowany w 1248 w paryskiej Sainte-Chapelle, kolońska realizacja datowana jest na wczesne lata drugiej połowy XIII stulecia. Figury te charakteryzuje kontrast pomiędzy naturalizmem a gotycka stylizacją. O ile twarze, proporcje i kontrapostowe upozowanie mieszczą się w kategoriach realizmu, tak fryzury i dekoracja bogatych kostiumów są stylizowane. Każdy z apostołów odziany jest w pełne splendoru reprezentacyjne stroje, mocno sfałdowane szaty. W rękach trzyma księgę i charakterystyczny dla każdego z nich atrybut. Podstawę figur stanowią konsole o bogatej dekoracji roślinnej, zaś zwieńczenie baldachimy w formie wielobocznych wieżyczek na których został przedstawiony koncert anielski. Wyrzeźbione instrumentarium tworzą m.in. dzwonki, skrzypce, dudy, lutnia, trąby, tamburyn, ponadto jeden anioł śpiewa. Przy dwóch wschodnich filarach znajdują się tworzące wspólną całość cyklu figury Jezusa i Marii.
Wystrój kaplic.
Do obejścia katedry przylegają kaplice o poligonalnym lub czworobocznym planie, każda z nich pełni rolę kultową, w kaplicach znajdują się miejsca spoczynku arcybiskupów kolońskich. Podobnie jak prezbiterium zachowały bogaty wystrój wnętrz w tym liczne dzieła sztuki średniowiecznej.
Malowidła ścienne.
Ściany kaplic niegdyś w całości były polichromowane, wraz z witrażami tworzyły integralną całość. Do dziś się zachowały datowane na XIV i XV wiek fragmenty, w tym największy zespół malowideł w kaplicy św. Agnieszki przedstawiający wątki z "Legendy Krzyża Świętego" oraz życia świętej Irmgardy z Zutphen, księżniczki Geldern, fundatorki licznych szpitali i domów dla ubogich. W kaplicy św. Jana zachowała się Grupa Ukrzyżowania ze świętymi Janem Chrzcicielem i Wawrzyńcem. W kaplicy św. Szczepana malowidła ze scenami z życia świętego Gerona oraz "Ukamienowanie św. Szczepana".
Krucyfiks Gerona.
Po stronie północnej katedry, przy wejściu do ambitu obiegającego apsydę, w kaplicy św. Krzyża, obok wejścia do zakrystii, znajduje się pochodzący z X wieku krucyfiks Gerona, jedno z kluczowych dzieł rzeźby wczesnoromańskiej zaliczany jest w poczet sztuki ottońskiej. Jest najstarszym zachowanym monumentalnym krucyfiksem zachodniorzymskim. Ten monumentalny krucyfiks ma wysokość 2,88 m (naturalnej wielkości figura Chrystusa 1,76 m.), wykonany jest z drewna dębowego. Swoją nazwę zawdzięcza fundatorowi arcybiskupowi Geronowi (lata pontyfikatu 969–976). W 1683 roku Heinrich von Mering ufundował do niego ołtarz.
Ołtarz Trzech Króli.
Po stronie południowej, w kaplicy Maryjnej (niem. "Marienkapelle") znajduje się dzieło XV-wiecznej sztuki kolońskiej – "Ołtarz Trzech Króli" (znany także jako "Ołtarz Świętych Patronów Kolonii" niem. "Altar der Kölner Stadtpatrone" lub niem. "Kölner Dombild"). Zgodnie z nazwą ołtarz ten dedykowany jest głównym patronom miasta, które w czasie powstania dzieła było Wolnym Miastem Rzeszy i głównym ośrodkiem Hanzy. Zleceniodawcą dzieła była kolońska Rada Miejska. Do XIX wieku ołtarz mieścił się w kaplicy ratusza kolońskiego. Jest to tryptyk, który jest "chef d’oeuvre" malarza późnego gotyku, Stephana Lochnera, jednego z głównych przedstawicieli tzw. szkoły kolońskiej. Główną część ołtarza przedstawia scenę Pokłonu Trzech Króli z usytuowaną centralnie Madonną z Dzieciątkiem, skrzydła boczne tryptyku przedstawiają m.in. św. Urszulę w otoczeniu dziewic oraz św. Gereona. Na rewersach "Zwiastowanie Pannie Maryi".
Madonna Mediolańska.
Obok ołtarza Trzech Króli stoi Madonna Mediolańska, wczesnogotycka, monumentalna rzeźba z przełomu XIII i XIV w. wykonana na miejscu dawnej figury którą z Mediolanu, wraz z relikwiami Trzech Króli sprowadził do katedry Fryderyk Barbarossa. W 1248 uległa zniszczeniu podczas pożaru. Rzeźba ta miała charakter kultowy, mieściła się w pod gotyckim baldachimem wspartym na czterech kolumnach (do dziś zachował się fragment zwieńczenia jednej z czterech arkad). Należy do jednych z pierwszych gotyckich przedstawień Madonny z Dzieciątkiem.
Plan F.
W kaplicy św. Jana na ścianie wisi tzw. "Plan F" – wysoki na 4,05 cm. szkic przedstawiający fasadę zachodnią katedry kolońskiej. Jest to największy z zachowanych do dziś siedmiu szkiców ukazujących projekty katedry, pozostałe (znajdujące się w katedralnym archiwum) przedstawiają m.in. plan przestrzenny wieży południowej oraz detale architektoniczne. "Plan F" składa się z 20 kartonów, datowany jest na schyłek XIII stulecia. Odnaleziony został w dwóch częściach w 1814 w Darmstadt (projekt północnej wieży) oraz w 1816 w Paryżu (pozostała część), a następnie złożony w całość. Odnalezienie tegoż cennego rysunku dało asumpt do ukończenia w XIX w. zachodniej elewacji świątyni.
Pozostałe ołtarze i obrazy.
W kaplicy św. Maternusa usytuowany jest wykonany przez nieznanego artystę późnogotycki tryptyk z ok. 1500 roku z rzeźbioną Grupą Ukrzyżowania (Chrystus, Maria i Jan Ewangelista) w korpusie i malowanymi wizerunkami świętych Jana Chrzciciela i Wawrzyńca oraz Jakuba Starszego i Szczepana. Na rewersach namalowane techniką en grisaille postaci świętych Wita i Walentego. W kaplicy św. Michała znajduje się Ołtarz Ukrzyżowania z tryptykiem z malowidłami pędzla Bartholomäusa Bruyna Starszego jednego z przedstawicieli późnej generacji tzw. szkoły kolońskiej. Centralną część otwartego tryptyku zajmuje Grupa Ukrzyżowania, gdzie Chrystusowi asystują Maria, Jan Ewangelista oraz Maria Magdalena. Na bocznych skrzydłach święci Piotr i Andrzej poniżej klęczący fundatorzy retebulum. Na rewersach skrzydeł Zwiastowanie oraz święci Roch i Mikołaj. Tryptyk datowany jest na rok 1548, pierwotnie należał do wystroju kościoła NMP ("St. Maria ad Gradus") sąsiadującego niegdyś z katedrą, zburzonego w XIX w.
W kaplicy św. Engelberta i w południowym ramieniu transeptu znajdują się wykonane w Antwerpii dwa drewniane poliptyki z ok. 1520 roku. Pierwszy z nich dedykowany jest świętemu Jerzemu, którego żywot został zilustrowany na rzeźbionych kwaterach części środkowej i malowanych kwaterach skrzydeł bocznych. Drugi poświęcony jest świętemu Agilolfowi, biskupowi kolońskiemu z VIII w. Pierwotnie retabulum ołtarza głównego kolońskiego kościoła NMP, po wyburzeniu przeniesiony w 1817 r. do katedry. Jest to pentaptyk złożony z korpusu z predellą i dwóch par ruchomych skrzydeł. W zamykanej predelli znajduje się repozytorium na relikwie św. Agilolfa. Podobnie jak wiele innych retabulów antwerpskich, kwatery korpusu mają rzeźbione przedstawienia, zaś predella i kwatery skrzydeł są malowane. W dolnej strefie korpusu Zwiastowanie, powyżej Kalwaria podzielona na trzy epizody: Podniesienie krzyża, Ukrzyżowanie i Zdjęcie z krzyża. Malowane kwatery zawierały m.in. Żywot świętych biskupów kolońskich, Anna I i Agilolfa. W obecnym stanie ołtarz jest zdekompletowany, znaczna część malowideł przekazana została muzeom i prywatnym kolekcjom.
Spośród wielu obrazów zdobiących kaplice katedry wyróżnia się pochodzący z opactwa w Charleville (Francja) obraz "Pokłon Trzech Króli" umieszczony w 1959 r. w kaplicy św. Maternusa. Fundatorami obrazu byli Philipp de Nevers, jego małżonka Maria de Roye oraz ich córka Françoise, którzy zostali namalowani na tym przedstawieniu, którego głównym wątkiem są Trzej Mędrcy ze Wschodu składający hołd Świętej Rodzinie. Scenerię tworzy rozległy pejzaż z architekturą charakteryzujący się głęboką przestrzenią. Całość charakteryzuje się realizmem typowym dla późnego średniowiecza, jak i włoskiego renesansu. Autorem obrazu, jest nieznany artysta zaznajomiony ze wczesną twórczością flamandzkiego malarza Jana Gossaerta.
Wystrój transeptu i korpusu nawowego.
Ołtarz Klarysek.
Przy narożniku północnej nawy i ramienia transeptu usytuowane jest gotyckie retabulum ołtarza formie poliptyku, wykonane w dwóch etapach, w 1350/60, a następnie ok. 1400 dla kolońskiego kościoła Klarysek, który wraz z klasztorem został zburzony w XIX wieku – przeniesiony do katedry w 1811. Jest najstarszym zachowanym ołtarzem sakramentalnym z wbudowanym na stałe tabernakulum. Najcenniejsze elementy wystroju usytuowano wtórnie w różnych kościołach miasta, natomiast poliptyk przeniesiono do katedry, który usytuowano za stołem ołtarza głównego. Konserwacja dzieła w 1907–1919, podczas której został domalowany wielki obraz na odwrociu szafy retabulum, odsłoniła co prawda część malowideł z XIV wieku, jednak kosztem malowideł z XV stulecia, przede wszystkim na zewnętrznych skrzydłach. Po ostatniej wojnie retabulum umieszczono w pobliżu północnego ramienia transeptu katedry.
Retabulum Ołtarza Klarysek składa się ze środkowego korpusu mieszczącego pośrodku tabernakulum oraz dwóch par skrzydeł ruchomych z podzielonymi na dwie strefy ostrołukowymi arkadami mieszczącymi malowane kwatery i rzeźby. Zamknięty ołtarz przedstawia w podzielonych na dwie strefy malowanych arkadach postaci świętych reprezentujących męczenników, dziewice oraz zakonników i zakonnice (m.in. święci Franciszek Ludwik, Antoni i Klara). Pierwsze otwarcie zawiera namalowany ok. 1400 cykl malowanych scen z życia Chrystusa i Marii, natomiast drugie zawiera w arkadowych niszach w górnej strefie pełnoplastyczne figury Dwunastu Apostołów w dolnej popiersia relikwiarzowe. Tabernakulum zdobią drzwi z przedstawieniem świętego Marcina w rzadkim typie ikonograficznym ukazującego świętego w pełni splendoru stroju biskupiego dokonujący akt przeistoczenia. Powyżej w arkadowej aediculi figura Madonny z Dzieciątkiem.
Figura Pięknej Madonny.
Przy jednym z filarów południowego ramienia transeptu stoi monumentalna piaskowcowa figura Marii z Dzieciątkiem w typie Pięknej Madonny, gotycka z ok. 1420 roku. Od strony stylistycznej reprezentuje gotyk międzynarodowy, co poświadcza wysublimowane upozowanie, delikatne gesty Marii i Jezusa, płynny układ draperii o miękkim modelunku światłocieniowym. Fragmentarycznie zachowała się pierwotna polichromia. Podstawę figury tworzy konsola z popiersiem anioła.
Obraz Matki Boskiej Łaskawej.
Sporządzony w 1667 roku dla kaplicy mariackiej obraz Matki Boskiej Łaskawej (Matka Boska z klejnotami), wystawiony na ścianie przedniej mauzoleum Trzech Króli, na prawo od wejścia do skarbca.
Inne dzieła.
Przy filarze południowo-wschodniego naroża skrzyżowania naw drewniana renesansowa ambona, najstarsze zachowane dzieło tego typu w Kolonii. Charakteryzuje się architektoniczną formą przypominającą nakryty baldachimem balkon o powściągliwej dekoracji architektoniczno-rzeźbiarskiej. Wyróżniają się płaskorzeźbione przedstawienia świętych Piotra i Pawła.
Nagrobki i epitafia.
Kolońska katedra od swoich początków dziejów jest miejscem pochówku biskupów i arcybiskupów nadreńskiego miasta. W kaplicach ambitu znajdują się najstarsze tego typu dzieła, w większości są to nagrobki tumbowe z płaskorzeźbionymi wizerunkami hierarchów na płycie wierzchniej. Do najstarszych należą gotyckie tumbowe nagrobki arcybiskupów; św. Irmgarda (†1280) z bogatą dekoracją ścian tumby ostrołukowymi arkadami z wimpergami; fundatora katedry Konrada von Hochstaden (†1261) z brązową płytą wierzchnią z pełnym realizmu wizerunkiem hierarchy (w kaplicy św. Jana Chrzciciela; z 1265 roku); Rainalda z Dassel (†ok. 1290); Walrama z Jülich (w kaplicy św. Michała) i Wilhelma z Gennep, oba sprzed 1362 r.; Engelberta z Mark z 1364–68 r; Gerona (z 1270 roku, w kaplicy św. Stefana). Jedyną osobą świecką która spoczywa w gotyckim nagrobku tumbowym wewnątrz katedry kolońskiej jest Gotfryd IV z Arnsbergu (1318–1368). Nietypową formę mają nagrobki Filipa z Heinsbergu, z roku ok. 1300 z dekoracją zwieńczenia tumby z motywami architektury zamkowej (w kaplicy św. Maternusa), czy Dytryka z Moers (†1463) z grupą pełnoplastycznych rzeźb ukazujących arcybiskupa adorującego patronów katedry (naprzeciwko kaplicy Trzech Króli; wykonanie przypisywane Kondradowi Kuyn). W okresie nowożytnym upowszechnił się w katedrze zwyczaj upamiętniania hierarchy wznosząc monumentalne pomniki nagrobne wmurowane w ściany. Wyróżniają się m.in. pomniki nagrobne Arnoldusa Haldreniusa (†1534) z reliefem przedstawiającym Modlitwę w Ogrójcu; Adolfa von Schauenburg (†1561), autorstwa Corneliusa Florisa (w kaplicy św. Engelberta), renesansowy, z wizerunkiem hierarchy w pozie tzw. sansovinowskiej, z rzeźbionymi personifikacjami i reliefowym przedstawieniem Zmartwychwstania Pańskiego; Adama Daemena (†1717) późnobarokowy. Od XIX wieku miejscem pochówku arcybiskupów i biskupów kolońskich jest krypta, gdzie również znajdują się ścienne pomniki nagrobne w formie kamiennych płyt z płaskimi reliefami.
W kaplicy Jana Chrzciciela, po prawej stronie, znajduje się grobowiec królowej Polski, Rychezy Lotaryńskiej.
W kaplicy św. Agnieszki znajduje się grobowiec św. Irmengardy z Süchteln, wykonany około roku 1270.
Obok kaplicy Maryjnej znajduje się też grobowiec arcybiskupa Fryderyka z Saarwerden (†1414).
Ilość lat panowania obecnego arcybiskupa jest zaznacza za pomocą pozłacanych drążków wiszących ponad wejściem do skarbca świątyni, na lewo od obrazu Matki Boskiej Łaskawej.
Witraże.
Większość okien katedry zdobią liczne witraże, w większości zabytkowe. Na osi w kaplicy wschodniej ambitu znajduje się najstarszy witraż z 1260 r. znany jako Stare Okno Biblijne. Gotyckie witraże zdobią część okien prezbiterium i kaplic ambitu (z uzupełnieniami z XIX w.). XV-wieczne witraże zdobią okna nawy północnej. W pozostałych częściach witraże z XIX i XX w. Wielkie okno południowego ramienia transeptu zdobi witraż Gerharda Richtera z 2007 r.
Witraże z XIII–XV w..
Najstarsze trzynastowieczne witraże znajdują się w oknach znanych jako Stare i Nowe Okno Biblijne. Okna podzielone są na dwie części, umieszczone są w nich kwatery witrażowe z wybranymi epizodami Starego i Nowego Testamentu, gdzie równolegle narracja biegnie ku górze. W centralnej kaplicy ambitu na osi znajduje się tzw. „Stare Okno Biblijne” (niem. "Alte Bibelfenster") które ma najstarsze w katedrze witraże (1260 r.). Cykl scen tegoż okna otwiera "Stworzenie Adama i Ewy" które zestawione jest z "Narodzeniem Marii". Następne sceny to "Zakochanie Izaaka w Rebece" ze "Zwiastowaniem", "Objawienie Boga Mojżeszowi" z "Bożym Narodzeniem", "Wizyta Makedy u Salomona" z "Pokłonem Trzech Króli", "Noe na arce" z "Chrztem Chrystusa", "Uczta Abrahama i Sary" z "Ostatnią Wieczerzą", "Ofiara Abrahama z Ukrzyżowaniem", "Wyplucie Jonasza przez wieloryba" ze "Zmartwychwstaniem", "Wniebowzięcie Eliasza" z "Wniebowstąpieniem Pańskim". Pochodzące z dawnego kościoła Dominikanów pw. św. Krzyża (zniszczonego w 1804 r.) Nowe Okno Biblijne ("Neue Bibelfenster") utrzymane jest w podobnej konwencji, przy czym zestawiono kilka innych scen: "Uzdrowienie Naamana" z "Chrztem Pańskim", "Spotkanie Abrahama z Melchizedekiem" z "Ostatnią Wieczerzą", "Przywiązanie Achiora do drzewa" z "Biczowaniem", "Przybicie miedzianego węża na krzyżu" z "Ukrzyżowaniem", "Przyjęcie przez Mojżesza tablic przykazań" z "Zesłaniem Ducha Świętego".
W kaplicach ambitu znajduje się kilka zespołów witraży z XIV w. Zachował się zespół datowanych na ok. 1330 r. witraży z motywami architektonicznymi z wpisanymi w nie parzystymi wizerunkami świętych m.in. Okna Świętych Piotra i Maternusa, Feliksa i Nabora, Sylwestra i Jerzego, Seweryna i Anno, Gero i Maurycego. Podobną formę mają witraże ukazujące świętych adorujący Najświętszy Sakrament (św. Kunibert, Agnieszka) oraz witraże ze scenami Jakuba przesłuchiwanego przez Heroda, Pokłonu Trzech Króli, Koronacji Marii. Niektóre z nich są także ozdobione u dołu herbami fundatorów. W oknach prezbiterium zachowało się kilka witraży z 1300 r. z wizerunkami królów starotestamentowych.
Późnogotycki charakter mają witraże w oknach nawy północnej i północnego ramienia transeptu, ufundowane m.in. przez Philippa von Daun, kanonika katedralnego; hrabiego Filipa von Virneburg; Radę Miejską. Oprócz z witrażami przedstawiającymi cykle (pasyjny z 1508 r. oraz chrystologiczny datowany na 1525 i 1560 r., pochodzący z nieistniejących kościołów kolońskich) zachowały się witraże z pojedynczymi scenami, w tym przedstawiające:
Witraże z XIX w..
Najwięcej zachowało się witraży wykonanych w XIX wieku. W nawie południowej znajduje się zespół witraży ufundowanych przez króla Bawarii Ludwika I. Są to datowane na rok 1846 witraże z "Pokłonem Trzech Króli", "Opłakiwaniem Chrystusa", "Zesłaniem Ducha Świętego", oraz witraże z "Ukamienowaniem św. Szczepana" i Janem Chrzcicielem. Uzupełnieniem zespołu XIV wiecznych witraży w kaplicach ambitu są dzieła Ernsta Friedricha Zwirnera, kierownika ukończenia budowy katedry (św. Katarzyna i św. Heribert, św. Barbara i św. Ewergislis, św. Urszula i św. Klemens). W południowym ramieniu transeptu znajdują się usytuowane naprzeciwko okna z Żywotem św. Piotra i św. Pawła (zniszczony podczas wojny i zrekonstruowany), dzieła fundowane przez Społeczność Kolei Nadreńskich z 1870 r.
Wielkie okno północnego ramienia transeptu zdobi witraż z przedstawieniami proroków starotestamentowych, wykonany na pamiątkę wyboru Johannesa von Geissela na arcybiskupa Kolonii w 1850 r., dzieło Friedricha Baudri z 1856 r. zrekonstruowany ze częściowych zniszczeń wojennych w 1965 i 1990 r. Wielkie okno zachodniej fasady zdobią witraże z 1877 wykonane przez Carla Juliusa Milde z Lubeki. W dolnej części znajdują się wybrane z Biblii przedstawienia dobrych (m.in. Miłosierny Samarytanin) i złych uczynków (m.in. Zabójstwo Abla), zestawionych oddzielnie po lewicy i prawicy. Kwintesencją treści i kompozycji cyklu witrażowego jest znajdujący się w górnej części "Sąd Ostateczny".
Witraże współczesne.
Zespół XX wiecznych witraży tworzy m.in. Witraż Dzieci Kolonii w północnym ramieniu transeptu, powstały dzięki składkom dzieci przeznaczonym na konserwację katedry ze zniszczeń wojennych ukazujący wybrane sceny biblijne z udziałem dzieci; witraż dedykowany papieżowi Piusowi XII, dzieło Wilhelma Geyera z 1956 r. Oba zespoły witraży charakteryzują się historyzującymi formami. Zgoła odmienny charakter ma wielkie okno południowego ramienia transeptu z 11,263 kwadratami, każdy o wymiarze 9.6 × 9.6 cm. Kwadraty zestawione są na bazie projektu wykonanego za pomocą specjalnego programu komputerowego, który losowo zestawił 72 kolory. Projektantem wykonanego w 2007 dzieła jest malarz Gerhard Richter.

</doc>
<doc id="621506" url="https://pl.wikipedia.org/wiki?curid=621506" title="Schaafheim">
Schaafheim

Schaafheim – miejscowość i gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621507" url="https://pl.wikipedia.org/wiki?curid=621507" title="NGC 7517">
NGC 7517

NGC 7517 (również PGC 70715) – galaktyka eliptyczna (E), znajdująca się w gwiazdozbiorze Ryb. Odkrył ją Albert Marth 5 października 1863 roku.

</doc>
<doc id="621508" url="https://pl.wikipedia.org/wiki?curid=621508" title="Katedra kolońska">
Katedra kolońska



</doc>
<doc id="621509" url="https://pl.wikipedia.org/wiki?curid=621509" title="Seeheim-Jugenheim">
Seeheim-Jugenheim

Seeheim-Jugenheim – gmina w Niemczech, w kraju związkowym Hesja, w rejencji Darmstadt, w powiecie Darmstadt-Dieburg.
Współpraca.
Miejscowości partnerskie:

</doc>
<doc id="621510" url="https://pl.wikipedia.org/wiki?curid=621510" title="Język kirundi">
Język kirundi



</doc>
<doc id="621511" url="https://pl.wikipedia.org/wiki?curid=621511" title="NGC 7518">
NGC 7518

NGC 7518 (również PGC 70712 lub UGC 12422) – galaktyka spiralna (Sa), znajdująca się w gwiazdozbiorze Ryb. Odkrył ją Albert Marth 29 sierpnia 1863 roku.

</doc>
<doc id="621512" url="https://pl.wikipedia.org/wiki?curid=621512" title="Gernsheim">
Gernsheim

Gernsheim – miasto w Niemczech, w kraju związkowym Hesja, w rejencji Darmstadt, w powiecie Groß-Gerau, nad Renem.
Przydomek "Schöfferstadt" odnosi się do Petera Schöffera – wydawcy i drukarza, współpracownika Johannesa Gutenberga.

</doc>
<doc id="621513" url="https://pl.wikipedia.org/wiki?curid=621513" title="NGC 7519">
NGC 7519

NGC 7519 (również PGC 70713 lub UGC 12424) – galaktyka spiralna (Sb), znajdująca się w gwiazdozbiorze Pegaza. Odkrył ją Albert Marth 5 października 1864 roku.

</doc>
<doc id="621514" url="https://pl.wikipedia.org/wiki?curid=621514" title="Język tigrinja">
Język tigrinja



</doc>
<doc id="621515" url="https://pl.wikipedia.org/wiki?curid=621515" title="NGC 7520">
NGC 7520

NGC 7520 (również IC 5290 lub PGC 70705) – galaktyka spiralna (Sa), znajdująca się w gwiazdozbiorze Wodnika. Odkrył ją w 1876 roku Wilhelm Tempel, jednak ze względu na niedokładność podanej przez niego pozycji identyfikacja obiektu NGC 7520 nie jest pewna.

</doc>
<doc id="621516" url="https://pl.wikipedia.org/wiki?curid=621516" title="NGC 7521">
NGC 7521

NGC 7521 (również PGC 70725) – galaktyka soczewkowata (S0), znajdująca się w gwiazdozbiorze Ryb. Odkrył ją Albert Marth 18 listopada 1864 roku.

</doc>
<doc id="621517" url="https://pl.wikipedia.org/wiki?curid=621517" title="Biebesheim am Rhein">
Biebesheim am Rhein

Biebesheim am Rhein – miejscowość i gmina w Niemczech, w kraju związkowym Hesja, w rejencji Darmstadt, w powiecie Groß-Gerau, nad Renem.

</doc>
<doc id="621518" url="https://pl.wikipedia.org/wiki?curid=621518" title="Bischofsheim (Hesja)">
Bischofsheim (Hesja)

Bischofsheim – miejscowość i gmina w Niemczech, w kraju związkowym Hesja, w rejencji Darmstadt, w powiecie Groß-Gerau.

</doc>
<doc id="621520" url="https://pl.wikipedia.org/wiki?curid=621520" title="NGC 7523">
NGC 7523

NGC 7523 (również PGC 70726) – galaktyka spiralna (S), znajdująca się w gwiazdozbiorze Pegaza. Odkrył ją Albert Marth 3 listopada 1864 roku.

</doc>
<doc id="621521" url="https://pl.wikipedia.org/wiki?curid=621521" title="Język maoryjski">
Język maoryjski



</doc>
<doc id="621522" url="https://pl.wikipedia.org/wiki?curid=621522" title="Büttelborn">
Büttelborn

Büttelborn – miejscowość i gmina w Niemczech, w kraju związkowym Hesja, w rejencji Darmstadt, w powiecie Groß-Gerau.

</doc>
<doc id="621523" url="https://pl.wikipedia.org/wiki?curid=621523" title="Ginsheim-Gustavsburg">
Ginsheim-Gustavsburg

Ginsheim-Gustavsburg – miasto w Niemczech, w kraju związkowym Hesja, w rejencji Darmstadt, w powiecie Groß-Gerau. Do 20 lutego 2013 samodzielna gmina.

</doc>
<doc id="621524" url="https://pl.wikipedia.org/wiki?curid=621524" title="NGC 7524">
NGC 7524

NGC 7524 (również PGC 70737) – galaktyka spiralna (S0-a), znajdująca się w gwiazdozbiorze Ryb. Odkrył ją Albert Marth 18 listopada 1864 roku.

</doc>
<doc id="621525" url="https://pl.wikipedia.org/wiki?curid=621525" title="Mułożercy">
Mułożercy



</doc>
<doc id="621526" url="https://pl.wikipedia.org/wiki?curid=621526" title="Nauheim (Hesja)">
Nauheim (Hesja)

Nauheim – miejscowość i gmina w Niemczech, w kraju związkowym Hesja, w rejencji Darmstadt, w powiecie Groß-Gerau.

</doc>
<doc id="621527" url="https://pl.wikipedia.org/wiki?curid=621527" title="Riedstadt">
Riedstadt

Riedstadt – miasto w Niemczech, w kraju związkowym Hesja, w rejencji Darmstadt, w powiecie Groß-Gerau,

</doc>
<doc id="621528" url="https://pl.wikipedia.org/wiki?curid=621528" title="Stockstadt am Rhein">
Stockstadt am Rhein

Stockstadt am Rhein – miejscowość i gmina w Niemczech, w kraju związkowym Hesja, w rejencji Darmstadt, w powiecie Groß-Gerau.

</doc>
<doc id="621529" url="https://pl.wikipedia.org/wiki?curid=621529" title="Mułożerca">
Mułożerca



</doc>
<doc id="621531" url="https://pl.wikipedia.org/wiki?curid=621531" title="Trebur">
Trebur

Trebur – miejscowość i gmina w Niemczech, w kraju związkowym Hesja, w rejencji Darmstadt, w powiecie Groß-Gerau.

</doc>
<doc id="621534" url="https://pl.wikipedia.org/wiki?curid=621534" title="Groß-Gerau">
Groß-Gerau

Groß-Gerau – miasto powiatowe w Niemczech, w kraju związkowym Hesja, w rejencji Darmstadt, siedziba powiatu Groß-Gerau.
W mieście znajduje się stacja kolejowa Groß-Gerau.

</doc>
<doc id="621535" url="https://pl.wikipedia.org/wiki?curid=621535" title="Gwiazda Birmy">
Gwiazda Birmy

Gwiazda Birmy () – gwiazda Wspólnoty Brytyjskiej, za udział w II wojnie światowej, zaliczana do medali kampanii brytyjskich.
Zasady nadawania.
Gwiazda była nadawana za służbę na terenie Birmy od japońskiej inwazji do zakończenia kampanii birmańskiej.
Brytyjskie przepisy mundurowe określały, że nagrodzony Burma Star nie mógł otrzymać Pacific Star.
Późniejsze zmiany uprawniały do otrzymania Pacific Star – oznaczano to przez odpowiednią klamrę przypinaną do wstążki odznaczenia. Na baretce doczepiano srebrną rozetkę w kształcie róży heraldycznej.
Opis.
Sześcioramienna gwiazda z brązu o wysokości 44 mm i szerokości 38 mm.
W centrum znajduje się okrągła tarcza z monogramem królewskim "GRI VI" i królewską koroną. W otoku napis: "The Burma Star"
Wstążka była opracowana przez Króla Jerzego VI.
Pas ciemnoniebieski reprezentuje brytyjskie siły zbrojne, czerwony – siły zbrojne Wspólnoty Narodów, pomarańczowy – słońce.

</doc>
<doc id="621536" url="https://pl.wikipedia.org/wiki?curid=621536" title="EULA">
EULA

EULA (od ) – umowa lub wzorzec umowy pomiędzy licencjodawcą (producentem lub dystrybutorem oprogramowania) a tzw. użytkownikiem końcowym, określająca warunki udzielenia licencji na korzystanie z oprogramowania.

</doc>
<doc id="621539" url="https://pl.wikipedia.org/wiki?curid=621539" title="Icaronycteris">
Icaronycteris

Icaronycteris - wymarły rodzaj ssaka z monotypowej rodziny Icaronycteridae, który występował we wczesnym eocenie, około 52,2 miliona lat temu. 
Etymologia.
"Icaronycteris": w mitologii greckiej Ikar ( "Ikaros", ), był synem Dedala i Naukrate, który zginął podczas lotu na skrzydłach skonstruowanych przez jego ojca; gr. νυκτερις "nukteris", νυκτεριδος "nukteridos" „nietoperz”. 
Podział systematyczny.
Do rodzaju należały następujące gatunki:

</doc>
<doc id="621541" url="https://pl.wikipedia.org/wiki?curid=621541" title="Nimaatapis">
Nimaatapis

Nimaatapis (Nimaathapi, Nima at-Hapi) – żona i matka władców starożytnego Egiptu z II dynastii w trzecim tysiącleciu przed naszą erą.
Istnieje kilka teorii odnośnie do tej królowej:
Na zabytkach wspominana jako „matka królewskich dzieci” i „matka króla Górnego i Dolnego Egiptu”. W okresie małoletności Dżesera pełniła funkcję regentki.

</doc>
<doc id="621544" url="https://pl.wikipedia.org/wiki?curid=621544" title="Netphen">
Netphen

Netphen – miasto w Niemczech, w kraju związkowym Nadrenia Północna-Westfalia, w rejencji Arnsberg, w powiecie Siegen-Wittgenstein. Liczy 24 101 mieszkańców (2010).
Współpraca.
Miejscowości partnerskie:
Linki zewnętrzne.
oficjalna strona miasta

</doc>
<doc id="621546" url="https://pl.wikipedia.org/wiki?curid=621546" title="Wesley (Dominika)">
Wesley (Dominika)

Wesley – wieś we Wspólnocie Dominiki, stolica administracyjna parafii świętego Andrzeja. W 1991 roku wieś zamieszkiwało 1929 osób.

</doc>
<doc id="621552" url="https://pl.wikipedia.org/wiki?curid=621552" title="Marigot (Dominika)">
Marigot (Dominika)

Marigot – miasto we Wspólnocie Dominiki, w parafii świętego Andrzeja. W 2008 roku wieś zamieszkiwało 2670 osób - czwarta co do wielkości miejscowość kraju.

</doc>
<doc id="621555" url="https://pl.wikipedia.org/wiki?curid=621555" title="Woodford Hill">
Woodford Hill

Woodford Hill – miasto we Wspólnocie Dominiki, w parafii świętego Andrzeja. W 1991 roku wieś zamieszkiwało 1061 osób.

</doc>
<doc id="621557" url="https://pl.wikipedia.org/wiki?curid=621557" title="Wesley">
Wesley

Miejsca.
Miejscowości w USA.
Gminy w USA:

</doc>
<doc id="621558" url="https://pl.wikipedia.org/wiki?curid=621558" title="Calibishie">
Calibishie

Calibishie – miasto we Wspólnocie Dominiki, w parafii świętego Andrzeja. W 1991 roku wieś zamieszkiwało 1018 osób.

</doc>
<doc id="621562" url="https://pl.wikipedia.org/wiki?curid=621562" title="Zebra (album Yello)">
Zebra (album Yello)

Zebra – album studyjny szwajcarskiego zespołu Yello wydany w 1994 roku przez wytwórnie Mercury Records (Europa) oraz 4th &amp; B'way Records (Stany Zjednoczone). 

</doc>
<doc id="621565" url="https://pl.wikipedia.org/wiki?curid=621565" title="Duns">
Duns

Duns (scots "Dunse", gael. "An Dùn") − miasto w Szkocji, w jednostce administracyjnej Scottish Borders, historyczna stolica hrabstwa Berwickshire. Obecnie liczy 2450 mieszkańców.
W 1942 stacjonował tu batalion strzelców zmotoryzowanych 16 Brygady Czołgów

</doc>
<doc id="621569" url="https://pl.wikipedia.org/wiki?curid=621569" title="Buzet">
Buzet

Buzet (wł. "Pinguente") – miasto w Chorwacji, w żupanii istryjskiej, siedziba miasta Buzet. Jest położony na półwyspie Istria, nad rzeką Mirną. W 2011 roku liczył 1679 mieszkańców.
Historia.
Buzet został założony przez starożytnych Rzymian. Osadę nazwano Pinguentum. W średniowieczu osada rozwinęła się w miasto, którym rządzili patriarchowie Akwieli. Później od roku 1421 władze przejęli Wenecjanie i władali miastem aż do rozpadu Republiki Weneckiej w 1797 roku. Z tego okresu pochodzą dawne obwarowanie miasta i większość jego zabytków.
Po Wenecjanach władzę objęli Habsburgowie. Po I wojnie światowej rządzili tu Włosi, później tereny te zajęła Jugosławia, a po jej rozpadzie Chorwacja.
Miasto słynie z trufli, które rosną w okolicach Buzetu.

</doc>
<doc id="621571" url="https://pl.wikipedia.org/wiki?curid=621571" title="Polski Instytut Spraw Międzynarodowych">
Polski Instytut Spraw Międzynarodowych

Polski Instytut Spraw Międzynarodowych (PISM) – państwowa jednostka organizacyjna powołana w 1947, funkcjonująca w obecnej formie na mocy Ustawy z 20 grudnia 1996 w celu prowadzenia działalności badawczej, analitycznej, szkoleniowej i archiwistycznej w zakresie spraw międzynarodowych. Dyrektora PISM powołuje Prezes Rady Ministrów na kadencje pięcioletnie. Bieżący nadzór nad pracą instytutu sprawuje Minister Spraw Zagranicznych.
W latach 1994–1996 instytut stanowił jeden z wydziałów Ministerstwa Spraw Zagranicznych. Współczesny PISM buduje swój wizerunek jako jednego z opiniotwórczych think tanków w Europie Środkowo-Wschodniej. W myśl tej wizji sytuując się pomiędzy światem polityki a niezależną analizą, PISM zapewnia wsparcie decydentom i dyplomatom, inicjuje publiczną debatę ekspercką oraz upowszechnia wiedzę o współczesnych stosunkach międzynarodowych. Działalności PISM przyświeca przekonanie, że proces podejmowania decyzji na arenie międzynarodowej powinien się opierać w jak największym stopniu na wiedzy płynącej z rzetelnych i wiarygodnych badań.
Instytut ściśle współdziała z Agencją Wywiadu, Agencją Bezpieczeństwa Wewnętrznego, Służbą Wywiadu Wojskowego i Służbą Kontrwywiadu Wojskowego.
Historia.
PISM został powołany do życia 3 czerwca 1947 przez Sejm Ustawodawczy. W 1972 Instytut uzyskał prawo nadawania stopnia doktora, z którego jako pierwszy skorzystał Jerzy Robert Nowak. W okresie „polskiego sierpnia” (1980–1981) w instytucie nie powstała „Solidarność”. W 1993 instytut został zlikwidowany, a jego struktury przekształcono w wydział MSZ pod nazwą „Biuro Studiów Międzynarodowych – PISM”. W 1996 reaktywowano PISM jako państwową jednostkę organizacyjną pod nazwą "Polski Instytut Spraw Międzynarodowych" z siedzibą w Warszawie.
Zadania statutowe PISM.
Zadania Instytutu są określone w Ustawie z dnia 20 grudnia 1996 o Polskim Instytucie Spraw Międzynarodowych. Należą do nich:
Kompetencje instytutu szczegółowo określa Rozporządzenie Prezesa Rady Ministrów w sprawie nadania statutu Polskiemu Instytutowi Spraw Międzynarodowych z dnia 30 września 2004 r., które precyzuje jego zakres działania:
Działalność.
PISM realizuje własne i międzynarodowe projekty badawcze, przygotowuje raporty i analizy oraz współpracuje z instytucjami o podobnym profilu na świecie. W międzynarodowym rankingu The Global “Go-To Think Tanks” 2014 przygotowywanym corocznie przez Think Tanks and Civil Societies Program z Uniwersytetu w Pensylwanii, Polski Instytut Spraw Międzynarodowych (PISM) zajął pierwsze miejsce na świecie w kategorii think tanków z budżetem do 5 milionów dolarów. Uznano go także za trzeci najlepszy tego typu ośrodek w Europie Środkowo-Wschodniej. Ponadto instytut zajął siódme miejsce na świecie wśród think tanków z afiliacją rządową. Wyróżniono także współtworzony przez PISM raport Ku wspólnej europejskiej strategii globalnej. Publikacja zajęła  trzecie miejsce w kategorii „Best Policy Study/Report Produced by a Think Tank (2013–2014)” („Najlepsza publikacja/raport o tematyce politologicznej wydana przez think tank”). Ranking jest co roku przygotowywany przez Think Tanks and Civil Societies Program na  Uniwersytecie w Pensylwanii. Powstaje na podstawie nominacji zgłaszanych przez ponad 1950 instytucji analityczno-badawczych, które oceniają 6500 think tanków na całym świecie.
Polski Instytut Spraw Międzynarodowych przeprowadza analizy na potrzeby administracji publicznej, mediów oraz środowisk biznesowych, dlatego też trzonem PISM jest Biuro Badań i Analiz, w którym pracuje ponad trzydziestu analityków. Przygotowują oni analizy, ekspertyzy i studia prognostyczne zarówno na zamówienie organów władzy publicznej, jak i z własnej inicjatywy. Prowadzą interdyscyplinarne i porównawcze badania naukowe z zakresu polskiej polityki zagranicznej, integracji europejskiej, stosunków transatlantyckich, bezpieczeństwa międzynarodowego i energetycznego oraz gospodarki światowej. W sferze zainteresowań znajdują się także zagadnienia instytucjonalne związane z kształtowaniem i prowadzeniem polityki zagranicznej oraz metodologia studiów nad polityką zagraniczną i sprawami międzynarodowymi.
PISM organizuje liczne konferencje, dyskusje i seminaria, w których uczestniczą politycy, parlamentarzyści, pracownicy administracji publicznej, a także naukowcy, dziennikarze, studenci oraz przedstawiciele innych ośrodków analitycznych czy organizacji pozarządowych. Wydarzenia PISM przyczyniają się do rozwijania publicznego wymiaru polityki zagranicznej. W działalności informacyjnej PISM regularnie współpracuje z ośrodkami analitycznymi i akademickimi z kraju i zagranicy. Utrzymuje kontakty z instytucjami większości krajów Unii Europejskiej, Stanów Zjednoczonych oraz krajów wschodzących. Ponadto analitycy PISM systematycznie dzielą się swoją wiedzą w opiniotwórczych programach radiowych i telewizyjnych oraz publikują artykuły w prasie krajowej i zagranicznej.
Programy i projekty badawcze.
Europa Środkowa
W ramach programu obejmującego Czechy, Słowację, Węgry oraz kraje Bałkanów Zachodnich i Wschodnich, prowadzone są badania nad ewolucją współpracy politycznej, społecznej i gospodarczej (w tym energetycznej i infrastrukturalnej) krajów regionu w powiązaniu z przemianami w ich polityce wewnętrznej i zagranicznej. Równie istotnym zagadnieniem jest znaczenie geopolityczne Europy Środkowej i jej miejsce w polityce globalnych graczy – Chin, Rosji czy Stanów Zjednoczonych. Do programu należy też analiza potencjału Grupy Wyszehradzkiej (V4) i formatu V4+ jako forów promujących współpracę regionalną, zwiększających wpływ Polski na przyszłość UE oraz wspierających politykę jej rozszerzenia i europejską politykę sąsiedztwa wobec Bałkanów Zachodnich i krajów Partnerstwa Wschodniego.
Europa Wschodnia.
Grupa bada relacje Polski z krajami poradzieckimi, jak również politykę UE wobec Europy Wschodniej i Partnerstwa Wschodniego. Zajmuje się m.in. polityką zagraniczną i wewnętrzną Rosji, Ukrainy, Białorusi. Uwaga analityków skupia się na kwestiach mających istotny wpływ na bezpieczeństwo energetyczne Unii Europejskiej i Polski – działaniach głównych dostawców i państw tranzytowych w handlu nośnikami energii.
Międzynarodowe stosunki gospodarcze i problemy globalne.
Zakres badań grupy obejmuje przede wszystkim najważniejsze procesy zachodzące w gospodarce światowej, ich wpływ na funkcjonowanie instytucji współpracy wielostronnej (m.in. WTO, MFW, G8, G20) oraz międzynarodowych organizacji gospodarczych, a także ewolucję prawa międzynarodowego i instytucji międzynarodowych, rolę systemu Narodów Zjednoczonych i organizacji regionalnych w porządku globalnym. Analizie poddawane są również zagadnienia sektorowe ważne dla szeroko rozumianych stosunków międzynarodowych, jak np.: globalne rokowania klimatyczne, negocjacje handlowe WTO w ramach rundy Doha, reforma międzynarodowego systemu finansowego, polityka rozwojowa. Z coraz baczniejszą uwagą grupa śledzi ewolucję pozycji mocarstw wschodzących, przede wszystkim Chin, Indii i Brazylii, oraz rozwój stosunków tych państw z Polską i Unią Europejską.
Unia Europejska
Grupa monitoruje działalność UE, rozwój instytucjonalny i polityczny w Unii, politykę energetyczną oraz reformy realizowane w czasie kryzysu gospodarczego i finansowego. Analizie poddawana jest także polityka zagraniczna Unii i rozwój Europejskiej Służby Działań Zewnętrznych, jak też unijne programy gospodarcze (strategia lizbońska, Europa 2020).
Bezpieczeństwo europejskie i przemysł obronny
Cele badawcze Projektu obejmują analizę ewolucji zagrożeń dla bezpieczeństwa Europy i jednocześnie polityki bezpieczeństwa krajów europejskich, w tym jej głównych instrumentów: Organizacji Traktatu Północnoatlantyckiego, Wspólnej Polityki Bezpieczeństwa i Obrony UE oraz Organizacji Bezpieczeństwa i Współpracy w Europie. Równocześnie Projekt bada zmiany zachodzące na europejskim rynku uzbrojenia, w wydatkach państw Europy na obronność oraz trendy dotyczące prywatyzacji bezpieczeństwa i obronności.  Szczególnym celem projektu jest wsparcie procesu formułowania i implementacji polityki bezpieczeństwa Rzeczypospolitej Polskiej, we wszystkich jej wymiarach: polityki w NATO, UE i innych organizacjach międzynarodowych, regionalnej i dwustronnej współpracy w dziedzinie bezpieczeństwa i obrony a także polityce przemysłowej wobec sektora obronnego oraz transformacji i modernizacji Sił Zbrojnych Rzeczypospolitej Polskiej.
Bliski Wschód i Afryka Północna.
Do najważniejszych zagadnień projektowych należą procesy transformacyjne i demokratyzacyjne w świecie arabskim, ze szczególnym uwzględnieniem Egiptu i Tunezji oraz problem zmian społeczno-politycznych w państwach Zatoki Perskiej. W ramach projektu analizowane są także wyzwania dla bezpieczeństwa wewnętrznego i regionalnego (tj. konflikt izraelsko-palestyński, konflikt w Syrii, konflikty transgraniczne w Afryce Północnej). Zakres badań obejmuje również stosunki bilateralne państw arabskich i Izraela z Polską, jak również stosunki Unii Europejskiej z Bliskim Wschodem i Afryką Północną, w tym relacje w subregionie Morza Śródziemnego oraz politykę innych mocarstw wobec Bliskiego Wschodu.
Energia
Celem  badań w ramach projektu „Energia” jest analiza i wyjaśnianie zależności między energetyką, gospodarką a polityką. Naszą ambicją jest aktywny udział we wspólnej debacie publicznej wraz z administracją, instytucjami pozarządowymi i przedstawicielami sektora. Obecnie badania w ramach projektu koncentrują się nad polityką energetyczną oraz klimatycznej Unii Europejskiej, bezpieczeństwem surowcowym oraz zarządzaniem w polityce energetycznej.
Biblioteka PISM.
Posiada jeden z największych w Polsce (blisko 200 tys. woluminów) specjalistyczny księgozbiór z zakresu spraw międzynarodowych. Zawiera on publikacje na temat stosunków międzynarodowych, polityki zagranicznej, prawa i bezpieczeństwa międzynarodowego, gospodarki światowej, procesów globalizacji, historii dyplomacji, integracji europejskiej i studiów regionalnych. Biblioteka PISM ma status biblioteki depozytowej Organizacji Narodów Zjednoczonych. Zgromadziła największą w Polsce kolekcję serii wydawniczych dokumentów dyplomatycznych opublikowanych w wybranych krajach.
Akademia PISM.
Akademia PISM jest częścią Polskiego Instytutu Spraw Międzynarodowych. Misją Akademii PISM jest rozwój zawodowy pracowników administracji publicznej oraz pracowników sektora prywatnego poprzez udział w szkoleniach, warsztatach oraz kursach z zakresu stosunków międzynarodowych i dyplomacji.
Publikacje.
Analizy PISM publikowane są w formie ekspertyz, rekomendacji i raportów. Do najważniejszych zaliczyć można:
Wydawane są również książki oraz czasopisma w języku polskim i angielskim: „Polski Przegląd Dyplomatyczny”, „Sprawy Międzynarodowe”, „The Polish Quarterly of International Affairs”, „Rocznik Polskiej Polityki Zagranicznej”, „Yearbook of Polish Foreign Policy”. PISM jest także wydawcą serii Polskie Dokumenty Dyplomatyczne (PDD), w ramach której publikowane są materiały archiwalne ilustrujące historię polskiej polityki zagranicznej w latach 1918–1989.
Kierownictwo.
Rada PISM.
Rada PISM stanowi organ doradczy i opiniotwórczy, w skład której wchodzą przedstawiciele świata polityki, nauki i biznesu, wyróżniające się wysokim poziomem wiedzy w zakresie stosunków międzynarodowych i polityki zagranicznej. Członków Rady Instytutu powołuje Minister Spraw Zagranicznych na okres czterech lat. Obecnie członkami Rady są:
Finansowanie z budżetu państwa.
Polski Instytut Spraw Międzynarodowych otrzymuje co roku dotację podmiotową w ramach części 45 budżetu państwa – Sprawy Zagraniczne.
W 2018 PISM otrzymał 9,01 mln zł. W ustawie budżetowej na 2019 wysokość dotacji dla Instytutu zaplanowano w wysokości 12,58 mln zł.
Siedziba.
Mieściła się w al. I Armii WP 11 (1948-1949), obecnie przy ul. Wareckiej 1a.

</doc>
<doc id="621575" url="https://pl.wikipedia.org/wiki?curid=621575" title="Jezioro Bnińskie">
Jezioro Bnińskie

Jezioro Bnińskie – jezioro w woj. wielkopolskim, w pow. poznańskim, w gminie Kórnik, leżące na terenie Równiny Wrzesińskiej.
Dobrze rozwinięta linia brzegowa, w części północnej w jezioro wrzyna się wąski półwysep Szyja, na którym znajdują się dwa grodziska. Brzegi niskie, w niewielkiej części zalesione. Występujące gatunki ryb: ukleja, płoć, wzdręga, jaź, leszcz, krąp, okoń, sandacz, szczupak, węgorz, karp, lin, karaś srebrzysty i inne. Bardzo zróżnicowane dno powoduje, że zbiornik jest atrakcyjnym łowiskiem wędkarskim (wchodzi w skład jezior Gospodarstwa Rybackiego w Miłosławiu). W Błażejewku ośrodek wczasowy, hotel, pole namiotowe i port do wodowania sprzętów wodnych.
Dane morfometryczne.
Powierzchnia zwierciadła wody według różnych źródeł wynosi od 221,5 ha do 225,9 ha.
Zwierciadło wody położone jest na wysokości 65,3 m n.p.m. lub 65,5 m n.p.m. Średnia głębokość jeziora wynosi 4,2 m, natomiast głębokość maksymalna 8,5 m.
W oparciu o badania przeprowadzone w 2001 roku wody jeziora zaliczono do III klasy czystości.

</doc>
<doc id="621579" url="https://pl.wikipedia.org/wiki?curid=621579" title="Kopalnia Węgla Kamiennego Piekary">
Kopalnia Węgla Kamiennego Piekary

Kopalnia Węgla Kamiennego Piekary – kopalnia węgla kamiennego w Piekarach Śląskich, działająca pod taką nazwą od 1 lipca 1999 roku (do 1 stycznia 2012 pod nazwą Zakład Górniczy „Piekary”) do 15 grudnia 2015 roku, kiedy to stała się ruchem Piekary kopalni Bobrek-Piekary.
Kopalnia wchodziła w skład Kompanii Węglowej i wywodziła się z dwóch kopalni:
Dnia 1 lipca 1999 roku na bazie części obszaru górniczego i majątku kopalń utworzono Zakład Górniczy „Piekary” Spółkę z o.o. oraz odpowiednio z wydzielonej części KWK „Andaluzja” - Zakład Górniczy „Brzeziny” Sp. z o.o., które działalność wydobywczą prowadziły na części dotychczasowych obszarów górniczych kopalń.
Od roku 2000 oba zakłady górnicze, prowadziły działania mające na celu doprowadzenie do połączenia kopalń. W dniu 30 grudnia 2002 roku, za zgodą ministra gospodarki, w strukturę Zakładu Górniczego „Piekary” Spółka z o.o. włączona została część sąsiedniego Zakładu Górniczego „Brzeziny”. 
Od 1 stycznia 2012 zakład nosił nazwę Kopalnia Węgla Kamiennego „Piekary”.
Produktem KWK „Piekary” cieszącym się największą popularnością był groszek, który dobrze nadawał się do spalania w nowoczesnych piecach retortowych.
W styczniu 2006 roku ZG „Piekary” wystąpił do Urzędu Patentowego RP z wnioskiem o zastrzeżenie nazwy „EKO-GROSZEK Z PIEKAR” wraz ze znakiem graficznym. 
Kopalnia w I. półroczu 2014 roku zatrudniała 1531 pracowników i przynosiła straty w wysokości -138,71 zł na tonie wydobytego węgla.
8 maja 2015 kopalnia została sprzedana firmie Węglokoks Kraj Sp. z o.o. 
15 grudnia 2015 roku kopalnia Piekary została połączona z kopalnią Bobrek-Centrum; utworzono tym samym dwuruchową kopalnię Bobrek-Piekary. 31 stycznia 2020 roku z ruchu Piekary wyjechała symboliczna ostatnia tona węgla.

</doc>
<doc id="621581" url="https://pl.wikipedia.org/wiki?curid=621581" title="Parafia św. Dawida na Dominice">
Parafia św. Dawida na Dominice

Parafia świętego Dawida (ang. "Saint David Parish") – jedna z 10 parafii we Wspólnocie Dominiki, znajdująca się we wschodniej części kraju. Stolicą parafii jest Rosalie.
Graniczy z parafiami: św. Józefa, św. Pawła, św. Jerzego od zachodu, św. Andrzeja od północy oraz z parafią św. Patryka od południa.

</doc>
<doc id="621583" url="https://pl.wikipedia.org/wiki?curid=621583" title="Pocket Universe">
Pocket Universe

Pocket Universe – album szwajcarskiego zespołu Yello wydany w 1997 roku przez wytwórnię Mercury Records. 

</doc>
<doc id="621584" url="https://pl.wikipedia.org/wiki?curid=621584" title="Herb Radzionkowa">
Herb Radzionkowa

Herb Radzionkowa – jeden z symboli miasta Radzionków w postaci herbu. Radzionków jest jednym z czterech miast w Polsce (obok Mławy, Serocka i Trzemeszna), które posiada w swoim herbie wizerunek Świętego Wojciecha.
Wygląd i symbolika.
Herb przedstawia na błękitnej tarczy postać świętego Wojciecha stojącego na srebrnym obłoku w szacie srebrno-czerwonej i tiarze złoto-srebrno-czerwonej, trzymającego w prawej ręce złote wiosło jednopiórowe, piórem ku dołowi, a w lewej – złoty krzyż lotaryński.
Historia.
Wizerunek herbowy widnieje na pieczęciach gminnych od 1785 roku. Zatwierdzony uchwałą Rady Miasta z 11 września 1999 roku, zaś zasady dysponowania nim reguluje uchwała Zarządu Miasta z dnia 29 maja 2002 roku.

</doc>
<doc id="621586" url="https://pl.wikipedia.org/wiki?curid=621586" title="Castle Bruce">
Castle Bruce

Castle Bruce - wieś we Wspólnocie Dominiki, w parafii świętego Dawida. W 1991 roku wieś zamieszkiwało 1384 osoby.

</doc>
<doc id="621588" url="https://pl.wikipedia.org/wiki?curid=621588" title="Rosalie">
Rosalie

Rosalie – wieś we Wspólnocie Dominiki, stolica administracyjna parafii świętego Dawida. W 1991 roku wieś zamieszkiwało 800 osób.

</doc>
<doc id="621589" url="https://pl.wikipedia.org/wiki?curid=621589" title="Motion Picture">
Motion Picture

Motion Picture – album szwajcarskiego zespołu Yello wydany w 1999 roku przez wytwórnię Mercury Records.

</doc>
<doc id="621592" url="https://pl.wikipedia.org/wiki?curid=621592" title="Kopalnia Węgla Kamiennego Julian">
Kopalnia Węgla Kamiennego Julian

Kopalnia Węgla Kamiennego Julian – kopalnia węgla kamiennego, działająca od 1 grudnia 1954 roku do 1 lipca 1999 roku. Kopalnia znajdowała się w Piekarach Śląskich. Patronem był Julian Marchlewski.
Historia.
22 lutego 1951 roku minister górnictwa powołał skład dyrekcji budowy kopalni „Julian”.
W 1952 roku utworzono przedsiębiorstwo „Kopalnia Węgla Kamiennego Julian w budowie”. Kopalnia powstawała początkowo z peryferyjnego szybu kopalni Radzionków, nazwanego później Julian II; szyb później spełniał rolę wentylacyjną. W czasie budowy zamontowano urządzenie wyciągowe pochodzące z szybu Henryk kopalni Bolesław Chrobry znajdującej się w Wałbrzychu.
1 grudnia 1954 roku nastąpiła uroczystość otwarcia kopalni i tym samym oddano zakład do eksploatacji.
Głównym szybem wydobywczym był Julian I, z którego eksploatowano poziom 284 m.
Kopalnia była częścią Bytomskiego Zjednoczenia Przemysłu Węglowego, a następnie, od 1 stycznia 1976 roku została wcielona do Dąbrowskiego Zjednoczenia Przemysłu Węglowego.
1 lipca 1999 roku z części majątku i obszaru górniczego kopalni Julian utworzono Zakład Górniczy „Piekary”, który 1 stycznia 2012 roku zmienił nazwę na Kopalnię Węgla Kamiennego Piekary.
Wydobycie.
Wydobycie węgla kamiennego wyniosło:

</doc>
<doc id="621594" url="https://pl.wikipedia.org/wiki?curid=621594" title="The Eye (album Yello)">
The Eye (album Yello)

The Eye – album szwajcarskiego zespołu Yello wydany w 2003 roku przez wytwórnię Motor Music. Promował go singel "Planet Dada".

</doc>
<doc id="621595" url="https://pl.wikipedia.org/wiki?curid=621595" title="Roegner z Ebbing">
Roegner z Ebbing



</doc>
<doc id="621596" url="https://pl.wikipedia.org/wiki?curid=621596" title="Come Clarity">
Come Clarity

Come Clarity to ósmy album szwedzkiego zespołu In Flames. Został wydany w Europie przez Nuclear Blast, a w USA przez Ferret Records. Brzmienie jest nieco cięższe, niż na poprzednich dwóch płytach. Pierwotnie longplay miało nosić tytuł Crawl Through Knives. Nakręcono dwa teledyski - do piosenek Take This Life oraz Come Clarity.

</doc>
<doc id="621597" url="https://pl.wikipedia.org/wiki?curid=621597" title="Jezioro Kórnickie">
Jezioro Kórnickie

Jezioro Kórnickie – jezioro rynnowe na Równinie Wrzesińskiej o ubogiej linii brzegowej. 
Charakterystyka.
Od wschodu i południa otoczona zabudowaniami Kórnika i Bnina. Zachodni brzeg porasta las, będący lasem doświadczalnym Instytutu Dendrologii Polskiej Akademii Nauk. Pomiędzy Jeziorem Kórnickim a Jeziorem Skrzyneckim Dużym zbudowany został próg celem spiętrzenia wody w okresie letnim oraz przeprawą kajakową (małe łódki - przeprawa dosyć głęboka). 
Turystyka i rekreacja.
Na jeziorze poruszają się dwa statki spacerowe: Anna Maria i Biała Dama (tylko w sezonie). Jezioro Kórnickie posiada kąpielisko ogólnodostępne, strzeżone przez OSiR. Ze względu na spływające tu wody gruntowe i opadowe sprzyjające rozwojowi glonów i liczne gospodarstwa wiejskie odprowadzające ścieki prosto do jeziora, jego woda mieści się w III klasie czystości i nie zachęca do kąpieli. Niemniej jednak badania przeprowadzone przez Państwowy Powiatowy Inspektorat Sanitarny na podstawie badań dopuszcza jezioro jako miejsce kąpieli.
W 2021 oddano do użytku kładkę łączącą dwa brzegi jeziora: z centrum Kórnika na plażę.
Przyroda.
Las Zwierzyniecki, nad brzegiem jeziora, był jeszcze w latach 50. XX wieku ostatnim w Wielkopolsce stanowiskiem ślimaka - wstężyka austriackiego, który miał tu północno-zachodnią granicę występowania. Wcześniej wymarł w okolicach Puszczykowa.

</doc>
<doc id="621598" url="https://pl.wikipedia.org/wiki?curid=621598" title="Język aglutynujący">
Język aglutynujący



</doc>
<doc id="621599" url="https://pl.wikipedia.org/wiki?curid=621599" title="Łeonid Buriak">
Łeonid Buriak

Łeonid Josypowycz Buriak, ukr. Леонід Йосипович Буряк, ros. Леонид Иосифович Буряк, "Leonid Iosifowicz Buriak" (ur. 10 maja 1953 w Odessie) – ukraiński piłkarz, grający na pozycji pomocnika, reprezentant Związku Radzieckiego, olimpijczyk, trener piłkarski.
Kariera piłkarska.
Kariera klubowa.
Przygodę z piłką nożną zaczynał w rodzinnej Odessie: najpierw w dziecięcym zespole piłkarskim przy zakładach "Prodmasz" w Odessie, a następnie w szkole piłkarskiej nr 6. Od 1971 był zawodnikiem najbardziej znanego klubu z Odessy - Czernomorca, ale już po dwóch sezonach przeszedł do Dynama Kijów. Po kilkunastu latach występów w drużynie z Kijowa przeniósł się do Moskwy, by bronić barw tamtejszego Torpeda. Na pewien czas powrócił na Ukrainę i grał w zespole Metalista Charków, a w 1989 zakończył karierę jako piłkarz fińskiego Vantaan Pallo-70.
Kariera reprezentacyjna.
Jako gracz Czernomorca zadebiutował w 1972 w olimpijskiej reprezentacji Związku Radzieckiego. W pierwszym zespole premierowe spotkanie rozegrał 20 maja 1974 przeciwko Czechosłowacji. Był podstawowym graczem drużyny, która w 1976 sięgnęła po brązowy medal Igrzysk Olimpijskich w Montrealu. W kolejnych latach regularnie występował w składzie "Sbornej". Był rezerwowym w kadrze na Mistrzostwa Świata w Hiszpanii w 1982. 9 października 1983 meczem z Polską zakończył karierę reprezentacyjną. W radzieckiej kadrze rozegrał 49 spotkań, strzelił 8 bramek.
Kariera trenerska.
Pierwsze lata pracy szkoleniowej spędził w Finlandii. Na rodzinną Ukrainę powrócił w 1993 po dwuletnim pobycie w Stanach Zjednoczonych, gdzie prowadził drużynę akademicką Uniwersytetu w Evansville (Indiana). Przez kilka sezonów prowadził zespół Czornomorca Odessa (d. Czernomorec). W dwóch pierwszych sezonach pracy Leonida Buriaka Czornomorec dwukrotnie zajął drugie miejsce w lidze za Dynamem Kijów, jednak w sezonie 1997-1998 spadł z ekstraklasy, a Łeonid Buriak stracił stanowisko trenera.
Będąc szkoleniowcem Czornomorca rozpoczął współpracę z reprezentacją Ukrainy i przez kilka lat pozostawał członkiem jej sztabu szkoleniowego, by w 2001 przejąć po słynnym Walerym Łobanowskim stanowisko selekcjonera. 
W 2002 roku trenerem kadry narodowej Ukrainy został Leonid Buryak. Nowy trener otrzymał zadanie dotarcia do finału Mistrzostw Europy 2002. Przygotowania do głównych meczów rozpoczęły się od porażki Japończyków w pierwszym meczu dla trenera Buriaka. W ramach turnieju kwalifikacyjnego ukraińskiej drużynie udało się w pierwszym meczu zagrać z wynikiem 2-2 w Erywańie, potem doszło do ważnego zwycięstwa nad grecką drużyną. Jednak drużynie Buriaka, która w eliminacjach zajęła ostatnie trzecie miejsce, nie udało się przebić do finałowej części mistrzostw.
Nie udało mu się jednak awansować do mistrzostw Europy i we wrześniu 2003 został zastąpiony przez Ołeha Błochina.
Po odejściu ze sztabu trenerskiego reprezentacji wiosną 2005 znalazł zatrudnienie jako dyrektor sportowy w Dynamie Kijów, gdzie przez pewien czas pełnił także funkcję pierwszego trenera. Został zdymisjonowany latem 2005 po porażce Dynama w drugiej fazie kwalifikacji do Ligi Mistrzów ze szwajcarskim FC Thun. Powrócił na stanowisko dyrektora sportowego klubu, a na początku 2008 podał się do dymisji. Po 4-letniej przerwie 8 stycznia 2012 przyjął propozycję uratowania przed spadkiem FK Ołeksandrija. Ale po serii nieudanych gier 9 kwietnia 2012 współpraca z klubem została zakończona.

</doc>
<doc id="621603" url="https://pl.wikipedia.org/wiki?curid=621603" title="Pole znaczeniowe">
Pole znaczeniowe



</doc>
<doc id="621604" url="https://pl.wikipedia.org/wiki?curid=621604" title="NGC 7527">
NGC 7527

NGC 7527 (również PGC 70728 lub UGC 12428) – galaktyka eliptyczna (E), znajdująca się w gwiazdozbiorze Pegaza. Odkrył ją Albert Marth 5 września 1864 roku.

</doc>
<doc id="621605" url="https://pl.wikipedia.org/wiki?curid=621605" title="NGC 7528">
NGC 7528

NGC 7528 (również PGC 70770) – galaktyka eliptyczna (E), znajdująca się w gwiazdozbiorze Pegaza. Odkrył ją Andrew Common w sierpniu 1880 roku.

</doc>
<doc id="621606" url="https://pl.wikipedia.org/wiki?curid=621606" title="NGC 7529">
NGC 7529

NGC 7529 (również PGC 70755 lub UGC 12431) – galaktyka spiralna (Sbc), znajdująca się w gwiazdozbiorze Pegaza. Odkrył ją Wilhelm Tempel 2 lipca 1880 roku.

</doc>
<doc id="621607" url="https://pl.wikipedia.org/wiki?curid=621607" title="NGC 7530">
NGC 7530

NGC 7530 (również PGC 70759) – galaktyka spiralna (S0-a), znajdująca się w gwiazdozbiorze Ryb. Odkrył ją Albert Marth 1 października 1864 roku.
W galaktyce tej zaobserwowano supernową SN 2008gm.

</doc>
<doc id="621608" url="https://pl.wikipedia.org/wiki?curid=621608" title="NGC 7531">
NGC 7531

NGC 7531 (również PGC 70800) – galaktyka spiralna (Sbc), znajdująca się w gwiazdozbiorze Żurawia. Odkrył ją John Herschel 2 września 1836 roku.
W galaktyce tej zaobserwowano supernową SN 2012dj.

</doc>
<doc id="621610" url="https://pl.wikipedia.org/wiki?curid=621610" title="NGC 7532">
NGC 7532

NGC 7532 (również PGC 70779) – galaktyka spiralna z poprzeczką (SB0-a), znajdująca się w gwiazdozbiorze Ryb. Odkrył ją Albert Marth 1 października 1864 roku.

</doc>
<doc id="621611" url="https://pl.wikipedia.org/wiki?curid=621611" title="NGC 7533">
NGC 7533

NGC 7533 (również PGC 70778) – galaktyka spiralna (S0-a), znajdująca się w gwiazdozbiorze Ryb. Odkrył ją Albert Marth 5 października 1864 roku.

</doc>
<doc id="621612" url="https://pl.wikipedia.org/wiki?curid=621612" title="Sturle Holseter">
Sturle Holseter

Sturle Holseter (ur. 9 kwietnia 1976) – norweski skoczek narciarski, reprezentant Vikersund I.L.
Przebieg kariery.
W Pucharze Świata zadebiutował 17 marca 1990 na średniej skoczni w Raufoss, gdzie zajął 76. miejsce. W sezonie 1990/1991 cztery razy wystartował w konkursach Pucharu Świata, jednak ani razu nie zdobył punktów zawodów tej rangi. Najwyższe miejsce w sezonie zajął 23 marca 1991 na Velikance w Planicy, gdzie był 39.
W latach 1992–1994 nie startował w żadnych zawodach. 8 lutego 1995 podczas zawodów Pucharu Świata na skoczni w Lillehammer zdobył pierwsze w karierze punkty, zajmując 16. miejsce. 12 lutego 1995 w Oslo był 26. 2 grudnia 1995 w Lillehammer podczas pierwszego występu w zawodach PŚ w sezonie 1995/1996 zajął szóstą pozycję. 12 grudnia 1995 na skoczni w Predazzo był 17. 14 stycznia 1996 w Engelbergu zajął 15. lokatę, a dwa tygodnie później na Wielkiej Krokwi w Zakopanem był 14. 9 marca 1996 podczas konkursu lotów na skoczni w Harrachovie zajął siódme miejsce.
30 listopada 1996 w Lillehammer zajął dziewiątą lokatę. 18 stycznia 1997 podczas konkursu PŚ w Sapporo zajął drugie miejsce "ex aequo" z Miką Laitinenem, a przegrywając tylko z Adamem Małyszem. Dzień później na tej samej skoczni był ósmy. Cały sezon 1996/1997 zakończył na 22. miejscu, zdobywając 234 punkty. W sezonie 1997/1998 kilka razy zdobywał punkty w Pucharze Świata. 29 listopada 1997 w Lillehammer był 27. 17 stycznia 1998 w Zakopanem zajął 14. miejsce. Podobnie 8 marca w Lahti. Tydzień później w Oslo był 16. Cały sezon zakończył na 40. miejscu w klasyfikacji Pucharu Świata. Ostatni występ w międzynarodowych zawodach zaliczył 29 listopada 1998 podczas konkursu PŚ w Lillehammer, gdzie zajął 38. miejsce.

</doc>
<doc id="621614" url="https://pl.wikipedia.org/wiki?curid=621614" title="NGC 7534">
NGC 7534

NGC 7534 (również PGC 70781) – galaktyka nieregularna (IBm), znajdująca się w gwiazdozbiorze Ryb. Odkrył ją Albert Marth 1 października 1864 roku. Jest to galaktyka o niskiej jasności powierzchniowej.

</doc>
<doc id="621616" url="https://pl.wikipedia.org/wiki?curid=621616" title="NGC 7535">
NGC 7535

NGC 7535 (również PGC 70761 lub UGC 12438) – galaktyka spiralna (Scd), znajdująca się w gwiazdozbiorze Pegaza. Odkrył ją Lewis A. Swift 29 września 1886 roku. Jest to galaktyka o niskiej jasności powierzchniowej.

</doc>
<doc id="621618" url="https://pl.wikipedia.org/wiki?curid=621618" title="NGC 7536">
NGC 7536

NGC 7536 (również PGC 70765 lub UGC 12437) – galaktyka spiralna z poprzeczką (SBbc), znajdująca się w gwiazdozbiorze Pegaza. Odkrył ją Lewis A. Swift 29 września 1886 roku.

</doc>
<doc id="621619" url="https://pl.wikipedia.org/wiki?curid=621619" title="Parafia św. Jana na Dominice">
Parafia św. Jana na Dominice

Parafia świętego Jana (ang. "Saint John Parish") – jedna z 10 parafii we Wspólnocie Dominiki, znajdująca się w północno-zachodniej części kraju. Stolicą parafii jest Portsmouth.
Graniczy z parafiami: św. Andrzeja od wschodu oraz św. Piotra od południa.
Miejscowości.
Miasta
Wsie

</doc>
<doc id="621620" url="https://pl.wikipedia.org/wiki?curid=621620" title="NGC 7537">
NGC 7537

NGC 7537 (również PGC 70786 lub UGC 12442) – galaktyka spiralna (Sbc), znajdująca się w gwiazdozbiorze Ryb. Odkrył ją William Herschel 30 sierpnia 1785 roku.
W galaktyce tej zaobserwowano supernową SN 2002gd.

</doc>
<doc id="621621" url="https://pl.wikipedia.org/wiki?curid=621621" title="Gross-Gerau">
Gross-Gerau



</doc>
<doc id="621623" url="https://pl.wikipedia.org/wiki?curid=621623" title="NGC 7539">
NGC 7539

NGC 7539 (również PGC 70783 lub UGC 12443) – galaktyka soczewkowata (S0), znajdująca się w gwiazdozbiorze Pegaza. Odkrył ją John Herschel 17 sierpnia 1828 roku.

</doc>
<doc id="621625" url="https://pl.wikipedia.org/wiki?curid=621625" title="NGC 7541">
NGC 7541

NGC 7541 (również NGC 7581, PGC 70795 lub UGC 12447) – galaktyka spiralna z poprzeczką (SBc), znajdująca się w gwiazdozbiorze Ryb.
Odkrył ją William Herschel 30 sierpnia 1785 roku. Prawdopodobnie obserwował ją też Horace Parnell Tuttle 11 stycznia 1875 roku, błędnie jednak określił jej pozycję, w wyniku czego mogło się wydawać, że to nowo odkryty obiekt. John Dreyer w swoim "New General Catalogue" skatalogował obie te obserwacje jako, odpowiednio, NGC 7541 i NGC 7581.
W galaktyce tej zaobserwowano supernową SN 1998dh.

</doc>
<doc id="621627" url="https://pl.wikipedia.org/wiki?curid=621627" title="Jan Podkowa">
Jan Podkowa

Jan Podkowa (ukr. "Іван Підкова", rum. "Ioan al IV-lea Potcoavă", zm. 16 czerwca 1578 we Lwowie) – watażka kozacki, od końca listopada do grudnia 1577 hospodar mołdawski.
Udział w sporach o tron mołdawski.
W 1574 roku Kozacy zaporoscy wmieszali się w walki o tytuł hospodara mołdawskiego, stając po stronie Jana III Srogiego przeciw Piotrowi V Kulawemu. Wysłany przez nich oddział pod wodzą szlachcica Świerkowskiego został jednak ostatecznie pokonany, zaś Jan Srogi zginął z rąk Turków. 
W 1577 Podkowa wyruszył na Mołdawię, podając się za jego przyrodniego brata. Pierwsza wyprawa, w lecie, zakończyła się klęską. Podczas drugiej, w listopadzie, watażka otrzymał z Niżu posiłki pod wodzą Jakuba Szacha, dzięki czemu udało mu się 30 listopada 1577 zdobyć Jassy i ogłosić się hospodarem. Szybko został usunięty z tronu przez brata króla Polski, wojewodę siedmiogrodzkiego Krzysztofa Batorego. Hospodarem ponownie został Piotr Kulawy, a Podkowa zbiegł do Polski, gdzie został uwięziony na zamku w Rawie Mazowieckiej.
Egzekucja.
Na stanowcze żądanie sułtana Murada III Stefan Batory skazał Kozaka na śmierć. Watażkę przewieziono do Lwowa, gdzie aż do wykonania wyroku przebywał w specjalnie dla niego wynajętym pokoju w kamienicy Matwija Korinnika. 16 czerwca 1578 Jan Podkowa został ścięty. Wcześniej wygłosił krótkie przemówienie do zgromadzonych na rynku lwowian, w którym zarzucał królowi, że wysługuje się poganinowi, "chanowi-bisurmanowi". Wyraził też wolę, aby kat nie dotykał jego ciała po śmierci. Jeden z obecnych na egzekucji Kozaków podał skazańcowi kielich z winem. Ten, wypijając z niego wielki łyk rzekł, że pije za zdrowie towarzyszy, po czym ukląkł na przyniesionym sobie dywaniku. Zmówił modlitwę i czekał na cios kata. Gdy ten nie padał, Podkowa spytał, w czym rzecz. Kat odrzekł, że należy opuścić kołnierz, aby nie przeszkadzał przy ścinaniu głowy. Kozak poprawił swój kołnierz i nakazał katu czynić swą powinność.
Podkowę pochowano w Kaniowie, w uprzednio przez niego przygotowanej trumnie. Później obok niego spoczęli Jakub Szach, Samuel Kiszka i Taras Szewczenko.
Podkowa w sztuce.
Jan Podkowa stał się bohaterem dum kozackich i powieści Mihaila Sadoveanu. Poemat Tarasa Szewczenki "Iwan Pidkowa" poświęcony jest innemu wodzowi kozackiemu, Iwanowi Serpiadze, mylonemu w ludowych opowiadaniach z Podkową.
Andrzej Podkowicz w swojej powieści "Bracia kozacy" czyni go synem Serpegi, rzekomej ormiańskiej konkubiny hospodara Stefańca.
Egzekucja Iwana Podkowy pojawia się jako wątek poboczny w polskim filmie historycznym z 1989 pt. Żelazną ręką, choć przedstawiono ją tam niezgodnie z wyżej opisaną tradycją historyczną.

</doc>
<doc id="621628" url="https://pl.wikipedia.org/wiki?curid=621628" title="Gross-Umstadt">
Gross-Umstadt



</doc>
<doc id="621629" url="https://pl.wikipedia.org/wiki?curid=621629" title="Kosterowate">
Kosterowate

Kosterowate, (Ostraciidae) – rodzina morskich ryb rozdymkokształtnych. Spotykane w akwariach morskich.
Zasięg występowania.
Ocean Indyjski, Spokojny i Atlantycki, głównie rafy koralowe.
Klasyfikacja.
Rodzaje zaliczane do tej rodziny :
"Acanthostracion" — "Lactophrys" — "Lactoria" — "Ostracion" — "Paracanthostracion" — "Rhinesomus" — "Rhynchostracion" — "Tetrosomus"

</doc>
<doc id="621630" url="https://pl.wikipedia.org/wiki?curid=621630" title="NGC 7543">
NGC 7543

NGC 7543 (również PGC 70785 lub UGC 12450) – galaktyka spiralna (Sbc), znajdująca się w gwiazdozbiorze Pegaza. Odkrył ją Édouard Jean-Marie Stephan 19 września 1878 roku.

</doc>
<doc id="621631" url="https://pl.wikipedia.org/wiki?curid=621631" title="Ostraciidae">
Ostraciidae



</doc>
<doc id="621632" url="https://pl.wikipedia.org/wiki?curid=621632" title="NGC 7544">
NGC 7544

NGC 7544 (również PGC 70811) – galaktyka soczewkowata (S0), znajdująca się w gwiazdozbiorze Ryb. Odkrył ją Albert Marth 18 listopada 1864 roku.

</doc>
<doc id="621635" url="https://pl.wikipedia.org/wiki?curid=621635" title="NGC 7545">
NGC 7545

NGC 7545 (również PGC 70840) – galaktyka spiralna z poprzeczką (SBb), znajdująca się w gwiazdozbiorze Żurawia. Odkrył ją John Herschel 4 września 1834 roku.

</doc>
<doc id="621636" url="https://pl.wikipedia.org/wiki?curid=621636" title="NGC 7546">
NGC 7546

NGC 7546 (również PGC 70820) – galaktyka spiralna z poprzeczką (SBbc), znajdująca się w gwiazdozbiorze Ryb. Odkrył ją Albert Marth 1 października 1864 roku.

</doc>
<doc id="621638" url="https://pl.wikipedia.org/wiki?curid=621638" title="NGC 7547">
NGC 7547

NGC 7547 (również PGC 70819, UGC 12453 lub HCG 93C) – galaktyka spiralna z poprzeczką (SBa/P), znajdująca się w gwiazdozbiorze Pegaza. Odkrył ją John Herschel 26 sierpnia 1827 roku. Należy do zwartej grupy galaktyk Hickson 93 (HCG 93). Przez niektóre katalogi jest uznawana za część obiektu Arp 99 w "Atlasie Osobliwych Galaktyk" Haltona Arpa, w skład którego wchodzą galaktyki NGC 7549 i NGC 7550.

</doc>
<doc id="621641" url="https://pl.wikipedia.org/wiki?curid=621641" title="NGC 7548">
NGC 7548

NGC 7548 (również PGC 70826 lub UGC 12455) – galaktyka soczewkowata (SB0), znajdująca się w gwiazdozbiorze Pegaza. Odkrył ją Heinrich Louis d’Arrest 30 września 1861 roku.

</doc>
<doc id="621643" url="https://pl.wikipedia.org/wiki?curid=621643" title="NGC 7549">
NGC 7549

NGC 7549 (również PGC 70832, UGC 12457 lub HCG 93B) – galaktyka spiralna z poprzeczką (SBc/P), znajdująca się w gwiazdozbiorze Pegaza. Odkrył ją 2 listopada 1850 roku Bindon Stoney – asystent Williama Parsonsa. Wraz z sąsiednią NGC 7550 stanowi obiekt Arp 99 w "Atlasie Osobliwych Galaktyk" Haltona Arpa. Należy też do zwartej grupy galaktyk Hickson 93 (HCG 93).
W galaktyce tej zaobserwowano supernową SN 2009nq.

</doc>
<doc id="621644" url="https://pl.wikipedia.org/wiki?curid=621644" title="NGC 7550">
NGC 7550

NGC 7550 (również PGC 70830, UGC 12456 lub HCG 93A) – galaktyka eliptyczna (E-S0), znajdująca się w gwiazdozbiorze Pegaza. Odkrył ją William Herschel 18 września 1784 roku. Jest to galaktyka z aktywnym jądrem typu LINER. Wraz z sąsiednią NGC 7549 stanowi obiekt Arp 99 w "Atlasie Osobliwych Galaktyk" Haltona Arpa. Należy też do zwartej grupy galaktyk Hickson 93 (HCG 93).

</doc>
<doc id="621647" url="https://pl.wikipedia.org/wiki?curid=621647" title="Iwan Podkowa">
Iwan Podkowa



</doc>
<doc id="621649" url="https://pl.wikipedia.org/wiki?curid=621649" title="Parafia św. Jerzego na Dominice">
Parafia św. Jerzego na Dominice

Parafia świętego Jerzego (ang. "Saint George Parish") – jedna z 10 parafii we Wspólnocie Dominiki, znajdująca się w południowo-zachodniej części kraju. Stolicą parafii jest Roseau.
Graniczy z parafiami: św. Pawła od północy, św. Patryka od zachodu oraz św. Łukasza od południa.

</doc>
<doc id="621651" url="https://pl.wikipedia.org/wiki?curid=621651" title="Mosty w Puławach">
Mosty w Puławach

Mosty puławskie – dzieje mostów na terenie miasta Puławy.
Charakterystyka.
Pierwsze konstrukcje mostowe były drewniane i niezbyt wytrzymałe. Dotyczyło to mostów wybudowanych przez wojska rosyjskie, które to mosty były zrywane przez wody roztopowe na Wiśle. Wyjątkiem okazała się konstrukcja (drewniana), wraz z bramą tyrolską, wybudowana w 1916 roku przez zaborców austriackich, która przetrwała przez niemal 18 lat, aż do jesieni 1934 roku. Wtedy oddano do użytku pierwszy most wybudowany od podstaw w II Rzeczypospolitej. Była to także pierwsza przeprawa mostowa o konstrukcji metalowej w powiecie puławskim. W lipcu 2008 roku nastąpiło oddanie do użytku nowej przeprawy, która jest częścią Północnej Obwodnicy Puław. Most o długości 1038 m składa się z 15 podpór z przęsłem o długości 212 m. Konstrukcja jest unikatowa w skali Polski, a także Europy.
Historia.
Przed I wojną światową.
Po bitwie pod Dubienką książę J. Poniatowski postanowił przenieść linię frontu za Wisłę. Starał się on zgromadzić w rejonie Puław całe zaplecze swojej armii. Aby zabezpieczyć drogę odwrotu polecił zbudować most na Wiśle, jego budową kierował Sierakowski. Most został zbudowany w dniach 21-25 lipca 1792 roku. Pierwotnie miał to być most „łyżwowy” (rodzaj wydłużonych, płaskich czółen), jednak ze względu na brak czasu zdecydowano się na most na tzw. „szkutach” (rodzaj pontonów), był to most (prawdopodobnie) 42 pontonowy. Wydatnej pomocy przy budowie mostu udzieliła księżna Izabela Czartoryska, która zaopatrzyła budowę w materiały ze swoich dóbr.
Po przegranej pod Jedlińskiem bitwie generał Zajączek zatrzymał się 12 czerwca w Kozienicach, skąd wysłał w kierunku Puław szpicę pod dowództwem szefa szwadronu 7 pułku jazdy Załęskiego do rosyjskiego generała Lewisa, przebywającego w rejonie Puław. Załęski wrócił z wiadomością, że po lewej stronie Wisły znajduje się już szwadron kozaków, a Lewis przystąpił do budowy mostu. Po zajęciu 14 czerwca Góry Puławskiej okazało się, że mostu nie ma. W związku z tym generał Zajączek, przy ogromnej pomocy księżnej Czartoryskiej i jej dworu, w ciągu 6 godzin zbudował most i przeprawił po nim swoje wojska, następnie udał się do Pniowa nad Sanem, aby dołączyć do Kwatery Głównej księcia Józefa Poniatowskiego. Po zreorganizowaniu armii zamiarem księcia Poniatowskiego był powrót na lewy brzeg Wisły w okolicach Kazimierza, połączenie się z wojskami Dąbrowskiego i Sokolnickiego, następnie rozbicie wojsk austriackich i zajęcie Krakowa przed Rosjanami. Realizując wytyczne księcia podpułkownik Mallet zbudował 24 czerwca pod Puławami most przez Wisłę. J. Poniatowski uznał, że most postawiony przez Malleta znajduje się w niedogodnym miejscu i rozkazał zbudować drugi. Ten most usytuowany został naprzeciwko wsi Jaroszyn, był to most „łyżwowy”, nadzór nad budową sprawowali Potier, Kołaczkowski i Prądzyński.
II wojna światowa.
Po rozpoczęciu działań wojennych w nocy z 10 na 11 września 1939 roku oddziały polskie uszkodziły strefę podparcia przęsła zawieszonego nad pierwszym filarem od strony Puław. Wojska niemieckie po wkroczeniu do miasta dokonały prowizorycznej naprawy uszkodzonego przęsła mostu, oddając go do ruchu jeszcze we wrześniu 1939 roku, po przejściu frontu Niemcy podnieśli uszkodzone przęsło. W stanie pełnej sprawności technicznej i eksploatacyjnej most przetrwał do lipca 1944 roku.
25 lipca 1944 roku około godz. 20.00, wycofujące się wojska niemieckie zniszczyły most, wysadzając ładunkami wybuchowymi górne części filarów nurtowych i niszcząc przęsła wspornikowe w środku ich rozpiętości.
Lata powojenne.
Dla potrzeb ruchu, w marcu 1945 roku, wybudowany został przez saperów Armii Czerwonej wysokowodny, drewniany most tymczasowy, zlokalizowany kilkadziesiąt metrów w górę rzeki od mostu stalowego. Most ten był szalowany balami. W 1947 roku, podczas wiosennej powodzi spływające masy wód zerwały jego dwa przęsła. Materiał uzyskany z tego mostu wykorzystano później do budowy szkoły we Włostowicach, schroniska PTTK oraz (częściowo) przedszkola w Wólce Profeckiej.
W maju 1948 oddano tymczasowy most pontonowy, który przetrwał do 1949 roku.
Most Mościckiego zaczęto odbudowywać w 1946 roku, początkowo robiła to prywatna firma budowlana Mieczysława Gościckiego i Leona Mroczka, jednak w czerwcu 1947 roku doszło do zawalenia się (podczas podnoszenia) nieuszkodzonego przęsła mostu – zginęło wówczas pięciu robotników, a dziewiętnastu odniosło rany. Wtedy to odbudowę przejął Okręgowy Zarząd Budowy Mostów Drogowych w Kielcach. Ostatecznie most został dopuszczony do użytku w dniu 29 czerwca 1949 roku.
W 1996 roku most został gruntownie zmodernizowany, zmieniono nawierzchnię brukową na asfaltową.
11 lipca 2008 roku uroczyście otwarto nowy most im. Jana Pawła II, będący częścią I etapu Północnej Obwodnicy Puław. Prace rozpoczęły się 7 marca 2006 roku i trwały do czerwca 2008 roku. Długość mostu to 1038 metrów, a szerokość 22,3 metra. Jest najdłuższym mostem łukowym w Polsce i trzecim pod względem długości w Europie.

</doc>
<doc id="621655" url="https://pl.wikipedia.org/wiki?curid=621655" title="Lawrence Alma-Tadema">
Lawrence Alma-Tadema

Lawrence Alma-Tadema [ˈælmɘ ˈtædɪmɘ], sir (ur. 8 stycznia 1836 w Dronrijp pod Leeuwarden, zm. 26 czerwca 1912 w Wiesbaden) – holenderski malarz akademicki, od 1870 na stałe zamieszkały i tworzący w Anglii, i dlatego zwykle zaliczany do malarzy angielskich (brytyjskich).
Życiorys.
Urodził się w wielodzietnej fryzyjskiej rodzinie jako Lourens Tadema, był synem rejenta Pietera Jiltesa Tademy, który odumarł go we wczesnym dzieciństwie. Początkowo uczył się w gimnazjum w Leeuwarden. Choć przewidywano dla niego zawód prawnika, wybrał karierę artystyczną i wyjechał do Antwerpii, by od 1852 studiować malarstwo w tamtejszej akademii u Gustaafa Wappersa. W 1856 podjął studia historyczne, w trakcie których, pod wpływem archeologa Louisa de Taeye, zafascynował go świat kultur antycznych. Od 1859 kształcił się w malarstwie historycznym u Hendrika Leysa i dołączył do jego studia, które opuścił w 1862, by pracować samodzielnie, po wybraniu na członka Akademii w Antwerpii (1861). Odtąd wystawiał w Brukseli, Antwerpii, Amsterdamie i Paryżu; jego obraz o tematyce staroegipskiej nagrodzono złotym medalem na salonie paryskim 1864, gdzie poznał J.-L. Gérôme’a.
Odwiedziwszy uprzednio Kolonię (1861), w 1863, po ślubie z Marie Pauline Gressin odbył podróż do Włoch, poznając Florencję, Rzym, Neapol i Pompeje. Fascynacja antycznym Rzymem skłoniła go do pracy nad pierwszym cyklem obrazów osadzonych w czasach cesarstwa. Znajomość z marszandem Ernestem Gambartem (1864) spowodowała wzrost stałych zamówień na obrazy przynoszące mu rosnącą popularność. Po śmierci żony (1869) poślubił swą uczennicę – malarkę Laurę Epps. Przejściowo mieszkał w Brukseli, w 1870 przeniósł się na stałe do Anglii, gdzie wkrótce (1873) został naturalizowany. Od 1876 przyjęty do tamtejszej Akademii Królewskiej (Royal Academy of Arts), w 1879 uzyskał status jej członka rzeczywistego. W uznaniu zasług twórczych w 1899 nadano mu tytuł baroneta, a w 1905 odznaczono Orderem Zasługi.
Zmarł nagle za granicą w Wiesbaden, gdzie przebywał na leczeniu.
Jego córką była Laurence Alma-Tadema (1865-1940), poetka i pisarka, znana z niezwykle przyjaznego stosunku do Polski i Polaków.
Twórczość.
Był jednym z najbardziej znanych i cenionych przedstawicieli wiktoriańskiego malarstwa. Pierwszy obraz (portret siostry) namalował mając 14 lat; odtąd numerował wszystkie swe prace nadając im „rzymskie” oznaczenia – ostatni obraz nosił sygnaturę Opus CCCCVIII.
We wczesnej fazie twórczości preferował tematykę czerpaną ze średniowiecza (głównie z historii Franków – np. "Edukacja dzieci Chlodwiga", "Wenancjusz Fortunat"), dopiero ok. 1860 przyciągnęła go starożytność egipska ("Rozrywki Egipcjan", "Śmierć pierworodnego") i grecka ("Biegacz maratoński", "Kobiety Amfissy"), a potem i rzymska.
Niezwykłą popularność osiągnął zwłaszcza w tematyce z życia starożytnego Rzymu: ulubionymi motywami były jednak nie okazałe sceny historyczne, ale przedstawienia rodzajowe (najczęściej kameralne) umiejscowione w antycznej scenerii. Prace jego cechował świetny warsztat malarski ze staranną kompozycją i niemal naukową dokładnością w oddawaniu szczegółów. Przyciągały też one gamą radosnej kolorystyki, rozświetleniem i czystością barw, frapowały mistrzostwem przedstawiania różnorodności elementów sztafażu (tkanin, marmurów, przedmiotów ze złota i brązu). Nierzadko wielopostaciowe kompozycje wywierały spektakularny efekt na tle historycznego przepychu i wyrafinowania (np. "Róże Heliogabala", "Wiosna", "Święto winobrania"). Artysta często nadawał im erotyczno-sielankowy charakter, sytuując je np. w pomieszczeniach łaźni, pokoi kobiecych, ustronnych zakątków. Antyczne negliże ("Ulubiona rozrywka", "Tepidarium"), a nawet akty kobiece ("Modelka rzeźbiarza", "Strigile i gąbki") czy swobodne sceny obyczajowe ("Termy Karakalli", "W sanktuarium Wenery"), oddalone przestrzenią czasu nie naruszały jednak ówczesnej wrażliwości i nie budziły istotnych zastrzeżeń moralnych.
Natomiast w odbiorze krytycznym tę najważniejszą część twórczości artysty wytykano jako specjalizację w ckliwo-sentymentalnych scenach domowych, umożliwiających współczesnemu odbiorcy utożsamianie się z postaciami starożytnych. Surowsza krytyka wręcz zarzucała, że postacie z jego obrazów przedstawiają ludzi z epoki wiktoriańskiej odzianych w peplosy i togi. W wizjach przeszłości kreowanych przez Almę-Tademę widziano uwspółcześnioną odświętną sielankę zacierającą prawdziwy obraz świata antycznego.
Był cenionym portrecistą (m.in. autorem portretu Ignacego Paderewskiego, 1891); oprócz prac olejnych malował akwarele, będąc członkiem Królewskiego Stowarzyszenia Akwarelistów (Royal Watercolour Society).
Odznaczenia i wyróżnienia.
W swej karierze artystycznej został nagrodzony złotym oraz wielkim medalem w Berlinie (1872, 1874), a także dwukrotnie medalem I klasy na światowych wystawach w Paryżu (1889, 1900).
Oprócz odznaczenia brytyjskiego posiadał belgijski Order Leopolda, holenderski Order Lwa, bawarski Order św. Michała, pruski Order Korony III klasy i cywilny Pour le Mérite, był też odznaczony krzyżem oficerskim francuskiej Legii Honorowej.
Był członkiem królewskich akademii sztuk pięknych w Monachium, Berlinie, Wiedniu i Madrycie.

</doc>
<doc id="621657" url="https://pl.wikipedia.org/wiki?curid=621657" title="Abalistes">
Abalistes

Abalistes – rodzaj morskich ryb rogatnicowatych. 
Klasyfikacja.
Gatunki zaliczane do tego rodzaju :

</doc>
<doc id="621658" url="https://pl.wikipedia.org/wiki?curid=621658" title="Lawrence Alma Tadema">
Lawrence Alma Tadema



</doc>
<doc id="621662" url="https://pl.wikipedia.org/wiki?curid=621662" title="Parafia św. Józefa na Dominice">
Parafia św. Józefa na Dominice

Parafia świętego Józefa (ang. "Saint Joseph Parish") – jedna z 10 parafii we Wspólnocie Dominiki, znajdująca się w centralno-zachodniej części kraju. Stolicą parafii jest Saint Joseph.
Graniczy z parafiami: św. Piotra od północy, św. Andrzeja od północnego wschodu, św. Dawida od wschodu oraz św. Pawła od południa.

</doc>
<doc id="621663" url="https://pl.wikipedia.org/wiki?curid=621663" title="The 12&quot; Collection">
The 12&quot; Collection

The 12” Collection – kolekcja sześciu płyt winylowych szwajcarskiego zespołu Yello wydana w 1988 roku przez wytwórnię Mercury Records. Na kolekcję tę składają się największe i najbardziej popularne dotąd wydane single zespołu, które ukazały się na płytach winylowych. Charakterystyczną cechą tego wydawnictwa muzycznego jest fakt, iż wszystkie winyle są koloru żółtego.

</doc>
<doc id="621664" url="https://pl.wikipedia.org/wiki?curid=621664" title="Saint Joseph (Dominika)">
Saint Joseph (Dominika)

Saint Joseph – miasto we Wspólnocie Dominiki, stolica administracyjna parafii świętego Józefa. W 1991 roku wieś zamieszkiwało 2179 osób.

</doc>
<doc id="621666" url="https://pl.wikipedia.org/wiki?curid=621666" title="Balistes">
Balistes

Balistes – rodzaj morskich ryb rozdymkokształtnych z rodziny rogatnicowatych (Balistidae).
Klasyfikacja.
Gatunki zaliczane do tego rodzaju:

</doc>
<doc id="621667" url="https://pl.wikipedia.org/wiki?curid=621667" title="Salisbury (Dominika)">
Salisbury (Dominika)

Salisbury - wieś we Wspólnocie Dominiki, w parafii świętego Józefa. W 1991 roku wieś zamieszkiwało 1410 osób.

</doc>
<doc id="621669" url="https://pl.wikipedia.org/wiki?curid=621669" title="Tubifex">
Tubifex

Tubifex – rodzaj skąposzczetów z rodziny rurecznikowatych (Tubificidae). Zwierzęta te zamieszkują akweny słodkowodne klimatu głównie umiarkowanego. 
Mają nitkowaty wygląd ciała, pozbawione są odnóży, szczęk i czułków. Ubarwione w różnych odcieniach czerwieni. Wyraźnie widoczna segmentacja ciała, zwężającego się ku tyłowi. Wyglądem przypominają dżdżownice. Są obojnakami, jednak u większości gatunków występuje rozmnażanie płciowe. Osiągają długość od kilku milimetrów do kilkunastu centymetrów.
Zwierzęta te to głównie detrytusożercy z nielicznymi przypadkami odżywiania się roślinami. Żyją w koloniach złożonych często z dużej liczby osobników.
Gatunki.
W faunie Polski występują 4 gatunki: "T. ignotus", "T. montanus", "T. newaensis" i "T. tubifex", spośród których "T. montanus" jest znany tylko z Polski.

</doc>
<doc id="621670" url="https://pl.wikipedia.org/wiki?curid=621670" title="Canthidermis">
Canthidermis

Canthidermis – rodzaj morskich ryb rogatnicowatych.
Klasyfikacja.
Gatunki zaliczane do tego rodzaju :

</doc>
<doc id="621673" url="https://pl.wikipedia.org/wiki?curid=621673" title="Melichthys">
Melichthys

Melichthys – rodzaj morskich ryb rogatnicowatych.
Klasyfikacja.
Gatunki zaliczane do tego rodzaju :

</doc>
<doc id="621674" url="https://pl.wikipedia.org/wiki?curid=621674" title="Flirty fishing">
Flirty fishing

Flirty fishing - kontrowersyjna forma ewangelizacji stosowana przez nowy ruch religijny The Family International polegająca na przyciąganiu do wspólnoty mężczyzn poprzez uwodzenie ich przez członkinie ruchu. Praktyka ta wprowadzona była przez Davida Berga i praktykowana od roku 1974 do 1987, w którym w związku z ostrą kampanią przeciw wspólnocie i epidemią AIDS została zarzucona.
Flirty fishing zwykle uważany jest za jedyny we współczesnej kulturze zachodniej znany przykład prostytucji religijnej. Często polegał on również na zapewnianiu członkom wspólnoty przeżyć seksualnych, co miało związek ze zjawiskiem promiskuityzmu w Rodzinie.

</doc>
<doc id="621677" url="https://pl.wikipedia.org/wiki?curid=621677" title="Stegny (Warszawa)">
Stegny (Warszawa)

Stegny – osiedle i obszar MSI w dzielnicy Mokotów w Warszawie.
Położenie.
Osiedle Stegny znajduje się pomiędzy ul. Sobieskiego, ul. Idzikowskiego oraz al. Wilanowską i graniczy z osiedlami: Sadyba, Wilanów, Służew, Ksawerów i Sielce. Osiedle dzieli się na trzy części: Stegny Południe, Stegny Północ i Stegny Rożek.
Opis.
W roku 1970 projekt osiedla otrzymał nagrodę Ministra Budownictwa.
Podczas projektowania osiedla nie przewidziano komunikacji samochodowej wewnątrz niego, a parkingi przy budynkach projektowano przy założeniu 70 samochodów na 1000 mieszkańców. Plany podwojenia tej liczby przez wzniesienie parkingów kilkupoziomowych nie zostały zrealizowane.
Projektantami architektury byli Jadwiga Grębecka, Jan Szpakowicz i Romuald Welder. Zajmuje ono obszar 75 ha, na którym zaplanowano wzniesienie 8057 mieszkań o łącznej powierzchni użytkowej 368 385 m² i urządzeń użytkowych (szkoły, przedszkola itd.) o powierzchni 70 000 m². Projektowane metraże mieszkań to: M2 – 31,5 m², M3 – 42,2 m², M4 – 53,0 m², M5 – 63,6 m².
Budowę osiedla Stegny rozpoczęto w 1971. Stegny były pierwszym osiedlem w Warszawie o budynkach zmontowanych z prefabrykowanych elementów wielkowymiarowych, wyprodukowanych w Fabryce Domów na Służewcu. Projekt konstrukcji wykonali S. Hauler i M. Wilbik. Zastosowano elementy wielkopłytowe systemu szczecińskiego. Montaż pierwszego budynku z elementów pochodzących z Fabryki Domów na Służewcu rozpoczęto w październiku 1971.
Osiedle zaprojektowane zostało z wymuszonym przewiewem na osi północ-południe, co osiągnięto przez odpowiednie usytuowanie budynków i zieleń wysoką. Centrum osiedla stanowi ośrodek handlowo-usługowy otoczony 11-kondygnacyjnymi punktowcami i grupą sześciu 16-kondygnacyjnych. Pas zieleni oddziela najwyższe budynki od promieniście ustawionych grup budynków 4-kondygnacyjnych, a jego zadaniem jest stworzenie nie tylko warunków do rekreacji mieszkańców, ale i przewietrzanie osiedla (w pasie tym znalazły się przedszkola i urządzenia sportowe). Od strony zachodniej osiedle przed zimnym powietrzem osłaniają długie budynki 11-kondygnacyjne. Centrum osiedla z założenia o wielkomiejskim charakterze różni się od bardziej kameralnej zabudowy w zespołach 4- i 11-kondygnacyjnych.
W styczniu 1975 w bloku mieszkalnym przy ul. Marsylskiej 3 oddano do użytku milionowe mieszkanie spółdzielcze wybudowane w Polsce Ludowej, będące jednocześnie 150-tysięcznym mieszkaniem spółdzielczym oddanym do użytku w Warszawie. Upamiętniono to tablicą umieszczoną na budynku.

</doc>
<doc id="621678" url="https://pl.wikipedia.org/wiki?curid=621678" title="Gwidona">
Gwidona

Gwidona - imię żeńskie pochodzenia germańskiego; żeński odpowiednik imienia Gwido. Wywodzi się od słowa "witu" oznaczającego "drzewo, las". Wśród patronów - bł. Maria Gwidona od Miłosierdzia Bożego, siostra sakramentka, wspominana razem z bł. Marią Stellą i towarzyszkami.
Gwidona imieniny obchodzi 4 września.

</doc>
<doc id="621679" url="https://pl.wikipedia.org/wiki?curid=621679" title="NGC 7551">
NGC 7551

NGC 7551 – galaktyka spiralna (S), znajdująca się w gwiazdozbiorze Pegaza. Odkrył ją Albert Marth 3 listopada 1864 roku. Niektóre katalogi (np. baza SIMBAD) błędnie podają, że NGC 7551 to galaktyka NGC 7540. 

</doc>
<doc id="621681" url="https://pl.wikipedia.org/wiki?curid=621681" title="NGC 7552">
NGC 7552

NGC 7552 (również IC 5294 lub PGC 70884) – galaktyka spiralna z poprzeczką (SBab), znajdująca się w gwiazdozbiorze Żurawia. Odkrył ją James Dunlop 7 lipca 1826 roku. Jest to galaktyka z aktywnym jądrem.

</doc>
<doc id="621683" url="https://pl.wikipedia.org/wiki?curid=621683" title="NGC 7553">
NGC 7553

NGC 7553 (również PGC 70834, PGC 70842 lub HCG 93D) – galaktyka soczewkowata (S0), znajdująca się w gwiazdozbiorze Pegaza. Odkrył ją 2 listopada 1850 roku Bindon Stoney – asystent Williama Parsonsa. Należy do zwartej grupy galaktyk Hickson 93 (HCG 93).

</doc>
<doc id="621684" url="https://pl.wikipedia.org/wiki?curid=621684" title="NGC 7554">
NGC 7554

NGC 7554 (również PGC 70850) – galaktyka eliptyczna (E), znajdująca się w gwiazdozbiorze Ryb. Odkrył ją Albert Marth 3 sierpnia 1864 roku.

</doc>
<doc id="621685" url="https://pl.wikipedia.org/wiki?curid=621685" title="Pseudobalistes">
Pseudobalistes

Pseudobalistes – rodzaj morskich ryb rogatnicowatych.
Klasyfikacja.
Gatunki zaliczane do tego rodzaju :

</doc>
<doc id="621686" url="https://pl.wikipedia.org/wiki?curid=621686" title="Parafia św. Łukasza na Dominice">
Parafia św. Łukasza na Dominice

Parafia świętego Łukasza (ang. "Saint Luke Parish") – jedna z 10 parafii we Wspólnocie Dominiki, znajdująca się w południowo-zachodniej części kraju. Stolicą i jedyną miejscowością parafii jest Pointe Michel.
Graniczy z parafiami: św. Jerzego od północy, św. Marka od południa oraz św. Patryka od wschodu.

</doc>
<doc id="621688" url="https://pl.wikipedia.org/wiki?curid=621688" title="NGC 7556">
NGC 7556

NGC 7556 (również PGC 70855) – galaktyka eliptyczna (E-S0), znajdująca się w gwiazdozbiorze Ryb. Odkrył ją William Herschel 20 września 1784 roku.

</doc>
<doc id="621690" url="https://pl.wikipedia.org/wiki?curid=621690" title="NGC 7557">
NGC 7557

NGC 7557 (również PGC 70854) – galaktyka spiralna (S), znajdująca się w gwiazdozbiorze Ryb. Odkrył ją 16 września 1852 roku Bindon Stoney – asystent Williama Parsonsa.

</doc>
<doc id="621691" url="https://pl.wikipedia.org/wiki?curid=621691" title="Pointe Michel">
Pointe Michel

Pointe Michel – miasto we Wspólnocie Dominiki, stolica administracyjna i jedyna miejscowość parafii świętego Łukasza. W 1991 roku miejscowość zamieszkiwało 1200 osób.

</doc>
<doc id="621692" url="https://pl.wikipedia.org/wiki?curid=621692" title="NGC 7558">
NGC 7558

NGC 7558 (również PGC 70844 lub HCG 93E) – galaktyka soczewkowata znajdująca się w gwiazdozbiorze Pegaza. Odkrył ją Albert Marth 3 listopada 1864 roku. Należy do zwartej grupy galaktyk Hickson 93 (HCG 93).

</doc>
<doc id="621695" url="https://pl.wikipedia.org/wiki?curid=621695" title="DW521">
DW521



</doc>
<doc id="621696" url="https://pl.wikipedia.org/wiki?curid=621696" title="Petržalka">
Petržalka

Petržalka (, ; ) – największa dzielnica mieszkaniowa Bratysławy. Leży na prawym brzegu Dunaju w powiecie Bratysława V. Liczy ponad 100 tys. mieszkańców.
Historia.
Pierwsza wzmianka pochodzi z 1225 – list królewski wspomina o osadzie zwanej "Flantschendorf" ("Fl(u)ecendorf/Wlocendorf"). W 1278 pojawia się nazwa "Flezyndorph", natomiast po najeździe tatarskim spustoszoną okolicę zasiedlają koloniści z Niemiec. Właściwy początek współczesnej osadzie dała druga fala kolonizacji na przełomie średniowiecza i renesansu – wtedy pojawiła się po raz pierwszy niemiecka nazwa "Engerau", występująca także jako "Ungarau" (w wolnym tłumaczeniu „węgierska wieś”). Węgierskie nazwy zaczęły występować dopiero w XIX wieku – w 1863 "Ligetfalva", przekształcone później na "Ligetfalu" (stosowane także z przedrostkiem "Pozsony-").
W latach 1774–1776 założono w Petrzalce park na dotychczasowych terenach myśliwskich. Początkowo był w stylu barokowego klasycyzmu, jego dzisiejszy wygląd pochodzi z 1839 (zmiany przeszedł również w latach 70. XX wieku). Jest to jeden z najstarszych parków w Europie.
W 1809 stacjonowały na tym terenie wojska napoleońskie i ostrzeliwały Bratysławę.
W 1866 w Petrzalce mieszkało 594 osoby w 105 domach. W okolicy dominowały sady, parki i inne tereny zielone. W 1891 miejscowość poprzez Most Franciszka Józefa (obecnie Stary Most) zyskała połączenie z Bratysławą i Szombathely, a tuż przed I wojną światową z Wiedniem dzięki Pressburger Bahn. Na początku XX wieku zaczęły w Petrzalce powstawać zakłady przemysłowe i fabryki.
W 1910 absolutną większość mieszkańców stanowili Niemcy – na 2947 mieszkańców było ich 1997, poza tym 495 Węgrów i 318 Słowaków. Mimo to po I wojnie światowej przyłączono ją do Czechosłowacji na mocy traktatu w Trianon ze względów gospodarczych, jako tzw. przyczółek bratysławski (mieszkańcy Bratysławy mieli tutaj swoje sady i ogrody). Wtedy zaczęto używać oficjalnie współczesnej nazwy słowackiej "Petržalka" (pojawiła się na początku XX wieku). W okresie międzywojennym przybyło do miejscowości bardzo dużo Słowaków i w 1921 Niemcy stanowili już tylko niewiele ponad połowę ludności, a w 1930 tylko 22% (13% było Węgrami). Ogólna liczba ludności wzrosła w tym czasie o kilkaset procent.
W latach 20. do Petrzalki przyłączono fragment miejscowości Kittsee, wraz z jednym z dworców kolejowych (pod nazwą "Kopčany").
W 1938 wraz z Devinem włączona po traktacie monachijskim w granice III Rzeszy; powodem miał być fakt, że przed I wojną światową i gwałtowną imigracją Słowaków w Petrzalce przeważali Niemcy.
4 kwietnia 1945 Armia Czerwona zajęła Petrzalkę i ta ponownie znalazła się w Czechosłowacji, a w 1946 stała się jedną z dzielnic Bratysławy.
W okresie powojennym Petrzalka przeżyła rozwój budowlany – ponieważ miała pełnić rolę dzielnicy-„sypialni”, wybudowano liczne osiedla złożone z wielopiętrowych bloków (zwłaszcza od lat 70). Dzięki tym działaniom dzielnica stała się najludniejsza w mieście, ale również najbardziej niebezpieczna. Pod koniec okresu socjalistycznego planowano budowę metra (pierwszego na Słowacji) z Petrzalki do centrum miasta, ale po zmianie systemu politycznego zabrakło pieniędzy na realizację tej koncepcji (powstało tylko kilka konstrukcji, m.in. pojedyncze tunele).
W ostatnich latach władze miasta robią dużo, aby zmienić niekorzystny wizerunek dzielnicy. Zrekonstruowano jeden z najstarszych miejskich teatrów „Arena”, powstało centrum handlowe „Aupark” i strefa handlowa „Danubia”, wzdłuż głównych ulic rosną konstrukcje biurowców (m.in. wielofunkcyjny kompleks „Wiena Gate”). Przez Petrzalkę przebiega międzynarodowa trasa rowerowa z Austrii do Węgier ("Dunajská cyklistická cesta").
Do 2010 dzielnicę z centrum miał połączyć szybki tramwaj (zamiast zarzuconego planu budowy metra), ale nie udało się dotrzymać tego terminu.
Demografia.
Według danych z dnia 31 grudnia 2011 dzielnicę zamieszkiwało 105 763 osób, w tym 55 564 kobiet i 50 199 mężczyzn.
W 2001 roku w dzielnicy mieszkało 117 227 mieszkańców. Pod względem narodowości i przynależności etnicznej 92,64% populacji stanowili Słowacy, 3,63% Węgrzy, 1,53% Czesi, a przedstawiciele pozostałych nacji poniżej 1%. 54,13% spośród mieszkańców wyznawało rzymskokatolicyzm, 5,02% protestantyzm, 0,71% grekokatolicy, 0,31% prawosławie, 0,06% husyci, 0,30% inne religie, zaś 33,24% nie identyfikowało się z żadnym wyznaniem. W dzielnicy znajdowało się 1518 domostw.
Podział dzielnicy.
Petrzalka dzieli się na trzy główne części:
Nieoficjalnie (uwarunkowane podziałem historycznym) również na inne dzielnice:
Komunikacja.
Petržalka stanowi węzeł komunikacyjny. Przebiegają przez nią autostrady D1 i D2 (trasy europejskie E58, E65 i E75) oraz linie kolejowe łączące Bratysławę z Budapesztem i z Wiedniem. Stacja kolejowa Bratislava Petržalka.
Na obszarze dzielnicy zlokalizowane było dawne słowacko-austriackie drogowe przejście graniczne Bratislava-Petržalka – Berg.
Flora i fauna.
Mimo że sporą część dzielnicy zajmują osiedla betonowych bloków, w Petrzalce jest też dużo zieleni – m.in. duży park Sad Janka Kráľa. Obszar leśny "Starý háj" jest terenem chronionym.
Na terenie Petrzalki są także dwa jeziora – "Veľký Draždiak" i "Malý Draždiak", a przez środek biegnie kanał "Chorvátske rameno".

</doc>
<doc id="621697" url="https://pl.wikipedia.org/wiki?curid=621697" title="NGC 7562">
NGC 7562

NGC 7562 (również PGC 70874 lub UGC 12464) – galaktyka eliptyczna (E2), znajdująca się w gwiazdozbiorze Ryb. Odkrył ją William Herschel 25 października 1785 roku.

</doc>
<doc id="621699" url="https://pl.wikipedia.org/wiki?curid=621699" title="NGC 7563">
NGC 7563

NGC 7563 (również PGC 70872 lub UGC 12465) – galaktyka spiralna z poprzeczką (SBa), znajdująca się w gwiazdozbiorze Pegaza. Odkrył ją William Herschel 19 października 1784 roku. Jest to galaktyka z aktywnym jądrem typu LINER.

</doc>
<doc id="621702" url="https://pl.wikipedia.org/wiki?curid=621702" title="Buttelborn">
Buttelborn



</doc>
<doc id="621704" url="https://pl.wikipedia.org/wiki?curid=621704" title="NGC 7566">
NGC 7566

NGC 7566 (również PGC 70901) – galaktyka spiralna (Sa), znajdująca się w gwiazdozbiorze Ryb. Odkrył ją William Herschel 20 września 1784 roku. Należy do galaktyk Seyferta typu 2.

</doc>
<doc id="621705" url="https://pl.wikipedia.org/wiki?curid=621705" title="NGC 7567">
NGC 7567

NGC 7567 (również PGC 70885 lub UGC 12468) – galaktyka spiralna (Scd), znajdująca się w gwiazdozbiorze Pegaza. Odkrył ją Albert Marth 3 listopada 1864 roku.

</doc>
<doc id="621706" url="https://pl.wikipedia.org/wiki?curid=621706" title="Rhinecanthus">
Rhinecanthus

Rhinecanthus – rodzaj morskich ryb rogatnicowatych.
Klasyfikacja.
Gatunki zaliczane do tego rodzaju :

</doc>
<doc id="621708" url="https://pl.wikipedia.org/wiki?curid=621708" title="NGC 7568">
NGC 7568

NGC 7568 (również NGC 7574, PGC 70892 lub UGC 12469) – galaktyka spiralna (S?), znajdująca się w gwiazdozbiorze Pegaza.
Prawdopodobnie odkrył ją Heinrich Louis d’Arrest 2 października 1866 roku. Pewności nie ma, gdyż podana przez niego pozycja obiektu była bardzo niedokładna i jeśli faktycznie obserwował tę galaktykę, oznaczałoby to, że popełnił błąd w rektascensji wielkości 30 sekund oraz w deklinacji wielkości 30 minut łuku. Niezależnie galaktykę tę odkrył Édouard Jean-Marie Stephan 17 października 1876 roku. John Dreyer w swoim "New General Catalogue" skatalogował obserwację d’Arresta jako NGC 7574, a Stephana jako NGC 7568.

</doc>
<doc id="621710" url="https://pl.wikipedia.org/wiki?curid=621710" title="NGC 7569">
NGC 7569

NGC 7569 (również PGC 70914 lub UGC 12472) – galaktyka spiralna (S0/P), znajdująca się w gwiazdozbiorze Pegaza. Odkrył ją Lewis A. Swift 6 września 1886 roku.

</doc>
<doc id="621711" url="https://pl.wikipedia.org/wiki?curid=621711" title="NGC 7570">
NGC 7570

NGC 7570 (również PGC 70912 lub UGC 12473) – galaktyka spiralna z poprzeczką (SBa), znajdująca się w gwiazdozbiorze Pegaza. Odkrył ją William Herschel 17 listopada 1784 roku.

</doc>
<doc id="621714" url="https://pl.wikipedia.org/wiki?curid=621714" title="NGC 7571">
NGC 7571

NGC 7571 (również NGC 7597 lub PGC 71006) – galaktyka soczewkowata (S0), znajdująca się w gwiazdozbiorze Pegaza.
Odkrył ją Albert Marth 23 października 1864 roku. Prawdopodobnie tę samą galaktykę obserwował Herman Schultz 25 września 1867 roku, jednak błędnie określił jej pozycję i dlatego nie ma pewności, czy to rzeczywiście ją wtedy zaobserwował. John Dreyer w swoim "New General Catalogue" skatalogował obserwację Martha jako NGC 7597, a Schultza jako NGC 7571.

</doc>
<doc id="621715" url="https://pl.wikipedia.org/wiki?curid=621715" title="Sufflamen">
Sufflamen

Sufflamen – rodzaj morskich ryb rogatnicowatych.
Klasyfikacja.
Gatunki zaliczane do tego rodzaju :

</doc>
<doc id="621716" url="https://pl.wikipedia.org/wiki?curid=621716" title="NGC 7572">
NGC 7572

NGC 7572 (również PGC 70919) – galaktyka spiralna (S0-a), znajdująca się w gwiazdozbiorze Pegaza. Odkrył ją Albert Marth 3 listopada 1864 roku.

</doc>
<doc id="621718" url="https://pl.wikipedia.org/wiki?curid=621718" title="Petrzalka">
Petrzalka



</doc>
<doc id="621719" url="https://pl.wikipedia.org/wiki?curid=621719" title="NGC 7573">
NGC 7573

NGC 7573 (również PGC 70893) – galaktyka spiralna z poprzeczką (SBc), znajdująca się w gwiazdozbiorze Wodnika. Odkrył ją w 1886 roku Frank Muller.

</doc>
<doc id="621722" url="https://pl.wikipedia.org/wiki?curid=621722" title="NGC 7575">
NGC 7575

NGC 7575 (również PGC 70946) – galaktyka soczewkowata (S0), znajdująca się w gwiazdozbiorze Ryb.
Obiekt NGC 7575 odkrył Albert Marth 29 sierpnia 1864 roku. Identyfikacja obiektu nie jest jednak pewna, gdyż podał on błędną pozycję. Jeśli Marth obserwował właśnie tę galaktykę oznaczałoby to, że popełnił błąd w deklinacji wielkości dokładnie jednego stopnia. Mniej prawdopodobne są inne możliwości – że Marth obserwował wtedy galaktykę NGC 7562 (przy założeniu błędu 1,3 minuty w rektascensji) lub gwiazdę.

</doc>
<doc id="621723" url="https://pl.wikipedia.org/wiki?curid=621723" title="Xanthichthys">
Xanthichthys

Xanthichthys – rodzaj morskich ryb rogatnicowatych.
Klasyfikacja.
Gatunki zaliczane do tego rodzaju :

</doc>
<doc id="621724" url="https://pl.wikipedia.org/wiki?curid=621724" title="Julian Bashir">
Julian Bashir

Julian Subatoi Bashir - to postać fikcyjna, bohater serialu . Julian Bashir pełni funkcję głównego oficera medycznego na stacji Deep Space Nine.

</doc>
<doc id="621725" url="https://pl.wikipedia.org/wiki?curid=621725" title="Julian Subatoi Bashir">
Julian Subatoi Bashir



</doc>
<doc id="621726" url="https://pl.wikipedia.org/wiki?curid=621726" title="Xenobalistes">
Xenobalistes

Xenobalistes – rodzaj morskich ryb rogatnicowatych.
Klasyfikacja.
Gatunki zaliczane do tego rodzaju :

</doc>
<doc id="621732" url="https://pl.wikipedia.org/wiki?curid=621732" title="Wagonownia">
Wagonownia

Wagonownia – nazwa jednostki organizacyjnej wraz z zespołem pomieszczeń i warsztatów przeznaczonych do przechowywania, konserwacji i naprawy wagonów kolejowych.
W Polsce wagonownie (WGW) były wydzielonymi jednostkami kolejowymi od 1953. Wcześniej gospodarka parkiem wagonowym pozostawała w gestii najpierw parowozowni przekształconych następnie w lokomotywownie. 1 lipca 1997 na ich bazie oraz lokomotywowni utworzono 33 Zakłady Taboru; obecnie w strukturze spółki PKP Cargo S.A. Z dniem 1 września 1999 liczbę zakładów taboru zmniejszono do 19. W 2001 wagonownie zajmujące się naprawami wagonów osobowych, lub ich wyspecjalizowane komórki organizacyjne (m.in. oddziały zajmujące się naprawami wagonów osobowych), przekazano najpierw do ówczesnej spółki PKP Przewozy Regionalne Sp. z o.o., następnie w 2008 szereg z nich, zlokalizowanych głównie w największych aglomeracjach, do PKP Intercity S.A. W strukturze PKP Cargo S.A. pozostawiono jedynie komórki organizacyjne zajmujące się naprawami lub eksploatacją wagonów towarowych. Postępujący proces restrukturyzacyjny (do 2010 r.) sprawił, iż na bazie części z nich utworzono spółki – córki:
Dwie z nich formalnie były własnością PKP S.A.:
W 2013 utworzona przez PKP Cargo S.A. spółka córka PKP CargoWag Sp. z o.o. przejęła dotychczasowe spółki w Gorzowie Wielkopolskim, Jaworzynie Śląskiej, Kluczborku, Krakowie, Szczecinie, Tarnowskich Górach, Tczewie i Toruniu, i tworzą w wymienionych miejscowościach, i w Dąbrowie Górniczej, Gdyni, Olsztynie, Zabrzegu-Czarnolesiu, swoje zakłady napraw taboru. W 2014 spółka PKP CargoWag zmieniła nazwę na PKP CargoTabor Sp. z o.o.

</doc>
<doc id="621734" url="https://pl.wikipedia.org/wiki?curid=621734" title="Parafia św. Marka na Dominice">
Parafia św. Marka na Dominice

Parafia świętego Marka (ang. "Saint Mark Parish") – jedna z 10 parafii we Wspólnocie Dominiki, znajdująca się w południowej części kraju. Stolicą parafii jest Soufriére.
Graniczy z parafiami: św. Łukasza od północy oraz św. Patryka od wschodu.

</doc>
<doc id="621738" url="https://pl.wikipedia.org/wiki?curid=621738" title="Copa Mercosur 1998">
Copa Mercosur 1998

I Copa Mercosur 1998
1/8 finału – faza grupowa.
Do ćwierćfinału awansują mistrzowie grup i trzej najlepsi z pięciu wicemistrzów.
Grupa A.
29.07 CA San Lorenzo de Almagro – Cruzeiro EC 2:1(2:1)
30.07 São Paulo FC – CSD Colo-Colo 1:0(0:0)
18.08 CA San Lorenzo de Almagro – CSD Colo-Colo 3:0(1:0)
20.08 Cruzeiro EC – São Paulo FC 5:1(2:1)
03.09 CSD Colo-Colo – Cruzeiro EC 2:1(2:0)
03.09 São Paulo FC – CA San Lorenzo de Almagro 2:1(0:1)
17.09 Cruzeiro EC – CA San Lorenzo de Almagro 2:1(0:0)
17.09 CSD Colo-Colo- São Paulo FC 2:1(1:1)
30.09 São Paulo FC – Cruzeiro EC 1:1(0:0)
01.10 CSD Colo-Colo – CA San Lorenzo de Almagro 1:1(1:0)
15.10 CA San Lorenzo de Almagro – São Paulo FC 3:2(2:2)
15.10 Cruzeiro EC – CSD Colo-Colo 5:0(2:0)
Grupa B.
29.07 SE Palmeiras – CA Independiente 2:1(0:1)
29.07 Club Nacional de Football – Club Universidad de Chile 1:0(0:0)
11.08 Club Universidad de Chile – CA Independiente 3:0(2:0)
19.08 Club Nacional de Football – SE Palmeiras 0:5(0:3)
02.09 CA Independiente – Club Nacional de Football 4:3(1:2)
02.09 Club Universidad de Chile – SE Palmeiras 1:2(0:0)
16.09 Club Universidad de Chile – Club Nacional de Football 1:3(0:1)
16.09 CA Independiente – SE Palmeiras 0:3(0:1)
01.10 SE Palmeiras – Club Nacional de Football 3:1(0:0)
01.10 CA Independiente – Club Universidad de Chile 6:2(3:1)
13.10 Club Nacional de Football – CA Independiente 2:1(1:0)
13.10 SE Palmeiras – Club Universidad de Chile 1:0(0:0)
Grupa C.
30.07 Club Olimpia – SC Corinthians Paulista 2:2(1:1)
04.08 CA Peñarol – Racing Club de Avellaneda 1:1(0:1)
18.08 SC Corinthians Paulista – Racing Club de Avellaneda 1:2(1:1)
20.08 Club Olimpia – CA Peñarol 4:2(1:2)
01.09 Racing Club de Avellaneda – Club Olimpia 1:0(0:0)
01.09 SC Corinthians Paulista – CA Peñarol 1:1(1:0)
15.09 Racing Club de Avellaneda – CA Peñarol 0:0
15.09 SC Corinthians Paulista – Club Olimpia 1:2(0:1)
29.09 Racing Club de Avellaneda – SC Corinthians Paulista 1:0(1:0)
29.09 CA Peñarol – Club Olimpia 2:3(1:2)
14.10 Club Olimpia – Racing Club de Avellaneda 2:4(2:0)
14.10 CA Peñarol – SC Corinthians Paulista 0:2(0:1)
Grupa D.
29.07 CR Flamengo – Cerro Porteño 2:0(1:0)
05.08 CA Boca Juniors – CA Vélez Sarsfield 0:1(0:1)
19.08 CA Vélez Sarsfield – CR Flamengo 1:0(1:0)
19.08 Cerro Porteño – CA Boca Juniors 3:2(1:1)
02.09 CR Flamengo – CA Boca Juniors 0:2(0:1)
03.09 Cerro Porteño – CA Vélez Sarsfield 2:2(2:1)
17.09 CA Vélez Sarsfield – CA Boca Juniors 2:1(2:0)
17.09 Cerro Porteño – CR Flamengo 2:3(1:1)
30.09 CR Flamengo – CA Vélez Sarsfield 2:0(1:0)
30.09 CA Boca Juniors – Cerro Porteño 3:1(0:0)
13.10 CA Vélez Sarsfield – Cerro Porteño 1:1(0:0)
14.10 CA Boca Juniors – CR Flamengo 3:0(3:0)
Grupa E.
30.07 Grêmio Porto Alegre – CA River Plate 2:3(1:2)
30.07 CD Universidad Católica – CR Vasco da Gama 1:1(0:1)
18.08 CR Vasco da Gama – Grêmio Porto Alegre 1:0(0:0)
20.08 CA River Plate – CD Universidad Católica 1:1(1:0)
01.09 Grêmio Porto Alegre – CD Universidad Católica 5:1(4:0)
03.09 CA River Plate – CR Vasco da Gama 1:1(0:0)
15.09 CD Universidad Católica – Grêmio Porto Alegre 1:1(1:0)
16.09 CR Vasco da Gama – CA River Plate 0:0
29.09 CD Universidad Católica – CA River Plate 2:0(0:0)
29.09 Grêmio Porto Alegre – CR Vasco da Gama 1:0(0:0)
14.10 CR Vasco da Gama – CD Universidad Católica 1:0(1:0)
15.10 CA River Plate – Grêmio Porto Alegre 3:1(0:0)
Podsumowanie fazy grupowej.
Dla każdego z biorących udział krajów najgorszy zespół fazy grupowej w następnej edycji pucharu w 1999 miał być zastąpiony przez mistrza kraju z 1998. Najsłabszymi klubami ze swoich krajów w fazie grupowej były:
Na skutek tej reguły wymienione wyżej zespoły miały być wykluczone z edycji w 1999 roku. Ale ponieważ kluby, które zdobyły mistrzostwo swoich krajów, znajdowały się już wśród 20 klubów biorących udział w edycji z roku 1998, więc żaden z wyżej wymienionych zespołów nie został zastąpiony i z tego powodu puchar w 1999 miał dokładnie tych samych uczestników ( SC Corinthians Paulista jako mistrz Brazylii z 1998 zastąpił sam siebie).
1/4 finału (29.10 i 04.11).
 SE Palmeiras – CA Boca Juniors 3:1 i 1:1
 CA River Plate – Cruzeiro EC 1:2 i 0:2 (mecze 28.10 i 05.11)
 CA Vélez Sarsfield – Club Olimpia 3:4 i 1:2 (pierwszy mecz 27.10)
 CA San Lorenzo de Almagro – Racing Club de Avellaneda 0:0 i 1:1, karne 2:0 (drugi mecz 05.11)
1/2 finału (10.11 i 17.11).
 SE Palmeiras – Club Olimpia 2:0 i 1:0
 Cruzeiro EC – CA San Lorenzo de Almagro 1:0 i 1:1 (mecze 19.11 i 02.12)
FINAŁ.
 Cruzeiro EC – SE Palmeiras 2:1 i 1:3, dodatkowo 0:1
16 grudnia 1998 Belo Horizonte Estádio Mineirão (40 tys.)
 Cruzeiro EC – SE Palmeiras 2:1(1:1)
Sędzia: Sidrack Marinho (Brazylia)
Bramki: 1:0 Marcelo 21, 1:1 Roque Junior 44, 2:1 Fabio Junior 90+k
Żółte kartki: Gustavo 11, Marcelo Dijan 50 / Paulo Nunes 13, Junior Baiano 55, Agnaldo 88
Cruzeiro Esporte Clube: Dida, Gustavo, Marcelo Djian, Joao Carlos, Gilberto, Ricardinho, Valdir, Valdo (Djair 78), Muller, Marcelo (Fabio Junior 88), Caio (Alex 65). Trener: Levir Culpi.
SE Palmeiras: Velloso, Francisco Arce (Almir 68), Junior Baiano (Agnaldo 84), Cleber, Junior, Roque Junior, Rogerio, Nemem, Zinho, Oseas (Alex 46), Paulo Nunes. Trener: Luis Felipe Scolari
26 grudnia 1998 São Paulo Estádio Parque Antártica (49,4 tys.)
 SE Palmeiras – Cruzeiro EC 3:1(1:1)
Sędzia: Claudio Vinicius Cerdeira (Brazylia)
Bramki: 0:1 Fabio Junior 2k, 1:1 Cleber 7, 2:1 Oseas 54, 3:1 Paulo Nunes 89
Żółte kartki: Francisco Arce 47, Junior Baiano 35, Rogerio 57 / Gustavo 23, Marcelo Djian 18, Gilberto 74
SE Palmeiras: Velloso, Francisco Arce, Cleber (Tiago 57), Junior Baiano, Junior, Roque Junior, Rogerio, Alex (Pedrinho 86), Zinho, Paulo Nunes, Oseas (Magrao 75). Trener: Luiz Felipe Scolari
Cruzeiro Esporte Clube: Dida, Gustavo, Wilson Gottardo (Joao Carlos 46), Marcelo Djian, Gilberto, Valdir (Caio 74), Ricardinho (Alex 58), Djair, Valdo, Muller, Fabio Junior. Trener: Levir Culpi.
29 grudnia 1998 São Paulo Estádio Parque Antártica (?)
 SE Palmeiras – Cruzeiro EC 1:0(0:0)
Sędzia: Luciano Almeida (Brazylia)
Bramki: 1:0 Francisco Arce 62
Żółte kartki: Tiago 15, Zinho 63, Pedrinho 83 / Marcelo, Marcelo Djian 7, Joao Carlos 60
Czerwone kartki: – / Marcelo 79 (druga żóta)
SE Palmeiras: Velloso, Francisco Arce, Junior Baiano, Roque Junior, Junior, Tiago, Rogerio, Alex (Almir 45), Zinho (Agnaldo 89), Paulo Nunes, Oseas (Pedrinho 77). Trener: Luiz Felipe Scolari
Cruzeiro Esporte Clube: Dida, Gustavo, Marcelo Djian, Joao Carlos, Gilberto, Marcos Paulo, Ricardinho (Caio 73), Valdo, Muller (Alex Alves 73), Fabio Junior, Marcelo Ramos. Trener: Levir Culpi

</doc>
<doc id="621741" url="https://pl.wikipedia.org/wiki?curid=621741" title="Soufriére">
Soufriére

Soufriére – wieś we Wspólnocie Dominiki, stolica administracyjna parafii świętego Marka. W 1991 roku wieś zamieszkiwało 1003 osób.

</doc>
<doc id="621747" url="https://pl.wikipedia.org/wiki?curid=621747" title="The CD Single Collection">
The CD Single Collection

The CD Single Collection – kolekcja pięciu płyt CD szwajcarskiego zespołu Yello wydana w 1989 roku przez wytwórnię Windsong International (rok wcześniej wydano kompilację winylów zespołu – The 12" Collection). Na kolekcję tę składają się największe i najbardziej popularne dotąd wydane single zespołu, które ukazały się na płytach kompaktowych.

</doc>
<doc id="621753" url="https://pl.wikipedia.org/wiki?curid=621753" title="Siaka Tiéné">
Siaka Tiéné

Siaka Chico Tiéné (ur. 22 lutego 1982 w Abidżanie) – iworyjski piłkarz występujący na pozycji obrońcy.
Kariera.
Afryka.
Siaka Tiéné karierę rozpoczynał w ASEC Mimosas, gdzie grał pięć lat. Później wyemigrował do Republiki Południowej Afryki, by występować w Mamelodi Sundowns FC.
Francja.
Po dwóch sezonach w RPA po piłkarza zgłosili się działacze AS Saint-Étienne. W pierwszym składzie "Zielonych" zaliczył jednak tylko pięć meczów, większą część sezonu spędził grając w rezerwach. W 2006 roku został wypożyczony do Stade de Reims, grającym w Ligue 2. Po sezonie wrócił do "Zielonych". Latem 2008 roku Tiéné podpisał kontrakt z Valenciennes FC. W letnim okienku transferowym sezonu 2010/2011 przeszedł do PSG za 1 mln euro. Pierwszego gola dla PSG strzelił 11 marca 2012 w wyjazdowym meczu przeciw Dijon FCO, po dośrodkowaniu Guillaume Hoarau.

</doc>
<doc id="621754" url="https://pl.wikipedia.org/wiki?curid=621754" title="Richard Attenborough">
Richard Attenborough

Richard Samuel Attenborough (ur. 29 sierpnia 1923 w Cambridge, zm. 24 sierpnia 2014 w Londynie) – angielski aktor, reżyser i producent filmowy, laureat Nagrody Akademii Filmowej (Oscara), ambasador dobrej woli UNICEF; brat Davida.
Życiorys.
Aktorską karierę w filmie rozpoczął w 1942. W czasie II wojny światowej służył w RAF, do kina wrócił tuż po jej zakończeniu. Ma na swoim koncie kilkadziesiąt ról filmowych, w tym wiele wybitnych. Grał m.in. w "Wielkiej ucieczce" (1963), "Parku Jurajskim" (1993), "Cudzie w Nowym Jorku" (1994) i "Hamlecie" (1996). Pod koniec lat 50. wspólnie z pisarzem Bryanem Forbesem założył zespół producencki Beaver Films.
Jego reżyserskim debiutem był musical "Oh! Co za urocza wojenka". Mimo że wyreżyserował m.in. wojenne widowisko "O jeden most za daleko" i polityczny dramat "Krzyk wolności", uważany jest za specjalistę od filmów biograficznych. W "Młodym Winstonie" ukazał wczesne lata przyszłego premiera Wielkiej Brytanii, Winstona Churchilla.
W 1982 nakręcił biografię indyjskiego przywódcy duchowego, Mahatmy Gandhiego. Monumentalny, ponadtrzygodzinny dramat zdobył 8 Oscarów, Attenborough odebrał statuetkę dla najlepszego reżysera oraz – jako producent – najlepszego filmu. 10 lat później powstał "Chaplin", z wybitną kreacją Roberta Downeya w roli tytułowej. W 1999 Brytyjczyk wyreżyserował film o kanadyjskim pisarzu Archibaldzie Belaneyu, znanym pod indiańskim imieniem Szara Sowa.
W 1983 został odznaczony Orderem Padma Bhushan.
Był dożywotnim honorowym prezydentem angielskiego klubu piłkarskiego Chelsea F.C..
W tsunami na Oceanie Indyjskim w 2004 zginęła jego córka Jane i 14-letnia wnuczka, Lucy Holland.

</doc>
<doc id="621755" url="https://pl.wikipedia.org/wiki?curid=621755" title="Jackpot">
Jackpot

Jackpot – jednostka osadnicza w hrabstwie Elko w stanie Nevada tuż przy granicy z Idaho. Leży przy drodze krajowej U.S. Route 93. Miasto swą popularność zawdzięcza kasynom, które odwiedzane są przez mieszkańców pobliskich stanów, w których hazard był lub jest zabroniony.
W 1954 roku, rząd stanowy Idaho zdelegalizował kasyna i gry oferowane w tego typu placówkach. Przedsiębiorcy "Cactus Pete" Piersanti i Don French zabrali swoje maszyny, do pobliskiego Jackpot. Wkrótce założyli sieć kasyn nazwanych kolejno "Cactus Pete", "Horseshu Club" i w końcu "Ameristar Casinos". Do dziś jest podstawą gospodarki miasta. Dla wielu mieszkańców Twin Falls w Idaho miejscem pracy.
Jackpot znajduje się na wysokości 5 213 stóp (1588,92 m) n.p.m. Około 80 km na wschód od Jarbidge. Z powodu ekonomicznych więzi z północnym sąsiadem, szczególnie Magic Valley, Jackpot obowiązuje strefa czasowa Mountain Time Zone, a większości miejsc w Nevadzie Pacific Time Zone.

</doc>
<doc id="621756" url="https://pl.wikipedia.org/wiki?curid=621756" title="The Yello Video">
The Yello Video

The Yello Video – kaseta wideo szwajcarskiego zespołu Yello, zawierająca teledyski ich największych przebojów. Wydana w 1989 roku przez wytwórnię PolyGram.

</doc>
<doc id="621757" url="https://pl.wikipedia.org/wiki?curid=621757" title="Balista czerwonozęba">
Balista czerwonozęba

Balista czerwonozęba ("Odonus niger") – gatunek morskiej ryby z rodziny rogatnicowatych (Balistidae), jedyny znany przedstawiciel rodzaju "Odonus". Poławiana na niewielką skalę jako ryba konsumpcyjna, spotykana w hodowlach akwarystycznych. 
Występowanie.
Od Morza Czerwonego i wybrzeży Afryki przez Ocean Indyjski i Ocean Spokojny do południowej Japonii, Nowej Kaledonii i Wielkiej Rafy Koralowej, rafy koralowe na głębokościach od 5–40 m.
Opis.
Barwna ryba o zmiennym ubarwieniu, osiągająca do 50 cm długości. Stałą cechą tego gatunku są czerwone zęby, co znalazło odzwierciedlenie w nazwie zwyczajowej. Jest rybą jajorodną. Żywi się zooplanktonem i gąbkami.

</doc>
<doc id="621758" url="https://pl.wikipedia.org/wiki?curid=621758" title="Parafia św. Patryka na Dominice">
Parafia św. Patryka na Dominice

Parafia świętego Patryka (ang. "Saint Patrick Parish") – jedna z 10 parafii we Wspólnocie Dominiki, znajdująca się w południowo-wschodniej części kraju. Stolicą parafii jest Berakua.
Graniczy z parafiami: św. Jerzego, św. Łukasza, św. Marka od zachodu oraz z parafią św. Dawida od północy.

</doc>
<doc id="621759" url="https://pl.wikipedia.org/wiki?curid=621759" title="Essential Yello">
Essential Yello

Essential Yello – kompilacja utworów szwajcarskiego zespołu Yello wydana w 1992 roku przez wytwórnię Mercury Records. Na album ten składają się największe przeboje zespołu, które ukazały się do roku wydania kompilacji.

</doc>
<doc id="621760" url="https://pl.wikipedia.org/wiki?curid=621760" title="Berekua">
Berekua

Berakua – wieś we Wspólnocie Dominiki, stolica administracyjna parafii świętego Patryka. W 1991 roku wieś zamieszkiwało 2602 osoby.

</doc>
<doc id="621761" url="https://pl.wikipedia.org/wiki?curid=621761" title="La Plaine">
La Plaine

La Plaine – wieś we Wspólnocie Dominiki, w parafii świętego Patryka. W 2001 roku wieś zamieszkiwało 1288 osób.

</doc>
<doc id="621765" url="https://pl.wikipedia.org/wiki?curid=621765" title="NGC 7576">
NGC 7576

NGC 7576 (również PGC 70948) – galaktyka soczewkowata znajdująca się w gwiazdozbiorze Wodnika. Odkrył ją William Herschel 5 października 1785 roku.

</doc>
<doc id="621766" url="https://pl.wikipedia.org/wiki?curid=621766" title="Walki o Wyspy Gilberta">
Walki o Wyspy Gilberta

Walki o Wyspy Gilberta – kombinowana operacja desantowa, przeprowadzona w listopadzie 1943 roku w ramach operacji Galvanic przez wojska amerykańskie w czasie wojny na Pacyfiku, mająca za zadanie odbicie z rąk japońskich atoli Tarawa i Makin w archipelagu Wysp Gilberta.
Atole zapewnić miały Amerykanom lotniska położone znacznie bliżej – niż dotychczas posiadane – kolejnych celów ofensywy na środkowym Pacyfiku oraz dogodne kotwicowiska dla okrętów US Navy. Wojska amerykańskie, dowodzone przez gen. Juliana Smitha z Korpusu Piechoty Morskiej Stanów Zjednoczonych pokonały w ciężkim, 4-dniowym boju doborowe oddziały japońskie.
Zaplecze operacji stanowiło lotnictwo lądowe z atolu Funafuti oraz dwa zespoły uderzeniowe okrętów US Navy, północnej (Makin) i południowej (Tarawa): pierwsza w składzie 15 transportowców 4 pancerników, 8 lotniskowców 10 krążowników, 27 niszczycieli i licznych mniejszych jednostek; druga – 15 transportowców, 3 pancerników, 8 lotniskowców, 8 krążowników, i 26 niszczycieli. Na pokładach lotniskowców było w sumie 900 samolotów.
Mająca stanowić osłonę Wysp Gilberta flota japońska składała się z 4 pancerników, 15 krążowników, kilkunastu niszczycieli oraz okrętów podwodnych i stacjonowała na odległym o około 1200 mil atolu Truk.
Podczas szeroko zakrojonej i drobiazgowo przygotowanej akcji zbrojnej nie ustrzeżono się wielu błędów, które kosztowały wojska amerykańskie, szczególnie podczas lądowania na Tarawie, ponad trzy tysiące zabitych, rannych i zaginionych.
Tło historyczne.
Wyspy Gilberta od roku 1916 były częścią kolonii brytyjskiej Wyspy Gilberta i Lagunowe. W grudniu 1941 roku, podczas II wojny światowej, Japończycy wysadzili desanty na atolach Makin i Tarawa, obejmując archipelag w posiadanie.
Historycznie pierwszego ataku na Makin dokonał batalion uderzeniowy marines 17 sierpnia 1942 roku. Celem 211 ludzi ppłk. Evansa Carlsona, wysadzonych na brzeg przez dwa okręty podwodne, było zniszczenie niewielkiego garnizonu japońskiego i zniechęcenie nieprzyjaciela do wysyłania posiłków na Guadalcanal. Rajd kosztował marines 30 ludzi w tym 21 zabitych i 9 rannych, pozostawionych na łasce losu i później ściętych przez Japończyków, a skutek był – dla obecnej kampanii – odwrotny niż zamierzano. Dowództwo japońskie uznało, że rajd Carlsona jest początkiem większej ofensywy, więc zrobiło wszystko, by wzmocnić garnizony w rejonie środkowego Pacyfiku.
W roku 1943 wojska amerykańskie dokonały, w ramach „Operacji Galvanic”, lądowań na atolach Makin, Tarawa i Apamama w celu uchwycenia lotnisk polowych dla dalszego skoku w kierunku Wysp Marshalla: Nauru, atoli Majuro, Kwajalein i Enewetak. Zdaniem planistów sztabowych, odpowiedzialnych za przygotowanie operacji na południowym i środkowym Pacyfiku, takie działania pozwoliłyby znacznie zbliżyć się do Japonii i przyspieszyć zakończenie wojny. W rzeczywistości – jak wykazały powojenne badania – były to uderzenia drugoplanowe mające stanowić przeciwwagę dla działań sił generała MacArthura w okolicach Nowej Gwinei, archipelagów Wysp Salomona i Bismarcka oraz uzasadnić utrzymywanie znacznych sił Floty Pacyfiku admirała Nimitza w środkowym obszarze Oceanu Spokojnego.
Planowanie i przygotowania.
Miejsce starć.
Tarawa tworzy trójkątny w kształcie atol o bokach długości 35×24×25 km. Największymi wyspami atolu są Buariki, Bairiki, Buota i Betio. Żadna z ponad dwudziestu większych i kilkunastu mniejszych wysepek nie wznosi się więcej niż 3 m powyżej poziomu morza. Zachodnie ramię atolu stanowi długa i szeroka rafa koralowa z jednym tylko kanałem pozwalającym wpływać na lagunę statkom o większym zanurzeniu. Kanału tego strzeże odległa o 5,8 km Betio, wyspa, na której Japończycy zbudowali w roku 1942 lotnisko, umocnienia i zgromadzili znaczny garnizon. Wyspa, o kształcie wygiętego lekko krańcami na południe bumerangu o długości około 4,2 km i maksymalnej szerokości 800 m, obramowana jest przez bariery raf koralowych, które tylko od strony laguny, a więc od północy, znajdują się na zawietrznej, i nie ma tam tak znacznego falowania jak od strony oceanu.
Strona amerykańska.
Problemem dla planistów amerykańskich pozostawał poziom wody nad barierą raf w czasie przypływu i odpływu. Dla gąsienicowych pojazdów uderzeniowych LVT(1-4) Amtrac rafy nie stanowiły przeszkody, ale wyznaczona do dokonania operacji 2 Dywizja Piechoty Morskiej (dalej: 2 DMar) miała do dyspozycji nie więcej niż 125 „amtraków” do przewozu 20 żołnierzy z lekkim ekwipunkiem każdy.
Pozostałe siły, cięższe uzbrojenie i wyposażenie musiały dostarczyć na plażę standardowe barki desantowe LCVP, odpowiedniki LCI, zwane „łodziami Higginsa”, które – z pełnym obciążeniem – miały zanurzenie 1,2 m. W dodatku planowana data operacji przypadała na okres wyjątkowo niskich przypływów. Wywiad kontradm. Richmonda K. Turnera dowódcy 5 Flotylli Desantowej informował, że 20 listopada 1943 roku rafa będzie pod zaledwie 30–50 cm warstwą wody; oznaczało to, że barki desantowe zawisną na niej. Informacji tej nie przyjęto za wiarygodną.
Wojska przeznaczone do lądowania na Betio to 2 DMar (bez 6 Pułku Marines – dalej 6 PMar, który był trzymany w rezerwie) w sile 11 600 ludzi pod dowództwem gen. Juliana Smitha, która znajdowała się w składzie V Korpusu Desantowego USMC dowodzonej przez gen. Hollanda Smitha, a podlegającej dowództwu admirała Williama F. Halseya. Całość sił zaangażowanych w walki na atolu Tarawa były nie mniejsze niż 35 000 ludzi.
Losy toczonych w takich warunkach bitew w całości spoczywały na barkach pieszego żołnierza i środków ogniowych bezpośredniego wsparcia, przede wszystkim lekkich czołgów. Walczono więc pod dyktando strony japońskiej, która mogła lepiej lub gorzej przygotować się do obrony i trwać w oporze do ostatniego żołnierza, zmuszając Amerykanów do najwyższego wysiłku.
Strona japońska.
Amerykańskie rozpoznanie lotnicze nie spełniło swego zadania i nie wykryło znakomicie zamaskowanych fortyfikacji, w tym także ustawionej na linii brzegowej artylerii – czterech dział 203 mm (z umocnień Singapuru), czterech 140 mm, czterech 127 mm, sześciu 80 mm, dziesięciu 75 mm dział górskich, sześciu haubic 70 mm, ośmiu dział uniwersalnych 70 mm i trzydziestu siedmiu działek mniejszych kalibrów. Uzbrojenie to umieszczone było w bunkrach o murach 3-metrowej grubości połączonych ze sobą dobrze zabezpieczonymi korytarzami.
Oprócz tego system obronny składał się z licznych mniejszych punktów oporu, rowów przeciwczołgowych, zasieków i zapór minowych zarówno na lądzie, jak i na rafie, gdzie przeszkody zainstalowano tak, by ukierunkowywać atakujących w te miejsca, które znajdowały się pod bezpośrednim ogniem z brzegu. Dowódcą całości sił japońskich (ponad 4800 ludzi, w tym około 3000 ze składu elitarnych oddziałów Piechoty Morskiej Cesarskiej Marynarki Wojennej w oddziałach bojowych) był kontradm. Keiji Shibazaki, zdecydowany, doświadczony żołnierz.
Znakomicie przygotowanych umocnień japońskich nie zniszczyło ani trzydniowe bombardowanie przeprowadzone w oparciu o nowo zbudowane lotnisko w atolu Funafuti i lotniskowce, ani ostrzał artyleryjski okrętów osłony desantu przed samym lądowaniem. Japończycy spokojnie czekali na uderzenie.
Atak.
Uderzenie, przeprowadzone w dniach 20-26 listopada 1943 roku, składało się z dwóch głównych – przeciw atolom Makin i Tarawa – i kilku pobocznych, dokonanych nieznacznymi siłami (kompanii lub plutonu) – przeciwko atolom Abaiang, Maiana, Marakeki i Apamama. Tylko na ostatnim z nich napotkano niewielki opór, przy czym większość z 23 poległych Japończyków zginęła z własnej ręki.
Uderzenie na Makin.
Amerykanie zaplanowali, że jednocześnie z uderzeniem na atol Tarawa nastąpi desant na odległym o 105 mil atolu Makin, a ściślej na wysepce Butaritari, jedynym obsadzonym i bronionym skrawku tego atolu. Obsadę Butaritari stanowiło około 800 ludzi, w tym około 300 Japończyków uzbrojonych głównie w broń maszynową i kilka dział 80 mm, rozlokowanych w centrum wysepki pomiędzy dwoma rowami przeciwczołgowymi odległymi od siebie o około 2600 m.
Plan amerykański zakładał lądowanie – siłami 6470 ludzi ze składu 27 Dywizji Piechoty (dalej 27 DP), pododdziałów 193 Batalionu Czołgów, 105 Batalionu Artylerii Polowej i 152 Batalionu Saperów. Całością dowodził gen. Ralph Smith.
Bombardowanie lotnicze w oparciu o lotniskowce i atol Funafuti, przeprowadzone w dniach 18-19 września, nie wyrządziło na Butaritari większych szkód, a jedyne ofiary to 28 koreańskich robotników, którzy zginęli w bezpośrednio trafionym schronie.
20 listopada słońce wzeszło o godz. 6:12; od 6:10 do 6:40 trwało bombardowanie z powietrza zachodniej i środkowej części wyspy, po czym rozpoczął się ostrzał z dział okrętowych, który trwał do 8:25 i ustał 5 minut przed lądowaniem piechoty. Na skrajnie zachodnim odcinku lądowania nawała ogniowa spowodowała znaczne zniszczenia drzew palmowych, chat tubylczych i kilku imitacji dział ustawionych blisko brzegu (tzw. Plaża Czerwona i Plaża Czerwona 2), ale główne cele pierwszego etapu ataku – zachodni rów i barykada przeciwczołgowa – nie doznały (poza jednym bezpośrednim trafieniem) uszkodzeń. Kilka trafień ciężkich bomb lotniczych odnotowano natomiast po wschodniej stronie zapór przeciwczołgowych, gdzie znaleziono – po walce – zwłoki 62 Japończyków. Po lądowaniu, któremu poza dwoma strzałami karabinowymi Japończycy nie przeszkadzali, 1 i 2 Bataliony 165 Pułku Piechoty (dalej 165 PP) zajęły wioskę Ukiangong i całe wybrzeże osiągając – do godz. 16 – linię planowanego zakończenia drugiego dnia operacji i docierając dwiema kompaniami (B i C 1. bat. 165 PP) do zapór przeciwczołgowych. Na północnej flance kompanii C pozostał „kocioł” broniony przez, jak twierdzili żołnierze, co najmniej 200 Japończyków.
Tymczasem o godz. 10.40 rozpoczęło się lądowanie na Plaży Żółtej usytuowanej na północnym wybrzeżu, pomiędzy wychodzącymi w wody laguny pirsami „On Chong’s Wharf” i „King’s Wharf” i w samym środku rejonu umocnionego przez Japończyków. Lekkie opóźnienie spowodował ostatni nalot myśliwców na plaże, ale w sumie lądowanie postępowało zgodnie z planem. Nagły ogień nieprzyjacielski spowodował śmierć pięciu żołnierzy, a przypadkowy odłamek uszkodził system napędowy jednego z amtraków, który pojechał prosto – poprzez umocnienia japońskie – i utknął dopiero w leju po bombie na plaży od strony oceanu.
Zadaniem pierwszego rzutu (2 Batalion 165PP) było opanowanie obu pirsów i umocnienie ok. 150-metrowego przyczółka. Tymczasem – do południa – przy minimalnych stratach własnych osiągnięto przeciwległy brzeg i wewnętrzny pas zachodnich umocnień. Do godziny 16 żołnierze dotarli do zapór przeciwczołgowych spotykając czołowe plutony kompanii B i C; tym samym zachodnia linia japońskiego oporu została zlikwidowana.
Nieco wcześniej do rafy naprzeciw Plaży Żółtej dotarły barki. Nie mogąc jej sforsować ze względu na niski stan wody wyładowały piechotę i czołgi 120-170 metrów od brzegu. Wszystkie czołgi – z wyjątkiem dwóch, które ugrzęzły w lejach po bombach – dotarły bezpiecznie do brzegu, podobnie jak piechota, która straciła zaledwie dwóch zabitych, ale lądowanie 2 Batalionu 165 PP odbywało się w atmosferze paniki. Kilka strzałów – nie wiadomo zresztą czy japońskich – spowodowało, że żołnierze rzucali się w wodę czyniąc niezdatnymi do użytku niesiony sprzęt łączności, miotacze ognia i materiały wybuchowe. W dodatku żołnierzom zaczęło się wydawać, że ogień karabinowy prowadzony jest w ich stronę z dwóch wpółzatopionych hulków – barek japońskich – na północny zachód od „On Chong’s Wharf”. Od tej chwili – niemal do zakończenia kampanii – oba wraki były ostrzeliwane z morza, z lądu i z powietrza, przy czym niecelne strzały często przenosiły, rażąc siły własne. Lądujący żołnierze obawiali się snajperów w koronach palm i stanowisk cekaemów w kępach traw, więc co chwilę wybuchała kanonada, mimo wezwań dowódców do oszczędzania amunicji.
Pierwszy dzień zakończył się likwidacją zachodniej linii obronnej i centrum japońskiego rejonu umocnionego. Koszty nie były wysokie – 25 zabitych i 62 rannych. Według raportu z godz. 21 zabito około 50 Japończyków, ale już rano naliczono na zdobytym obszarze ponad 200 trupów. Dowództwo operacji nie miało pewności, czy są to ofiary operacji lądowej, czy też raczej wcześniejszych bombardowań i ostrzału z morza.
Drugi dzień nie przyniósł zmiany – Japończyków prawie nie było, a pojedyncze punkty oporu likwidowano bez strat – początkowo obawiano się, że wycofali się w znacznej liczbie na wschodni kraniec wyspy, a może nawet przeprawili na sąsiednią wyspę Kuma, ale nie było to prawdą. Podobnie było z domniemanym „kotłem” z 200 Japończykami. Dwa dni i dwie noce strzelano i rzucano granatami w stronę podejrzanego zagajnika, a trzeciego dnia rano znaleziono tam trupy zaledwie siedmiu ludzi.
Posuwający się bardzo ostrożnie Amerykanie stwierdzili ze zdumieniem, że również silnie umocniona wschodnia linia obrony została opuszczona i nikt nie stawia im oporu. Wysłana barkami desantowymi bliżej wschodniego krańca Butaritari kompania A przegrodziła wyspę i tyralierą ruszyła na zachód po to tylko, by spotkać posuwające się z tamtej strony amerykańskie czołgi. Japończycy zniknęli. Ale od miejsca lądowania kompanii A wojsko miało przed sobą jeszcze ostatnie cztery kilometry wschodniego krańca wyspy i gdzieś na tym odcinku musiał znajdować się nieprzyjaciel. Tymczasem nadeszła ostatnia noc i marsz pododdziałów został wstrzymany. Całkowite ciemności zapadły o 19:00, a żołnierze – jak poprzednio rozhisteryzowani, tak teraz rozluźnieni – nie wykopali nawet okopów. Większość porobiła sobie jedynie barykady z walających się wszędzie fragmentów pni palmowych.
Pierwszy atak japoński przyszedł krótko po zmierzchu, a następne powtarzały się całą noc, przy czym nie były to zmasowane ataki, a pojedyncze lub kilkuosobowe rajdy samobójcze. Po bitwie Amerykanie – którzy stracili 3 ludzi – naliczyli około 60 zabitych Japończyków. I choć kilku żołnierzy Mikada próbowało jeszcze bezskutecznie przedostać się na dalsze wysepki atolu, 23 listopada uznano za ostatni dzień walk na Butaritari. Mimo trzydziestokrotnej przewagi Amerykanie potrzebowali aż czterech dni by opanować tę wyspę.
Straty stron.
Ostateczne rezultaty to około 700 zabitych i 105 wziętych do niewoli (104 koreańskich robotników przymusowych + 1 Japończyk) wśród obrońców i 66 zabitych i 152 rannych (w tym 35 ciężko) po stronie atakujących. Znacznie większe straty poniosła marynarka. Podczas ostrzału artyleryjskiego przed atakiem nastąpiła eksplozja wieży działowej na pancerniku USS „Mississippi” w wyniku czego zginęło 43 marynarzy, a dalszych 19 odniosło rany. 24 listopada, a więc już po zakończeniu akcji, okręt podwodny I-175 trafił jedną lub dwiema torpedami lotniskowiec eskortowy USS „Liscome Bay”, który zatonął pociągając za sobą 614 marynarzy i oficerów z dowódcą zespołu okrętów, kontradm. Henrym Mullinixem na czele.
Betio, Plaże Czerwone.
Krótko przed północą 19/20 listopada 1943 roku 53. Zespół Uderzeniowy (ang.: "Task Force 53") kontradm. Harry’ego Hilla wszedł w szeroką na 17 mil cieśninę pomiędzy atolami Maiana i Tarawa, po czym skręcił na północ. Okręty zespołu kierowały się do wyznaczonego miejsca wyładunku desantu na zachód od Betio.
O godz. 3.56 pierwszy transportowiec zaczął opuszczać swe barki desantowe, po kilku minutach zrobiły to samo następne. Gdy o 5.50 wstał świt stało się jasne, że konwój znajduje się zbyt daleko na południe od wyznaczonego miejsca, czego przyczyną był silny prąd i niedokładność map obszaru. W dodatku zespół został dostrzeżony przez japoński samolot patrolowy, a radar na wyspie potwierdził przybycie Amerykanów. O godz. 4.41 kontradm. Shibazaki wystrzelił czerwoną rakietę ogłaszając alarm dla obrońców, a w 25 minut później 203-milimetrowe działa oddały salwę w stronę okrętów.
Prawie natychmiast (o 5.07) odpowiedziały 406-milimetrowe działa pancerników „Colorado” i „Maryland” zmuszając japońską baterię do milczenia. O 5.42 nawała ustała, bowiem za 3 minuty miały rozpocząć bombardowanie samoloty z lotniskowców. Z niejasnych przyczyn spodziewany atak nie nastąpił i wtedy znów odezwały się japońskie działa coraz celniej obramowując statki transportowe. O godz. 6.05 kontradm. Hill nakazał ponownie otworzyć ogień i w kilka minut później przerwać, bo pokazały się spóźnione samoloty rozpoczynając bombardowanie, które trwało do 8.22.
W tym samym czasie transportowce skierowały się w kierunku bezpieczniejszego miejsca wyładunku, a dwa trałowce w stronę kanału wejściowego do laguny atolu Tarawa w celu oczyszczenia go z min. Osłaniały je dwa niszczyciele, za którymi na wody laguny przedostało się kilka pojazdów amfibijnych ze świecami dymnymi, które miały ukryć przed oczami Japończyków zbliżającą się właśnie pierwszą falę desantu. Jednocześnie rozpoczął się nalot myśliwców, które ogniem broni maszynowej wymiatały plaże. To wszystko spowodowało przesunięcie desantu najpierw z godz. 8.30 na 8.45, a wreszcie na 9.10. Tymczasem samoloty opuściły plaże o 8.55 – Japończycy mieli co najmniej 15 minut na ponowne zajęcie stanowisk i przygotowanie do odparcia ataku.
Plan lądowania zakładał, że na „Plażę Czerwoną 1” uderzy 3 Batalion 2 PMar, na „Czerwoną 2” 2 Batalion, a na „Czerwoną 3” 2 Batalion 8 PMar. Dalszego wsparcia miał udzielać – w miarę potrzeb – 1 Batalion 2 PMar. Wszystkie trzy plaże oznaczone jako „czerwone” znajdowały się na północnym (od strony laguny) brzegu wyspy. Rezerwowa „Plaża Zielona” obejmowała zachodni kraniec Betio.
Na „Plażę Czerwoną 1” 3. bat. rzucił w trzech falach amtraków dwie kompanie – K i I – wspierane przez kompanię M (ciężkiego wsparcia). Kompania L, wraz z plutonem moździerzy z kompanii M, miały posuwać się w czwartej i piątej fali amtraków.
Już na samym początku okazało się, że nieprzyjaciel jest dobrze przygotowany. Gdy tylko pierwsze amtraki zaczęły wspinać się na rafę, znalazły się w morderczym ogniu kaemów i dział mniejszego kalibru. Po kilku minutach straty w kompanii K były tak duże, że należało wątpić w możliwość utworzenia przez nią przyczółka. Najsilniejszy ogień szedł z umocnionego kompleksu bunkrów na lewym skraju „Plaży Czerwonej 1” (na styku z „Czerwoną 2”). Kompania I, bardziej oddalona od tego miejsca, miała straty mniejsze, ale i tak o godz. 11 meldowała o 50-procentowych ubytkach stanów osobowych.
Natarcie, mimo strat, postępowało. Część amtraków dotarła do plaży i tu utknęła na barykadzie z pni palmowych, dając osłonę kryjącym się przed ogniem marines. Na odcinku kompanii I rozpoczęto powolny ruch w głąb lądu. Do 11.30 udało się ustanowić 40-metrowy przyczółek; tyle samo posunęli się do przodu nieliczni strzelcy z kompanii K. Dziesięć minut wcześniej nastąpił – na prośbę dowódcy kompanii L, maj. Schoettela, nalot myśliwców, w czasie którego prawdopodobnie zginął dowódca japońskiej obrony. Kompania L utknęła na rafie i jej żołnierze starali się, brnąc po pas w wodzie pod silnym ogniem, dotrzeć do brzegu. Nalot został odwołany, bo od ognia działek pokładowych poniosła dalsze straty kompania K. Major Schoettel skontaktował się z dowódcą pułkowego Zgrupowania Wsparcia Dywizji, płk. Davidem M. Shoupem, a ten poradził mu, by zawrócił i starał się nacierać na „Plażę Czerwoną 2”, co było niewykonalne.
2 Batalion 2 PMar miał uderzać na „Plażę Czerwoną 2” rozciągającą się od wschodniego krańca „Czerwonej 1” po Pirs Centralny, długi pomost wychodzący głęboko w wody laguny. Jednak i tu obrona japońska okazała się nie do pokonania. Marines, o ile dotarli do brzegu, zapadali u stóp falochronu z pni palmowych rażeni z licznych betonowych schronów bojowych rozlokowanych wzdłuż bariery. Kompania F wydostała się na plażę blisko podstawy pirsu, jednak, zdziesiątkowana podczas marszu przez wodę, niewiele mogła zdziałać. Podobnie było z kompaniami G i E. Dopiero wczesnym popołudniem żołnierzom na brzegu udało się zorganizować wspólny front. Dowodzący całością sił na „Plaży Czerwonej 2” miał do swej dyspozycji 7 ludzi z kompanii F, 16 z kompanii E, 10 z kompanii C i 15 z kompanii H. Przyduszeni do piasku marines mogli jedynie eliminować tych Japończyków, którzy pojawiali się na plaży w indywidualnych, samobójczych atakach.
Rezultaty dotychczasowego natarcia sprowadzały się jedynie do opanowania wąskiej plaży i prób nawiązania wzajemnego kontaktu. Ranny płk. Shoup (za walkę na Betio odznaczony Medalem Honoru), zorientowawszy się, że znaczna część pododdziałów przeznaczonych do lądowania na „Plaży Czerwonej 2” omyłkowo znalazła się pod silnym ogniem na „Czerwonej 1”, nakazał maj. Desmondowi Kyle'emu, dowódcy 1.batalionu. 2PMar, lądowanie całością sił na „Plaży Czerwonej 2” i – po umocnieniu przyczółka – parcie w stronę „Czerwonej 1” aby połączyć się z 3. batalionem. Kyle ruszył swe LCI w stronę rafy, ale tu – jak jego poprzednicy – utknął. Na szczęście wracały właśnie z plaży te amtraki, którym udało się uniknąć skutków japońskiego ostrzału.
Do godz. 13 mjr Kyle zgromadził ich tyle, że mógł pchnąć na brzeg kompanie A i B. Płynące drugi raz w kierunku plaży amtraki ponownie dostały się pod gęsty ogień z brzegu. W rezultacie zaledwie 1 oficer i 110 ludzi zdołało wylądować. Nie powiodło się również lądowanie na „Plaży Czerwonej 3” rezerwowego 3. batalionu 8 PMar, który poniósł spore straty zanim, późnym popołudniem, reszta pododdziału dotarły do plaży.
Major Mathew Ryan, dowódca kompanii L, który zebrał wokół siebie niedobitki 3. bat. 2 PDMar na zachodnim krańcu „Plaży Czerwonej 1”, otrzymał wsparcie w postaci dwóch lekkich czołgów i z ich pomocą, poruszając się powoli i rozważnie, spenetrował całe zachodnie wybrzeże i skonstatował, że „Plaża Zielona” nie jest broniona i można na niej lądować. Marines ustanowili przyczółek długi na 770 metrów (tyle wynosi całe zachodnie wybrzeże wyspy) i 130 szeroki. Ta wiadomość dotarła do płk. Shoupa dopiero o godz. 18.
Gdy zapadły ciemności, plaże „Czerwoną 1” i „2” nadal dzieliła kilkusetmetrowa odległość.
Walka z niepowodzeniami.
Ogromne straty, sięgające w oddziałach szturmowych 60%, brak możności wsparcia ze strony sił nawodnych czy lotnictwa, a przede wszystkim niemal całkowity brak łączności, zarówno na szczeblu dowódców plutonów czy kompanii, jak i nawet na najwyższych szczeblach, przyczyniały się do powiększania chaosu i obaw o najbliższą przyszłość. Marines na brzegu szczególnie obawiali się zmasowanego samobójczego ataku Japończyków na pozbawione łączności kompanie i niektóre – zupełnie odcięte – plutony.
Tymczasem atak taki nie nastąpił. Wprawdzie grupki nieprzyjaciół zbliżały się krzycząc i strzelając, wprawdzie miały miejsce próby penetracji (np. obsadzenia bronią maszynową wypalonych amtraków i LCI na rafie), ale z tym żołnierze radzili sobie całkiem dobrze. Inicjatywa na lądzie nadal spoczywała w ręku kilku dowódców z mjr. Kyle'em i płk. Shoupem na czele. Generał Hermle utknął na końcu Pirsu Centralnego, gdzie kierował napływającym w ciemnościach nocy zaopatrzeniem, a płk Shoup nawiązywał – przy pomocy gońców – pozrywaną łączność.
Wraz ze świtem bitwa rozgorzała na nowo. Ucierpiały przy tym najmocniej oddziały trzeciego rzutu, w tym zwłaszcza ze składu 8 PMar które miały lądować w nocy, a lądowały już za dnia pod ogniem nieprzyjaciela. Niemniej, około 7.15 cztery fale marines dotarły do lądu zajmując pozycje na prawej flance 2. bat. 2 PMar z zadaniem nawiązania kontaktu z 3. bat. 2 PMar. Jednocześnie udało się podciągnąć haubice 10 PMar (dowódca płk Rixey), które skutecznie – choć tylko czasowo – zmusiły do milczenia japońskie schrony bojowe i bunkry artyleryjskie. Kpt. John McGovern – z pokładu niszczyciela „Pursuit” i w oparciu o flotyllę 18 amtraków – rozpoczął dostarczanie zaopatrzenia i zabieranie rannych z plaż.
Bitwa trwała, a wraz z nią – początkowo wolne – postępy wojsk amerykańskich. Japończycy, ku powszechnemu zdziwieniu, nie kontratakowali zadowalając się obroną swych punktów oporu, co ułatwiało marines sytuację. W centralnym punkcie oporu – z pomocą dział płk. Rixey'ego – 2. bat. 2 PMar umocnił się na linii frontu przebiegającej teraz wzdłuż pasa startowego i jednej z dróg dobiegowych (ang. "taxi") lotniska; po północnej stronie pasa grupy saperów z ładunkami wybuchowymi zaczęły likwidować poszczególne schrony bojowe nieprzyjacielskiej piechoty.
Plaża Zielona.
Około godz. 11. 21 listopada mjr Ryan całkowicie oczyścił zachodnie wybrzeże, w czym pomógł ogień dwóch niszczycieli i tym samym „Plaża Zielona” była gotowa do przyjęcia desantu bez niespodzianek. Ten desant, w wykonaniu 1. i 3. batalionu 6 PMar ze wsparciem kompanii lekkich czołgów, nastąpił po południu i krótko po godz. 17 płk Shoup pozwolił sobie na pierwszą optymistyczną depeszę do dowództwa – „"We are winning" (pol. zwyciężamy)”.
Krótko po południu ppłk Raymond Murray, dowódca 2.bat. 6 PMar, otrzymał rozkaz lądowania na wyspie Bairiki (około 5 km na południowy wschód od Betio) celem zapobieżenia ucieczce resztek Japończyków. Akcja, poprzedzona ciężkim bombardowaniem z morza i powietrza, okazała się zbędna – nieprzyjaciela tam nie było. Następnego ranka na Bairiki wylądowały 3 baterie artylerii stromotorowej z 10 PMar dla wsparcia ogniowego walczących oddziałów, które otrzymały nowy sprzęt łączności, rezultatem czego było polepszenie koordynacji działań marines z lotnictwem i marynarką.
Wszystko wskazywało na to, że nastąpił przełom. Pod koniec drugiego dnia operacji na wyspie znajdowało się (po części mocno zredukowanych) siedem batalionów, czołgi i artyleria. Nawet ci marines, którzy zalegali od ranka 20 listopada pod ogniem na „Plaży Czerwonej”, ruszyli wreszcie w głąb Betio zostawiając za sobą wciąż nie zdobyty kompleks bunkrów na styku obu plaż. O godz. 20.30 płk Edson, szef sztabu 2 DMar, założył wysunięty punkt dowodzenia na „Plaży Czerwonej 2” – pierwszą stałą kwaterę dowództwa operacji na stałym lądzie. W tym czasie gen. Hermle wciąż tkwił na Pirsie Centralnym. Edson natychmiast objął dowodzenie do czasu pojawienia się na lądzie gen. Smitha.
Operacja oczyszczająca.
Plan ataku w dniu 22 listopada zakładał osiągnięcie dwóch celów:
1. bat. 6 PMar ruszył o godz. 8 i – operując w wąskim na sto metrów, ale silnie ufortyfikowanym pasie – już około 11 nawiązał kontakt z 1. bat. 2 PMar. Na tym odcinku zabito ponad 250 Japończyków przy nieznacznych (kilku lekko rannych) stratach własnych. Posuwając się szybko naprzód marines już o godz 13.10 osiągnęli najdalej wysunięty punkt wyspy likwidując poszczególne gniazda japońskie. Japończycy stawiali niewielki opór i często wybierali śmierć z własnej ręki. Wyglądało na to, że centralne dowodzenie nieprzyjaciela przestało funkcjonować.
W innych miejscach Betio rozmiary zwycięstwa nie były tak widoczne. Kompanie F i K 8 PMar, korzystając ze wsparcia saperów z 18 PMar (inżynieryjnego) zlikwidowały wreszcie schrony bojowe nieprzyjaciela u nasady niewielkiego pirsu Burns-Philip Wharf, wychodzącego w lagunę mniej więcej w połowie długości odcinka „Plaży Czerwonej 3”. Jedno z umocnień – żelbetonowy bunkier – Japończycy próbowali odebrać gwałtownym kontratakiem, ale zostali odparci. Teraz natarcie ku wschodowi wzdłuż północnego wybrzeża kontynuowały świeże bataliony 6 PMar.
Równolegle prowadzone natarcie na umocnienia na styku pierwszej i drugiej „Plaży Czerwonej” postępowało wolno i do nocy nie udało się ich zdobyć. Niemniej Amerykanie zajmowali już prawie cała wyspę prócz izolowanych kotłów na zachodzie i wschodzie wyspy. Około godz. 12 w południe na Betio zjawił się wreszcie gen. Julian Smith, udał się amtrakiem na „Plażę Czerwoną 2” i przejął dowodzenie stwierdzając jednocześnie, że akcja na wyspie będzie musiała potrwać do 25 listopada. Nakazał też, by płk Holmes przejął dowodzenie na wschodnim odcinku i ruszył do przodu na czele dwóch batalionów w celu eliminacji nieprzyjaciela. Rozkaz ten musiał być odwołany, gdy okazało się, że główne ośrodki oporu na wschodzie zostały złamane.
Przed zmrokiem 22 listopada ostatnie siły Japończyków liczące około tysiąca ludzi zostały otoczone na północnym wybrzeżu wyspy. Po zapadnięciu zmroku miały miejsce dwa kontruderzenia samobójcze – oba krwawo odparte w walce na granaty i bagnety – przez marines. Rano naliczono blisko 250 ciał zabitych w tych starciach i 125 zmasakrowanych od ostrzału artyleryjskiego z małej odległości. Zdemoralizowane resztki nieprzyjaciół nie stawiały większego oporu; akcja oczyszczania wschodniego odcinka Betio zakończył się śmiercią dalszych 475 Japończyków.
Ostatni zorganizowany punkt oporu u zbiegu rozgraniczenia „Plaż Czerwonych” przestał istnieć 24 listopada o godz. 10 z minutami. Koncentryczny atak 1. bat. 8 PMar i 3. bat. 2 PMar, wraz z ostrzałem artyleryjskim z rafy, doprowadził do rozbicia wszystkich bunkrów. O godz. 13.30 gen. Smith mógł oznajmić oficjalnie, że zorganizowany opór na Betio przestał istnieć. Akcja przeczesywania wyspy trwała jeszcze do wieczora 26 listopada.
26 listopada wieczorem zdobyto najdalej na północ wysuniętą wysepkę atolu − Buariki − gdzie zabito 150 Japończyków przy stratach własnych 32 poległych i 60 rannych Amerykanów.
Straty stron.
Zdobycie atolu Tarawa zakończyło się śmiercią 3583 Japończyków, 1169 koreańskich robotników przymusowych, wzięciem 17 jeńców (jeden oficer i 16 żołnierzy) i uwolnieniem 129 Koreańczyków. Straty własne 2 DMar i oddziałów towarzyszących wyniosły 3301 zabitych, rannych i zaginionych.
Pewne straty odnotowała też US Navy. Po rozpoczęciu desantu na atolu Tarawa w rejon lądowania ruszyły japońskie samoloty i okręty podwodne. Ich celami były amerykańskie lotniskowce: "Independence" został uszkodzony podczas japońskiego nalotu, a "Liscome Bay" zatopiony przez okręt podwodny "I-35".
Znaczenie walk na Tarawie i Makin.
Koszty walk o zajęcie archipelagu Wysp Gilberta stratedzy i planiści amerykańscy usprawiedliwiali zarówno potrzebą osiągnięcia wyznaczonych celów, jak i lekcją na przyszłość przy podejmowaniu następnych operacji. Dostrzegali równocześnie całkowitą odmienność walk na małych, w większości wąskich i otoczonych trudnymi do przebycia rafami atolach, od poprzednich lądowań w rejonie Wysp Salomona, gdzie podstawową trudność stanowiło gęste poszycie bagnistej dżungli i relatywnie duże rozmiary atakowanych wysp. W odróżnieniu od tamtych operacji na środkowym Pacyfiku artyleria okrętowa i lotnictwo miało zastosowanie jedynie w pierwszym etapie inwazji – przed lądowaniem oddziałów.
W tym względzie lepiej wypadł atak na Butaritari, gdzie – jak wszystko wskazuje – zorganizowany opór został zredukowany do minimum już przez wstępne bombardowanie z morza i powietrza. Na Betio, gdzie nieprzyjaciel zbudował więcej żelbetonowych bunkrów i schronów przeciwbombowych, wstępne naloty nie wyrządziły większych szkód poza (co nie było w efekcie bez znaczenia) niemal całkowitym zniszczeniem łączności wewnętrznej w postaci głównie linii telefonicznych. W rezultacie później zaczęto w szerszym zakresie używać pocisków burzących z opóźnionymi zapalnikami oraz kilkutonowych bomb lotniczych. To z kolei wymagało wprowadzenia do akcji nie tylko lekkich samolotów bombowych z lotniskowców, ale także ciężkich bombowców z baz naziemnych, jak B-24 Liberator czy Boeing B-29 Superfortress z lotnisk budowanych na zdobytych wyspach.
Sześć lat później generał Holland Smith zapytany wprost, czy warto było atakować Tarawę, odpowiedział: "Kategorycznie, nie!" I wyjaśnił: 
Holland Smith był w swej opinii odosobniony. Admirałowie Ernest J. King, Chester Nimitz i Raymond Spruance, a nawet gen. Julian Smith, byli zgodni, że lądowania w archipelagu Wysp Gilberta były koniecznym zabiegiem przed podjęciem ofensywy przeciwko archipelagowi Wysp Marshalla poprzez uczynienie z nich wielkich baz lotniczych do wykorzystania także w dalszych operacjach.
W rzeczywistości amerykańskie lotniska na atolach Funafuti (archipelag Wysp Ellice) i Kanton (archipelag Feniks) były odległe od Wysp Marshalla o 1300 do 1600 mil (2450–3000 km). Założenie lotnisk na wyspach Baker i Nanumea skracało dystans do Kwajalein do 1020 mil (2200 km), ale dopiero zdobycie atoli Tarawa i Makin zmniejszało ów dystans do połowy. Naprawa lotnisk na Butaritari i Betio i budowa nowych na Buoto i Apamama, ukończona w pierwszej połowie stycznia 1944 roku, pozwoliła na wykorzystanie przeciwko archipelagowi Wysp Marshalla wszystkich typów bombowców, a nawet myśliwców.
Sama bitwa o Betio doprowadziła amerykańskich strategów do konkluzji, że atak na silnie ufortyfikowane wybrzeże, przy dopuszczalnych stratach (ok. 20%), należy uznać za sukces, że amerykańska doktryna operacji desantowych sprawdza się w praktyce i że najsilniej umocniony punkt oporu na Pacyfiku może zostać zdobyty przy użyciu dostępnych środków. Wyciągnięto jednocześnie wnioski z popełnionych błędów – szczególnie w sferze wsparcia ogniowego, łączności i komunikacji. W przyszłych operacjach miano w znacznie większym stopniu korzystać z haubic artylerii polowej i wykorzystywać niezajmowane przez nieprzyjaciela wysepki atakowanych atoli.

</doc>
<doc id="621767" url="https://pl.wikipedia.org/wiki?curid=621767" title="NGC 7577">
NGC 7577

NGC 7577 (również PGC 70947) – galaktyka spiralna (S), znajdująca się w gwiazdozbiorze Ryb. Odkrył ją Guillaume Bigourdan 7 października 1885 roku.

</doc>
<doc id="621769" url="https://pl.wikipedia.org/wiki?curid=621769" title="Muhltal">
Muhltal



</doc>
<doc id="621771" url="https://pl.wikipedia.org/wiki?curid=621771" title="NGC 7579">
NGC 7579

NGC 7579 (również PGC 70964) – zwarta galaktyka (C), znajdująca się w gwiazdozbiorze Pegaza. Odkrył ją Albert Marth 5 października 1864 roku. W bazie SIMBAD jako NGC 7579 błędnie skatalogowano sąsiednią galaktykę.

</doc>
<doc id="621773" url="https://pl.wikipedia.org/wiki?curid=621773" title="NGC 7580">
NGC 7580

NGC 7580 (również PGC 70962 lub UGC 12481) – galaktyka spiralna (S?), znajdująca się w gwiazdozbiorze Pegaza. Odkrył ją Lewis A. Swift 25 września 1886 roku.
W galaktyce tej zaobserwowano supernową SN 2012gm.

</doc>
<doc id="621775" url="https://pl.wikipedia.org/wiki?curid=621775" title="NGC 7582">
NGC 7582

NGC 7582 (również PGC 71001) – galaktyka spiralna z poprzeczką (SBab), znajdująca się w gwiazdozbiorze Żurawia. Odkrył ją James Dunlop 7 lipca 1826 roku. Należy do galaktyk Seyferta typu 2.

</doc>
<doc id="621777" url="https://pl.wikipedia.org/wiki?curid=621777" title="NGC 7583">
NGC 7583

NGC 7583 (również NGC 7605 lub PGC 70975) – galaktyka soczewkowata (S0-a), znajdująca się w gwiazdozbiorze Ryb.
Odkrył ją Albert Marth 2 września 1864 roku. 29 listopada tego samego roku obserwował ją ponownie, lecz określił jej pozycję z błędem około jednej minuty czasowej i w rezultacie uznał, że odkrył nowy obiekt. John Dreyer w swoim "New General Catalogue" skatalogował obie obserwacje Martha jako NGC 7583 i NGC 7605.

</doc>
<doc id="621778" url="https://pl.wikipedia.org/wiki?curid=621778" title="NGC 7584">
NGC 7584

NGC 7584 (również PGC 70977) – galaktyka soczewkowata (S0), znajdująca się w gwiazdozbiorze Pegaza. Odkrył ją Albert Marth 5 października 1864 roku.

</doc>
<doc id="621780" url="https://pl.wikipedia.org/wiki?curid=621780" title="NGC 7585">
NGC 7585

NGC 7585 (również PGC 70986 lub Arp 223) – galaktyka soczewkowata (S0-a), znajdująca się w gwiazdozbiorze Wodnika. Odkrył ją William Herschel 20 września 1784 roku.

</doc>
<doc id="621781" url="https://pl.wikipedia.org/wiki?curid=621781" title="Rossdorf">
Rossdorf



</doc>
<doc id="621782" url="https://pl.wikipedia.org/wiki?curid=621782" title="NGC 7586">
NGC 7586

NGC 7586 (również PGC 1349697) – galaktyka soczewkowata (S0), znajdująca się w gwiazdozbiorze Pegaza. Odkrył ją Albert Marth 2 września 1864 roku. W bazie SIMBAD jako NGC 7586 błędnie skatalogowano galaktykę PGC 70965.

</doc>
<doc id="621783" url="https://pl.wikipedia.org/wiki?curid=621783" title="NGC 7587">
NGC 7587

NGC 7587 (również PGC 70984 lub UGC 12484) – galaktyka spiralna z poprzeczką (SBab), znajdująca się w gwiazdozbiorze Pegaza. Odkrył ją Albert Marth 5 października 1864 roku.

</doc>
<doc id="621784" url="https://pl.wikipedia.org/wiki?curid=621784" title="NGC 7588">
NGC 7588

NGC 7588 (również PGC 70983) – galaktyka spiralna (S), znajdująca się w gwiazdozbiorze Pegaza. Odkrył ją Albert Marth 3 listopada 1864 roku.

</doc>
<doc id="621785" url="https://pl.wikipedia.org/wiki?curid=621785" title="NGC 7589">
NGC 7589

NGC 7589 (również PGC 70995) – galaktyka spiralna (Sa), znajdująca się w gwiazdozbiorze Ryb. Odkrył ją Albert Marth 23 października 1864 roku. Należy do galaktyk Seyferta typu 1.
W galaktyce tej zaobserwowano supernową SN 2011hv.

</doc>
<doc id="621786" url="https://pl.wikipedia.org/wiki?curid=621786" title="Essential Christmas">
Essential Christmas

Essential Christmas – kompilacja singli szwajcarskiego zespołu Yello wydana w 1995 roku przez wytwórnię Phonogram. Album ten jest reedycją wydanej trzy lata wcześniej kompilacji Essential Yello. Dodatkowo na płycie znalazły się dwa nowe utwory – "Tremendous Pain" i "Jingle Bells". Cała kompilacja promowała najnowszy film Johna Pasquina – Śnięty Mikołaj. Utwór "Jingle Bells" został nagrany specjalnie na potrzeby tego filmu.

</doc>
<doc id="621787" url="https://pl.wikipedia.org/wiki?curid=621787" title="NGC 7590">
NGC 7590

NGC 7590 (również PGC 71031) – galaktyka spiralna (Sbc), znajdująca się w gwiazdozbiorze Żurawia. Odkrył ją James Dunlop 14 lipca 1826 roku. Należy do galaktyk Seyferta typu 2.

</doc>
<doc id="621788" url="https://pl.wikipedia.org/wiki?curid=621788" title="Gross-Zimmern">
Gross-Zimmern



</doc>
<doc id="621789" url="https://pl.wikipedia.org/wiki?curid=621789" title="NGC 7591">
NGC 7591

NGC 7591 (również PGC 70996 lub UGC 12486) – galaktyka spiralna z poprzeczką (SBbc), znajdująca się w gwiazdozbiorze Ryb. Odkrył ją Albert Marth 14 sierpnia 1864 roku. Należy do galaktyk Seyferta.

</doc>
<doc id="621792" url="https://pl.wikipedia.org/wiki?curid=621792" title="Batalion AK „Miłosz”">
Batalion AK „Miłosz”

Batalion AK „Miłosz” – pododdział Armii Krajowej walczący w powstaniu warszawskim.
Historia.
Batalion utworzono z ochotniczego kilkunastoosobowego oddziału bojowego por. Kazimierza Leskiego ps. „Bradl”. 3 sierpnia do oddziału dołączyła skierowana przez dowódcę Rejonu 2 rtm. Władysława Abramowicza „Litwina”, grupa oficerów Wydziału Artylerii Komendy Głównej AK z ppłk. Janem Szczurek-Cergowskim „Sławborem”.
Batalion w pełni zorganizowany został pod 20 sierpnia 1944. Walczył w Śródmieściu w rejonie placu Trzech Krzyży i Al. Jerozolimskich. Oddział zdobył Gimnazjum im. Królowej Jadwigi i Szpital Świętego Łazarza. Jego liczebność powiększała się dzięki ochotnikom. Liczył ok. 1000 żołnierzy. Dowódcą batalionu był mjr Stefan Jastrzębski ps. „Miłosz”. 
2 września żołnierze batalionu „Miłosz” zdobyli gmach YMCA mieszczący się na ul. Konopnickiej 6. Pozostał on w rękach powstańców do końca walk.
Batalion stracił w powstaniu ok. 70 żołnierzy.

</doc>
<doc id="621793" url="https://pl.wikipedia.org/wiki?curid=621793" title="NGC 7592">
NGC 7592

NGC 7592 (również PGC 70999) – zderzenie dwóch lub trzech galaktyk w gwiazdozbiorze Wodnika. Odkrył je William Herschel 20 września 1784 roku, choć widział on je w swoim teleskopie jako pojedynczy obiekt.
Poszczególne obiekty noszą oznaczenia NGC 7592A, NGC 7592B i NGC 7592C. Znajdują się w odległości około 320 milionów lat świetlnych od Ziemi. NGC 7592A jest galaktyką Seyferta typu 2. Natura obiektu NGC 7592C nie jest dokładnie znana, prawdopodobnie jest to ogromny obszar H II należący do jednej ze zderzających się galaktyk, jednak wiele źródeł uznaje go za małą galaktykę.

</doc>
<doc id="621795" url="https://pl.wikipedia.org/wiki?curid=621795" title="NGC 7593">
NGC 7593

NGC 7593 (również PGC 70981 lub UGC 12483) – galaktyka spiralna (Sbc), znajdująca się w gwiazdozbiorze Pegaza. Odkrył ją Albert Marth 5 października 1864 roku.

</doc>
<doc id="621796" url="https://pl.wikipedia.org/wiki?curid=621796" title="Loving Jesus">
Loving Jesus

Loving Jesus – kontrowersyjna doktryna religijna nowego ruchu religijnego The Family International polegająca na wierze członków grupy, iż Jezus jest Oblubieńcem, a Kościół (chrześcijanie) są jego Oblubienicą. Jezus powinien być traktowany jako małżonek i ukochany, a miłość tę członkowie grupy mogą wyrażać słowami. Wyznania te nie mogą zawierać wulgaryzmów i są wypowiadane prywatnie, bądź na spotkaniach, w których uczestniczą tylko osoby powyżej 16 roku życia. Praktyka ta jest stosowana od 1995 roku, a stosować ją mogą dobrowolnie członkowie, którzy ukończyli 16 lat.

</doc>
<doc id="621797" url="https://pl.wikipedia.org/wiki?curid=621797" title="NGC 7594">
NGC 7594

NGC 7594 (również IC 1478, PGC 70991 lub UGC 12485) – galaktyka spiralna (Sb), znajdująca się w gwiazdozbiorze Pegaza. Odkrył ją Andrew Common w sierpniu 1880 roku.

</doc>
<doc id="621798" url="https://pl.wikipedia.org/wiki?curid=621798" title="Alsbach-Hahnlein">
Alsbach-Hahnlein



</doc>
<doc id="621799" url="https://pl.wikipedia.org/wiki?curid=621799" title="Parafia św. Pawła na Dominice">
Parafia św. Pawła na Dominice

Parafia świętego Pawła (ang. "Saint Paul Parish") – jedna z 10 parafii we Wspólnocie Dominiki, znajdująca się w zachodnio-centralnej części kraju. Stolicą parafii jest Canefield.
Graniczy z parafiami: św. Józefa od północy, św. Dawida od zachodu oraz św. Jerzego od południa.

</doc>
<doc id="621800" url="https://pl.wikipedia.org/wiki?curid=621800" title="NGC 7595">
NGC 7595

NGC 7595 (również PGC 71004) – galaktyka eliptyczna (E), znajdująca się w gwiazdozbiorze Pegaza. Odkrył ją Andrew Common w sierpniu 1880 roku.

</doc>
<doc id="621801" url="https://pl.wikipedia.org/wiki?curid=621801" title="NGC 7596">
NGC 7596

NGC 7596 (również IC 1477 lub PGC 70932) – galaktyka soczewkowata (S0), znajdująca się w gwiazdozbiorze Wodnika. Odkrył ją Francis Leavenworth 28 września 1886 roku. Jest to galaktyka z aktywnym jądrem.

</doc>
<doc id="621803" url="https://pl.wikipedia.org/wiki?curid=621803" title="Canefield">
Canefield

Canefield – miasto we Wspólnocie Dominiki, stolica administracyjna parafii świętego Pawła. W 2001 roku liczyło 2,8 tys. mieszkańców.

</doc>
<doc id="621804" url="https://pl.wikipedia.org/wiki?curid=621804" title="NGC 7598">
NGC 7598

NGC 7598 (również PGC 71011) – galaktyka eliptyczna (E), znajdująca się w gwiazdozbiorze Pegaza. Odkrył ją Albert Marth 3 listopada 1864 roku.

</doc>
<doc id="621805" url="https://pl.wikipedia.org/wiki?curid=621805" title="Mahaut">
Mahaut

Mahaut - wieś we Wspólnocie Dominiki, w parafii świętego Pawła. W 1991 roku wieś zamieszkiwało 2364 osoby.

</doc>
<doc id="621806" url="https://pl.wikipedia.org/wiki?curid=621806" title="Pont Cassé">
Pont Cassé

Pont Cassé – wieś w środkowej Dominice, w parafii św. Pawła.

</doc>
<doc id="621807" url="https://pl.wikipedia.org/wiki?curid=621807" title="NGC 7599">
NGC 7599

NGC 7599 (również IC 5308 lub PGC 71066) – galaktyka spiralna z poprzeczką (SBc), znajdująca się w gwiazdozbiorze Żurawia. Odkrył ją John Herschel 2 września 1836 roku.

</doc>
<doc id="621809" url="https://pl.wikipedia.org/wiki?curid=621809" title="NGC 7600">
NGC 7600

NGC 7600 (również PGC 71029) – galaktyka eliptyczna (E-S0), znajdująca się w gwiazdozbiorze Wodnika w odległości około 160 milionów lat świetlnych. Została odkryta 10 września 1785 przez Williama Herschela.

</doc>
<doc id="621810" url="https://pl.wikipedia.org/wiki?curid=621810" title="Massacre (Dominika)">
Massacre (Dominika)

Massacre – miasto we Wspólnocie Dominiki, w parafii świętego Pawła. Wieś zamieszkuje 1200 osób.

</doc>
<doc id="621813" url="https://pl.wikipedia.org/wiki?curid=621813" title="NGC 7601">
NGC 7601

NGC 7601 (również PGC 71022 lub UGC 12487) – galaktyka spiralna z poprzeczką (SBbc), znajdująca się w gwiazdozbiorze Pegaza. Odkrył ją Andrew Common 4 sierpnia 1880.

</doc>
<doc id="621814" url="https://pl.wikipedia.org/wiki?curid=621814" title="NGC 7602">
NGC 7602

NGC 7602 (również PGC 71019) – galaktyka soczewkowata (S0-a), znajdująca się w gwiazdozbiorze Pegaza. Odkrył ją Albert Marth 3 listopada 1864.

</doc>
<doc id="621815" url="https://pl.wikipedia.org/wiki?curid=621815" title="Zbigniew Karpiński">
Zbigniew Karpiński

Zbigniew Karpiński (ur. 17 kwietnia 1906 w Sankt Petersburgu, zm. 29 marca 1983 w Warszawie) – polski architekt.
Życiorys.
W 1937 ukończył studia na Politechnice Warszawskiej na Wydziale Architektury. Jeszcze w czasie studiów pracował dwa lata w pracowni Bohdana Pniewskiego. Przed wojną wziął udział w wielu konkursach architektonicznych, uzyskując nagrody i wyróżnienia za:
Do wybuchu wojny pracował jako asystent na Wydziale Architektury.
W 1945 rozpoczął pracę w Biurze Odbudowy Stolicy. Zaprojektował blok Marszałkowska-Wilcza-Krucza oraz wiele budynków biur i urzędów państwowych, szczególnie w rejonie tzw. dzielnicy ministerstw (ul. Krucza), m.in.:
W 1955 wraz z J. Kowarskim wygrał konkurs na Ambasadę Polską w Pekinie. 
W 1958 uzyskał I nagrodę "ex aequo" w konkursie na zabudowę Ściany Wschodniej w Warszawie, tj. zabudowy wschodniej strony ulicy Marszałkowskiej, pomiędzy Alejami Jerozolimskimi a ulicą Świętokrzyską. Od 1960 był generalnym projektantem i wraz z zespołem w latach 1962-1969 zrealizował nową wersję tego projektu. Za projekt i realizację Ściany Wschodniej w 1971 otrzymał Nagrodę Ministra Budownictwa, a w 1972 indywidualną Nagrodę Państwową I stopnia w dziedzinie techniki.
Od 1938 Zbigniew Karpiński prowadził zajęcia z projektowania na Wydziale Architektury Politechniki Warszawskiej i w 1966 został profesorem, a w latach 1971-1973 – dziekanem. W latach 1963-1965 był prezesem Oddziału Warszawskiego SARP i członkiem Rady SARP, przewodniczącym Kolegium Sędziów i delegatem SARP do Komisji Konkursów Międzynarodowej Unii Architektów UIA.
W 1972 został wyróżniony Honorową Nagrodą SARP za wybitne osiągnięcia dla rozwoju architektury. Został również odznaczony Złotym Krzyżem Zasługi i Krzyżem Komandorskim Orderu Odrodzenia Polski, Złotą Odznaką SARP (1965), Medalem XXX-lecia Polski Ludowej (1974) i Odznaką „Milionera” (1974).
Spoczywa na cmentarzu Powązkowskim w Warszawie (kwatera 170-1-16).
Życie prywatne.
Był bratem poety Światopełka Karpińskiego oraz ojcem: działacza opozycji antykomunistycznej Jakuba Karpińskiego, historyka idei Wojciecha Karpińskiego i historyka literatury, działacza opozycji demokratycznej Marka Karpińskiego.

</doc>
<doc id="621817" url="https://pl.wikipedia.org/wiki?curid=621817" title="NGC 7603">
NGC 7603

NGC 7603 (również PGC 71035 lub UGC 12493) – galaktyka spiralna (Sb/P), znajdująca się w gwiazdozbiorze Ryb. Odkrył ją Albert Marth 23 października 1864. Należy do galaktyk Seyferta.
Nietypowa para galaktyk.
Z sąsiednią galaktyką PGC 71041 tworzy optyczną parę, skatalogowaną jako Arp 92 w "Atlasie Osobliwych Galaktyk". Pracami nad nietypowością galaktyk zajmowali się m.in. Margaret Burbidge, Hilton Ratcliffe, Martín López-Corredoira, Carlos Gutierrez.
Według jednej z hipotez galaktyki te nie są ze sobą fizycznie związane, a PGC 71041 znajduje się dwukrotnie dalej od Ziemi niż jej większa towarzyszka.
Możliwe również, że NGC 7603 może stanowić dowód na brak powiązania przesunięcia ku czerwieni z odległością od obserwatora. López-Corredoira i Gutierrez – dwaj uczeni z Instituto de Astrofisica de Canarias prowadzili spektroskopowe obserwacje NGC 7603, odkryli oni dwa kolejne obiekty o różnych przesunięciach ku czerwieni ("z"), leżące dokładnie na włóknie łączącym jądra NGC 7603 i PGC 71041 (które mają jeszcze inne współczynniki "z"). Na podstawie ich pracy Ratcliffe stwierdził, że NGC 7603 jest bardzo ciekawym obiektem, ponieważ takie ułożenie 4 obiektów o różnych odległościach (przesunięciach ku czerwieni) w jedną całościowo wyglądającą projekcję jest wręcz bardzo nieprawdopodobne.

</doc>
<doc id="621818" url="https://pl.wikipedia.org/wiki?curid=621818" title="NGC 7604">
NGC 7604

NGC 7604 (również PGC 70974) – galaktyka soczewkowata (S0), znajdująca się w gwiazdozbiorze Ryb. Odkrył ją Albert Marth 29 listopada 1864.

</doc>
<doc id="621820" url="https://pl.wikipedia.org/wiki?curid=621820" title="NGC 7606">
NGC 7606

NGC 7606 (również PGC 71047) – galaktyka spiralna (Sb), znajdująca się w gwiazdozbiorze Wodnika. Odkrył ją William Herschel 28 września 1785.
W galaktyce tej zaobserwowano supernowe SN 1965M i SN 1987N.

</doc>
<doc id="621822" url="https://pl.wikipedia.org/wiki?curid=621822" title="NGC 7608">
NGC 7608

NGC 7608 (również PGC 71055 lub UGC 12500) – galaktyka spiralna (Sbc), znajdująca się w gwiazdozbiorze Pegaza. Odkrył ją Albert Marth 25 listopada 1864.

</doc>
<doc id="621823" url="https://pl.wikipedia.org/wiki?curid=621823" title="Parafia św. Piotra na Dominice">
Parafia św. Piotra na Dominice

Parafia Świętego Piotra (ang. "Saint Peter Parish") – jedna z 10 parafii we Wspólnocie Dominiki, znajdująca się w zachodniej części kraju. Stolicą parafii jest Colihaut.
Graniczy z parafiami: św. Jana od północy, św. Józefa od południa oraz św. Andrzeja od wschodu.

</doc>
<doc id="621824" url="https://pl.wikipedia.org/wiki?curid=621824" title="NGC 7609">
NGC 7609

NGC 7609 (również PGC 71076 lub HCG 95A) – galaktyka eliptyczna (E-S0), znajdująca się w gwiazdozbiorze Pegaza. Odkrył ją Albert Marth 5 października 1864. Należy do zwartej grupy galaktyk skatalogowanej jako Arp 150 lub Hickson 95 (HCG 95).
W galaktyce tej zaobserwowano supernową SN 1973M.

</doc>
<doc id="621825" url="https://pl.wikipedia.org/wiki?curid=621825" title="Zachary Levi">
Zachary Levi

Zachary Levi „Zact” Pugh (ur. 29 września 1980 w Lake Charles) – amerykański aktor, reżyser i producent telewizyjny i filmowy. Znany głównie jako odtwórca tytułowej roli w serialu "Chuck".
Życiorys.
Urodził się w Lake Charles, w stanie Luizjana jako syn Susan Marie (z domu Hoctor) i Darrella Pugha. Jego rodzina miała korzenie angielskie, francuskie, niemieckie, irlandzkie, walijskie, szkockie, szwajcarskie i holenderskie. Dorastał wraz z dwiema siostrami w Ventura County, w stanie Kalifornia. W wieku sześciu lat występował, śpiewał i tańczył w szkolnych teatrzykach. Uczęszczał do Audubon Elementary i Rose Hill Junior High. Po ukończeniu Buena High School, wyjechał do Los Angeles.
Występował na scenie w przedstawieniach: "Grease", "Outsiderzy" ("The Outsiders"), "Oliver!", "Czarnoksiężnik z Krainy Oz" ("The Wizard of Oz") i "Wielka rzeka" ("Big River"). Zwrócił na siebie uwagę w Hollywood "Ojai's Godspell" w roli Jezusa i jako Hank w "Marvins Room".
Zadebiutował na dużym ekranie w komedii "Agent XXL 2" ("Big Momma's House 2", 2005). Pojawił się w familijnej komedii telewizyjnej ABC "Chłopak pilnie poszukiwany" ("See Jane Date", 2003). Stał się najbardziej znany z roli Kippa Steadmana w sitcomie CBS "Prawie doskonali" ("Less Than Perfect", 2002–2006).
27 października 2017 został obsadzony w tytułowej roli w filmie "Shazam!".

</doc>
<doc id="621826" url="https://pl.wikipedia.org/wiki?curid=621826" title="NGC 7610">
NGC 7610

NGC 7610 (również NGC 7616, PGC 71087 lub UGC 12511) – galaktyka spiralna z poprzeczką (SBc), znajdująca się w gwiazdozbiorze Pegaza.
Odkrył ją Andrew Common w sierpniu 1880 roku. W tym samym miesiącu prawdopodobnie obserwował ją po raz drugi, a ponieważ obliczone przez niego pozycje z obu obserwacji trochę się różniły, uznał, że są to dwa różne obiekty. John Dreyer w swoim "New General Catalogue" skatalogował obie obserwacje Commona jako NGC 7610 i NGC 7616.
W galaktyce tej zaobserwowano supernową SN 2013fs.
W niektórych katalogach pod numerem NGC 7616 skatalogowano słabo widoczną galaktykę PGC 71073.

</doc>
<doc id="621828" url="https://pl.wikipedia.org/wiki?curid=621828" title="NGC 7611">
NGC 7611

NGC 7611 (również PGC 71083 lub UGC 12509) – galaktyka soczewkowata znajdująca się w gwiazdozbiorze Ryb. Odkrył ją Heinrich Louis d’Arrest 21 września 1862.

</doc>
<doc id="621829" url="https://pl.wikipedia.org/wiki?curid=621829" title="NGC 7612">
NGC 7612

NGC 7612 (również PGC 71089 lub UGC 12512) – galaktyka soczewkowata (S0), znajdująca się w gwiazdozbiorze Pegaza. Odkrył ją Heinrich Louis d’Arrest 26 maja 1863.

</doc>
<doc id="621830" url="https://pl.wikipedia.org/wiki?curid=621830" title="Linzang pręgowany">
Linzang pręgowany

Linzang pręgowany ("Prionodon linsang") – gatunek drapieżnego ssaka z rodziny linzangów (Prionodontidae). Jest to gatunek najmniejszej troski.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1821 roku przyrodnik i oficer brytyjski Thomas Hardwicke nadając mu nazwę "Viverra linsang". Jako miejsce typowe odłowu holotypu Hardwicke wskazał Malakkę w Malezji.
Zasięg występowania.
Linzang pręgowany występuje w zależności od podgatunku:
Morfologia.
Smukłe, beżowe, pasiaste zwierzę o małej głowie i spiczastym pyszczku. Na ogonie ma 7 lub 8 ciemnych pasów. Posiada futro na dolnej części stopy. Ma bardzo ostre zęby oraz pazury.
Długość ciała wynosi 37,9–45 cm, długość ogona 33–37,5 cm. Osiąga masę ciała między 590–800 g.
Ekologia.
Biotop.
Żyje w lasach deszczowych, przebywa głównie na drzewach.
Styl życia.
Linzang pręgowany jest typem samotnika. Staje się aktywny nocą. Żyją średnio około 10 lat.
Dieta.
Poluje na drobne kręgowce, ale zjada także owady oraz jaszczurki.
Rozmnażanie.
Ciąża trwa dwa miesiące, rodzą się zazwyczaj dwa młode. Matka zajmuje się młodymi, aż do dorosłości, samiec natomiast opuszcza je, matka może odstawić młode od piersi.

</doc>
<doc id="621831" url="https://pl.wikipedia.org/wiki?curid=621831" title="Colihaut">
Colihaut

Colihaut – wieś we Wspólnocie Dominiki, stolica administracyjna parafii świętego Piotra. W 2001 roku wieś zamieszkiwały 773 osoby.

</doc>
<doc id="621832" url="https://pl.wikipedia.org/wiki?curid=621832" title="Grejfrut">
Grejfrut

Grejfrut – polski zespół rockowy założony w styczniu 2000 roku. Tego samego roku zdobył główną nagrodę w konkursie Debiuty KFPP Opole. Nagrał 1 płytę ("Tytuł płyty"), promowaną teledyskiem do utworu pt. "Kosmita".
Muzycy.
Ostatni znany skład zespołu

</doc>
<doc id="621833" url="https://pl.wikipedia.org/wiki?curid=621833" title="NGC 7615">
NGC 7615

NGC 7615 (również PGC 71097) – galaktyka spiralna (Sb), znajdująca się w gwiazdozbiorze Pegaza. Odkrył ją John Herschel 16 sierpnia 1830.

</doc>
<doc id="621835" url="https://pl.wikipedia.org/wiki?curid=621835" title="NGC 7617">
NGC 7617

NGC 7617 (również PGC 71113) – galaktyka soczewkowata (S0), znajdująca się w gwiazdozbiorze Ryb. Odkrył ją Heinrich Louis d’Arrest 23 września 1864 roku.

</doc>
<doc id="621836" url="https://pl.wikipedia.org/wiki?curid=621836" title="NGC 7618">
NGC 7618

NGC 7618 (również PGC 71090 lub UGC 12516) – galaktyka eliptyczna (E), znajdująca się w gwiazdozbiorze Andromedy. Odkrył ją Édouard Jean-Marie Stephan 8 października 1879.

</doc>
<doc id="621837" url="https://pl.wikipedia.org/wiki?curid=621837" title="NGC 7619">
NGC 7619

NGC 7619 (również PGC 71121 lub UGC 12523) – galaktyka eliptyczna (E), znajdująca się w gwiazdozbiorze Pegaza. Odkrył ją William Herschel 26 września 1785.
W galaktyce tej zaobserwowano supernową SN 1970J.

</doc>
<doc id="621838" url="https://pl.wikipedia.org/wiki?curid=621838" title="NGC 7620">
NGC 7620

NGC 7620 (również PGC 71106 lub UGC 12520) – galaktyka spiralna (Sc), znajdująca się w gwiazdozbiorze Pegaza. Odkrył ją Albert Marth 5 września 1864. Jest to galaktyka z aktywnym jądrem.

</doc>
<doc id="621839" url="https://pl.wikipedia.org/wiki?curid=621839" title="NGC 7621">
NGC 7621

NGC 7621 (również PGC 71129) – galaktyka spiralna (S), znajdująca się w gwiazdozbiorze Pegaza. Odkrył ją Albert Marth 25 listopada 1864.

</doc>
<doc id="621840" url="https://pl.wikipedia.org/wiki?curid=621840" title="Hands on Yello">
Hands on Yello

Hands on Yello – kompilacja remiksów utworów szwajcarskiego zespołu Yello wydana 20 marca 1995 roku przez wytwórnię Urban. Autorami remiksów byli tak znani DJ-e jak: Carl Craig, Westbam, The Orb, Carl Cox i Moby. Grupa tych i ośmiu innych twórców muzyki techno i rave oddała Szwajcarom swoisty hołd, nagrywając tę płytę. Do dziś muzycy z grupy Yello są, zaraz po grupie Kraftwerk, uznawani za ojców muzyki techno.

</doc>
<doc id="621841" url="https://pl.wikipedia.org/wiki?curid=621841" title="NGC 7622">
NGC 7622

NGC 7622 (również PGC 71187) – galaktyka soczewkowata (E/SB0), znajdująca się w gwiazdozbiorze Tukana. Odkrył ją John Herschel 1 listopada 1834.

</doc>
<doc id="621842" url="https://pl.wikipedia.org/wiki?curid=621842" title="NGC 7623">
NGC 7623

NGC 7623 (również PGC 71132 lub UGC 12526) – galaktyka soczewkowata (S0), znajdująca się w gwiazdozbiorze Pegaza. Odkrył ją William Herschel 26 września 1785.

</doc>
<doc id="621843" url="https://pl.wikipedia.org/wiki?curid=621843" title="NGC 7624">
NGC 7624

NGC 7624 (również PGC 71126 lub UGC 12527) – galaktyka spiralna z poprzeczką (SBc), znajdująca się w gwiazdozbiorze Pegaza. Odkrył ją Édouard Jean-Marie Stephan 2 października 1878.
W galaktyce tej zaobserwowano supernowe SN 2008ea i SN 2010kc.

</doc>
<doc id="621844" url="https://pl.wikipedia.org/wiki?curid=621844" title="NGC 7625">
NGC 7625

NGC 7625 (również PGC 71133, UGC 12529 lub Arp 212) – galaktyka spiralna (Sa), znajdująca się w gwiazdozbiorze Pegaza. Odkrył ją William Herschel 15 października 1784.

</doc>
<doc id="621846" url="https://pl.wikipedia.org/wiki?curid=621846" title="NGC 7626">
NGC 7626

NGC 7626 (również PGC 71140 lub UGC 12531) – galaktyka eliptyczna (E), znajdująca się w gwiazdozbiorze Pegaza. Odkrył ją William Herschel 26 września 1785. Jest zaliczana do radiogalaktyk.

</doc>
<doc id="621847" url="https://pl.wikipedia.org/wiki?curid=621847" title="Oliver Wood">
Oliver Wood



</doc>
<doc id="621849" url="https://pl.wikipedia.org/wiki?curid=621849" title="NGC 7627">
NGC 7627

NGC 7627 (również NGC 7641, PGC 71241 lub UGC 12556) – galaktyka spiralna (Sa), znajdująca się w gwiazdozbiorze Pegaza.
Odkrył ją Édouard Jean-Marie Stephan 24 września 1873. 18 listopada 1886 prawdopodobnie obserwował ją też Lewis A. Swift, jednak podał błędną (jak się później okazało) pozycję i w rezultacie uznano, że odkrył nowy obiekt. John Dreyer w swoim "New General Catalogue" skatalogował obserwację Stephana jako NGC 7641, a Swifta jako NGC 7627.

</doc>
<doc id="621852" url="https://pl.wikipedia.org/wiki?curid=621852" title="NGC 7628">
NGC 7628

 
NGC 7628 (również PGC 71153 lub UGC 12534) – galaktyka eliptyczna (E), znajdująca się w gwiazdozbiorze Pegaza. Odkrył ją Édouard Jean-Marie Stephan 4 października 1878.

</doc>
<doc id="621854" url="https://pl.wikipedia.org/wiki?curid=621854" title="NGC 7629">
NGC 7629

NGC 7629 (również PGC 71175) – galaktyka soczewkowata (S0), znajdująca się w gwiazdozbiorze Ryb. Odkrył ją Albert Marth 19 października 1864.

</doc>
<doc id="621855" url="https://pl.wikipedia.org/wiki?curid=621855" title="NGC 7630">
NGC 7630

NGC 7630 (również PGC 71176 lub UGC 12540) – galaktyka spiralna (S?), znajdująca się w gwiazdozbiorze Pegaza. Odkrył ją Andrew Common 8 sierpnia 1880.

</doc>
<doc id="621856" url="https://pl.wikipedia.org/wiki?curid=621856" title="Józef Sigalin">
Józef Sigalin

Józef Sigalin (ur. 6 listopada 1909 w Warszawie, zm. 25 grudnia 1983 tamże) – polski architekt i urbanista.
Życiorys.
Był synem Michała i Rozalii (z d. Kurlandskiej) Sigalinów. Pochodził z rodziny warszawskich fabrykantów pochodzenia żydowskiego, producentów popularnych przed II wojną światową kefirów – założycielką rodzinnego przedsiębiorstwa była jego babka, Klaudia Sigalina. Był najmłodszym wśród sześciorga rodzeństwa (Jakub, używający imienia Roman, Grzegorz, Anna, Aleksander, Eugenia oraz Józef). Podobnie jak bracia Grzegorz i Roman podjął studia architektoniczne, a także prawnicze, jednak nie zdołał ukończyć ich przed wybuchem wojny. Jego dwaj bracia zostali zamordowani na Wschodzie, a matka i siostra Anna w obozie zagłady w Treblince. 
W młodości działał w lewicowych organizacjach młodzieżowych i w Komunistycznej Partia Polski.
Okres wojny spędził w ZSRR jako naczelnik wydziałów budowlanych kopalni w Krzemieńcu i fabryki jedwabiu w Leninabadzie. Następnie wstąpił do Armii Czerwonej i służył w Iranie. Przystąpił do Związku Patriotów Polskich. Po rekonstrukcji Wojska Polskiego w ZSRR służył w dywizji kościuszkowskiej, gdzie był oficerem sztabowym. W sierpniu 1944 roku dołączył w Lublinie do tworzącej się polskiej administracji. Rozpoczął pracę w Dziale Odbudowy w resorcie gospodarki narodowej i finansów przy PKWN. W listopadzie 1944 roku zorganizował w Lublinie I Zebranie Architektów Wyzwolonych Ziem Polski, na którym reaktywowano Stowarzyszenie Architektów Rzeczypospolitej Polskiej. Do Warszawy powrócił w 1945 w stopniu majora. W 1946 ukończył studia architektoniczne i obronił dyplom u prof. Jana Zachwatowicza.
W swoich wspomnieniach zapisał, że odnalazł w zrujnowanej Warszawie figurę Zygmunta III z pomnika tego władcy.
Był jednym z założycieli Biura Planowania i Odbudowy PKWN i Biura Odbudowy Stolicy (1945), współtworzył Plan Generalny Warszawy w latach 1951−1953. W latach 1951-1956 był pierwszym naczelnym architektem Warszawy, w latach 1945−1946 nadzorował budowę mostu Poniatowskiego, w latach 1947−1949 (razem z Janem Knothem i Zygmuntem Stępińskim) realizował budowę Trasy W-Z, w latach 1950-1955 Marszałkowskiej Dzielnicy Mieszkaniowej (MDM), a w latach 1952−1955 był formalnie, z polecenia prezydenta Bolesława Bieruta, pełnomocnikiem ds. budowy Pałacu Kultury i Nauki (w rzeczywistości budowę PKiN nadzorował Henryk Janczewski). W następnych latach (do 1974) nadzorował budowy trasy Starzyńskiego, Wybrzeża Szczecińskiego i Helskiego, obwodnicy śródmiejskiej od Okopowej do Towarowej, ul. Waryńskiego i Trasy Łazienkowskiej.
Był autorem projektów architektonicznych ukształtowania placów Zamkowego, Konstytucji, Defilad i Zawiszy. Współtworzył osiedle Mariensztat, parki Traugutta i Agrykola, tereny zieleni wokół Pałacu Kultury i Nauki, w rejonie Wisły oraz Świdra.
Został pochowany na cmentarzu Wojskowym na Powązkach w Warszawie (kwatera D12-1-1).
W 2018 r. nakładem wydawnictwa Czarne ukazała się biografia Józefa Sigalina autorstwa Andrzeja Skalimowskiego pt. "Sigalin. Towarzysz odbudowy".

</doc>
<doc id="621857" url="https://pl.wikipedia.org/wiki?curid=621857" title="NGC 7631">
NGC 7631

NGC 7631 (również PGC 71181 lub UGC 12539) – galaktyka spiralna (Sb), znajdująca się w gwiazdozbiorze Pegaza. Odkrył ją 30 sierpnia 1851 Bindon Stoney – asystent Williama Parsonsa.

</doc>
<doc id="621858" url="https://pl.wikipedia.org/wiki?curid=621858" title="NGC 7632">
NGC 7632

NGC 7632 (również IC 5313 lub PGC 71213) – galaktyka soczewkowata (SB0), znajdująca się w gwiazdozbiorze Żurawia. Odkrył ją John Herschel 5 września 1834.

</doc>
<doc id="621859" url="https://pl.wikipedia.org/wiki?curid=621859" title="Galeus">
Galeus

Galeus – rodzaj drapieżnych ryb chrzęstnoszkieletowych z rodziny Pentanchidae.
Klasyfikacja.
Gatunki zaliczane do tego rodzaju:

</doc>
<doc id="621860" url="https://pl.wikipedia.org/wiki?curid=621860" title="NGC 7633">
NGC 7633

NGC 7633 (również PGC 71274) – galaktyka spiralna z poprzeczką (SB0-a), znajdująca się w gwiazdozbiorze Indianina. Odkrył ją John Herschel 2 listopada 1834.

</doc>
<doc id="621861" url="https://pl.wikipedia.org/wiki?curid=621861" title="Kelsterbach">
Kelsterbach

Kelsterbach – miasto w Niemczech, w kraju związkowym Hesja, w rejencji Darmstadt, w powiecie Groß-Gerau.

</doc>
<doc id="621862" url="https://pl.wikipedia.org/wiki?curid=621862" title="NGC 7636">
NGC 7636

NGC 7636 (również PGC 71245) – galaktyka soczewkowata (S0), znajdująca się w gwiazdozbiorze Rzeźbiarza. Odkrył ją John Herschel 28 września 1834.

</doc>
<doc id="621863" url="https://pl.wikipedia.org/wiki?curid=621863" title="Mörfelden-Walldorf">
Mörfelden-Walldorf

Mörfelden-Walldorf – miasto w Niemczech, w kraju związkowym Hesja, w rejencji Darmstadt, w powiecie Groß-Gerau, w regionie Ren-Men.

</doc>
<doc id="621864" url="https://pl.wikipedia.org/wiki?curid=621864" title="NGC 7637">
NGC 7637

NGC 7637 (również PGC 71440) – galaktyka spiralna (Sc), znajdująca się w gwiazdozbiorze Oktanta. Odkrył ją John Herschel 17 października 1835.
W galaktyce tej zaobserwowano supernowe SN 1992ao i SN 2012ah.

</doc>
<doc id="621865" url="https://pl.wikipedia.org/wiki?curid=621865" title="Raunheim">
Raunheim

Raunheim – miasto w Niemczech, w kraju związkowym Hesja, w rejencji Darmstadt, w powiecie Groß-Gerau, w regionie Ren-Men.

</doc>
<doc id="621866" url="https://pl.wikipedia.org/wiki?curid=621866" title="Razem (czasopismo)">
Razem (czasopismo)

Razem – popularny kolorowy tygodnik adresowany do młodych czytelników. Ukazywał się od 2 września 1976, początkowo jako organ Federacji Socjalistycznych Związków Młodzieży Polskiej wydawany przez RSW. 
Opis.
Pierwszym redaktorem naczelnym został Jan Szewczyk. W 1989 roku czasopismo zostało przekazane Konfederacji Polski Niepodległej, która po skonfliktowaniu się z dziennikarzami doprowadziła do jego upadku i likwidacji w 1991.
Tygodnik został reaktywowany w 2003 r. przez wydawnictwo Holygram i wzbogacony podtytułem "Świat w naszych oczach". Redaktor naczelną była Agata Życzkowska, a felietony pisali m.in. Maciej Stuhr, Wojciech Malajkat, Magdalena Cielecka i Michał Figurski. Ostatni numer nowego "Razem" ukazał się w 2006 r.

</doc>
<doc id="621867" url="https://pl.wikipedia.org/wiki?curid=621867" title="Rüsselsheim am Main">
Rüsselsheim am Main

Rüsselsheim am Main (do 29 lipca 2015 "Rüsselsheim") – miasto w Niemczech, w kraju związkowym Hesja, w rejencji Darmstadt, w powiecie Groß-Gerau.
Rüsselsheim am Main to miasto o szczególnym statusie "(Sonderstatusstadt)", oznaczającym, że przejęło niektóre zadania powiatu. Siedziba firmy motoryzacyjnej Opel. W mieście znajduje się stacja kolejowa Rüsselsheim.
Współpraca.
Miejscowości partnerskie:

</doc>
<doc id="621868" url="https://pl.wikipedia.org/wiki?curid=621868" title="NGC 7638">
NGC 7638

NGC 7638 (również IC 1483, PGC 71242 lub PGC 71246) – galaktyka spiralna (S), znajdująca się w gwiazdozbiorze Pegaza. Odkrył ją Andrew Common 8 sierpnia 1880.

</doc>
<doc id="621869" url="https://pl.wikipedia.org/wiki?curid=621869" title="NGC 7639">
NGC 7639

NGC 7639 (również IC 1485 lub PGC 71256) – galaktyka eliptyczna (E-S0), znajdująca się w gwiazdozbiorze Pegaza. Odkrył ją Andrew Common 8 sierpnia 1880.

</doc>
<doc id="621871" url="https://pl.wikipedia.org/wiki?curid=621871" title="NGC 7640">
NGC 7640

NGC 7640 (również PGC 71220 lub UGC 12554) – galaktyka spiralna z poprzeczką (SBc), znajdująca się w gwiazdozbiorze Andromedy w odległości około 39 milionów lat świetlnych. Odkrył ją William Herschel 17 października 1786.

</doc>
<doc id="621872" url="https://pl.wikipedia.org/wiki?curid=621872" title="Friedrichsdorf">
Friedrichsdorf

Friedrichsdorf – miasto w Niemczech, w kraju związkowym Hesja, w rejencji Darmstadt, w powiecie Hochtaunus.
Współpraca.
Miejscowości partnerskie:

</doc>
<doc id="621873" url="https://pl.wikipedia.org/wiki?curid=621873" title="NGC 7642">
NGC 7642

NGC 7642 (również PGC 71264 lub UGC 12560) – galaktyka spiralna (Sa), znajdująca się w gwiazdozbiorze Ryb. Odkrył ją Albert Marth 19 października 1864.

</doc>
<doc id="621874" url="https://pl.wikipedia.org/wiki?curid=621874" title="Königstein im Taunus">
Königstein im Taunus

Königstein im Taunus – miasto uzdrowiskowe w Niemczech, w kraju związkowym Hesja, w rejencji Darmstadt, w powiecie Hochtaunus.
Współpraca.
Miejscowości partnerskie:

</doc>
<doc id="621875" url="https://pl.wikipedia.org/wiki?curid=621875" title="NGC 7643">
NGC 7643

NGC 7643 (również NGC 7644, PGC 71261 lub UGC 12563) – galaktyka spiralna (S?), znajdująca się w gwiazdozbiorze Pegaza.
Odkrył ją Édouard Jean-Marie Stephan 24 września 1873. 29 listopada 1886 prawdopodobnie obserwował ją też Lewis A. Swift, podał jednak błędną pozycję i w rezultacie uznał, że odkrył nowy obiekt. John Dreyer w swoim "New General Catalogue" skatalogował obserwację Stephana jako NGC 7643, a Swifta jako NGC 7644. Jeśli Swift faktycznie obserwował tę galaktykę, oznacza to, że popełnił błąd dokładnie dwóch stopni w deklinacji. Niektóre katalogi i bazy obiektów astronomicznych (np. SIMBAD) za obiekt NGC 7644 uznają galaktykę NGC 7651, leżącą minutę i 15 sekund czasowych na wschód od pozycji Swifta. Za kandydata na obiekt NGC 7644 niektórzy astronomowie uznają też inną, słabiej widoczną galaktykę, leżącą w pobliżu NGC 7651.

</doc>
<doc id="621876" url="https://pl.wikipedia.org/wiki?curid=621876" title="Kronberg im Taunus">
Kronberg im Taunus

Kronberg w Taunus – miasto w Niemczech, w kraju związkowym Hesja, w rejencji Darmstadt, w powiecie Hochtaunus.
Współpraca.
Miejscowości partnerskie:

</doc>
<doc id="621877" url="https://pl.wikipedia.org/wiki?curid=621877" title="Oberursel (Taunus)">
Oberursel (Taunus)

Oberursel (Taunus) – miasto w Niemczech, w kraju związkowym Hesja, w rejencji Darmstadt, w powiecie Hochtaunus.

</doc>
<doc id="621878" url="https://pl.wikipedia.org/wiki?curid=621878" title="Ibrahim Diaky">
Ibrahim Diaky

Ibrahim Amuah Diaky (ur. 24 maja 1982 w Abidżanie) – piłkarz z Wybrzeża Kości Słoniowej; na boisku występuje jako pomocnik.
Życiorys.
Piłkarz ten karierę rozpoczynał w ASEC Mimosas, gdzie grał przez dwa lata. Później zdecydował się na przeprowadzkę do tunezyjskiego klubu Espérance Tunis. Kolejnym jego klubem był Al-Jazira, jednak po pół roku gry w tym klubie wypożyczono go do Al-Ain FC, a od sezonu 2006/07 ponownie został zawodnikiem Al-Jazira.
W swojej karierze Diaky rozegrał jeden mecz reprezentacji Wybrzeża Kości Słoniowej, w 2001 roku.

</doc>
<doc id="621880" url="https://pl.wikipedia.org/wiki?curid=621880" title="NGC 7645">
NGC 7645

NGC 7645 (również PGC 71314) – galaktyka spiralna z poprzeczką (SBc), znajdująca się w gwiazdozbiorze Rzeźbiarza. Odkrył ją John Herschel 27 września 1834.
W galaktyce tej zaobserwowano supernową SN 2010kx.

</doc>
<doc id="621881" url="https://pl.wikipedia.org/wiki?curid=621881" title="Steinbach (Taunus)">
Steinbach (Taunus)

Steinbach (Taunus) – miasto w Niemczech, w kraju związkowym Hesja, w rejencji Darmstadt, w powiecie Hochtaunus.
Współpraca.
Miejscowości partnerskie:

</doc>
<doc id="621882" url="https://pl.wikipedia.org/wiki?curid=621882" title="Usingen">
Usingen

Usingen – miasto w Niemczech, w kraju związkowym Hesja, w rejencji Darmstadt, w powiecie Hochtaunus. Zajmuje powierzchnię 55.83 kilometrów kwadratowych. Miasto zamieszkuje 14 025 osób, a gęstość zaludnienia wynosi około 249 osób na kilometr kwadratowy. Miejscowością zarządza Steffen Wernard.

</doc>
<doc id="621883" url="https://pl.wikipedia.org/wiki?curid=621883" title="NGC 7646">
NGC 7646

NGC 7646 (również IC 5318 lub PGC 71338) – galaktyka spiralna (Sc), znajdująca się w gwiazdozbiorze Wodnika. Odkrył ją w 1886 Frank Muller.

</doc>
<doc id="621884" url="https://pl.wikipedia.org/wiki?curid=621884" title="Glashütten (Hesja)">
Glashütten (Hesja)

Glashütten – miejscowość i gmina w Niemczech, w kraju związkowym Hesja, w rejencji Darmstadt, w powiecie Hochtaunus.
Miejscowość leży na linii umocnień granicznych Cesarstwa Rzymskiego – limesu górnogermańsko-retyckiego. Zachowały się pozostałości kaszteli (zwłaszcza Kastel Maisel i poniżej źródła Weil) i wieży strażniczych na terenie gminy. Rolę Glashütten w systemie granicznym przedstawia pawilon w północno-wschodniej części wsi.
Na wschodnim obszarze gminy, na wschód od miejscowości Glashütten, przynajmniej od ok. 1450 wytwarzano nieprzemysłowymi metodami szkło, co dało nazwę miejscowości.

</doc>
<doc id="621885" url="https://pl.wikipedia.org/wiki?curid=621885" title="NGC 7647">
NGC 7647

NGC 7647 (również PGC 71325, PGC 71335 lub UGC 12576) – galaktyka eliptyczna (E), znajdująca się w gwiazdozbiorze Pegaza. Odkrył ją William Herschel 29 listopada 1785. Jest najjaśniejszą galaktyką w gromadzie Abell 2589.
W galaktyce tej zaobserwowano supernową SN 2009hi.

</doc>
<doc id="621886" url="https://pl.wikipedia.org/wiki?curid=621886" title="Grävenwiesbach">
Grävenwiesbach

Grävenwiesbach – miejscowość i gmina w Niemczech, w kraju związkowym Hesja, w rejencji Darmstadt, w powiecie Hochtaunus.

</doc>
<doc id="621887" url="https://pl.wikipedia.org/wiki?curid=621887" title="Neu-Anspach">
Neu-Anspach

Neu-Anspach – miasto w Niemczech, w kraju związkowym Hesja, w rejencji Darmstadt, w powiecie Hochtaunus.
Najmłodsze miasto kraju związkowego, posiada prawa miejskie od 30 października 2007.
Współpraca.
Miejscowości partnerskie:

</doc>
<doc id="621888" url="https://pl.wikipedia.org/wiki?curid=621888" title="NGC 7648">
NGC 7648

NGC 7648 (również IC 1486, PGC 71321 lub UGC 12575) – galaktyka soczewkowata (S0), znajdująca się w gwiazdozbiorze Pegaza. Odkrył ją William Herschel 18 października 1784.

</doc>
<doc id="621890" url="https://pl.wikipedia.org/wiki?curid=621890" title="Schmitten im Taunus">
Schmitten im Taunus

Schmitten im Taunus – gmina w Niemczech, w kraju związkowym Hesja, w rejencji Darmstadt, w powiecie Hochtaunuskreis. Do 25 sierpnia 2021 nazwa gminy brzmiała Schmitten.

</doc>
<doc id="621891" url="https://pl.wikipedia.org/wiki?curid=621891" title="NGC 7649">
NGC 7649

NGC 7649 (również IC 1487, PGC 71343 lub UGC 12579) – galaktyka eliptyczna (E), znajdująca się w gwiazdozbiorze Pegaza. Odkrył ją Lewis A. Swift 25 listopada 1886. Jest najjaśniejszą galaktyką w gromadzie Abell 2593.

</doc>
<doc id="621892" url="https://pl.wikipedia.org/wiki?curid=621892" title="Wehrheim">
Wehrheim

Wehrheim – miejscowość i gmina w Niemczech, w kraju związkowym Hesja, w rejencji Darmstadt, w powiecie Hochtaunus.

</doc>
<doc id="621893" url="https://pl.wikipedia.org/wiki?curid=621893" title="NGC 7650">
NGC 7650

NGC 7650 (również PGC 71394) – galaktyka spiralna z poprzeczką (SBc), znajdująca się w gwiazdozbiorze Tukana. Odkrył ją John Herschel 28 października 1834.
W galaktyce tej zaobserwowano supernową SN 1995W.

</doc>
<doc id="621895" url="https://pl.wikipedia.org/wiki?curid=621895" title="Weilrod">
Weilrod

Weilrod – miejscowość i gmina w Niemczech, w kraju związkowym Hesja, w rejencji Darmstadt, w powiecie Hochtaunus.

</doc>
<doc id="621896" url="https://pl.wikipedia.org/wiki?curid=621896" title="Eccentrix Remixes">
Eccentrix Remixes

Eccentrix Remixes – kompilacja remiksów utworów szwajcarskiego zespołu Yello wydana 25 stycznia 1999 roku przez wytwórnię Mercury Records.

</doc>
<doc id="621898" url="https://pl.wikipedia.org/wiki?curid=621898" title="Bad Orb">
Bad Orb

Bad Orb – miasto uzdrowiskowe w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621899" url="https://pl.wikipedia.org/wiki?curid=621899" title="Wiesław Górnicki">
Wiesław Górnicki

Wiesław Górnicki (pseud. literackie: "Ajax", "Alex", "Civis", "Robert F. Stratton", "Fryderyk Wierzbiński", "Scorpio", "Krewa"; ur. 6 lutego 1931 w Warszawie, zm. 7 października 1996 tamże) – polski reportażysta, felietonista, dziennikarz, komunistyczny działacz polityczny.
Życiorys.
Syn Kazimierza Górnickiego i Marii Wolskiej. W czasie II wojny światowej uczył się w konspiracyjnym Gimnazjum im. Mikołaja Reja w Warszawie, a po zakończeniu wojny w Gimnazjum im. księcia Józefa Poniatowskiego w Łowiczu oraz Państwowym Liceum Mechaniczno-Lotniczym w Warszawie (1946–1949). Po uzyskaniu dyplomu technika-lotnika, był przez rok studentem Wydziału Lotniczego Szkoły Inżynierskiej im. Hipolita Wawelberga i Stanisława Rotwanda. Pracował następnie w redakcjach pism: „Skrzydlata Polska” (1949–1953), „Żołnierz Wolności” (1953–1956), „Sztandar Młodych” (1955–1957), „Świat” (1956–1961).
Był korespondentem wojennym na Bliskim Wschodzie (1956) i Indonezji (1959–1960). Od 1958 do 1961 komentator Polskiej Kroniki Filmowej. Od 1961 w Stanach Zjednoczonych, gdzie studiował dziennikarstwo na Indiana University, był też (do 1967) korespondentem PAP przy ONZ. Po powrocie do Polski pracował w Centrali PAP, a od 1968 do 1974 w dziale zagranicznym „Życia Warszawy”. Od 1969 do 1980 prowadził audycję radiową pt. „Peryskop”. W latach 70. współpracował ponadto z czasopismami: „Współczesność”, „Dookoła Świata”, „Kultura” i „Dialog”. Od 1974 do 1981 był członkiem zespołu redakcyjnego tygodnika „Przekrój”. W 1980 został członkiem Prezydium Światowej Rady Pokoju.
Od października 1981 pracownik administracji państwowej, uważany za jednego z czołowych propagandystów ówczesnej władzy rządzącej (posługiwał się m.in. pseudonimem "Paweł Szurawski"). W noc wybuchu stanu wojennego w Polsce wcielony do służby wojskowej (od 1981 w stopniu kapitana, od 1982 – majora, od 1986 – podpułkownika). Bliski współpracownik gen. Wojciecha Jaruzelskiego (m.in. autor większości jego przemówień, w tym przemówienia z 13 grudnia 1981). Od grudnia 1981 do 1 lutego 1982 pracownik Biura Prasowego Rządu, od lutego do 15 września 1982 pracownik Gabinetu Prezesa Rady Ministrów, następnie kierownik Zespołu Studiów przy Prezesie Rady Ministrów (do 1 stycznia 1984). Od 1984 do 1985 dyrektor Samodzielnego Zespołu Studiów oraz Przewodniczący Komitetu Obrony przy Prezesie Rady Ministrów. Od 1985 do 1 sierpnia 1989 dyrektor Samodzielnego Zespołu Studiów przy Przewodniczącym Rady Państwa oraz Przewodniczący Komitetu Obrony Kraju. W latach 1986–1989 w radzie redakcyjnej Spółdzielni Wydawniczej „Czytelnik”. Od sierpnia 1989 do 31 grudnia 1990 dyrektor Pionu Politycznego Kancelarii Prezydenta PRL, Zwierzchnika Sił Zbrojnych.
Od 1991 na emeryturze. W latach 90. współpracował m.in. z pismem „Dziś” (felietony sygnowane pseudonimem „Civis”) oraz NIE.
Wyróżnienia i nagrody: Nagroda im. Juliana Bruna (1957), Nagroda Polskiego Klubu Publicystów Międzynarodowych Stowarzyszenia Dziennikarzy Polskich (1961 – za książkę: "Tam gdzie pieprz rośnie"; 1980 – za korespondencje reporterskie z Afganistanu i Kampuczy), Nagroda I stopnia Prezesa Robotniczej Spółdzielni Wydawniczej „Prasa” (późniejsza RSW „Prasa-Książka-Ruch” 1967 i 1979; za całokształt twórczości dziennikarskiej), Krzyż Kawalerski Orderu Odrodzenia Polski (1975), Nagroda im. Bolesława Prusa (1980; za całokształt twórczości dziennikarskiej), Krzyż Oficerski Orderu Odrodzenia Polski (1983), srebrny medal „Za Zasługi dla Obronności Kraju” (1984), nagroda tygodnika „Życie Literackie” (1984), srebrna Odznaka „Za Zasługi dla Obrony Cywilnej” (1987), Krzyż Komandorski Orderu Odrodzenia Polski (1989), złoty medal „Za Zasługi dla Obronności Kraju” (1990).
Członek Związku Walki Młodych (1947–1948), Związku Młodzieży Polskiej (1948–1956), Związku Zawodowego Dziennikarzy RP i Stowarzyszenia Dziennikarzy Polskich (1949–1981, m.in. wiceprzewodniczący zarządu Oddziału Warszawskiego 1956–1957, sekretarz Polskiego Klubu Publicystów Międzynarodowych 1958–1960), Polskiej Zjednoczonej Partii Robotniczej (1953–1990), Związku Literatów Polskich (1974–1981).
Pochowany na Cmentarzu Wojskowym na Powązkach (kwatera A16-8-25).

</doc>
<doc id="621900" url="https://pl.wikipedia.org/wiki?curid=621900" title="Gravenwiesbach">
Gravenwiesbach



</doc>
<doc id="621901" url="https://pl.wikipedia.org/wiki?curid=621901" title="Bad Soden-Salmünster">
Bad Soden-Salmünster

Bad Soden-Salmünster – miasto uzdrowiskowe w Niemczech, w kraju związkowym Hesja, w rejencji Darmstadt, w powiecie Main-Kinzig.
. W Salmünster znajduje się przedszkole, szkoła oraz dwa położone niedaleko siebie kościoły: ewangelicki i katolicki.
Co roku w sierpniu obchodzone są dni miasta.

</doc>
<doc id="621902" url="https://pl.wikipedia.org/wiki?curid=621902" title="Bruchköbel">
Bruchköbel

Bruchköbel – miasto w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621903" url="https://pl.wikipedia.org/wiki?curid=621903" title="Kudeparisi">
Kudeparisi

Kudeparisi (po około 170 p.n.e.) – czwarty król Kalingi z dynastii Chedi, syn Kharaweli. Władzę uzyskał w wyniku dobrowolnej abdykacji ojca. Przebieg panowania Kudeparisiego nie jest dokładnie znany.

</doc>
<doc id="621905" url="https://pl.wikipedia.org/wiki?curid=621905" title="Glashutten">
Glashutten



</doc>
<doc id="621906" url="https://pl.wikipedia.org/wiki?curid=621906" title="Gelnhausen">
Gelnhausen

Gelnhausen – miasto powiatowe w Niemczech, w kraju związkowym Hesja, w rejencji Darmstadt, siedziba powiatu Main-Kinzig.
Historia.
Gelnhausen zostało założone przez Fryderyka I Barbarossę w roku 1170, który zjednoczył trzy znajdujące się tu osady, otoczył je murem i nadał im status wolnego miasta. Miejsce to zostało wybrane z powodu istniejącego tutaj skrzyżowania Via Regia, dróg królewskich pomiędzy Frankfurtem nad Menem a Lipskiem i kilku innych ważnych szlaków handlowych. W tym samym czasie Gelnhausen uzyskało prawa miejskie, a zamek został wzniesiony na wyspie położonej na rzece Kinzig. Władca zagwarantował nowemu miastu przywileje targowe, które zobowiązywały przejeżdżających kupców do wystawiania swoich towarów w mieście przez trzy dni.
Odtąd Gelnhausen stało się kwitnącym miastem i reprezentantem związku 16 miast regionu Wetterau. Jednakże koniunktura nie trwała długo, gdyż w 1326, kiedy Ludwik IV Bawarski oddał miasto w zastaw grafom Hanau. W 1349 graf Gunter ze Schwarzburga wybrany wcześniej przez stronnictwo Wittelsbachów na antykróla, dostał Gelnhausen od swojego przeciwnika, Karola IV Luksemburskiego w zamian za zrzeczenie się roszczeń o urząd króla. W 1435 miasto nabyte zostało przez elektora Palatynatu Reńskiego, Ludwika III Wittelsbacha.
Gelnhausen będąc splądrowane podczas wojny trzydziestoletniej jak opisywał Hans Jakob Christoffel von Grimmelshausen w swojej noweli „"Der abenteuerliche Simplicissimus Teutsch"” stało się prawie opustoszałe. Rozmaita władza kontynuowała próby zlikwidowania statusu Gelnhausen jako wolnego miasta Rzeszy, jednak ostatecznie nie udało się to. W trakcie mediatyzacji niemieckiej w 1803 miasto stało się częścią Hesji-Kassel, które po wojnie siedmiotygodniowej zostało przyłączone do Królestwa Prus. W tym czasie sytuacja Gelnhausen całkowicie wyzdrowiała i wraz z ożywieniem gospodarczym miasto stało się centrum niemieckiego przemysłu gumowego. Od lat 30. XX wieku Gelnhausen było miastem garnizonowym niemieckiego Wehrmachtu, a po drugiej wojnie światowej armii Stanów Zjednoczonych.
Współpraca.
Miejscowości partnerskie:
Transport.
Gelnhausen leży wzdłuż autostrady A66. Znajduje się tutaj również główna linia kolejowa między Frankfurtem nad Menem a Fuldą, której pociągi zatrzymują się w mieście.

</doc>
<doc id="621907" url="https://pl.wikipedia.org/wiki?curid=621907" title="Langenselbold">
Langenselbold

Langenselbold – miasto w Niemczech, w kraju związkowym Hesja, w rejencji Darmstadt, w powiecie Main-Kinzig.
Współpraca.
Miejscowości partnerskie:

</doc>
<doc id="621909" url="https://pl.wikipedia.org/wiki?curid=621909" title="Maintal">
Maintal

Maintal – miasto w Niemczech, w kraju związkowym Hesja, w rejencji Darmstadt, w powiecie Main-Kinzig.
Współpraca.
Miejscowości partnerskie:

</doc>
<doc id="621911" url="https://pl.wikipedia.org/wiki?curid=621911" title="Nidderau">
Nidderau

Nidderau – miasto w Niemczech, w kraju związkowym Hesja, w rejencji Darmstadt. Jest piątym co wielkości miastem powiatu Main-Kinzig. Na terenie miasta znajdują się pozostałości średniowiecznego zamku w Windecken.
Miasto Nidderau powstało w wyniku dobrowolnego połączenia się miasta Windecken oraz gminy Heldenbergen w ramach reformy regionalnej Hesji 1 stycznia 1970 roku. 2 lata później przyłączyły się sąsiadujące od północy miejscowości Eichen i Erbstadt. W 1974 dołączyła kolejna miejscowość Ostheim. Od czasu połączenia miast, między dzielnicami istniał słabo zaludniony obszar. Po długich obradach władz i mieszkańców zdecydowano o zagospodarowaniu tego obszaru jako nowego centrum miasta. W 2016 powstało wielkopowierzchniowe centrum handlowo-usługowe pod nazwą "Nidderforum". Pozostałe okolice zostały zatwierdzone pod budowę restauracji, domów prywatnych i mieszkań na wynajem. Nidderau jest miastem partnerskim miasta Gehren w Turyngii.

</doc>
<doc id="621915" url="https://pl.wikipedia.org/wiki?curid=621915" title="Schlüchtern">
Schlüchtern

Schlüchtern – miasto w Niemczech, w kraju związkowym Hesja, w rejencji Darmstadt, w powiecie Main-Kinzig.
Współpraca.
Miejscowość partnerska:

</doc>
<doc id="621916" url="https://pl.wikipedia.org/wiki?curid=621916" title="Steinau an der Straße">
Steinau an der Straße

Steinau an der Straße – miasto w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621918" url="https://pl.wikipedia.org/wiki?curid=621918" title="Wächtersbach">
Wächtersbach

Wächtersbach – miasto w Niemczech, w kraju związkowym Hesja, w rejencji Darmstadt, w powiecie Main-Kinzig.
W mieście znajduje się stacja kolejowa Wächtersbach.
Współpraca.
Miejscowości partnerskie:

</doc>
<doc id="621919" url="https://pl.wikipedia.org/wiki?curid=621919" title="Konigstein im Taunus">
Konigstein im Taunus



</doc>
<doc id="621921" url="https://pl.wikipedia.org/wiki?curid=621921" title="Biebergemünd">
Biebergemünd

Biebergemünd – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621924" url="https://pl.wikipedia.org/wiki?curid=621924" title="Birstein">
Birstein

Birstein – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621925" url="https://pl.wikipedia.org/wiki?curid=621925" title="Powszechny kodeks karny o zbrodniach i karach">
Powszechny kodeks karny o zbrodniach i karach

Powszechny kodeks karny o zbrodniach i karach (niem.: "Allgemeines Gesetz über Verbrechen und derselben Bestrafung"), popularnie: Josephina – pol. "Józefina") – kodeks karny cesarza Józefa II (od jego imienia pochodzi potoczna nazwa), obowiązujący od 1787 w krajach monarchii habsburskiej. Kodeks ten stanowił jeden z etapów rozwoju nowożytnego prawa karnego, wprowadzając wiele reform realizujących postulaty doktryny humanitarnej.
Powstanie.
Gdy Józef II rozpoczynał panowanie w Austrii, obowiązywał tam kodeks karny "Theresiana", wydany przez jego matkę cesarzową Marię Teresę w 1768, wzorowany na słynnej "Constitutio Criminalis Carolinae" z 1532. "Theresiana" była już wówczas kodeksem wyraźnie archaicznym. Z polecenia cesarza Józefa II rozpoczęto prace nad nowym kodeksem karnym odpowiadającym ideom epoki. W ich wyniku w 1787 powstał nowy kodeks karny. 
Struktura.
W przeciwieństwie do "Theresiany", "Josephina" zawierała jedynie regulacje prawa karnego materialnego – Prawo karne procesowe zostało skodyfikowane osobno w 1788. 
Josephina zawierała 266 paragrafów, napisanych językiem przystępnym i wolnych od kazuistyki. Składała się z dwóch części:
Przepisy części ogólnej prawa karnego zostały skupione i wyodrębnione w trzech rozdziałach części pierwszej. 
Charakterystyka.
W pracach nad kodeksem uwzględniono postulaty, jakie głosiła w prawie szkoła humanitarystów, przez co Josephina stała się kodeksem nowoczesnym. 
W zakresie zasad odpowiedzialności karnej "Josephina" jako pierwszy kodeks na świecie w pełni przyjmowała wprowadzoną w § 1 zasadę "nullum crimen sine lege" (formalna definicja przestępstwa: przestępstwem jest tylko czyn określony w ustawie). Tym samym kodeks zakazał stosowania analogii w sprawach karnych. 
Odstąpiono od różnicowania odpowiedzialności karnej ze względu na stan społeczny, przyjmując zasadę równości wobec prawa. Przyjęto również zasadę powszechności prawa karnego – "Josephina" obowiązywała wszystkich mieszkańców monarchii. 
Kodeks podkreślał subiektywizm oraz indywidualny charakter odpowiedzialności karnej. Jako pierwszy zrównał usiłowania z dokonaniem przestępstwa. Znacząco rozbudowano granice uczestnictwa w cudzym przestępstwie – podżegacz odpowiadał nawet wtedy, gdy podżegany nie popełnił przestępstwa (zerwanie z zasadą akcesoryjności). 
"Josephina" zawierała konstrukcję zamiaru pośredniego ("dolus indirectus"). 
W zakresie typizacji czynów zabronionych po raz pierwszy dokonano rozróżnienia przestępstw (co jest widoczne w strukturze kodeksu) na dwie kategorie: kryminalne (ciężkie, w szczególności przeciw władcy i państwu, przeciw życiu, zdrowiu, wolności; do ich sądzenia właściwe były sądy kryminalne, popełnić je można było tylko umyślnie) i polityczne (mniejszej wagi, podlegające kompetencji organów administracyjnych, wówczas nazywanych policyjnymi; można je było popełnić umyślnie i nieumyślnie). 
Zreformowano katalog przestępstw - np. zbrodnia obrazy majestatu została ujęta jako przestępstwo przeciw państwu jako całości, a nie jako wystąpienie przeciw osobie monarchy. Zniesiono karanie za czary. 
W zakresie katalogu kar "Josephina" znosiła arbitralność kar, przewidując, że stosować można tylko takie kary, które są w nim przewidziane (nulla poena sine lege). Kara miała być dostosowana do przestępstwa. Podstawowym rodzajem kary stała się kara pozbawienia wolności (do 100 lat). Kara śmierci została zniesiona w postępowaniu zwyczajnym, utrzymano ją tylko w postępowaniu doraźnym (nadzwyczajnym), stosowanym w przypadku buntów, rozruchów, powstań narodowych.
Obowiązywanie.
Kodeks wprowadzono w 1787 we wszystkich krajach austriackich (również w Galicji). W Galicji "Josephina" obowiązywała jednak tylko do czasu wejścia w życie Ustawy karnej dla Galicji Zachodniej 1 stycznia 1797. W pozostałych krajach austriackich "Powszechny kodeks karny o zbrodniach i karach" obowiązywał do 1803, czyli do momentu wprowadzenia "Księgi ustaw na zbrodnie i ciężkie policyjne przestępstwa", tzw. Franciszkany. Zmiana kodeksu była spowodowana min. potrzebą zaostrzenia represji karnej w obliczu Rewolucji Francuskiej (np. w 1795 ponownie wprowadzono karę śmierci za zdradę główną).

</doc>
<doc id="621926" url="https://pl.wikipedia.org/wiki?curid=621926" title="Josephina">
Josephina



</doc>
<doc id="621927" url="https://pl.wikipedia.org/wiki?curid=621927" title="Brachttal">
Brachttal

Brachttal – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621928" url="https://pl.wikipedia.org/wiki?curid=621928" title="Erlensee">
Erlensee

Erlensee – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.
Współpraca.
Miejscowości partnerskie:

</doc>
<doc id="621929" url="https://pl.wikipedia.org/wiki?curid=621929" title="Flörsbachtal">
Flörsbachtal

Flörsbachtal – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621930" url="https://pl.wikipedia.org/wiki?curid=621930" title="Freigericht (gmina)">
Freigericht (gmina)

Freigericht – gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621931" url="https://pl.wikipedia.org/wiki?curid=621931" title="Russelsheim">
Russelsheim



</doc>
<doc id="621932" url="https://pl.wikipedia.org/wiki?curid=621932" title="Großkrotzenburg">
Großkrotzenburg

Großkrotzenburg – gmina w Niemczech, w kraju związkowym Hesja, w rejencji Darmstadt, w powiecie Main-Kinzig.
Współpraca.
Miejscowości partnerskie:

</doc>
<doc id="621933" url="https://pl.wikipedia.org/wiki?curid=621933" title="Gründau (gmina)">
Gründau (gmina)

Gründau – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.
Współpraca.
Miejscowości partnerskie:

</doc>
<doc id="621934" url="https://pl.wikipedia.org/wiki?curid=621934" title="Hammersbach (Hesja)">
Hammersbach (Hesja)

Hammersbach – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621935" url="https://pl.wikipedia.org/wiki?curid=621935" title="Morfelden-Walldorf">
Morfelden-Walldorf



</doc>
<doc id="621936" url="https://pl.wikipedia.org/wiki?curid=621936" title="Hasselroth">
Hasselroth

Hasselroth – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621937" url="https://pl.wikipedia.org/wiki?curid=621937" title="Jossgrund">
Jossgrund

Jossgrund – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621938" url="https://pl.wikipedia.org/wiki?curid=621938" title="Linsengericht">
Linsengericht

Linsengericht – gmina w Niemczech, w kraju związkowym Hesja, w rejencji Darmstadt, w powiecie Main-Kinzig.
Współpraca.
Miejscowość partnerska:

</doc>
<doc id="621939" url="https://pl.wikipedia.org/wiki?curid=621939" title="Neuberg (Hesja)">
Neuberg (Hesja)

Neuberg – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621940" url="https://pl.wikipedia.org/wiki?curid=621940" title="Niederdorfelden">
Niederdorfelden

Niederdorfelden – gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621941" url="https://pl.wikipedia.org/wiki?curid=621941" title="Rodenbach (Hesja)">
Rodenbach (Hesja)

Rodenbach – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621942" url="https://pl.wikipedia.org/wiki?curid=621942" title="Pola Grzechyńskie">
Pola Grzechyńskie

Pola Grzechyńskie – historyczna nazwa terenów w miejscowości Grzechynia (województwo małopolskie) położone przy granicy z Suchą Beskidzką, gdzie znajdował się folwark pańszczyźniany. Miała tam miejsce bitwa konfederacji barskiej z wojskami królewskimi w 1771 roku. Była to jedna z ostatnich bitew przed upadkiem konfederacji i I rozbiorem Polski.

</doc>
<doc id="621943" url="https://pl.wikipedia.org/wiki?curid=621943" title="Ronneburg (Hesja)">
Ronneburg (Hesja)

Ronneburg – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621944" url="https://pl.wikipedia.org/wiki?curid=621944" title="Schöneck (Hesja)">
Schöneck (Hesja)

Schöneck – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.
Współpraca.
Miejscowości partnerskie:

</doc>
<doc id="621945" url="https://pl.wikipedia.org/wiki?curid=621945" title="Sinntal">
Sinntal

Sinntal – miejscowość i gmina w Niemczech, w kraju związkowym Hesja, w rejencji Darmstadt, w powiecie Main-Kinzig.

</doc>
<doc id="621946" url="https://pl.wikipedia.org/wiki?curid=621946" title="Grosskrotzenburg">
Grosskrotzenburg



</doc>
<doc id="621948" url="https://pl.wikipedia.org/wiki?curid=621948" title="Grundau">
Grundau



</doc>
<doc id="621949" url="https://pl.wikipedia.org/wiki?curid=621949" title="Florsbachtal">
Florsbachtal



</doc>
<doc id="621951" url="https://pl.wikipedia.org/wiki?curid=621951" title="Kopalnia Węgla Kamiennego Bolesław Śmiały">
Kopalnia Węgla Kamiennego Bolesław Śmiały

Kopalnia Węgla Kamiennego Bolesław Śmiały — znajduje się w Łaziskach Górnych, w dzielnicy Łaziska Średnie.
Historia.
Jest to jedna z najstarszych kopalń w Polsce, powstała wskutek stopniowego łączenia się mniejszych zakładów.
Kopalnia Bolesław Śmiały - czasy współczesne.
Złoże charakteryzuje się stosunkowo niewielką ilością występujących zagrożeń naturalnych, co ułatwia prowadzenie działalności górniczej. Obszar górniczy należący do KWK "Bolesław Śmiały" położony jest na terenie południowej części Wyżyny Śląskiej. Obszar ten o nazwie "Łaziska II" wynosi 74 km2, przy czym aktualną eksploatację prowadzi się na obszarze 30 km2 .
W latach 2003-2016 KWK Bolesław Śmiały należała do spółki Kompania Węglowa S.A. Od 2016 należy do Polskiej Grupy Górniczej sp. z o.o. (obecnie spółki akcyjnej). Posiada zdolność wydobywczą ok. ton na dobę, a obecne wydobycie to ok. ton (netto) na dobę.
Kopalnia posiada nowoczesny Zakład Wzbogacania i Odsiarczania Miałów Energetycznych, gdzie przygotowuje się węgiel głównie na potrzeby sąsiadującej Elektrowni "Łaziska".
Kopalnia plasuje się w ścisłej czołówce kopalń węgla kamiennego w Polsce pod względem wskaźników techniczno-ekonomicznych. 
Wpływ na to mają wydajność ogólna kg/pdn, wydajność dołowa kg/rdn, wydajność na 1 zatrudnionego powyżej t węgla handlowego.
Kopalnia posiada wdrożony Zintegrowany System Zarządzania ISO 9001, ISO 14001, ISO 45001 i ISO/IEC 27001. W zakresie działań związanych z wdrożonym systemem prowadzone jest ciągłe doskonalenie w celu realizacji przyjętej Polityki Zintegrowanego Systemu Zarządzania.
W I półroczu 2014 r. na każdej wydobytej tonie węgla, kopalnia poniosła stratę w wysokości 50,57 zł. Głównym powodem tak złego wyniku kopalni były wydatki poniesione w związku z tzw. podatkiem od wyrobisk oraz problemy ze ścianą nr 323. W 2014 r. zakład zatrudniał 1615 pracowników. Obecnie zatrudnienie utrzymuje się na poziomie około 1750 pracowników.
Średniodobowe wydobycie w 2016 r. wynosiło ton.
Wyróżnienia dla kopalni.
Kopalnia „Bolesław Śmiały” wyróżniona została wieloma prestiżowymi nagrodami i wyróżnieniami,
a wśród nich między innymi: 

</doc>
<doc id="621952" url="https://pl.wikipedia.org/wiki?curid=621952" title="Remaster Series">
Remaster Series

Remaster Series – sześciopłytowy komplet pierwszych płyt szwajcarskiego zespołu Yello wydany w listopadzie 2005 roku przez wytwórnię Vertigo. Reedytowane płyty zostały odświeżone dźwiękowo i dodatkowo umieszczono na nich utwory bonusowe.

</doc>
<doc id="621953" url="https://pl.wikipedia.org/wiki?curid=621953" title="Biebergemund">
Biebergemund



</doc>
<doc id="621956" url="https://pl.wikipedia.org/wiki?curid=621956" title="Wachtersbach">
Wachtersbach



</doc>
<doc id="621958" url="https://pl.wikipedia.org/wiki?curid=621958" title="The New Mix in One Go">
The New Mix in One Go



</doc>
<doc id="621960" url="https://pl.wikipedia.org/wiki?curid=621960" title="Yello 1980-1985">
Yello 1980-1985



</doc>
<doc id="621961" url="https://pl.wikipedia.org/wiki?curid=621961" title="The New Mix">
The New Mix



</doc>
<doc id="621962" url="https://pl.wikipedia.org/wiki?curid=621962" title="KWK Bolesław Śmiały">
KWK Bolesław Śmiały



</doc>
<doc id="621963" url="https://pl.wikipedia.org/wiki?curid=621963" title="Schluchtern">
Schluchtern



</doc>
<doc id="621964" url="https://pl.wikipedia.org/wiki?curid=621964" title="The 12 Collection">
The 12 Collection



</doc>
<doc id="621967" url="https://pl.wikipedia.org/wiki?curid=621967" title="Bruchkobel">
Bruchkobel



</doc>
<doc id="621969" url="https://pl.wikipedia.org/wiki?curid=621969" title="Marcin Bochynek">
Marcin Bochynek

Marcin Bochynek (ur. w 1942 w Zabrzu) – polski piłkarz, trener.
Kariera piłkarska.
Karierę zawodniczą rozpoczął w Górniku Zabrze, był także zawodnikiem Zawiszy Bydgoszcz i Stali Rzeszów. Jest absolwentem katowickiej AWF.
Kariera trenerska.
Karierę trenerską rozpoczynał w Górniku Knurów. Największy sukces w swojej trenerskiej karierze odniósł prowadząc Górnika Zabrze z którym wywalczył Mistrzostwo Polski w 1988 roku. Drużyna Górnika dowodzona przez trenera Bochynka rozegrała pamiętne mecze z Realem Madryt, prowadzonym wówczas przez późniejszego trenera polskiej kadry narodowej Leo Beenhakkera, w Pucharze Europy, kiedy po porażce 0:1 na Stadionie Śląskim rozegrała bardzo dobre spotkanie na Estadio Santiago Bernabéu w Madrycie prowadząc do 77 minuty 2:1.
Kolejnym sukcesem Bochynka było wprowadzenie Odry Wodzisław do Ekstraklasy 1995/1996 i znakomity pierwszy sezon Odry w Ekstraklasie, w którym Odra zajęła 3. miejsce tuż za drużynami Widzewa Łódź i Legii Warszawa. W 2006 ponownie był trenerem Odry Wodzisław zastępując na tym stanowisku Waldemara Fornalika.

</doc>
<doc id="621970" url="https://pl.wikipedia.org/wiki?curid=621970" title="Bad Soden-Salmunster">
Bad Soden-Salmunster



</doc>
<doc id="621972" url="https://pl.wikipedia.org/wiki?curid=621972" title="Schoneck">
Schoneck



</doc>
<doc id="621973" url="https://pl.wikipedia.org/wiki?curid=621973" title="Malafon">
Malafon

Malafon – francuska rakietotorpeda, używana na okrętach francuskiej marynarki wojennej od 1966 do 1997. Nazwa powstała jako skrót od nazwy producenta Latécoère ("MArine LAtécoère FONd").
Rozwój.
Malafon był pierwszą i jedyną francuską rakietotorpedą, skonstruowaną w ramach poszukiwania środków zwalczania okrętów podwodnych na większych odległościach. Prace nad systemem rozpoczęły w 1956 wspólnie firmy ECAN z Saint-Tropez i wytwórnia lotnicza Latécoère. Pierwszych odpaleń próbnych pocisków dokonano w 1959 ze stanowiska brzegowego, okrętu doświadczalnego "Ile d'Oléron" i samolotu. Przebiegły one pomyślnie. W ciągu dalszych lat trwały prace nad systemem kierowania, torpedą kierowaną Alcatel L4 oraz wyrzutnią. Jako pierwszy kompletny system otrzymał niszczyciel "La Galissonnière" typu T56, pełniący rolę jednostki doświadczalnej, który wszedł do służby w 1962. Prowadzono na nim dalsze próby rakietotorpedy, łącznie z pierwszymi odpaleniami kierowanymi. System ostatecznie został przyjęty do służby operacyjnej w 1966. 
System Malafon używany był tylko przez marynarkę francuską, otrzymało go 12 okrętów: niszczyciel "La Galissonnière", 2 niszczyciele rakietowe typu "Suffren", 3 niszczyciele rakietowe typu "Tourville", 5 niszczycieli typu "T47" przebudowanych do wariantu przeciwpodwodnego i fregata "Aconit" (F56).
System wycofano z użytku w 1997, a zadania broni do walki z okrętami podwodnymi na większych odległościach przejęły ostatecznie śmigłowce pokładowe Westland Lynx.
Opis.
Rakietotorpeda Malafon składa się z trzech głównych zespołów: płatowca, posiadającego kadłub, skrzydła i w ogonowej części usterzenie; zamocowanej w przedniej części kadłuba i w 1/3 długości wystającej z niego torpedy L4 oraz z dwóch rakietowych silników startowych na paliwo stałe, mocowanych pod tylną częścią. Na końcach skrzydeł są smugacze, umożliwiające wizualną kontrolę lotu. W skład systemu wchodzi obrotowa jednoprowadnicowa wyrzutnia szynowa o masie 10,5 t, magazyn – hangar mieszczący 13 pocisków w stanie rozmontowanym i obsługę oraz pomieszczenia z wyposażeniem elektronicznym. Składniki te, zajmujące sporo miejsca, ograniczają zastosowanie systemu do dużych okrętów. Pociski są ostatecznie montowane przed umieszczeniem na wyrzutni. 
Cel – zanurzony okręt podwodny wykrywany jest wstępnie za pomocą okrętowej stacji hydrolokacyjnej lub innych środków, w tym przy użyciu samolotów i śmigłowców. Rakietotorpeda jest wystrzeliwana z wyrzutni ustawionej w kierunku celu, pod kątem 15°. Podczas pierwszych 4 sekund lotu jest napędzana przez silniki startowe, nadające jej prędkość 230 m/s (828 km/h) i wysokość lotu 200 m, następnie silniki się oddzielają, a pocisk przechodzi do lotu szybowego, kierowany przez automatycznego pilota. Tor lotu może też być w pewnym zakresie korygowany drogą radiową, w zależności od wyliczeń urządzeń kierowania walką okrętu. W rejonie celu płatowiec jest hamowany przez spadochron hamujący i oddziela się od niego torpeda, która wpada do wody. Torpeda następnie poszukuje celu za pomocą sonaru, zataczając kręgi. Zasięg systemu wynosi maksymalnie 18 km (13 km lotu i 5 km torpedy).
System Malafon uznawany był za średnio udany z powodu ujemnych cech, jak umiarkowany zasięg, duże rozmiary oraz niska szybkostrzelność. 
Dane taktyczno-techniczne.
Pocisk
Torpeda

</doc>
<doc id="621974" url="https://pl.wikipedia.org/wiki?curid=621974" title="Piłogon">
Piłogon

Piłogon ("Galeus melastomus") – gatunek morskiej ryby chrzęstnoszkieletowej z rodziny Pentanchidae. Poławiana jako ryba konsumpcyjna i dla skór.
Zasięg występowania.
Północny Ocean Atlantycki – od środkowej Norwegii po północno-zachodnią Afrykę i Maderę, zachodnia część Morza Śródziemnego, bardzo rzadko w Adriatyku; nie występuje w południowej części Morza Północnego. Zasiedla teren blisko dna nad mulistym podłożem, zwykle na głębokościach 150–400 m, może zanurzać się maksymalnie do 900 m; sporadycznie jest spotykany na głębokościach zaledwie 55 m.
Charakterystyka.
Wydłużone, bardzo smukłe ciało (10-krotnie dłuższe od swojej wysokości) o małej spłaszczonej głowie (jej długość stanowi 1/5–1/6 całkowitej długości ciała). Pysk dość długi, zaokrąglony. Duże podłużno-owalne oczy bez przesłony migawkowej. Tuż za okiem znajduje się mała tryskawka. Pięć małych szczelin skrzelowych,
z których ostatnia znajduje się nad płetwą piersiową. Dwie małe, zbliżonej wielkości płetwy grzbietowe, z których pierwsza znajduje się za nasadą płetw brzusznych tylna zaś nad tylną trzecią częścią płetwy odbytowej. Płetwa odbytowa o długiej nasadzie. Duże, szerokie płetwy piersiowe; płetwy brzuszne długie, trapezowate. Płetwa ogonowa bardzo długa
(1/4 całkowitej długości ciała) o osi lekko wygiętej do dołu; płat dolny większy. Na jej górnej krawędzi znajduje się szereg płaskich, przypominających zęby piły kolców (stąd nazwa piłogon). Ubarwienie zależne od rejonu występowania. Grzbiet szarobrązowy do szarożółtego, boki jaśniejsze, brzuch białawy; grzbiet i boki pokryte dużymi, ciemnymi, jasno obwiedzionymi plamami. Otwór gębowy i otrzewna czarne – stąd w łacińskiej nazwie "melastomus", co oznacza "czarnogęby".
Długość 60–80 cm, maksymalnie do 1,2 m.
Pokarm.
Bentoniczne bezkręgowce (skorupiaki, mięczaki) i ryby oraz małe ryby świetlikowate żyjące w otwartej toni wodnej.
Rozród.
Gatunek jajorodny. W Morzu Śródziemnym jaja są składane przez cały rok, w północnej części zasięgu składanie ikry jest ograniczone do okresu wiosny i lata. Samica składa 2–4 jaj bywa, że złoży 8. Żółtawe, mierzące 6x3 cm otoczki mają w miejsce długich nici czepnych jedynie po dwa krótkie, spiczaste wyrostki na każdym rogu.

</doc>
<doc id="621975" url="https://pl.wikipedia.org/wiki?curid=621975" title="Lista Fryzjera">
Lista Fryzjera

Lista Fryzjera – lista i dossier 28 polskich I- i II-ligowych sędziów piłki nożnej (w tym międzynarodowych), z którymi starał się utrzymywać kontakty Ryszard Forbrich ps. „Fryzjer”, opublikowana 26 sierpnia 2006 przez Przegląd Sportowy w artykule pt. "Oto „lista Fryzjera”".
Publikacja była nominowana do nagrody „Grand Press” miesięcznika „Press” za 2006 roku w kategorii news – przegrała jedynie z materiałem Andrzeja Morozowskiego i Tomasza Sekielskiego z TVN „taśmy Renaty Beger” (zob. Afera taśmowa).
Z 28 sędziów z Listy Fryzjera 22 ma postawione zarzuty korupcyjne (stan na 2 kwietnia 2009 roku).
Wydział VI ds. przestępczości zorganizowanej Prokuratury Okręgowej we Wrocławiu stawia „Fryzjerowi” liczne zarzuty dotyczące korupcji w sporcie, z których głównym jest założenie i kierowanie zorganizowaną grupą przestępczą, działającą w latach 2000-2006. Według prokuratury, grupa miała zajmować się tzw. ustawianiem meczów piłkarskich w polskich I, II oraz III lidze a F. nakłaniać, pośredniczyć i wręczać łapówki m.in. sędziom piłkarskim i obserwatorom PZPN. Miał w ten sposób wpłynąć na wyniki setek meczów (tylko w procesie Arki Gdynia 42 spotkania). Lista ta, według dziennika, była od dawna szeroko znana w polskim środowisku piłkarskim.
Wrocławska prokuratura prowadząca od maja 2004 roku śledztwo związane z największą w dotychczasowej historii polskiego futbolu aferą korupcyjna w polskiej piłce nożnej potwierdziła, że część osób z tej listy znajdowała się wówczas w kręgu jej zainteresowań.
W efekcie publikacji, PZPN wydał 28 sierpnia 2006 oświadczenie stanowiące, że Związkowi nie jest znana żadna „lista Fryzjera”, zapowiedział pomoc osobom pomawianym i niesłusznie oskarżanym, oraz potwierdził, iż poprosi sędziów, których nazwiska znalazły się na opublikowanej liście, o wyjaśnienia przed Wydziałem Dyscypliny PZPN. Publikacja listy bez podania jakichkolwiek dowodów winy osób, które na niej się znalazły, została skrytykowana w prasie m.in. przez dziennikarza Gazety Wyborczej Rafała Steca, który artykuł w Przeglądzie ocenił jako „nieodpowiedzialny wybryk” i „ośmieszanie walki z korupcją” oraz przez Eugeniusza Kolatora, ówczesnego wiceprezesa Związku w wywiadzie udzielonym „Trybunie”.
Marcin Borski, którego nazwisko znalazło się w publikacji, wytoczył wydawcy i dziennikarzom proces. Borski kategorycznie zaprzecza, jakoby miał coś wspólnego z działalnością Ryszarda F., wskazując – między innymi – że w grudniu 2007, w trakcie procesu grupy „Fryzjera” okazało się, że nie utrzymywał on z „Fryzjerem” kontaktów telefonicznych.
15 kwietnia 2009 Sąd Okręgowy w Warszawie (I Wydział Cywilny) orzekając w pierwszej instancji uznał, iż Przegląd Sportowy działając nierzetelnie oraz bazując na niesprawdzonych informacjach naruszył dobra osobiste Marcina Borskiego. Zgodnie z wyrokiem pozwani: Marquard Media (były wydawca Przeglądu Sportowego), Roman Kołtoń, Antoni Bugajski, Paweł Rusiecki zobowiązani są do:
Wyrok uprawomocnił się 4 listopada 2009 orzeczeniem Sądu Apelacyjnego w Warszawie (I Wydział Cywilny), który odrzucił apelację pozwanych, dodatkowo obciążając ich kosztami postępowania.
Konsekwencje dyscyplinarne.
31 sierpnia 2006 Wydział Dyscypliny PZPN (WD PZPN) zapoznał się z wyjaśnieniami arbitrów Piotra Aleksandrowicza, Macieja Heinricha, Adama Konarskiego, Marka Kowala, Janusza Oparcika i Mariusza Rogalskiego oraz nakazał im podjęcie działań prawnych, prowadzących do oczyszczenia się z oskarżeń. W przypadku nie przedstawienia w zakreślonym terminie kopii pozwu do sądu przeciwko redakcji „Przeglądu Sportowego”, WD miał podjąć decyzje o zawieszeniu sędziów w prawach do pełnienia wykonywanej funkcji. 7 września przed tą samą komisją wyjaśnienia złożyli Zdzisław Bakaluk, Jacek Granat, Robert Małek, Marek Mikołajewski, Marek Ryżek, Piotr Siedlecki oraz Jarosław Żyro. WD PZPN również im nakazał podjęcie odpowiednich kroków prowadzących do oczyszczenia własnych imion. Tego samego dnia, w związku z nieusprawiedliwionym niestawieniem się przed obliczem komisji, Wydział zawiesił w prawach sędziego Piotra Wieczerzaka.
13 września na polecenie prowadzącej śledztwo prokuratury policja zatrzymała dwóch sędziów Wielkopolskiego ZPN Macieja Heinricha i Adama Konarskiego. 20 września WD PZPN zawiesił trzech sędziów – Mariusza Górskiego (sam zgłosił się w prokuraturze 30 sierpnia), Macieja Heinricha i Adama Konarskiego.
9 listopada WD PZPN zawiesił w prawach sędziego Marka Kowala w związku z postawieniem mu zarzutów karnych przez Prokuraturę Okręgową we Wrocławiu w prowadzonym przez nią śledztwie.
W listopadzie PZPN podjął decyzję o rozwiązaniu wszystkich kolegiów sędziów działających przy wojewódzkich związkach piłki nożnej. Arbitrzy pragnący sędziować w 2007 roku, muszą złożyć stosowne oświadczenia o nieuczestniczeniu w przeszłości w procederze handlu meczami, ponadto wszyscy kandydaci zostaną zbadani przez powołane do tego celu komisje weryfikacyjne.
20 grudnia sędzia Robert Setla został zatrzymany przez policję na polecenie Prokuratury Okręgowej we Wrocławiu, a 11 stycznia 2007 WD PZPN zawiesił go w prawach sędziego.
21 grudnia przed warszawskim Sądem Okręgowym odbyła się pierwsza rozprawa w procesie cywilnym wytoczonym redakcji „Przeglądu Sportowego” przez sędziego Marka Mikołajewskiego. Według pełnomocników gazety był to pierwszy pozew z zapowiadanych trzech złożonych przeciw pismu.
16 stycznia 2007 UEFA ogłosiła listę arbitrów dopuszczonych do sędziowania międzynarodowych spotkań piłkarskich w 2007 roku. Jako sędziowie główni meczów międzypaństwowych uwzględnieni zostali również sędziowie z „listy Fryzjera”: Marcin Borski, Jacek Granat, Robert Małek i Marek Mikołajewski.
18 stycznia 2007 WD PZPN „w związku z podejrzeniem o możliwość uczestniczenia w sprawach związanych z korupcją w polskim futbolu” zawiesił Pawła Skoniecznego w prawach sędziego. Ostatecznie Paweł S. został trzykrotnie oskarżony o korupcję przez Prokuraturę Apelacyjną we Wrocławiu.
26 lutego przewodniczący zarządu Kolegium Sędziów PZPN, Sławomir Stempniewski, zawiesił w prawach sędziego Piotra Siedleckiego oraz Marka Ryżka.
31 maja WD PZPN przesłuchał dwóch arbitrów – Marka Mikołajewskiego (ponownie) i Tomasza Cwalinę. Obaj sędziowie zaprzeczyli, że mieli do czynienia z ustawianiem wyników meczów.

</doc>
<doc id="621976" url="https://pl.wikipedia.org/wiki?curid=621976" title="Kalendarium historii Siemianowic Śląskich">
Kalendarium historii Siemianowic Śląskich

Kalendarium historii Siemianowic Śląskich
 

</doc>
<doc id="621978" url="https://pl.wikipedia.org/wiki?curid=621978" title="Giełda Papierów Wartościowych w Singapurze">
Giełda Papierów Wartościowych w Singapurze

Giełda Papierów Wartościowych w Singapurze (Singapore Exchange; w skrócie SGX) – giełda papierów wartościowych w Singapurze. Powstała 1 grudnia 1999 w wyniku połączenia Stock Exchange of Singapore i Singapore International Monetary Exchange. Spółka sama przeprowadza własne notowanie w Singapurze. Poza tym handel jej akcjami jest możliwy za pośrednictwem ADR w stosunku 15:1.
Najważniejszym indeksem akcji notowanych na giełdzie w Singapurze jest oparty na kursach 30 spółek Straits Times Index. Sama spółka również wchodzi w skład tego indeksu.
Giełda należy do stowarzyszenia AOSEF (Asian and Oceanian Stock Exchanges Federation).

</doc>
<doc id="621979" url="https://pl.wikipedia.org/wiki?curid=621979" title="Eduard Fernández">
Eduard Fernández

Eduardo Fernández Serrano (ur. 25 sierpnia 1964 w Barcelonie) – hiszpański aktor filmowy i teatralny.
Życiorys.
Po raz pierwszy na dużym ekranie wystąpił w filmie "Souvenir" (1994). Dzięki roli Santosa w horrorze "Fausto 5.0" (2001) został obsypany nagrodami: hiszpańską Goya, Sant Jordi w Barcelonie, Złotą Czaplą w Miami, na festiwalu filmowym w Sitges i International Fantasy Film Award w Porto (Portugalia). Rola Sierry w melodramacie "Pieśń morza" ("Son de mar", 2001) przyniosła mu nagrodę Sant Jordi 2002 i nominację do nagrody Goya 2002 jako najlepszy aktor drugoplanowy. Zagrał autentyczną postać baskijskiego prawnika i aktywisty politycznego lat 30. Jesusa de Galíndeza w thrillerze politycznym "Tajemnica Galindeza" ("The Galindez File", 2003). Za rolę Mario, który pod maską udanego życia ukrywa chroniczne poczucie pustki i samotności w dramacie "W mieście" ("En la ciudad", 2003) odebrał w Barcelonie nagrodę Butaca. W dramacie "Mrówki w ustach" ("Hormigas en la boca", 2005) wcielił się w postać Martina, który po latach nieobecności poszukuje swojej ukochanej – pochodzącej z Katalonii, poznaje dawno zaginiony świat kasyn, wielkich gwiazd muzyki i gangsterów; a za rolę tę został uhonorowany nagrodą Silver Biznaga na festiwalu filmowym w Málaga.

</doc>
<doc id="621982" url="https://pl.wikipedia.org/wiki?curid=621982" title="Komisja Praw Człowieka Organizacji Narodów Zjednoczonych">
Komisja Praw Człowieka Organizacji Narodów Zjednoczonych

Komisja Praw Człowieka Organizacji Narodów Zjednoczonych () – organ pomocniczy Organizacji Narodów Zjednoczonych, powołany w 1946 roku. Od 2006 roku jej miejsce zajęła Rada Praw Człowieka ONZ. Komisja Praw Człowieka była podstawowym forum ONZ zajmującym się ochroną i promowaniem praw człowieka.
Była organem pomocniczym Rady Gospodarczej i Społecznej, a w swej działalności była wspierana przez Biuro Wysokiego Komisarza Narodów Zjednoczonych do spraw Praw Człowieka.
Powstanie.
Komisja została powołana 10 grudnia 1946 na pierwszym posiedzeniu Rady Gospodarczej i Społecznej. Działała na podstawie art. 68 Karty NZ jako komisja funkcjonalna Rady (została powołana jako jedna z dwóch pierwszych, obok Komisji Praw Kobiet).
Struktura.
Komisja składała się z państw członkowskich działających poprzez swych przedstawicieli. Nie było stałych przedstawicieli państw w Komisji. Liczba państw tworzących Komisję powiększała się wraz z liczbą członków ONZ i w ostatnim okresie przed utworzeniem Rady Praw Człowieka wynosiła 53. Stosowano zasadę sprawiedliwego podziału geograficznego. W 2005 skład Komisji był następujący:
Komisja spotykała się na dorocznej sesji w Genewie w marcu i kwietniu.
Podkomisja.
Głównym ciałem pomocniczym Komisji była Podkomisja Ochrony i Promocji Praw Człowieka powołana w 1947. Składała się z 26 ekspertów i takiej samej liczby zastępców. W odróżnieniu od Komisji, wybór członków Podkomisji był personalny, choć przestrzegano zasady sprawiedliwego podziału geograficznego. Podkomisja funkcjonuje obecnie w ramach Rady Praw Człowieka.
Działalność.
Komisja opracowała teksty Powszechnej Deklaracji Praw Człowieka w 1948 oraz Międzynarodowych Paktów Praw Człowieka w 1966.
Głównymi zadaniami Komisji zbierającej się raz do roku na sesjach zwyczajnych (marzec-kwiecień) w siedzibie Organizacji Narodów Zjednoczonych w Genewie były: formułowanie zobowiązań międzynarodowych w dziedzinie praw człowieka, kontrola ich przestrzegania przez państwa, reagowanie na łamanie praw człowieka w różnych krajach oraz udzielanie pomocy doradczej i technicznej w zakresie tworzenia infrastruktury prawno-instytucjonalnej dla ochrony praw człowieka w państwach, które zgłaszają zapotrzebowanie na tego rodzaju pomoc.
Co roku, podczas sesji Komisja przyjmowała ok. 90 rezolucji dotyczących m.in. sytuacji praw człowieka w poszczególnych państwach, kwestii tematycznych (np. zwalczania kary śmierci, bezkarności, praw dzieci, praw kobiet, praw ekonomicznych, społecznych i kulturalnych) oraz pomocy technicznej dla państw.
Komisja a Komitet Praw Człowieka.
Komisji nie należy mylić z Komitetem Praw Człowieka powołanym na podstawie Międzynarodowego Paktu Praw Obywatelskich i Politycznych.

</doc>
<doc id="621984" url="https://pl.wikipedia.org/wiki?curid=621984" title="Darko Miladin">
Darko Miladin

Darko Miladin (ur. 4 kwietnia 1979 w Dubrowniku) – chorwacki piłkarz, występujący na pozycji defensywnego pomocnika. Zawodnik jest bardzo wszechstronny, może grać zarówno na środku tej pozycji jak i na prawej flance. Z konieczności jest czasem wystawiany jako prawy obrońca. Mierzy 179 cm i waży 74 kg. Mówi po chorwacku i niemiecku.
Kariera klubowa.
Karierę klubową Miladin rozpoczynał w sezonie 1998/1999 w zespole Hajduka Split, gdzie zaskakujący szybko ten zaledwie 20-letni defensywny pomocnik przebił się do składu. Szybko zdobył zaufanie kibiców i wraz ze swoim przyjacielem, Zvonimirem Deranją utworzyli świetną parę defensywnych pomocników. Hajduk Split miał jednak wtedy jeden ze swoich słabszych sezonów, ponieważ zajął dopiero 3. miejsce, za Dinamem Zagrzeb, które triumfowało w rozgrywkach i NK Rijeką, która została wicemistrzem. Miladin ogółem w swoim debiutanckim sezonie w lidze chorwackiej wystąpił 17 razy i zdobył 2 gole dla swojej ekipy. Sezon 1999/2000 był już bardziej udany dla Hajduka, który wywalczył wicemistrzostwo Chorwacji oraz Puchar Chorwacji w którym pomścił porażkę w lidze wygrywając dwukrotnie 2:0 i 1:0. Miladin pojawił się na boisku 25 razy, nie strzelając gola ani razu. Sezon 2000/2001 to kolejny słabszy sezon dla Hajduka, który zajął dopiero 3. miejsce w lidze, tradycyjnie za Dinamem i tym razem za NK Osijek. Ekipie ze Splitu nie udało się tym razem pomścić ligowych porażek w Pucharze Chorwacji, bowiem tam w finale przegrali z ekipą z Maksimiru 0:2 i na Poljudzie 1:0 dla Hajduka. Miladin ogółem pokazał się na boisku 28 razy i dołożył kolejne 2 gole do swojego dorobku strzeleckiego. Sezon 2001/2002 był bardziej udany, ale ponownie nie udało się sięgnąć po upragniony przez kibiców, zawodników i działaczy tytuł mistrzowski. Tym razem zabrakło tylko 2 punktów do NK Zagreb i Hajduk po raz kolejny musiał się pogodzić ze zdobyciem wicemistrzostwa. Na innych polach pucharowych także nie powiodło się Hajdukowi - a Miladin pauzował cały sezon przez ciężką kontuzję i wystąpił tylko w 4 meczach, nie zdobywając żadnego gola. Sezon 2002/2003 znów nie udał się Hajdukowi i znów zabrakło - tym razem sześciu punktów by dogonić Dinamo. Niepowodzienia jednak odbili sobie w Pucharze Chorwacji, który zdobyli po zwycięstwie nad sensacyjnym finalistą-trzecioligowcem Uljanikiem Pula 1:0 i 4:0. W Superpucharze Chorwacji doznali sromotnej klęski na wyjeździe z Dinamem Zagrzeb aż 1:4. Miladin pojawił się 28 razy na boisku i zdobył 1 gola. Sezon 2003/2004 to powrót w wielkim stylu Hajduka na tron, który na finiszu rozgrywek 5 oczkami pokonał Dinamo. Hajduk triumfował także w Superpucharze, gdzie w Splicie pokonali Dinamo Zagrzeb 1:0. Miladin pojawił się na boisku 19 razy, ale nie zdołał pokonać ani razu golkipera rywali. Darko rozpoczął nowy sezon w Hajduku, zdążył rozegrać 5 meczów, lecz w pewnym momencie Miladin zmienił klub i wyjechał do Szwajcarii, do zespołu FC Schaffhausen. Nie był to jednak udany sezon - Schaffhausen zajęło 9, ostatnie miejsce w lidze, a sam zawodnik nie otrzymywał zbyt wielu szans na grę i wystąpił tylko w 12 meczach, gdzie nie zdobył żadnej bramki. Sezon 2005/2006 rozpoczynał już ponownie w Splicie, który zajął 5, bardzo słabe miejsce w lidze i nie będzie uczestniczył w europejskich pucharach w bieżącym sezonie. Miladin pojawił się na boisku ogółem 21 razy i nie strzelił żadnej bramki.
Kariera reprezentacyjna.
W reprezentacji Chorwacji Darko Miladin zadebiutował, a zarazem zaliczył swój jedyny występ 19 czerwca 1999 w Seulu w towarzyskim meczu Korea Cup, przeciwko Korei Południowej. Był to bardzo udany mecz dla Chorwatów, którzy wygrali to spotkanie 1:0. Miladin był potem powołany jeszcze trzykrotnie, jednakże selekcjonerzy nie znajdywali dla niego miejsca na boisku i nie wystawiali go ani do wyjściowej jedenastki, ani Miladin nie wchodził z ławki rezerwowych. Oprócz tego zaliczył kilka występów w reprezentacjach młodzieżowych.

</doc>
<doc id="621986" url="https://pl.wikipedia.org/wiki?curid=621986" title="Komunalny Związek Gmin &quot;Dolina Redy i Chylonki&quot;">
Komunalny Związek Gmin &quot;Dolina Redy i Chylonki&quot;



</doc>
<doc id="621987" url="https://pl.wikipedia.org/wiki?curid=621987" title="Władca much (ujednoznacznienie)">
Władca much (ujednoznacznienie)



</doc>
<doc id="621989" url="https://pl.wikipedia.org/wiki?curid=621989" title="Postać biegunowa">
Postać biegunowa



</doc>
<doc id="621997" url="https://pl.wikipedia.org/wiki?curid=621997" title="Dieter Meier">
Dieter Meier

Dieter Meier (ur. 4 marca 1945 w Zurychu) – szwajcarski muzyk, współtwórca (wraz z Borisem Blankiem) zespołu Yello grającego muzykę elektroniczną.
Życiorys.
Dieter Meier urodził się i wychował w Zurychu (okolice Hottingerplatz) w Szwajcarii. W latach 60. XX wieku studiował prawo, którego nie ukończył. Po przerwaniu nauki rozpoczął pracę jako bankier, a następnie jako profesjonalny pokerzysta. Na przełomie lat 60. i 70. XX wieku udzielał się jako aktywista między innymi występując w teatrze ulicznym, czy wspierając ruch feministyczny. Pod koniec lat 70. poznał Borisa Blanka i Carlosa Peróna którzy utworzyli zespół Yello do którego w 1979 dołączył Meier.
Działalność artystyczna.
W roku 1978 Dieter nagrał i wydał dwa single sygnowane własnym nazwiskiem "Cry For Fame/The Hook" oraz "Jim For Tango/Madman" oraz singiel "No Chance/The Source" z punkowym zespołem Fresh Color z którego następnie odszedł i rozpoczął współpracę z zespołem Yello, którego został wokalistą. W roku 1988 uczestniczył także w nagrywaniu płyty "De Stifeliryter" rockowego zespołu Switzreband. Poza śpiewaniem Dieter Meier zaangażowany był także w produkcję muzyczną, współpracował z artystami takimi jak Mona Mur, czy Stanisław Sojka.
Poza działalnością muzyczną Dieter zajmował się także reżyserią oraz produkcją filmów i teledysków. Wyprodukował każdy z teledysków zespołu Yello, a także między innymi teledyski do piosenek "Da Da Da" i "Ready for You" zespołu Trio oraz Big in Japan Alphaville. Meier wyreżyserował kilka filmów, a najważniejszym w jego karierze jest "The Lightmaker" z 2001 roku, który powstawał już od lat 80., a w którego realizację zaangażowani byli między innymi Zbigniew Zamachowski (główna rola). Od końca lat 80. współpracował także z Małgorzatą Potocką, dzięki której poznał Grzegorza Ciechowskiego, którego następnie zapoznał z niemiecką wokalistką Moną Mur, dla której wspólnie wyprodukowali płytę "Warsaw" w 1991 roku, wydaną dopiero w roku 2015 (Meier był wówczas tylko producentem wykonawczym, a pieczę nad płytą pełnił Ciechowski).
W 2014 roku artysta wydał swoją pierwszą solową płytę pod nazwą "Out of Chaos".
26 października 2016 roku zespół Yello miał swój pierwszy występ w ramach koncertu "Kraftwerk in Berlin". Od tamtego czasu zespół zagrał jeszcze 11 koncertów, a ostatni z nich miał miejsce 9 grudnia 2017 roku w niemieckiej Kolonii.

</doc>
<doc id="621999" url="https://pl.wikipedia.org/wiki?curid=621999" title="Boris Blank">
Boris Blank

Boris Blank (ur. 15 stycznia 1952 w Bernie) – szwajcarski muzyk, współtwórca zespołu Yello grającego muzykę elektroniczną (tworzy duet wraz z Dieterem Meierem).

</doc>
<doc id="622002" url="https://pl.wikipedia.org/wiki?curid=622002" title="Grusza wierzbolistna">
Grusza wierzbolistna

Grusza wierzbolistna ("Pyrus salicifolia" Pall.) – gatunek rośliny wieloletniej z rodziny różowatych. Pochodzi z Bliskiego Wschodu (Kaukaz i Zakaukazie). W Polsce jest uprawiana.
Z powodu liści podobnych do wierzby powstało powiedzenie „gruszki na wierzbie”. 
Zastosowanie.
Roślina ozdobna. Jest powszechnie uprawiana w ogrodach i parkach. Ma wiele odmian. Dzięki dobrze rozwiniętemu systemowi korzeniowemu rośnie dobrze na słabych piaszczystych glebach. Wyróżnia się wysoką odpornością na mróz.

</doc>
<doc id="622005" url="https://pl.wikipedia.org/wiki?curid=622005" title="Glejta ołowiana">
Glejta ołowiana



</doc>
<doc id="622008" url="https://pl.wikipedia.org/wiki?curid=622008" title="Taxodium distichum">
Taxodium distichum



</doc>
<doc id="622009" url="https://pl.wikipedia.org/wiki?curid=622009" title="Pyrus salcifolia">
Pyrus salcifolia



</doc>
<doc id="622015" url="https://pl.wikipedia.org/wiki?curid=622015" title="Prezydent pro tempore Senatu USA">
Prezydent pro tempore Senatu USA



</doc>
<doc id="622016" url="https://pl.wikipedia.org/wiki?curid=622016" title="Mariusz Zadura">
Mariusz Zadura

Mariusz Zadura (ur. 4 września 1962 w Lublinie) – autor tekstów piosenek i muzyki, bard.
Życiorys.
Jako student Akademii Medycznej w Lublinie w latach 1981–1988 uczestnik i laureat licznych festiwali piosenki turystycznej, studenckiej i literackiej. Zdobywca m.in. II nagrody Studenckiego Festiwalu Piosenki w Krakowie w 1987, I nagrody Ogólnopolskiego Przeglądu Piosenki Autorskiej OPPA w Warszawie w 1986 i Grand Prix Ogólnopolskiego Studenckiego Przeglądu Piosenki Turystycznej YAPA 1986 w Łodzi. W latach 1986–1988 współtworzył duet autorsko-wykonawczy z pianistą i kompozytorem, wówczas studentem prawa, Tomaszem Szczęsnym (ur. 1962, zginął w 1997 w katastrofie kolejowej w Reptowie), z którym występował z programem autorskim „Popiół czy diament?”.
Wyjątkowo rzadko występuje publicznie. Ostatni jego występ miał miejsce w 2010 na 24. Bakcynaliach w Lublinie.
Swoje piosenki grywa nadal chętnie w gronie znajomych i przyjaciół. Zawodowo: lekarz kardiolog interwencyjny, obecnie pracuje w Niemczech, mieszkając w Lublinie i Świnoujściu. W marcu 2014 roku ukazała się nakładem „Polskich Nagrań” wspomnieniowa płyta Mariusza Zadury i Tomasza Szczęsnego „Chory na wyobraźnię”, zawierająca piosenki nagrane w latach 1984 i 1987.

</doc>
<doc id="622017" url="https://pl.wikipedia.org/wiki?curid=622017" title="Zrzeszenie Prawników Polskich">
Zrzeszenie Prawników Polskich

Zrzeszenie Prawników Polskich – ogólnopolskie stowarzyszenie prawników oraz osób wykonujących .
Stowarzyszenie jest bezpośrednim następcą stowarzyszenia Zrzeszenie Prawników Demokratów założonego w 1945. Zmiana nazwy na obecną nastąpiła w 1949. Siedzibą władz naczelnych jest Warszawa. Istnieje 18 oddziałów terenowych skupiających około 800 członków. Zrzeszenie jest organizacją pożytku publicznego. Było wydawcą czasopisma "Prawo i Życie".
Cele.
Zgodnie ze statutem celem stowarzyszenia jest:
Członkostwo.
Członkowie stowarzyszenia dzielą się na zwyczajnych, wspierających i honorowych.
Członkiem zwyczajnym może zostać osoba, która:
Członkiem zwyczajnym może być również student prawa.
Członkostwo honorowe nadaje się osobom, które w szczególny sposób zasłużyły się dla dobra i celów zrzeszenia (także nieposiadającym obywatelstwa polskiego).
Członkiem wspierającym może zostać osoba fizyczna i prawna. Treść członkostwa jest taka sama jak zwyczajnego, z tym że nie zawiera czynnego i biernego prawa wyborczego do organów stowarzyszenia.
Władze.
Obecnie prezesem jest adwokat Mariusz Paplaczyk.
Prezesami organizacji byli kolejno: Wacław Barcikowski, Jerzy Jodłowski, Marian Mazur, Zbigniew Resich, Adam Łopatka, Zdzisław Czeszejko-Sochacki, Adam Zieliński, Aleksander Ratajczak, Dariusz Czajka, Jacek Sobczak. W latach 50 XX w. sekretarzem zarządu był Leszek Kubicki.

</doc>
<doc id="622019" url="https://pl.wikipedia.org/wiki?curid=622019" title="Miotacz bomb głębinowych">
Miotacz bomb głębinowych

Miotacz bomb głębinowych – broń służąca do zwalczania okrętów podwodnych przez okręty nawodne, za pomocą bomb głębinowych.
Miotacze bomb głębinowych powstały pod koniec I wojny światowej w wyniku dążenia do zwiększenia skuteczności zwalczania okrętów podwodnych przez zwiększenie powierzchni atakowanej bombami głębinowymi w sytuacji trudności określenia dokładnej pozycji okrętu podwodnego. Początkowo bomby głębinowe były zrzucane z prostych zrzutni tuż za rufą okrętu. Wprowadzenie miotaczy pozwoliło na wyrzucanie bomb głębinowych na odległość ok. 30–150 m od okrętu. 
Najpowszechniej używano trzonowych miotaczy bomb głębinowych, w których do bomby przymocowywano trzon, wkładany do lufy miotacza. Pierwszym udanym miotaczem tego typu, następnie szeroko rozpowszechnionym, był brytyjski Thornycroft DCT wprowadzony od połowy 1917, o zasięgu 27 m. Używane później konstrukcje zazwyczaj miały zasięg ok. 50–70 m, rzadziej większy. Rzadszymi konstrukcjami z uwagi na dużą średnicę bomb głębinowych były miotacze lufowe, w których bombę wystrzeliwano wprost z lufy miotacza. W miotaczach obu typów można było stosować takie same bomby, jak zrzucane ze zrzutni. Na ogół stosowano proch jako materiał miotający. Miotacze bomb głębinowych umieszczano na burtach okrętów eskortowych w części rufowej, skierowane na zewnątrz, wystrzeliwały one zazwyczaj bomby prostopadle do osi okrętu.
Podczas II wojny światowej wprowadzono nowe typy sprzężonych miotaczy bomb głębinowych o odmiennej konstrukcji, jak Hedgehog, Squid, Mousetrap. 
Po II wojnie światowej miotacze bomb głębinowych zostały stopniowo zastąpione przez wyrzutnie rakietowych bomb głębinowych, o większym zasięgu.

</doc>
<doc id="622020" url="https://pl.wikipedia.org/wiki?curid=622020" title="Tadeusz Krok">
Tadeusz Krok

Tadeusz Krok (ur. 1961 roku w Gorlicach) – polski poeta i pieśniarz.
Życiorys.
Studiował na Uniwersytecie Jagiellońskim. Był laureatem wielu przeglądów i festiwali m.in. Międzynarodowego Przeglądu Piosenki Autorskiej w Warszawie (II nagroda), Studenckiego Festiwalu Piosenki w Krakowie (II nagroda, stypendium im. W. Bellona) oraz Ogólnopolskiego Przeglądu Piosenki Autorskiej OPPA w Warszawie. W 1989 wystąpił w koncercie Debiuty na Festiwalu Opolskim. Od wielu lat jest członkiem kabaretu Marcina Dańca.
Od 1996 współpracuje z Agatą Rymarowicz koncertując i nagrywając płyty. Jest uważany za jednego z czołowych przedstawicieli piosenki autorskiej w Polsce.
17 lutego 2011 r. odznaczony został Medalem „Niezłomnym w słowie”.

</doc>
<doc id="622022" url="https://pl.wikipedia.org/wiki?curid=622022" title="Dur-Kurigalzu">
Dur-Kurigalzu

Dur-Kurigalzu – starożytne miasto w południowej Mezopotamii; obecnie stanowisko archeologiczne Akarkuf w prowincji Al-Anbar w Iraku, ok. 30 kilometrów na zachód od Bagdadu.
Dur-Kurigalzu założone zostało w XV wieku p.n.e. przez kasyckiego króla Kurigalzu I, który przeniósł tu stolicę swego państwa. Siedzibą władców kasyckich pozostawało ono aż do upadku dynastii kasyckiej w XII wieku p.n.e., kiedy to zostało w dużej mierze porzucone. Ponownie, choć tylko na krótki czas, zasiedlone zostało dopiero w okresie nowobabilońskim (626–539 p.n.e.). W szczytowym okresie rozwoju Dur-Kurigalzu miało powierzchnię 225 hektarów i otoczone było ufortyfikowanym murem.
Do naszych czasów zachowały się ruiny ziguratu i pałacu królewskiego. Zigurat, mający u podstawy wymiary 69 z 67,6 metra, poświęcony był bogu Enlilowi i uległ częściowemu zniszczeniu gdy wojska elamickie zdobyły miasto. Do dziś zachowała się tylko wewnętrzna część ceglanego masywu wysoka na 57 metrów. W latach siedemdziesiątych XX wieku najniższy taras ziguratu został „zrekonstruowany” na rozkaz Saddama Husejna. Przy ziguracie znajdowała się świątynia założona na tradycyjnym planie.
Zachowany tylko częściowo pałac królewski w Dur-Kurigalzu nie miał z góry określonego planu, lecz stopniowo rozrastał się poprzez dobudowywanie do systemu dziedzińców małych pomieszczeń charakteryzujących się ceglanymi sklepieniami beczkowymi. Najlepiej zachowaną część stanowi wielki kwadratowy dziedziniec o boku 64 m i trzy skrzydła wokół niego, które mają tylko po jednym wejściu pośrodku każdej fasady.
Malowidła ścienne z pałacu w Dur–Kurigalzu są najlepiej zachowanymi zabytkami malarstwa kasyckiego. Przypominają freski z czasów starobabilońskich; technika jest ta sama i te same barwy: czarna, biała i czerwona, na grubym glinianym lub gipsowym podłożu.

</doc>
<doc id="622026" url="https://pl.wikipedia.org/wiki?curid=622026" title="ORP Groźny (ścigacz zwalczania okrętów podwodnych 1957)">
ORP Groźny (ścigacz zwalczania okrętów podwodnych 1957)



</doc>
<doc id="622027" url="https://pl.wikipedia.org/wiki?curid=622027" title="Link symboliczny">
Link symboliczny



</doc>
<doc id="622028" url="https://pl.wikipedia.org/wiki?curid=622028" title="Strokkur">
Strokkur

Strokkur (isl. kierznia) – największy czynny gejzer Islandii. Wybucha co 5-10 minut. Wyrzuca słup wody o średnicy 3 m. na wysokość 30 m.
Gejzer znajduje się w dolinie Haukadalur. Na terenie tego samego pola geotermalnego znajduje się również gejzer Geysir, a także mniejsze źródła geotermalne – Smiður i Litli-Strokkur.
Geysir i Strokkur zaliczane są do głównych atrakcji trasy turystycznej zwanej Złotym Kręgiem.

</doc>
<doc id="622030" url="https://pl.wikipedia.org/wiki?curid=622030" title="Maciej Danek">
Maciej Danek

Maciej Danek (ur. w 1965 w Chrzanowie) – polski poeta, kompozytor i pieśniarz.
Życiorys.
Absolwent Wydziału Biologii i Nauk o Ziemi Uniwersytetu Jagiellońskiego w Krakowie. W czasie studiów w latach 1986–1992 związany z krakowskim środowiskiem piosenki studenckiej, w szczególności z grupą młodych artystów skupionych wokół krakowskiego klubu „Pod Jaszczurami”. 
Od debiutu w roku 1986 do roku 1992 Maciej Danek brał czynny udział w życiu kulturalnym środowisk akademickich, śpiewając swe piosenki na scenach krakowskich klubów studenckich, jak również występując poza Krakowem. Członek Związku Polskich Autorów i Kompozytorów ZAKR. 
W roku 1989 ukazał się tomik "Piosenki" zawierający teksty Macieja Danka i Tadeusza Kroka wydany przez KWA Alma-Art; w roku 1992 – wydana nakładem Pomatonu kaseta Macieja Danka i Tadeusza Kroka "Znowu Wracam", z piosenkami Wojtka Belona. Tomik "Biały Wiersz – Wiersze i Piosenki", wydany w roku 2004, podsumowuje dotychczasową działalność autora.
Od roku 1992 Maciej Danek mieszka i pracuje w Stanach Zjednoczonych.
Nagrody.
Laureat nagród i wyróżnień na ogólnopolskich festiwalach i przeglądach piosenkarskich, między innymi na Studenckim Festiwalu Piosenki w Krakowie w roku 1989 (druga nagroda) i Ogólnopolskim Przeglądzie Piosenki Autorskiej OPPA w Warszawie w roku 1987 (druga nagroda). Laureat głównej nagrody Przeglądu Piosenki Beskidzkiej w Rzeszowie. Dwukrotny laureat Stypendium im. Wojtka Bellona. 

</doc>
<doc id="622032" url="https://pl.wikipedia.org/wiki?curid=622032" title="Lista dzieł Edvarda Griega">
Lista dzieł Edvarda Griega

Lista dzieł Edvarda Griega zawiera dorobek twórczy kompozytora.
Dzieła orkiestrowe.
Zaliczają się tu utwory na orkiestrę, także z towarzyszeniem instrumentu solowego bądź głosu lub chóru, także muzyka do dramatów.

</doc>
<doc id="622033" url="https://pl.wikipedia.org/wiki?curid=622033" title="Osiedle Kopernik (Głogów)">
Osiedle Kopernik (Głogów)

Dzielnica Kopernik w Głogowie – osiedle mieszkaniowe na terenie Głogowa w woj. dolnośląskim. Nazwa pochodzi od uczonego Mikołaja Kopernika. 
Charakterystyka i historia.
Głównym miejscem zabudowania osiedla są "blokowiska" wybudowane przez Spółdzielnię Mieszkaniową "Nadodrze". Na terenie dzielnicy zamieszkuje 21500 mieszkańców, co klasyfikuje ją jako największą na terenie miasta.
W końcu lat 80. XX wieku, po około dziesięciu latach eksploatacji, w części budynków osiedla (wzniesionych w systemie W70) zaobserwowano liczne przypadki wychylania się ścianek kolankowych stropodachów od pionu, zwłaszcza w ścianach szczytowych budynków, przy ich narożach.
Podział osiedla.
Osiedle podzielone zostało na sektory: "A", "B" i "C". Wyróżnia się charakterystycznymi dla astronomii nazwami ulic m.in.: Andromedy, Gwiaździsta, Herkulesa, Neptuna, Merkurego, Orbitalna, Oriona, Perseusza, Plutona, Saturna oraz nazwami uczonych np.: Galileusza, Keplera, Kosmonautów Polskich.
Edukacja i kultura.
Na terenie osiedla rozmieszczone są następujące placówki oświaty:
Przedszkola:
Szkoły podstawowe:
Szkoły ponadpodstawowe:
Działania w zakresie kultury prowadzą: Centrum Edukacji Kulturalnej i Artystycznej "Mayday", Biblioteka Publiczna Filia nr 2 i Stowarzyszenie dla Dzieci i Młodzieży "Szansa" oraz Stowarzyszenie Chór Beati Cantores.

</doc>
<doc id="622037" url="https://pl.wikipedia.org/wiki?curid=622037" title="Fundraising">
Fundraising

Fundraising – proces zdobywania funduszy poprzez proszenie o wsparcie osób indywidualnych, przedsiębiorstw, fundacji dobroczynnych lub instytucji rządowych i samorządowych. W tym celu można korzystać z usług fundraiserów. Fundraising jest związany zasadniczo z działalnością organizacji pozarządowych, ale termin w piśmiennictwie anglojęzycznym może odnosić się również do działalności partii politycznych oraz pozyskiwania inwestorów i pomnażania kapitału przedsięwzięć nastawionych na zysk. Fundusze bywają zbierane na różne cele społeczne, przez organizacje prowadzące działalność charytatywną, religijną, naukową, sportową oraz domy dziecka, szpitale, hospicja, muzea, galerie sztuki, szkoły i uczelnie wyższe oraz wszystkie inne podmioty prowadzące działalność społecznie użyteczną.
Rodzaje kampanii fundraisingowych.
Direct mail fundraising (listy fundraisingowe) – w kampanii wykorzystuje się zasady marketingu bezpośredniego. Do bazy darczyńców organizacji wysyła się uprzednio przygotowany, spersonalizowany list z prośbą o darowiznę. Zważywszy na koszty druku i wysyłki kluczowym zadaniem jest optymalizacja materiałów fundraisingowych i bazy do wysyłki w taki sposób, aby kampania przyniosła organizacji maksymalne zyski przy jednoczesnym zminimalizowaniu ryzyka. Procent potencjalnych darczyńców, którzy zdecydują się na przekazanie darowizny plasuje się w przedziale od 1,5% do 5%. Przy kampaniach zoptymalizowanych przez fundraiserów oraz dobrych relacjach łączących daną organizację z darczyńcami, procent odpowiedzi może plasować się w przedziale od 5% do 15%. Ostateczna kwota pozyskana w kampanii zależy od: wielkości bazy, jakości materiałów, zaufania społecznego, którym się cieszy organizacja i relacji, jakie uprzednio zbudowano z darczyńcami.
Direct e-mail fundraising – kampania prowadzona jest analogicznie jak direct mail fundraising, ale za pośrednictwem Internetu. Drukowane listy, wysyłane tradycyjną pocztą, zostają w niej zastąpione newsletterami lub e-mailami wysyłanymi do potencjalnych darczyńców. W 2012 roku 7% wszystkich darowizn przekazanych na cele charytatywne w Stanach Zjednoczonych pochodziło z kampanii direct e-mail.
Direct debit – celem kampanii jest nakłonienie potencjalnych darczyńców do regularnej wpłaty darowizny dla organizacji poprzez polecenia zapłaty. W 2017 roku 31% wszystkich darowizn przekazywanych na cele charytatywne w Wielkiej Brytanii było rezultatem kampanii direct debit.
W ramach kampanii direct debit wyróżnia się dwie podstawowe metody:
Kampania 1% podatku – kampania bazuje na mechanizmie pozwalającym przekazać 1% podatku dla organizacji pożytku publicznego. W 2018 roku Polacy przekazali w ten sposób ponad 760 milionów złotych, zaś w 2018 ponad 870 mln. Kampania 1% podatku prowadzona jest w czasie rozliczenia PIT, to jest od stycznia do końca kwietnia. Jej celem jest nakłonienie jak największej liczby podatników do przekazania 1% podatku dla danej OPP.
Uwarunkowania prawne.
Źródła, z których dana organizacja pozarządowa może pozyskiwać fundusze na swoją działalność, określa jej statut. Niektóre działania fundraisingowe regulują też rozporządzenia zewnętrzne, np. w Polsce przebieg zbiórek publicznych, czyli gromadzenia datków w postaci gotówki lub innych dóbr na cele dobroczynne, reguluje Ustawa z dnia 14 marca 2014 r. o zasadach prowadzenia zbiórek publicznych. W niektórych krajach pewne działania fundraisingowe wymagają pozyskania specjalnych pozwoleń od władz rządowych lub samorządowych (np. loterie lub zbiórka publiczna), wszystkie zaś działania finansowe organizacji pozarządowych podlegają obowiązkowi sprawozdawczości. Fundacje mają coroczny obowiązek sporządzenia sprawozdania finansowego i przesłania go do swojego organu kontroli oraz podania do wiadomości publicznej, np. poprzez publikację w Internecie.
Uwarunkowania etyczne.
16 października 2006 podczas IV Międzynarodowego Szczytu Fundraisingu w Noordwijkerhout, w Holandii przedstawiciele organizacji fundraisingowych z 24 państw uchwaliły dokument regulujący standardy etyczne pozyskiwania funduszy na cele dobroczynne.
Kodeks etyczny kładzie nacisk na wykorzystywanie środków zgodnie z wolą darczyńców, transparentność, uczciwość, zgodność z prawem oraz obowiązek sprawozdawczości. Dodatkowo odradza fundraiserom pracę na tzw. procent, to jest otrzymywania wynagrodzenia stanowiącego pewien procent od pozyskanych funduszy. Zaleca się natomiast aby fundraiser otrzymywał z góry ustalone wynagrodzenie. Polska Deklaracja Etyczna Fundraisingu została przyjęta w październiku 2011 roku. Jej brzmienie nawiązuje do deklaracji europejskich oraz amerykańskiej. W wielu krajach fundraiserzy stworzyli własne kodeksy etyczne, regulujące w jaki sposób będą pozyskiwać fundusze na cele dobroczynne, np. w rosyjskim kodeksie etycznym zwraca się dodatkowo uwagę na ochronę praw beneficjenta i dobrowolność darowizn, zaś czeski kodeks etyczny fundraisingu zaleca między innymi dziękowanie za dary oraz wykorzystywanie ich w sposób gospodarny i odpowiedzialny.
Źródła finansowania organizacji pozarządowych.
Istnieją następujące źródła finansowania organizacji pozarządowych:
Specyfika kampanii fundraisingowych.
Kampania fundraisingowa przynosi zarazem korzyści społeczne, jak i ekonomiczne. Jest zaplanowanym, długotrwałym i koordynowanym przez specjalistę procesem inwestycyjnym. Dlatego nie należy przez nią rozumieć okazjonalnie zdobytych dotacji ani przypadkowych, pojedynczych wpłat od darczyńców.
Niektóre kampanie fundraisingowe np. budowanie bazy stałych darczyńców wymagają długoletnich prac oraz poniesienia kosztów inwestycyjnych w początkowej fazie projektu. Tylko nieliczne metody fundraisingu pozwalają na szybki zysk z minimalną inwestycją. Nie istnieją wytyczne jaki procent swojego budżetu organizacja pozarządowa może przeznaczyć na fundraising, jednak kodeks etyczny zaleca aby informować darczyńców o kosztach prowadzonych kampanii.
W zakresie analizy ryzyka ekonomicznego kampanie fundraisingowe podlegają analogicznym zasadom jak kampanie marketingowe i sprzedażowe. Fundraiserzy uwzględniają rachunek zysków i strat oraz rachunek kosztów działań. Ponadto kampanie fundraisingowe wymagają zarządzania ryzykiem związanego ze specyfiką organizacji non-profit w zakresie elementów takich jak: wykorzystanie darowizny zgodnie z wolą darczyńcy, wizerunek organizacji i rozumienie jej misji, transparentna działalność, prowadzenie kampanii fundraisingowych zgodnie z obowiązującym prawem.
Fundraising w Polsce.
Do najpopularniejszych źródeł finansowania organizacji pozarządowych w Polsce należą:
Statystycznie budżet roczny organizacji pozarządowej w Polsce wynosi 20 tys. zł. Brak funduszy hamuje rozwój organizacji i nie pozwala na realizację nowych projektów. Dlatego fundraiser staje się jednym z najczęściej poszukiwanych specjalistów w organizacjach pozarządowych. Organizacją polskich fundraiserów jest Polskie Stowarzyszenie Fundraisingu. Instytut Fundraisingu w Polsce pomaga organizacjom pozarządowym w tworzeniu strategii fundraisingowych oraz realizacji kampanii fundraisingowych. 

</doc>
<doc id="622043" url="https://pl.wikipedia.org/wiki?curid=622043" title="Felix Mendelssohn">
Felix Mendelssohn



</doc>
<doc id="622044" url="https://pl.wikipedia.org/wiki?curid=622044" title="Język grecki">
Język grecki

Język grecki, greka (, "Hellenikè glõtta"; nowogr. ελληνική γλώσσα, "ellinikí glóssa" lub ελληνικά, "elliniká") – język indoeuropejski z grupy helleńskiej, w starożytności ważny język basenu Morza Śródziemnego. W kulturze europejskiej zaadaptowany, obok łaciny, jako język terminologii naukowej, wywarł wpływ na wszystkie współczesne języki europejskie, a także część pozaeuropejskich i starożytnych. Od X wieku p.n.e. zapisywany jest alfabetem greckim.
Obecnie, jako język nowogrecki, pełni funkcję języka urzędowego w Grecji i Cyprze. Jest też jednym z języków oficjalnych Unii Europejskiej. Po grecku mówi współcześnie około 15 milionów ludzi. Język grecki jest jedynym żywym językiem helleńskim.
Etymologia nazwy.
Określenia „język grecki”, „greka” pochodzą od Rzymian, którzy nazywali ten język po łacinie "lingua Graeca". Nazwa stosowana przez samych Greków w grece klasycznej brzmiała = "he Hellenikè glõtta" (nowogr. η Ελληνική γλώσσα = "i Ellinikí glóssa" lub τα Ελληνικά = "ta Elliniká"), co można by przetłumaczyć jako „język helleński”.
Fazy rozwoju.
Termin „język grecki” jest z naukowego punktu widzenia mało precyzyjny, ponieważ może się odnosić do kilku faz rozwojowych języka, z których każda posiada własną nazwę. Może więc odnosić się do następujących bardziej szczegółowych terminów:
Poniżej przedstawiono uproszczony schemat historii rozwoju poszczególnych odmian języka greckiego:

</doc>
<doc id="622049" url="https://pl.wikipedia.org/wiki?curid=622049" title="Pod Jaszczurami">
Pod Jaszczurami

Pod Jaszczurami – klub studencki w Krakowie. Jeden z najstarszych klubów studenckich w Polsce, działający od roku 1960. Mieści się w sięgającej korzeniami średniowiecza Kamienicy pod Jaszczurką przy Rynku Głównym 8. Znany z promocji twórców wywodzących się z krakowskiego środowiska studenckiego oraz z propagowania jazzu.
W klubie odbywają się koncerty, debaty polityczne, wieczory z poezją, pokazy filmów, dyskoteki, wystawy i inne imprezy. W przylegającym do klubu Teatrze 38 odbywają się spektakle teatralne. Klub Pod Jaszczurami to nieodłączna część krakowskiego życia kulturalnego. Od 2001 pieczę nad klubem sprawuje krakowski Instytut Sztuki.

</doc>
<doc id="622050" url="https://pl.wikipedia.org/wiki?curid=622050" title="Jesse Pintado">
Jesse Pintado

Jesse Pintado właściwie Jesús Pintado (ur. 12 lipca 1969 - zm. 27 sierpnia 2006 w Ridderkerk, w Holandii) – meksykański gitarzysta, muzyk i kompozytor. Znany z występów w grupach muzycznych Terrorizer, Napalm Death i Lock Up, autor pojęcia grindcore. Ostatnim wydawnictwem Pintado był pierwszy po siedemntastu latach przerwy album grupy Terrorizer pt. "Darker Days Ahead" wydany 21 sierpnia 2006 roku.
Przyczyną śmierci muzyka były komplikacje związane ze śpiączką cukrzycową.

</doc>
<doc id="622053" url="https://pl.wikipedia.org/wiki?curid=622053" title="Koziejówka (Ułazów)">
Koziejówka (Ułazów)

Koziejówka – przysiółek wsi Ułazów w Polsce położona w województwie podkarpackim, w powiecie lubaczowskim, w gminie Stary Dzików.
W latach 1975–1998 miejscowość administracyjnie należała do województwa przemyskiego.
Przez miejscowość przepływa Wirowa, niewielka rzeka dorzecza Wisły, dopływ Tanwi.

</doc>
<doc id="622054" url="https://pl.wikipedia.org/wiki?curid=622054" title="Supergromady galaktyk">
Supergromady galaktyk



</doc>
<doc id="622055" url="https://pl.wikipedia.org/wiki?curid=622055" title="Gromady galaktyk">
Gromady galaktyk



</doc>
<doc id="622058" url="https://pl.wikipedia.org/wiki?curid=622058" title="Supergromada galaktyk">
Supergromada galaktyk



</doc>
<doc id="622059" url="https://pl.wikipedia.org/wiki?curid=622059" title="Lygidea mendax">
Lygidea mendax

Lygidea mendax – gatunek pluskwiaków z rodziny tasznikowatych i podrodziny Mirinae.
Owad występujący w Ameryce Północnej, groźny szkodnik sadów jabłoniowych. Zarówno imago jak i młode larwy tego gatunku żywią się sokami wysysanymi z liści, starsze larwy atakują młode owoce.

</doc>
<doc id="622060" url="https://pl.wikipedia.org/wiki?curid=622060" title="Materia międzygalaktyczna">
Materia międzygalaktyczna



</doc>
<doc id="622062" url="https://pl.wikipedia.org/wiki?curid=622062" title="Abstynencja seksualna">
Abstynencja seksualna

Abstynencja seksualna – powstrzymywanie się od aktywności seksualnej z pobudek religijnych, społecznych (np. chęć zachowania dziewictwa, gdyż jest ono pozytywnie wartościowane w danej społeczności), filozoficznych (wynikających ze światopoglądu jednostki), fizjologicznych (np. wady narządów seksualnych), psychologicznych (np. cyprydofobia, erotofobia) lub losowych (rozstanie, osamotnienie). Promowanie abstynencji seksualnej nie zmniejsza odsetka nastolatek w ciąży.
Abstynencja seksualna w kulturze.
Poglądy na abstynencję seksualną można podzielić na dwie kategorie. Pierwsza grupa poglądów głosi, że abstynencja prowadzi do zaburzeń psychicznych. Druga z nich, że pozwala ona zachować witalność i wydłuża życie. Niewątpliwie przystosowanie do abstynencji seksualnej jest indywidualne: niektórzy znoszą ją lepiej, a innym zakłóca stan zdrowia psychicznego i fizycznego, dlatego abstynencja seksualna nie jest u nich wskazana.

</doc>
<doc id="622063" url="https://pl.wikipedia.org/wiki?curid=622063" title="Przestrzeń międzygalaktyczna">
Przestrzeń międzygalaktyczna



</doc>
<doc id="622064" url="https://pl.wikipedia.org/wiki?curid=622064" title="Loteria">
Loteria

Loteria – gra losowa, której uczestnicy nabywają numerowane bilety, czyli „losy”. O wygranej decyduje „ciągnięcie” losów, czyli losowanie. Miejsce sprzedaży losów to kolektura.
Loteria pieniężna polega na tym, że pula do wygrania jest częścią sumy wpłat za losy.
Loteria fantowa, tombola, polega na tym, że wygrywa się nagrody rzeczowe, czyli „fanty”.
W loterii chodzi o to, aby za obietnicę dużej wygranej za niewielki wkład zebrać pieniądze, które przeznaczane są zwykle na jakieś cele społeczne.
W Polsce, od czasu afery hazardowej, nawet najmniejsze loterie wymagają co najmniej zgłoszenia w odpowiedniej izbie celnej. Wyjątkiem są niektóre gry wirtualne. Polsce Ministerstwo Finansów wydało oświadczenie, z którego wynika, że t.zw. lootboxy są legalne i nie naruszają obowiązującej ustawy hazardowej, ponieważ sam element losowości nie przesądza o charakterze hazardowym gry.

</doc>
<doc id="622067" url="https://pl.wikipedia.org/wiki?curid=622067" title="Materia międzyplanetarna">
Materia międzyplanetarna

Materia międzyplanetarna – wszelka materia znajdująca się w przestrzeni międzyplanetarnej. Przestrzeń tę wypełniają gazy, pył międzyplanetarny, wiatr słoneczny, promieniowanie oraz pola magnetyczne Słońca i planet. Materia w stanie gazowym to głównie wodór i cząstki pochodzące ze Słońca (np. hel).
Zasadniczo do materii międzyplanetarnej można zaliczyć małe ciała Układu Słonecznego, czyli planetoidy, komety, meteoroidy.

</doc>
<doc id="622068" url="https://pl.wikipedia.org/wiki?curid=622068" title="Małe obiekty Układu Słonecznego">
Małe obiekty Układu Słonecznego



</doc>
<doc id="622069" url="https://pl.wikipedia.org/wiki?curid=622069" title="Żyworodka pospolita">
Żyworodka pospolita

Żyworodka pospolita a. jeziorowa ("Viviparus contectus") – żyworodny ślimak słodkowodny z rodziny żyworodkowatych (Viviparidae).
Do charakterystycznych cech należą: z reguły dobrze widoczny dołek osiowy, głęboko wcięty szew i wyraźnie, schodkowato oddzielone od siebie skręty skrętki. Mają zielonobrązową muszlę o wysokości od 30 do 50 mm i szerokości od 25 do 35 mm. Dość charakterystyczną cechą tego gatunku jest ostro (kłująco) zakończony szczyt muszli. Podobnie jak u żyworodki rzecznej wzdłuż skrętów muszli ciągną się 3 czerwonobrunatne paski a ciemno ubarwione ciało pokrywają złoto pomarańczowe plamki. Otwór szeroko jajowaty, w górze obły i na niewielkim odcinku ciągnie się wzdłuż przedostatniego skrętu. Ślimak w wodach płynących osiąga mniejsze rozmiary niż w wodach stojących. Muszle osobników żyjących w zbiornikach o mulistym dnie są ciemniej ubarwione niż tych żyjących na dnie piaszczystym.
Ślimaki te zamieszkują wody stojące lub wolno płynące z bujną roślinnością i mulistym dnem. Mogą występować w wodach o zasoleniu do 4‰. W okresach cieplejszych ślimaki gromadzą się wśród roślin i blisko powierzchni wody - tam gdzie jest więcej tlenu. Rozmnażanie odbywa się podobnie jak u drugiego gatunku. Rodzące się w lipcu ślimaki mają 5-7 mm wielkości i są pokryte spiralnymi rzędami włosków wśród których 3 rzędy mają włoski dłuższe niż pozostałe. Żyją do 10 lat.

</doc>
<doc id="622071" url="https://pl.wikipedia.org/wiki?curid=622071" title="Beata Maksymow">
Beata Maksymow

Beata Elżbieta Maksymow-Wendt (ur. 27 lipca 1967 w Czeladzi) – polska judoczka, w środowisku judoków nazywana „Kruszyną”. Mierzy 180 cm wzrostu, waży ponad 120 kg. Uczestniczka Letnich Igrzysk Olimpijskich w Barcelonie 1992 (5. miejsce w kat. +72 kg), Atlancie w 1996 (5. miejsce w kat. +78 kg) i Sydney 2000.
Karierę sportową rozpoczęła w wieku 15 lat w GKS Jastrzębie, następnie w 1991 roku w Błękitnych Kielce, w latach 1991-1994 w KS Koka Jastrzębie i w latach 1998-2002 w AZS Wrocław. Ma na swoim koncie 23 medale Mistrzostw Polski, 18 medali Mistrzostw Europy i Mistrzostw Świata. Była trzykrotną mistrzynią Europy i dwukrotną mistrzynią świata w judo.
W roku 2001 Beata Maksymow zakończyła swoją karierę sportową. W 2006 poślubiła Dariusza Wendta, a w następnym roku urodziła córkę Hannę. Aktualnie mieszka w Jastrzębiu-Zdroju, pracowała jako wychowawca w tamtejszym więzieniu. Obecnie jest na emeryturze.

</doc>
<doc id="622072" url="https://pl.wikipedia.org/wiki?curid=622072" title="Załazek">
Załazek

Załazek – wieś w Polsce położona w województwie podkarpackim, w powiecie przemyskim, w południowej części gminy Dubiecko.
Historia.
W roku 1580, w efekcie działu rodzinnego Piątkową i okoliczne wsie wraz z przysiółkami m.in. „Zalaskami” otrzymał słynny „diabeł” – Stanisław Stadnicki, który w roku 1586 zamienił je kontraktem zawartym w Haliczu z Anną Pilecką z domu Sienieńską, na Łańcut i 14 wsi. Tak kolejnymi właścicielami tych ziem stali się Sienieńscy, potem Derszniakowie. Gdy jeden z nich zabił Ulińskiego, stracili swe dobra, które jednak po stuletnim procesie odzyskali. W 1843 r. jako dziedzic tych ziem, pojawił się Załęski.
Przez okoliczne wsie przebiegały szlaki handlowe, co umożliwiało rozwój gospodarczy. Na początku XVIII w. działania wojenne III wojny północnej (1700-1721), a w szczególnie kontrybucje ściągane przez Szwedów, Sasów i Rosjan, epidemie, klęski nieurodzaju, a w konsekwencji głód, żebractwo i zbiegostwo chłopów, doprowadziły do głębokiego kryzysu gospodarczego, który nie ominął również obecnego Załazku. Po I rozbiorze Polski (1772) „Zalaski” oraz okoliczne wsie znalazły się w obrębie Cesarstwa Austriackiego. Po odzyskaniu niepodległości przez Polskę w 1918 r. wieś włączono w obręb powiatu przemyskiego w województwie lwowskim. Z dniem 1 sierpnia 1934 r., w ramach akcji tworzenia gmin zbiorowych, Załazek przyłączono do gminy Dubiecko, na obszarze której leży do dziś. We wrześniu 1939 r. Załazek znalazł się w strefie okupacji rosyjskiej. Po wybuchu wojny niemiecko-rosyjskiej w 1941 r. Załazek przyłączono do Generalnego Gubernatorstwa. Zarówno w okresie wojny, jak i po jej zakończeniu, Bieszczady, w tym również Załazek i okoliczne wsie znalazły się w obrębie działań Ukraińskiej Powstańczej Armii. Załazek do 2004 r. był podzielony na dwie części: Tarnawską i Piątkowską. W latach 1975–1998 miejscowość administracyjnie należała do województwa przemyskiego.
Topografia.
W "Słowniku Geograficznym Królestwa Polskiego i Innych Krajów Słowiańskich" pod hasłem „Piątkowa Ruska” można uzyskać informację, iż na południowy wschód od tejże wsi leży grupa domów „Zalaski”. Na Załazku znajduje się wiele obiektów fizjogeograficznych m.in. lasy: Debry, Obocz, Krągły Las, Za Działem, a przez wieś przepływa Potok Jawornicki.
Czasy współczesne.
We wsi znajduje się kaplica, zbudowana w latach 1978 roku XX wieku, a kościół parafialny oddalony jest o 3 km i znajduje się w Tarnawce. Wieś jest bardzo malowniczo położona. Nie dojeżdżają tu autobusy, a najbliższy przystanek znajduje się w Tarnawce. W latach 70. i 80. XX wieku na Załazku działała 4-klasowa szkoła, która obecnie pełni funkcję świetlicy. Załazek liczy 21 domów.

</doc>
<doc id="622074" url="https://pl.wikipedia.org/wiki?curid=622074" title="Beata Kościelecka">
Beata Kościelecka



</doc>
<doc id="622077" url="https://pl.wikipedia.org/wiki?curid=622077" title="Teatr 38">
Teatr 38

Teatr 38 – krakowski eksperymentalny teatr dramatyczny założony w 1957 roku z inicjatywy Waldemara Krygiera. 
Historia.
W 1959 roku Mały Teatr Akademicki, który działał przy Uniwersytecie Jagiellońskim został przekształcony w Teatr 38. Waldemar Krygier znalazł dla teatru nowe miejsce dla teatru w kamienicy nr 8 przy Karkowskim Rynku. W 1960 roku Krygier po buncie zespołu odchodzi z teatru. Zastępuje go aktor Andrzej Skupień. Okres największej świetności Teatru przypadł na lata 1959–1968. W roku 1974 Teatr zawiesił swą działalność. Teatr został reaktywowany w roku 1979 przez Piotra Szczerskiego. Zamknięty w grudniu 1981 roku po ogłoszeniu stanu wojennego. Teatr 38 ponownie wznowił działalność już w lutym 1982 roku pod patronatem Uniwersytetu Jagiellońskiego. W lipcu 1989 roku został pozbawiony dotychczasowej siedziby, działał gościnnie w CK Rotunda. W 1992 roku Piotr Szczerski został dyrektorem Teatru im. Żeromskiego w Kielcach, a Teatr 38 z powodu braku kierownictwa rozwiązał się.
Pomimo swej burzliwej historii, Teatr 38 działa dziś pod egidą Instytutu Sztuki, który jest również patronem krakowskiego klubu Pod Jaszczurami. Współczesny Teatr 38 kontynuuje tradycje prezentowania przedstawień awangardowych, będąc również ważnym miejscem na kulturalnej mapie Krakowa. 
Ważnymi postaciami teatru byli: Małgorzata Grzesik (obecnie Małgorzata Jasiak), Henryk Jasiak oraz Krzysztof Kowalski (zagrał m.in. postać Józefa K. w "Procesie", który odbił się dużym echem w środowisku teatralnym tamtych lat). Z Teatrem związani byli również m.in. Jan Güntner, Jan Kaiser i Ryszard Przewłocki.

</doc>
<doc id="622085" url="https://pl.wikipedia.org/wiki?curid=622085" title="Aji Anarjiri">
Aji Anarjiri

Aji Anarjiri (gr. "Άγιοι Ανάργυροι") – miasto w Grecji, w administracji zdecentralizowanej Attyka, w regionie Attyka, w jednostce regionalnej Ateny-Sektor Zachodni. Siedziba gminy Aji Anarjiri-Kamatero. W 2011 roku liczyło 34 168 mieszkańców. Położone w granicach Wielkich Aten. Jest oddalone od centrum o ok. 6 km.
Miasto graniczy z jednostkami:
Historia Aji Anarjiri.
Miejsce, gdzie dziś znajduje się Aji Anarjiri było siedzibą ludzi od czasów starożytnych. Jednak sama nazwa Aji Anarjiri pojawiła się dopiero w roku 1927 i pochodzi od nazwy małego kościoła usytuowanego na jej terenie.
Współczesność.
Dziś Aji Anarjiri liczy ok. 40 tys. mieszkańców i zajmuje obszar 300 ha. Miasto znaczący rozwój odnotowało pod koniec XX wieku. Niegdyś tak jak i pozostałe gminy stolicy Grecji również ta była rozbudowywana bez jakichkolwiek planów zagospodarowania przestrzennego. Występującą tam zabudowę szeregową władze miasta od kilku lat sukcesywnie likwidują i zastępują ją parkami i boiskami. 
Dzielnica ta jest również centrum handlowym o dużym znaczeniu dla Aten, ale jest także siedzibą mniejszych zakładów przemysłowych.

</doc>
<doc id="622089" url="https://pl.wikipedia.org/wiki?curid=622089" title="Apristurus">
Apristurus

Apristurus – rodzaj drapieżnych ryb chrzęstnoszkieletowych z rodziny Pentanchidae.
Klasyfikacja.
Gatunki zaliczane do tego rodzaju:

</doc>
<doc id="622092" url="https://pl.wikipedia.org/wiki?curid=622092" title="Asymbolus">
Asymbolus

Asymbolus – rodzaj drapieżnych ryb żarłaczokształtnych z rodziny Pentanchidae. Występują u wybrzeży Australii.
Klasyfikacja.
Gatunki zaliczane do tego rodzaju:

</doc>
<doc id="622094" url="https://pl.wikipedia.org/wiki?curid=622094" title="Erc">
Erc

Erc – klient IRC napisany w języku Emacs Lisp uruchamiany z poziomu Emacsa. Posiada wszystkie funkcje, których obecność jest potrzebna w kliencie IRC, ma budowę modularną i można go rozbudowywać za pomocą Emacs Lispa.

</doc>
<doc id="622095" url="https://pl.wikipedia.org/wiki?curid=622095" title="Atelomycterus">
Atelomycterus

Atelomycterus – rodzaj drapieżnych ryb chrzęstnoszkieletowych z rodziny rekinkowatych (Scyliorhinidae).
Klasyfikacja.
Gatunki zaliczane do tego rodzaju:

</doc>
<doc id="622099" url="https://pl.wikipedia.org/wiki?curid=622099" title="Błotniarka moczarowa">
Błotniarka moczarowa

Błotniarka moczarowa ("Galba truncatula") – gatunek ślimaka z rodziny błotniarkowatych (Lymnaeidae). Jest pośrednim żywicielem wielu gatunków przywr, m.in. motylicy wątrobowej.
Ślimak zamieszkujący małe, płytkie zbiorniki wód słodkich, stojące lub o słabym prądzie. Występuje w Ameryce Północnej, Europie, Afryce oraz w zachodniej, południowej i północnej Azji. 
Jego muszla osiąga wysokość 5–10 mm i szerokość 2,5–6 mm, na muszli 5–5,5 skrętów. 
Wielkość osobników i wysokość skrętów muszli podlega u tego gatunku znacznej zmienności, dlatego też trudno odróżnić go od pokrewnego gatunku błotniarki pospolitej.

</doc>
<doc id="622100" url="https://pl.wikipedia.org/wiki?curid=622100" title="Galba truncatula">
Galba truncatula



</doc>
<doc id="622101" url="https://pl.wikipedia.org/wiki?curid=622101" title="Ballivián">
Ballivián

Jezioro Ballivián - duże morze śródlądowe, które istniało aż do końca plejstocenu. Pokrywało znaczną część płaskowyżu Altiplano w Andach. Jego linia brzegowa była o 45 metrów wyższa niż obecny poziom jeziora Titicaca. 
Po wyschnięciu jeziora uformowały się z niego trzy inne: Titicaca, na granicy Peru/Boliwia, oraz Minchin, którego pozostałościami dziś są jeziora Poopó i Salar de Uyuni.

</doc>
<doc id="622102" url="https://pl.wikipedia.org/wiki?curid=622102" title="Cephaloscyllium">
Cephaloscyllium

Cephaloscyllium – rodzaj drapieżnych ryb chrzęstnoszkieletowych z rodziny rekinkowatych (Scyliorhinidae).
Klasyfikacja.
Gatunki zaliczane do tego rodzaju:

</doc>
<doc id="622104" url="https://pl.wikipedia.org/wiki?curid=622104" title="Błotniarka pospolita">
Błotniarka pospolita

Błotniarka pospolita ("Stagnicola palustris") – gatunek ślimaka płucodysznego z rodziny błotniarkowatych (Lymnaeidae). Gatunek jest grubszy niż inne błotniarki. Muszla o wysokości 20–25 mm i szerokości 8–12 mm, ze spiralnymi paskami, licząca około 6–7 skrętów. Występuje na kontynencie europejskim. Środowiskiem są różne typy wód słodkich, m.in. stawy, rowy i bagna. Żywi się roślinami typu: moczarka, rdestnica.

</doc>
<doc id="622105" url="https://pl.wikipedia.org/wiki?curid=622105" title="Bombardier Aviation">
Bombardier Aviation

Bombardier Aviation – część grupy Bombardier. Jest trzecią pod względem wielkości firmą branży lotniczej (po Boeingu i Airbusie) i czwartym dostawcą samolotów komercyjnych (po Boeingu, Airbusie i Embraerze).
Jej otwarcie rozpoczęło pozyskanie firmy Canadair, będącej wtedy własnością rządu Kanady i mającej największe w historii firm kanadyjskich straty. Sprzedaż Canadaira była Kanadzie na rękę, gdyż nasiliły się wtedy ataki separatystów z Quebecu oskarżających rząd, że ten nic nie robi dla rozwoju prowincji Quebec.
Po przejęciu w 1986 Canadaira i przywróceniu jego rentowności, Bombardier przejął de Havilland Canada – nierentownego podwykonawcę Boeinga z Toronto. Kilka lat później, w 1989, specjalizujący się już w korzystnych przejęciach Bombardier, przejął bliskiego bankructwa wytwórcę samolotów z Belfastu, Short Brothers. Rok później wykupił upadającą legendę samolotów biznesowych, firmę Learjet z Wichita, w stanie Kansas.
Firma posiada zakłady produkcyjne w: Belfaście, Tucson, Wichita, Downsview i North Bay (oba w Ontario), Saint-Laurent, Dorval, Mirabel (ostatnie trzy położone w Quebecu).
16 października 2017 roku Airbus i Bombardier Aerospace ogłosiły strategiczne partnerstwo przy produkcji i sprzedaży w programie samolotu średniego zasięgu Bombardier CSeries (CS100 i CS300). W tym celu powołano spółkę "C Series Aircraft Limited Partnership" (CSALP) w której Airbus objął 50,01% udziałów, a pozostałe ~31% Bombardier i ~19% prowincja Quebec. 10 lipca 2018 samolot został przemianowany na Airbus A220 (A220-100 i A220-300). Bombardier podjął taką decyzję ponieważ jego samolot został obłożony 299,45% cłem przez Departament Handlu Stanów Zjednoczonych. Skarżący go Boeing oskarżył Bombardiera o dumping cenowy przy sprzedaży samolotu do USA poniżej kosztów produkcji oraz korzystanie z pomocy publicznej (rządowy kredyt oraz subsydia od prowincji Quebec). Samolot jest montowany w Montrealu-Mirabel natomiast Airbus odpowiedzialny jest za sprzedaż, wsparcie oraz uruchomienie drugiej linii finalnego montażu w amerykańskim Mobile, Alabama. Po przejęciu sztandarowego produktu firmy przez Airbusa, Bombardier ponownie skupi swoją działalność na rynku samolotów regionalnych, tj. seria Q400 i CRJ-900.

</doc>
<doc id="622106" url="https://pl.wikipedia.org/wiki?curid=622106" title="Halaelurus">
Halaelurus

Halaelurus – rodzaj drapieżnych ryb chrzęstnoszkieletowych z rodziny Pentanchidae.
Klasyfikacja.
Gatunki zaliczane do tego rodzaju:

</doc>
<doc id="622108" url="https://pl.wikipedia.org/wiki?curid=622108" title="Haploblepharus">
Haploblepharus

Haploblepharus – rodzaj drapieżnych ryb chrzęstnoszkieletowych z rodziny Pentanchidae.
Klasyfikacja.
Gatunki zaliczane do tego rodzaju:

</doc>
<doc id="622109" url="https://pl.wikipedia.org/wiki?curid=622109" title="Cepaea nemoralis">
Cepaea nemoralis



</doc>
<doc id="622111" url="https://pl.wikipedia.org/wiki?curid=622111" title="Ślimak gajowy">
Ślimak gajowy



</doc>
<doc id="622112" url="https://pl.wikipedia.org/wiki?curid=622112" title="Holohalaelurus">
Holohalaelurus

Holohalaelurus – rodzaj drapieżnych ryb chrzęstnoszkieletowych z rodziny Pentanchidae.
Klasyfikacja.
Gatunki zaliczane do tego rodzaju:

</doc>
<doc id="622113" url="https://pl.wikipedia.org/wiki?curid=622113" title="Galba palustris">
Galba palustris



</doc>
<doc id="622114" url="https://pl.wikipedia.org/wiki?curid=622114" title="Úpská jáma">
Úpská jáma

Úpská jáma (pol. "Kocioł Upy") – kocioł polodowcowy w Sudetach Zachodnich, w czeskiej części pasma Karkonoszy.
Położenie.
Úpská jáma położona jest na obszarze czeskiego Karkonoskiego Parku Narodowego ("Krkonošský národní park, KRNAP"), po czeskiej stronie Karkonoszy, na południe od Przełęczy pod Śnieżką, między Śnieżką i trzecim co do wysokości szczytem Karkonoszy – Studniční hora (1554 m n.p.m.). Stanowi najwyższą część doliny "Obří důl".
Charakterystyka.
Urwiste skaliste stoki Úpskiej jámy podcinają południowo-zachodnie zbocza Śnieżki oraz południowo-wschodnią część wierzchowiny Równi pod Śnieżką. Strome ściany kotła mają ponad 350 m wysokości, a górna krawędź Úpskiej jamy położona jest na wysokości ok. 1420 m. Dno kotła znajduje się na wysokości 1050-1100 m n.p.m. Ponad krawędzią kotła, na torfowisku zajmującym znaczną połać Równi pod Śnieżką, w pobliżu Úpskiej jamy znajdują się źródła rzeki Úpy i kilku potoków stanowiących jej dopływy, które po drodze do kotliny dużą różnicę wysokości pokonują kaskadowymi wodospadami, spadając na dno doliny, gdzie łączą się w jedną rzekę. Najniższe moreny występują na wysokości 800 m n.p.m. Największy zasięg lodowca wynosił ok. 4 tys. m, być może więcej.
Występują tu ślady pozostawione przez lodowce górskie, które przed tysiącami lat występowały w Karkonoszach. Głęboki, otoczony urwistymi skałami kocioł polodowcowy Úpskiej jámy został wyżłobiony w plejstocenie, prawdopodobnie w czasie ostatniego zlodowacenia (bałtyckiego), i nadaje tej części Karkonoszy wysokogórskiego charakteru.
Zbocza Úpskiej jámy są miejscem wielu katastrof lawinowych. W 1846 roku lawina zabiła tu kobietę i dwójkę jej dzieci, a pierwsze ofiary występujących tu lawin odnotowano już w 1456 roku.
29 lipca 1897 po 21.00 z zachodnich zboczy Růžovej hory zeszła lawina ziemna, która zniszczyła położone w dolinie gospodarstwa (w tym dwa domy mieszkalne), powodując zarazem 7 ofiar śmiertelnych (5 osób z rodziny Mittlöhnerów i 2 osoby z rodziny Bönschów). Ciał dwóch ofiar nigdy nie odnaleziono i spoczywają one w miejscu katastrofy do dziś. Lawina ta miała 750 m długości i szerokość czoła 70 m. W 1962 kolejna lawina dotarła do kapliczki, a w 1995 zeszła tutaj lawina o długości 1200 m, która zniszczyła 2,5 ha lasu i przemieściła 120 tysięcy ton śniegu.
Flora i fauna.
W otoczeniu kotła panuje specyficzny mikroklimat typu subpolarnego, w wyniku czego wykształciły się gatunki roślinności alpejskiej i arktycznej, a w pobliżu wodospadów spotykany jest szereg rzadkich gatunków roślin i zwierząt, którym odpowiada duża wilgotność tego środowiska. Występuje tu sasanka alpejska i modrzyk górski, a także endemiczny gatunek skalnicy śnieżnej. Wśród zwierząt występują tu głównie ptaki i ślimaki.
Turystyka.
Szlaki turystyczne:
Zimą ze względu na groźne lawiny Úpská jáma jest bardzo niebezpiecznym miejscem, a szlak turystyczny jest zamknięty.

</doc>
<doc id="622115" url="https://pl.wikipedia.org/wiki?curid=622115" title="Parmaturus">
Parmaturus

Parmaturus – rodzaj drapieżnych ryb chrzęstnoszkieletowych z rodziny Pentanchidae.
Klasyfikacja.
Gatunki zaliczane do tego rodzaju:

</doc>
<doc id="622116" url="https://pl.wikipedia.org/wiki?curid=622116" title="Jezioro Chechelskie">
Jezioro Chechelskie

Jezioro Chechelskie (także Zalew Chechło) – sztuczny zbiornik zaporowy w południowej Polsce, położone w województwie małopolskim, w powiecie chrzanowskim, w Trzebini, Chrzanowie i Pile Kościeleckiej.
Powstały w latach 60. zbiornik ma około 54 ha powierzchni i 1,5 km długości. Jezioro zasilane jest przez wypływającą z Puszczy Dulowskiej rzekę Chechło i potok Młoszówka. Znajdują się tam ośrodki wypoczynkowe oferujące noclegi i sale do wynajęcia. W sezonie czynne jest strzeżone kąpielisko i wypożyczalnia sprzętu wodnego.
Przyroda.
Interesujący przyrodniczo jest obszar otoczony szuwarem trzcinowym usytuowany przy Pile Kościeleckiej. Występują tu zbiorowiska roślinności wodnej oraz występującej na stanowiskach wilgotnych. Spotykamy tu głównie rośliny błotne: manna mielec, pałka szerokolistna, pałka wąskolistna, trzciny, sity oraz dość rzadkie w tych rejonach jeżogłówki gałęziste. Na powierzchni wody znajdują się skupiska rdestnicy pływającej. Rosną tu również rośliny storczykowate i mieczyk dachówkowaty, a także chronione: kosaciec syberyjski i zimowit jesienny. W trzcinowiskach gnieździ się wiele gatunków ptaków takich jak trzciniak, łyska, perkoz dwuczuby i sporadycznie bączek. Ssaki reprezentują między innymi bóbr europejski, karczownik ziemnowodny i piżmak.

</doc>
<doc id="622120" url="https://pl.wikipedia.org/wiki?curid=622120" title="Nasir jones">
Nasir jones



</doc>
<doc id="622121" url="https://pl.wikipedia.org/wiki?curid=622121" title="Ślimak nadobny">
Ślimak nadobny

Ślimak nadobny ("Faustina faustina") – gatunek ślimaka z rodziny ślimakowatych (Helicidae). Gatunek górski, występujący w Karpatach i na Pogórzu Karpackim, z pojedynczymi, izolowanymi stanowiskami na niżu.
Systematyka.
Przedstawiciel licznej rodziny ślimakowatych, jego pozycja systematyczna nie jest pewna (umieszczano go w rodzajach "Campylea", "Helicigona", "Chilostoma", "Faustina"), a relacje w stosunku do podobnych i występujących w podobnych siedliskach gatunków (ślimaka Rossmaesslera i ślimaka tatrzańskiego) pozostają bliżej nieustalone. Według najnowszej propozycji Schileyko – w oparciu morfologię aparatu rozrodczego – włączony do rodzaju "Faustina".
W oryginalnej publikacji Rossmässlera obok nazwy gatunkowej figuruje nazwisko «Ziegler», nie wiadomo jednak, czy osoba ta jest autorem opisu gatunku, na którym bazował Rossmässler, czy też osobą, która zebrała holotyp.
W polskiej literaturze naukowej gatunek funkcjonuje pod nazwą "Chilostoma faustinum".
Etymologia nazwy.
Nazwa gatunkowa pochodzi od słowa "faustus" (łac.) – błogi, szczęśliwy, pomyślny.
Cechy morfologiczne.
Muszla spłaszczona, z lekko uniesiona skrętką. Ostatni skręt jest łagodnie zaokrąglony i pozbawiony tępej krawędzi. Dołek osiowy szeroki i głęboki. Warga cienka, wyraźna, biała lub różowawa. Barwa muszli zmienna, brązowawa, rdzawoczerwona, żółta, zwykle z ciemnym paskiem na ostatnim skręcie, od dołu biało obrzeżonym, rzadziej bez paska. Powierzchnia muszli gładka, silnie błyszcząca.
Szerokość muszli: 13-22 mm; wysokość: 7-16 mm.
Występowanie.
Występuje w Karpatach, Sudetach, ma także izolowane stanowiska w Górach Świętokrzyskich i w Puszczy Rominckiej. W Polsce występuje w od Bieszczadów po Góry Sowie, na Podkarpaciu, w Jurze Krakowsko-Częstochowskiej, Górach Świętokrzyskich. Poza Polską stwierdzony na terenie Czech, Węgier, Rumunii, Serbii, Słowacji, Ukrainy i Litwy.
Biologia i ekologia.
Zajmowane siedliska.
Gatunek związany z górami, występuje głównie w lasach reglowych, wśród roślinności, na ocienionych skałach lub rumowiskach skalnych. Nie jest związany wyłącznie ze skałami wapiennymi i dolomitami, jak ślimaki tatrzański i Rossmasslera. Na niżu występuje w zalesionych dolinach potoków. Biologia i ekologia gatunku są słabo poznane. W populacji z Puszczy Rominckiej ślimaki nadobne potrzebują trzech sezonów (przy tempie wzrostu muszli 0,22 skrętu na miesiąc), aby osiągnąć ostateczne rozmiary muszli. Ślimaki są aktywne od kwietnia/maja do października.
Zagrożenia i ochrona.
Zagrożenie dla tego gatunku może stanowić wyspowe rozmieszczenie populacji. Izolacja populacji naraża je na negatywne skutki inbredu, dryfu genetycznego i losowych fluktuacji liczebności, które mogą doprowadzić do wyginięcia. Zagrożeniem może być niszczenie siedlisk – np. w związku z wydobywaniem kopalin, lawinami skalnymi, wycinką lasów, turystyką. W Międzynarodowej Unii Ochrony Przyrody i Jej Zasobów (IUCN) ma status gatunku najmniejszej troski (LC – least concern).

</doc>
<doc id="622123" url="https://pl.wikipedia.org/wiki?curid=622123" title="Poroderma">
Poroderma

Poroderma – rodzaj drapieżnych, morskich ryb chrzęstnoszkieletowych z rodziny rekinkowatych (Scyliorhinidae).
Zasięg występowania.
Wody oceaniczne wokół południowej Afryki.
Cechy charakterystyczne.
Gatunki z rodzaju "Poroderma" wyróżniają się wśród pozostałych rekinkowatych kontrastowym ubarwieniem – zwykle mają ciemne pasy na jasnym tle – oraz obecnością wąsików. Prowadzą nocny tryb życia. Żywią się skorupiakami i rybami.
Klasyfikacja.
Gatunki zaliczane do tego rodzaju:

</doc>
<doc id="622125" url="https://pl.wikipedia.org/wiki?curid=622125" title="Helicigona faustina">
Helicigona faustina



</doc>
<doc id="622126" url="https://pl.wikipedia.org/wiki?curid=622126" title="Schroederichthys">
Schroederichthys

Schroederichthys – rodzaj drapieżnych ryb chrzęstnoszkieletowych z rodziny rekinkowatych (Scyliorhinidae).
Klasyfikacja.
Gatunki zaliczane do tego rodzaju:

</doc>
<doc id="622130" url="https://pl.wikipedia.org/wiki?curid=622130" title="Liliowe Turnie">
Liliowe Turnie

Liliowe Turnie (słow. "Banisté") – odcinek grani głównej Tatr pomiędzy przełęczą Liliowy Karb a Banistą Przełęczą. Grań ta to część grani pomiędzy Starorobociańskim Wierchem a Błyszczem w Tatrach Zachodnich. Przebiega nią granica polsko-słowacka. Liliowe Turnie mają silnie postrzępioną grań, w której występuje wiele skalnych czub, buli i przełączek między nimi. Grań ta na znacznej długości pociętą jest głębokimi rowami tektonicznymi z rumowiskiem głazów na dnie. Po polskiej stronie wysokie na ok. 170 m i urwiste zbocza grani (tzw. Baniste) opadają do Doliny Pyszniańskiej. W niektórych miejscach są to prawie pionowe ściany. Po słowackiej, południowo-zachodniej stronie znacznie łagodniejsze i niskie zbocza grani opadają do Doliny Gaborowej.
Liliowe Turnie mają średnią wysokość ok. 1965 m n.p.m. Zbudowane są ze skał krystalicznych i w większości porośnięte niską murawką z sitem skuciną, którego przebarwiające się pędy już w połowie lata zabarwiają stoki na czerwonawy kolor. Ciekawa flora. M.in. na kilkuset metrach kwadratowych rośnie tutaj turzyca tęga – bardzo rzadka roślina, w Polsce występująca tylko na kilku stanowiskach w Tatrach i Sudetach. Dobre widoki na pobliski Ornak, Starorobociański Wierch, Błyszcz, Ciemniak i całą Dolinę Kościeliską, a szczególnie jej górne odgałęzienia – Dolinę Tomanową i Pyszniańską.

</doc>
<doc id="622135" url="https://pl.wikipedia.org/wiki?curid=622135" title="Ballivian">
Ballivian



</doc>
<doc id="622137" url="https://pl.wikipedia.org/wiki?curid=622137" title="AO Egaleo">
AO Egaleo

PAE Atlitikos Omilos Egaleo 1931 () – grecki klub piłkarski, z siedzibą w Egaleo, jednej z zachodnich dzielnic Aten, założony w 1931 jako "Ierapolis SA" przez Demetriosa Haniotisa i Georgiosa Aronisa, w 1946 połączył się z trzema innymi klubami z Aigaleo. W 1961 po raz pierwszy awansował do 1. ligi greckiej, zaś najwyższą lokatę wywalczył w sezonie 1970/1971, kiedy zakończył rozgrywki na 4 miejscu. W sezonie 2004/2005 po raz pierwszy wystąpił w Pucharze UEFA, gdzie dotarł aż do fazy grupowej. AE występował w grupie E, wraz z Partizanem Belgrad, S.S. Lazio, Middlesbrough FC i Villarrealem i odpadł z dalszej rywalizacji. W tym samym sezonie zespół zakończył rozgrywki Alpha Ethniki na 6. miejscu. W sezonie 2005/2006 wywalczył 10. miejsce w lidze i w sezonie 2006/2007 również występuje w rozgrywkach Alpha Ethniki.
W Polsce można spotkać się także z zapisem "Aegaleo Ateny" bądź "AE Aegaleo".

</doc>
<doc id="622140" url="https://pl.wikipedia.org/wiki?curid=622140" title="Maciejówka (nakrycie głowy)">
Maciejówka (nakrycie głowy)

Maciejówka – męska czapka z okrągłym denkiem wykonana z sukna. Nad sztywnym daszkiem znajdował się pasek lub sznur. W końcu XIX i w wieku XX noszona na wsiach, a w okresie I wojny światowej i powojennym przez członków organizacji strzeleckich i żołnierzy Legionów Polskich.
Maciejówka swoją nazwę zawdzięcza hrabiemu Maciejowi Mielżyńskiemu, który kazał ją uszyć na swoje specjalne zamówienie. Czapkę tę nosił również Józef Piłsudski, w tym nakryciu głowy został sportretowany m.in. przez Wojciecha Kossaka ("Piłsudski na kasztance", 1928). 
Powołana w grudniu 1918 roku Komisja Ubiorcza opracowywała projektu jednolitego polskiego munduru wojskowego. W jej gestii było też określenie przyszłego nakrycia głowy żołnierza polskiego. Maciejówka jako czapka pochodzenia niemieckiego nie cieszyła się specjalnym uznaniem w społeczeństwie. Przypisywano jej pochodzenie chłopskie a nie wojskowe.
Miała ona swych obrońców wśród byłych żołnierzy I Brygady Legionów. W 1916 roku była ona symbolem buntu antyaustriackiego. Na znak solidarności z I Brygadą żądającą deklaracji w sprawie polskiej, żołnierze z pozostałych brygad zrywali austriackie oznaki stopni i odrzucali rogatywki, zastępując je maciejówkami. Sprawę maciejówki jako tańszej popierał też Departament Gospodarczy MSWojsk. Ostatecznie „zwyciężyła” rogatywka. Obecnie maciejówka używana jest w mundurze wyjściowym służby leśnej.

</doc>
<doc id="622142" url="https://pl.wikipedia.org/wiki?curid=622142" title="Shiretoko (półwysep)">
Shiretoko (półwysep)

 - półwysep położony we wschodniej części japońskiej wyspy Hokkaido, otoczony wodami Morza Ochockiego. 
Nazwa Shiretoko pochodzi od ajnuskiego słowa "sir etok" oznaczającego „koniec ziemi” lub „miejsce, gdzie ziemia wystaje” czyli przylądek.
W dniu 17 lipca 2005 r. półwysep został wpisany na listę światowego dziedzictwa UNESCO. Obszar ten jest bowiem najbardziej na południe wysuniętym miejscem na półkuli północnej, gdzie formuje się morski lód.
Geografia.
Na półwyspie znajdują się m.in. wulkany: Shiretoko-dake, Unabetsu-dake, Rausu-dake, Onnebetsu-dake, Iō-zan oraz onseny: Seseki i Iwaobetsu. 
Flora i fauna.
Półwysep porastają cenne gatunki drzew iglastych i okrytonasiennych, między innymi "mizunara" ("Quercus mongolica"). Tereny zamieszkują lisy, brunatne niedźwiedzie, jelenie. Na wybrzeżu widywane są foki.
Zabiegi o ochronę.
W celu ochrony dzikich zwierząt i roślinności w 1964 utworzono Park Narodowy Shiretoko. 

</doc>
<doc id="622144" url="https://pl.wikipedia.org/wiki?curid=622144" title="Bronisław Kaminski">
Bronisław Kaminski

Bronisław Władysławowicz Kaminski, ros. Бронислав Владиславович Каминский (ur. w Witebsku, zm. 28 sierpnia lub 4 października 1944 w Łodzi) – dowódca brygady (Waffen-SS Brigadeführer) Rosyjskiej Wyzwoleńczej Armii Ludowej (RONA), zbrodniarz wojenny zwany „katem Ochoty”. Starsze publikacje podawały błędnie imię Mieczysław.
Życiorys.
Ojciec Kaminskiego był rosyjskim Polakiem, a matka – Niemką, sam uważał się za Rosjanina. Według innych źródeł pochodził z polskiej rodziny szlacheckiej. Jego ojcem był Franciszek Władysław Kamiński, a matką Ewa Jadwiga z Zabłockich urodzona w Rydze. Według tych źródeł Kaminski urodził się w Dobrzyniu nad Wisłą, a rodzina wkrótce potem przeniosła się do Petersburgu. W 1917 rozpoczął studia na Politechnice w Petersburgu, ale już w 1918 wstąpił jako ochotnik do Armii Czerwonej i walczył w rosyjskiej wojnie domowej. Wstąpił do WKP(b). Po zakończeniu wojny kontynuował studia. Został inżynierem chemikiem. Ożenił się z Anną z Wojtowiczów lub Wójtowiczów i miał z nią syna i trzy córki. W roku 1935 został wyrzucony z WKP(b), a w 1937 aresztowany za krytykowanie stalinowskiej polityki kolektywizacji rolnictwa oraz „współpracę z wywiadem niemieckim i polskim”. Wypuszczony z więzienia w 1941 r. osiedlił się w Briańsku, gdzie otrzymał posadę inżyniera w miejscowej gorzelni.
Po zajęciu Briańska przez Wehrmacht przyjaciel Kaminskiego Konstantin Woskobojnik został mianowany starostą kolaboracyjnego samorządu miasta Łokoć w obwodzie briańskim, a Kaminski jego zastępcą. We współpracy z Heinzem Guderianem obaj kolaboranci zorganizowali milicję w liczbie 10 000 uzbrojonych ludzi mającą za zadanie zwalczanie partyzantki sowieckiej. Po śmierci Woskobojnika Kaminski przejął urząd burmistrza i dowódcy formacji proniemieckiej, która w 1942 r. przybrała nazwę Rosyjskiej Wyzwoleńczej Armii Ludowej (RONA) (ros. Русская Освободительная Народная Армия), a jej stan liczebny osiągnął kilkanaście tysięcy. W tym czasie był on rządcą tzw. Republiki Łokockiej, terytorium zamieszkanego przez pół miliona ludzi.
Pod koniec 1943, po wycofaniu się Niemców na Białoruś, wcielono do RONA policjantów białoruskich, sowieckich jeńców wojennych i zwolnionych z więzień przestępców. Formację włączono do Waffen-SS i przetworzono w Brygadę Szturmową SS „Kaminski”, a ostatecznie w 1 Rosyjską Dywizję Grenadierów SS. Sam Kaminski otrzymał rangę SS-Brigadeführera i order Krzyża Żelaznego 1. klasy. W 1944 r. brał udział m.in. w tłumieniu powstania warszawskiego w rejonie Ochoty, gdzie RONA popełniła liczne zbrodnie wojenne (mordy, gwałty, rabunki), lecz w walce w mieście spisała się bardzo słabo. Według szacunków, żołnierze brygady popełnili prawie 700 mordów, co stanowi jednak zaledwie ok. 1% ogółu zbrodni hitlerowskich podczas powstania warszawskiego. Kaminski uważał się przy tym za bezpośrednio podległego przywódcy SS Heinrichowi Himmlerowi i nie chciał się stosować do rozkazów generała SS Ericha von dem Bacha-Zelewskiego, dowódcy oddziałów niemieckich w Warszawie.
Wkrótce po odwołaniu z Warszawy, Kaminski został skazany przez Niemców na śmierć za niesubordynację. Jak podaje Norman Davies w swej historii Powstania, wezwano go do Łodzi i upozorowano wypadek samochodowy, a według innej wersji – zasadzkę partyzantów na samochód. Natomiast historyk powstania na Ochocie Józef Kazimierz Wroniszewski twierdzi, że postawiono go na rozkaz von dem Bacha „za unikanie walki, skrajną niesubordynację, grabież prywatnego skarbca i inne przestępstwa przed sądem polowym i bezzwłocznie po wyroku – przed plutonem egzekucyjnym. Jego śmierć była utrzymywana przed brygadą w tajemnicy”. Później, przed Trybunałem Norymberskim, von dem Bach przytaczał egzekucję Kaminskiego jako swą osobistą zasługę i gest protestu wobec Himmlera, a w jednej ze swoich wypowiedzi scharakteryzował Kaminskiego w następujących słowach:

</doc>
<doc id="622145" url="https://pl.wikipedia.org/wiki?curid=622145" title="Zenon Złakowski">
Zenon Złakowski

Zenon Złakowski (ur. 9 grudnia 1942 w Zarzeczewie) – polski poeta, pisarz i dziennikarz, poseł na Sejm X kadencji.
Życiorys.
Ukończył w 1966 studia z zakresu filologii polskiej na Uniwersytecie Mikołaja Kopernika w Toruniu. Publikował w „Posłańcu Warmińskim”. W 1972 został dziennikarzem Radia Olsztyn. W latach 80. działał w Niezależnym Samorządnym Związku Zawodowym „Solidarność”, w 1981 był członkiem komisji zakładowej w swoim miejscu pracy. W stanie wojennym z powodów politycznych przeniesiony z redakcji informacyjnej do literackiej.
Od 1989 do 1991 sprawował mandat posła na Sejm X kadencji, wybranego z ramienia Komitetu Obywatelskiego w okręgu olsztyńskim. Przeszedł później na emeryturę. W latach 1998–2002 z ramienia Akcji Wyborczej Solidarność zasiadał w olsztyńskiej radzie miasta. W 2006 został członkiem rady nadzorczej Radia Olsztyn z rekomendacji Ligi Polskich Rodzin.
W 2003 Sąd Rejonowy w Ostrołęce skazał go na karę 8 miesięcy pozbawienia wolności z warunkowym zawieszeniem jej wykonania za zniesławienie sędzi w stanie spoczynku. W swojej publikacji, powtarzając nieprawdziwą informację z prasy podziemnej, pisał jako o „szczególnie gorliwej” sędzi, która „wyrzuciła w trybie dyscyplinarnym pracownika, który opluł gazetkę PZPR”. Sąd nałożył na niego obowiązek przeproszenia na łamach prasy, zamieszczenia erraty w niesprzedanych egzemplarzach książki o olsztyńskiej „Solidarności” w stanie wojennym. W 2004 Sąd Okręgowy w Ostrołęce utrzymał w mocy zaskarżony wyrok.
Odznaczenia i wyróżnienia.
W 2002 odznaczony Srebrnym Krzyżem Zasługi, w 2016 Krzyżem Oficerskim Orderu Odrodzenia Polski, a w 2019 Krzyżem Wolności i Solidarności. W 2015 uhonorowany Laurem Dziennikarza Warmii i Mazur.

</doc>
<doc id="622148" url="https://pl.wikipedia.org/wiki?curid=622148" title="Antoni Jutrzenka-Trzebiatowski">
Antoni Jutrzenka-Trzebiatowski

Antoni Jutrzenka-Trzebiatowski (ur. 17 stycznia 1938 w Sulęczynie na Kaszubach, zm. 18 listopada 2015) – polski biolog, botanik i fitosocjolog, profesor nauk biologicznych, nauczyciel akademicki Uniwersytetu Warmińsko-Mazurskiego w Katedrze Botaniki i Ochrony Przyrody, senator I kadencji.
Życiorys.
Syn Hieronima i Bronisławy. Ukończył w 1962 studia na Uniwersytecie Mikołaja Kopernika w Toruniu, doktoryzował się w 1971, habilitację uzyskał w 1997. W 2007 otrzymał tytuł profesora nauk biologicznych.
W latach 1956–1957 pracował jako nauczyciel w szkole podstawowej w Kołodziejach, a po studiach uczył w liceum ogólnokształcącym w Słupsku. W 1963 związał się zawodowo z Wyższą Szkołą Rolniczą w Olsztynie (późniejszą Akademią Rolniczo-Techniczną i wreszcie Uniwersytetem Warmińsko-Mazurskim). Na tej uczelni był kolejno asystentem, starszym asystentem, adiunktem (1971–1981, w Katedrze Botaniki i Ochrony Przyrody). W latach 1980–1981 zasiadał w senacie tej uczelni.
W 1980 wstąpił do „Solidarności”, był przewodniczącym komisji zakładowej związku na ART. W 1982 został zwolniony z pracy z przyczyn politycznych. W okresie stanu wojennego został aresztowany i skazany na karę 2 lat pozbawienia wolności. Osadzono go w Braniewie, wkrótce zwolniono z uwagi na stan zdrowia. W 1983 powrócił do pracy jako pracownik techniczny, rok później przywrócono go na stanowisku adiunkta (z przerwą na lata 1989–1991, kiedy był zawodowym senatorem), w 1998 objął stanowisko profesora.
Zasiadał w Senacie I kadencji, został wybrany z ramienia Komitetu Obywatelskiego w województwie olsztyńskim. Od 2002 politycznie związany z Prawem i Sprawiedliwością, w 2005 wszedł do regionalnego honorowego komitetu poparcia Lecha Kaczyńskiego.
Jego zainteresowania naukowe obejmowały florystykę, fitosocjologię (systematykę i kartografię zbiorowisk), ekologię roślin, ochronę przyrody, historię szaty leśnej. Ogłosił ponad 50 publikacji, m.in.:
Został odznaczony m.in. Złotym Krzyżem Zasługi (1993), Krzyżem Komandorskim Orderu Odrodzenia Polski (2010) oraz odznakami „Zasłużony dla ART” (1979) i „Zasłużony dla Warmii i Mazur” (1982). Otrzymał również nagrody ministra nauki i szkolnictwa wyższego (1972, 1979, 1986), nagrody rektora (łącznie dwanaście) oraz nagrodę marszałka województwa warmińsko-mazurskiego (2001).
Pochowany na cmentarzu komunalnym w Olsztynie.

</doc>
<doc id="622150" url="https://pl.wikipedia.org/wiki?curid=622150" title="Billing (telefonia)">
Billing (telefonia)

Billing – rachunek szczegółowy, zestawienie wszystkich opłat za połączenia i usługi dodane, jakie abonent przeprowadził w danym okresie rozliczeniowym. Umożliwia szczegółową kontrolę dokonanych transakcji.
Przechowywanie billingów w Unii Europejskiej.
W 2006 UE formalnie przyjęła dyrektywę o przechowywaniu danych telekomunikacyjnych przez 6 do 24 miesięcy. Mają to być jedynie dane potrzebne do ustalenia źródła połączenia i odbiorcy oraz daty i godziny. Zgodnie z dyrektywą kraje członkowskie są też zobowiązane do zapewnienia ochrony prywatności swoich obywateli a operatorzy telekomunikacyjni nie mogą przechowywać informacji ujawniających treść rozmów lub e-maili.
Billing w Polsce.
Historia wprowadzenia billingu w Polsce sięga lat 80. XX wieku. Wtedy monitorowanie łączy było możliwe tylko na specjalne życzenie klienta oraz jeżeli były prowadzone działania operacyjne służb specjalnych. Wykorzystywano do tego specjalne urządzenia elektroniczne typu NURT (Numeryczny rejestrator telefoniczny). Rejestrator ten zapisywał na taśmie każde zdarzenie na łączu, mające znaczenie, nawet zadzwonienie na obserwowany numer. Ze względów technicznych możliwości stosowania billingu w tamtym czasie były mocno ograniczone.
Po 1989 roku TPSA rozpoczęła szybką wymianę central na nowe. Ze względów technicznych wprowadzanie billingu w kraju odbywało się z niemałymi trudnościami. Tylko w niewielu miastach funkcjonowały nowoczesne centrale. W większości były to albo elektromechaniczne centrale systemu Strowgera lub Pentaconta, albo elektroniczne centrale typu E-10A. Z początkiem lat 90. zaczęto montować nowoczesne centrale sterowane programowo (SPC): Alcatel-Lucent 5ESS, S12, E-10B oraz Siemens EWSD.
W połowie lat 90. monitorowanie połączeń było możliwe w większych polskich miastach na życzenie klienta. Sukcesywnie modernizowano także dotychczas stosowane systemy elektromechaniczne na potrzeby billingu, mimo że kilka lat później były one wycofywane z eksploatacji. Konieczne było skonstruowanie specjalnych urządzeń do monitorowania na łączną liczbę 660 tysięcy abonentów, na zamówienie TP S.A. W roku 1998 można było uzyskać billing już w większości central miejscowych.
W przypadku telefonii komórkowej od samego początku jej działania w Polsce możliwe było otrzymanie rachunków szczegółowych.

</doc>
<doc id="622152" url="https://pl.wikipedia.org/wiki?curid=622152" title="System Strowgera">
System Strowgera

System Strowgera – system automatycznych central do zestawiania połączeń telefonicznych. 
Po raz pierwszy zbudował je Amerykanin Almon Strowger w 1889. W automacie Strowgera naciśnięcie przycisku powodowało w centrali obrót ramienia wybieraka o żądaną liczbę pozycji. Później powiększył pojemność automatu przez dodanie urządzenia podnoszącego, umożliwiającego wybieranie kolejnych poziomów zestyków wybieraka, umieszczonych jeden nad drugim. System ten stał się potem znany jako "system wybieraków podnosząco-obrotowych Strowgera". 
Centrale systemu Strowgera do niedawna były powszechne stosowane na całym świecie. Łatwo było je rozpoznać – terkot wybieraków podnosząco-obrotowych był słyszalny z daleka. Wyparte zostały dopiero w latach 70-80 XX wieku przez centrale z wybierakiem krzyżowym, które pod koniec XX wieku zostały z kolei wyparte przez centrale cyfrowe.

</doc>
<doc id="622153" url="https://pl.wikipedia.org/wiki?curid=622153" title="Droga wojewódzka nr 310">
Droga wojewódzka nr 310

Droga wojewódzka nr 310 (DW310) – droga wojewódzka w środkowej części woj. wielkopolskiego o długości 25 km. Droga przebiega przez 2 powiaty: śremski (gminy: Śrem, Brodnica), kościański (gmina: Czempiń) oraz przez miasta Śrem i Czempiń. W maju 2020 roku na stronach Wielkopolskiego Zarządu Dróg Wojewódzkich oraz na OpenStreetMap droga wydłużona została do węzła "Czempiń" na drodze ekspresowej S5.

</doc>
<doc id="622155" url="https://pl.wikipedia.org/wiki?curid=622155" title="Ślinik wielki">
Ślinik wielki

Ślinik wielki, ślinik rudy ("Arion rufus") – gatunek ślimaka z rodziny ślinikowatych (Arionidae). 
Jest największym z występujących w Polsce przedstawicieli tej rodziny. Długość jego ciała dochodzi nawet do 18 cm, przeważnie 7–10 cm; szerokość 0,5–2 cm. Barwa czarna, brunatna, pomarańczowa lub rdzawa. Spotykany w lasach zachodniej i środkowej Europy. W Polsce występuje na Pojezierzu Mazurskim, Pomorzu, Ziemi Lubuskiej, Małopolsce, Śląsku i w zachodniej Wielkopolsce. 
Ciało ślinika kurczy się mocno uwypuklając grzbiet, kiedy coś go dotknie. Kształt zamkniętego kłębka chroni narządy wewnętrzne. Noga jest mięsista i pokryta śluzem. Przez całą nogę przechodzą faliste ruchy, którymi ślimak przesuwa się do przodu. 
Od maja do września składa do 500 jaj, w pakietach po 15–60 sztuk. Przechodzi jednoroczny cykl życiowy. Zjada miękkie owoce, butwiejące resztki roślin oraz martwe zwierzęta.

</doc>
<doc id="622156" url="https://pl.wikipedia.org/wiki?curid=622156" title="Bombardier CRJ-900">
Bombardier CRJ-900

CRJ-900 – odrzutowiec pasażerski, produkowany przez konsorcjum Bombardier. Jego konstrukcja oparta jest o samoloty Canadair Challenger. Samoloty tego typu służą w wielu liniach lotniczych, między innymi w: Atlasjet, Brit Air (przewoźnik Air France), Comair, Delta Connection, Nordica, Lufthansa, US Airways.
CRJ-900 stanowi przedłużoną wersję samolotu CRJ-700. Posiada wydzieloną klasę biznes, zmienną liczbę siedzeń dla pasażerów, dwie toalety. Samolot spełnia również wymagania "Common Crew Qualification" (Wymagania dotyczące Wspólnych Załóg), umożliwiające latanie tych samych pilotów na serii 200, 700 i 705.
Cena jednostkowa samolotu wynosi ok. 36 mln USD.

</doc>
<doc id="622157" url="https://pl.wikipedia.org/wiki?curid=622157" title="Arion rufus">
Arion rufus



</doc>
<doc id="622158" url="https://pl.wikipedia.org/wiki?curid=622158" title="Musculus pronator teres">
Musculus pronator teres



</doc>
<doc id="622159" url="https://pl.wikipedia.org/wiki?curid=622159" title="Mustelowate">
Mustelowate

Mustelowate (Triakidae) – rodzina drapieżnych ryb chrzęstnoszkieletowych zaliczana do żarłaczokształtnych. Wyodrębniona z rodziny żarłaczowatych na podstawie różnic w uzębieniu.
Zasięg występowania.
Morza strefy umiarkowanej i tropikalnej, głównie strefa przydenna (bental). Rzadko wpływają do wód słodkich.
Cechy charakterystyczne.
Ciało wydłużone, smukłe, wrzecionowate, przodem lekko spłaszczone grzbietobrzusznie. Oczy podłużno-owalne z przesłoną migawkową, tryskawki obecne. Zęby w kilku rzędach, małe, zaokrąglone, przystosowane do miażdżenia skorup. Dwie płetwy grzbietowe bez kolców. Żywią się głównie bezkręgowcami (kraby, mięczaki) i małymi rybami. Osiągają długość od około 40 cm ("Iago omanensis") do 240 cm ("Triakis maculata"), większość nie przekracza jednak 1,5 m długości.
Klasyfikacja.
Rodzaje zaliczane do tej rodziny są zgrupowane w podrodzinach:
Galeorhininae:
Triakinae:

</doc>
<doc id="622160" url="https://pl.wikipedia.org/wiki?curid=622160" title="Prawo lenne">
Prawo lenne

Prawo lenne – średniowieczne prawo zwyczajowe, regulujące stosunki między seniorem a wasalem; podstawą prawa lennego był prywatny zbiór Libri Feudorum, powstały w XII wieku w północnych Włoszech, włączony do Corpi Iuris Civilis i rozpowszechniony w zachodniej Europie.

</doc>
<doc id="622162" url="https://pl.wikipedia.org/wiki?curid=622162" title="Mołdawska ASRR">
Mołdawska ASRR



</doc>
<doc id="622163" url="https://pl.wikipedia.org/wiki?curid=622163" title="Waldemar Krygier">
Waldemar Krygier

Waldemar Krygier (ur. 6 listopada 1928 w Łodzi, zm. 18 stycznia 2006 w Bełchatowie) – polski malarz, grafik, scenograf, reżyser teatralny. W latach 1971-1974 dyrektor Teatru Ludowego w Krakowie.
Życiorys.
Absolwent ASP w Krakowie i GITIS w Moskwie. Założyciel Eksperymentalnego Teatru Scenografii, współtwórca Teatru 38 w Krakowie, dyrektor, scenograf i kierownik artystyczny teatrów we Wrocławiu, Opolu, Koszalinie, Płocku, Zabrzu, Nowej Hucie i Warszawie. W okresie pracy w Opolu bliski współpracownik Jerzego Grotowskiego.
Twórczość.
Jego twórczość malarska związana była tematycznie przede wszystkim z teatrem i muzyką, a dwa najbardziej znane cykle malarskie przedstawiają popularnych aktorów i kompozytorów polskich. Wystawiane były one w salach m.in. Zachęty i Filharmonii Narodowej w Warszawie.
Wystawy indywidualne:
Jego kompozycje portretowe, czyli portrety najwybitniejszych kompozytorów polskich, to szczególna reminiscencja muzyki polskiej. Kolekcja ta jest obecnie współwłasnością Muzeum w Zelowie – Ośrodek Dokumentacji Dziejów Braci Czeskich i ks. Mirosława Jelinka.
Ostatnie lata swojego życia spędził w Zelowie, współpracując z tamtejszą Parafią Ewangelicko-Reformowaną. Pochowany jest na cmentarzu ewangelicko-reformowanym w Zelowie.

</doc>
<doc id="622166" url="https://pl.wikipedia.org/wiki?curid=622166" title="Lenne prawo">
Lenne prawo



</doc>
<doc id="622169" url="https://pl.wikipedia.org/wiki?curid=622169" title="Mięsień zginacz promieniowy nadgarstka">
Mięsień zginacz promieniowy nadgarstka

Mięsień zginacz promieniowy nadgarstka (łac. "musculus flexor carpi radialis") - wrzecionowaty mięsień kończyny górnej leżący w warstwie powierzchownej grupy przedniej mięśni przedramienia. Jest mięśniem położonym przyśrodkowo w stosunku do mięśnia nawrotnego obłego.
Budowa.
Przyczep proksymalny zlokalizowany jest na nadkłykciu przyśrodkowym kości ramiennej i na powięzi przedramienia. Dodatkowo zrasta się z sąsiadującymi mięśniami. Mięsień przebiega skośnie ku dołowi, przechodząc w długie mocne ścięgno skierowane ku promieniowej stronie nadgarstka. Przebiega ono osobno pod troczkiem zginaczy, następnie w bruździe kości czworobocznej większej, kończąc się na podstawie II kości śródręcza. Niekiedy dochodzi także do podstawy III kości śródręcza.
Bibliografia.
"Anatomia człowieka, t.1, Anatomia ogólna kości, stawy i więzadła, mięśnie; Michał Reicher; wyd. XI (VII), Warszawa 1999; "

</doc>
<doc id="622171" url="https://pl.wikipedia.org/wiki?curid=622171" title="Maud Farris-Luse">
Maud Farris-Luse



</doc>
<doc id="622174" url="https://pl.wikipedia.org/wiki?curid=622174" title="Wołodymyr Weremiejew">
Wołodymyr Weremiejew

Wołodymyr Hryhorowycz Weremiejew (ukr. Володимир Григорович Веремєєв, ros. Владимир Григорьевич Веремеев, "Władimir Grigorjewicz Wieriemiejew"; ur. 8 listopada 1948 w Spasku Dalnim, Kraj Nadmorski, Rosyjska FSRR) – ukraiński piłkarz pochodzenia rosyjskiego, grający na pozycji pomocnika lub napastnika, były reprezentant Związku Radzieckiego, trener piłkarski i działacz piłkarski.
Kariera piłkarska.
Kariera klubowa.
W dzieciństwie przeprowadził się wraz z rodziną do Kirowohradu na Ukrainie, gdzie rozpoczął treningi w miejscowej szkole sportowej. Karierę w dorosłym futbolu rozpoczął w zespole Zirki Kirowohrad. Od 1968 był zawodnikiem Dynama Kijów, gdzie spędził kilkanaście kolejnych sezonów i w 1982 zakończył karierę zawodniczą. Jako piłkarz Dynama zdobył 7 razy Mistrzostwo ZSRR (1968, 1971, 1974, 1975, 1977, 1980, 1981), 3 razy Puchar ZSRR (1974, 1978, 1982), zaś w 1975 sięgnął po Puchar Zdobywców Pucharów oraz Superpuchar Europy. W latach 1973–1979 26 razy wystąpił w reprezentacji Związku Radzieckiego, strzelił 2 bramki. Zdobył brązowy medal Igrzysk Olimpijskich w Montrealu w 1976.
Kariera trenerska.
Po zakończeniu występów piłkarskich pozostał związany z kijowskim Dynamem. W latach 1985–1991 pełnił tam funkcję kierownika drużyny. W pierwszej połowie lat dziewięćdziesiątych pracował z reprezentacjami Zjednoczonych Emiratów Arabskich oraz Kuwejtu z przerwą w 1993, kiedy pełnił funkcję wiceprezesa Dynama Kijów. Od 1997 jest trenerem-konsultantem w reprezentacji Ukrainy.

</doc>
<doc id="622175" url="https://pl.wikipedia.org/wiki?curid=622175" title="Władimir Wieriemiejew">
Władimir Wieriemiejew



</doc>
<doc id="622176" url="https://pl.wikipedia.org/wiki?curid=622176" title="Władimir Wieremiejew">
Władimir Wieremiejew



</doc>
<doc id="622177" url="https://pl.wikipedia.org/wiki?curid=622177" title="Skalnica śnieżna">
Skalnica śnieżna

Skalnica śnieżna ("Micranthes nivalis" ) – gatunek rośliny z rodziny skalnicowatych. Występuje w północnej części Eurazji i Ameryki Północnej – pod względem rozmieszczenia ogólnego reprezentuje element arktyczny. Izolowane stanowisko wysunięte na południe znajduje się w Małym Śnieżnym Kotle w Karkonoszach. W Polsce jest reliktem glacjalnym, który w okresie zlodowacenia przywędrował z północy.
Polska zwyczajowa nazwa rodzajowa wynika z klasyfikacji tego gatunku tradycyjnie do rodzaju skalnica "Saxifraga", z którym rośliny z rodzaju "Micranthes" okazały się odlegle spokrewnione.
Biologia i ekologia.
Bylina. Roślina arktyczna i górska, chamefit występujący na wysokogórskich skalnych półkach bazaltowych. W Karkonoszach występuje w piętrze subalpejskim.
Zagrożenia.
Informacje o stopniu zagrożenia w Polsce na podstawie:

</doc>
<doc id="622178" url="https://pl.wikipedia.org/wiki?curid=622178" title="Manifold">
Manifold



</doc>
<doc id="622179" url="https://pl.wikipedia.org/wiki?curid=622179" title="Skójka zaostrzona">
Skójka zaostrzona

Skójka zaostrzona ("Unio tumidus") – gatunek małża o wymiarach muszli 8–10 cm x 5–6 cm x 3 cm. Muszla w tylnej części klinowato zaostrzona. Gatunek pospolity w jeziorach i rzekach Niżu Polski.
Podgatunki:

</doc>
<doc id="622180" url="https://pl.wikipedia.org/wiki?curid=622180" title="Mitsubishi Ki-1">
Mitsubishi Ki-1

Mitsubishi Ki-1 – japoński samolot bombowy z lat 30. XX w., będący rozwinięciem niemieckiego samolotu Junkers K 37.
Historia.
Na początku lat 30. XX wieku zaistniała w Japonii potrzeba unowocześnienia parku maszynowego. Szczególnie ważne było zastąpienie przestarzałych dwupłatowych samolotów bombowych nowocześniejszymi, jednopłatowymi konstrukcjami. Spośród wielu możliwości szczególną uwagę wzbudzały nowe samoloty Junkersa, wykonywane w nowoczesnej technologii, całkowicie metalowe. W 1931 Japończycy kupili jeden egzemplarz samolotu Junkers K 37 ze szwedzkimi oznaczeniami wraz z licencją na budowę.
Wzorując się na oryginalnym K 37 zbudowano samolot bombowy, który pod oznaczeniem Ki-1 skierowany został do produkcji. W stosunku do konstrukcji niemieckiej wprowadzono pewne zmiany, dostosowujące samolot do wymagań japońskich: wzmocniono podwozie, zamiast płozy ogonowej zastosowano koło, podwójne usterzenie zachowano. Kabina pilota, wcześniej otwarta, została przykryta, poza tym bomby mogły być teraz podwieszanie zarówno pod kadłubem, jak i pod skrzydłami. W samolocie zamontowano dwa silniki gwiazdowe Mitsubishi Ha-2, każdy o mocy 940 KM (691 kW). W 1933 r. rozpoczęto dostawy do wojska.
Samolot produkowano do 1936 r. w dwóch wariantach:
Wyprodukowano w sumie 118 samolotów obydwu wariantów.
Użycie.
Samolot był wykorzystywany na wczesnym etapie wojny z Chinami.
Opis konstrukcji.
Samolot "Mitsubishi Ki-1" był dwusilnikowym dolnopłatem o konstrukcji metalowej, z podwójnym sterem kierunku i stałym podwoziem.

</doc>
<doc id="622182" url="https://pl.wikipedia.org/wiki?curid=622182" title="Mięsień dłoniowy długi">
Mięsień dłoniowy długi

Mięsień dłoniowy długi (łac. "musculus palmaris longus") – wąski mięsień kończyny górnej leżący w warstwie powierzchownej grupy przedniej mięśni przedramienia. Jest mięśniem położonym po stronie łokciowej mięśnia zginacza promieniowego nadgarstka. Występuje u około 84% populacji. Brak tego mięśnia nie wpływa na siłę chwytu.
Budowa.
Przyczep proksymalny zlokalizowany jest na nadkłykciu przyśrodkowym kości ramiennej i na powięzi przedramienia. Dodatkowo zrasta się z sąsiadującymi mięśniami. Mięsień przebiega ku dołowi między mięśniem zginaczem promieniowym nadgarstka a mięśniem zginaczem powierzchownym palców. Kończy się długim ścięgnem przechodzącym w rozcięgno dłoniowe. Ścięgno zrasta się z troczkiem zginaczy przechodząc nad nim.
Bibliografia.
"Anatomia człowieka, t. 1, Anatomia ogólna kości, stawy i więzadła, mięśnie; Michał Reicher; wyd. XI (VII), Warszawa 1999; "

</doc>
<doc id="622187" url="https://pl.wikipedia.org/wiki?curid=622187" title="Gwary alzackie">
Gwary alzackie

Gwary alzackie (, ) – gwary z grupy staro-wysoko-niemieckiej, często uznawane za jedną z odmian dialektu alemańskiego języka niemieckiego, posługują się nimi Alzatczycy, zamieszkujący Alzację, leżącą we wschodniej części Francji przy granicy z Niemcami. 
Etnolektami tymi posługuje się 1,5 mln osób; 80 do 90% z nich używa jednocześnie języka francuskiego, który jest językiem urzędowym i edukacji. Nie mają ustalonej normy literackiej, rzadko są zapisywane (jako język literacki funkcjonuje język francuski i rzadziej język niemiecki), nie są stosowane w edukacji (konstytucja Francji zakazuje nauczania w języku innym niż francuski), próby wprowadzenia w Alzacji w latach dziewięćdziesiątych dwujęzycznych (francusko-alzackich) nazw ulic i miejscowości ograniczyły się do kilku miast. Od końca II wojny są stopniowo wypierane przez język francuski, szczególnie w miastach. Obecnie tylko 39% dorosłych Alzatczyków (i 1/4 dzieci) zna tę mowę, jeszcze mniejsza liczba posługuje się nią regularnie ze spadającą tendencją. Tym samym gwary alzackie wliczane są do wymierających dialektów. 

</doc>
<doc id="622190" url="https://pl.wikipedia.org/wiki?curid=622190" title="Liliowy Karb">
Liliowy Karb

Liliowy Karb lub Gaborowa Przełęcz Wyżnia – niewielka przełęcz w Tatrach Zachodnich pomiędzy Siwym Zwornikiem a Liliowymi Turniami. Znajduje się na wysokości 1959 m w grani głównej Tatr, stanowiąc część grani pomiędzy Starorobociańskim Wierchem a Błyszczem. Biegnie nią granica polsko-słowacka. Zbudowana jest ze skał krystalicznych. Ma stosunkowo łagodne zbocza porośnięte niską murawą z sitem skuciną. Od polskiej strony wznosi się ponad Doliną Pyszniańską (górne odgałęzienie Doliny Kościeliskiej), od słowackiej strony ponad Doliną Gaborową. Miejsce jest nieco mylne orientacyjnie.
Co do nazewnictwa tej przełęczy istniało wiele nieporozumień. W dawnych przewodnikach i mapach nosi nazwę Raczkowa Przełęcz i jako taka figuruje ona (lipiec 2015) w państwowym rejestrze nazw geograficznych. Według Wielkiej encyklopedii tatrzańskiej nazwa ta może odnosić się do kilku przełęczy w Tatrach i lepiej jej nie używać, gdyż jest dwuznaczna i przez to myląca. Na niektórych późniejszych mapach nazywana była Gaborową Przełęczą Wyżnią, dla odróżnienia od Gaborowej Przełęczy Niżniej pomiędzy Siwym Zwornikiem a Starorobociańskim Wierchem. Na większości współczesnych map opisywana jest jako Liliowy Karb.
Szlaki turystyczne.
W okolicy przełęczy skrzyżowanie szlaków:

</doc>
<doc id="622191" url="https://pl.wikipedia.org/wiki?curid=622191" title="Marksistowsko-Leninowska Partia Niemiec">
Marksistowsko-Leninowska Partia Niemiec

Marksistowsko-Leninowska Partia Niemiec (niem. "Marxistisch-Leninistische Partei Deutschlands", "MLPD") – niemiecka maoistowska partia polityczna o programie antyrewizjonistycznym, założona w 1982 w Bochum. W latach 1972–1982 działała pod nazwą „Komunistyczny Związek Robotniczy Niemiec” ("Kommunistischer Arbeiterbund Deutschlands").
MLPD zaliczana jest do grona ugrupowań ultralewicowych. Młodzieżówką partii jest stowarzyszenie Rebell. Przewodniczącym jest Gabi Gärtner.
W wyborach federalnych w 2005 r. partia lansowała się jako alternatywa wobec Linkspartei. MLPD uzyskała ostatecznie 0,1 proc. głosów. Największe poparcie ugrupowanie uzyskało w Saksonii-Anhalcie oraz Turyngii (0,4 proc.).

</doc>
<doc id="622193" url="https://pl.wikipedia.org/wiki?curid=622193" title="Szczeżuja pospolita">
Szczeżuja pospolita

Szczeżuja pospolita ("Anodonta anatina") – gatunek małża z rodziny skójkowatych (Unionidae), szeroko rozprzestrzeniony w zachodniej Palearktyce. Żyje w wodach bieżących i stojących. Osiąga długość do 10 cm, ma muszlę jajowatą.
Szczeżuja zagrzebuje się częściowo w mule, a porusza się przy pomocy organu zwanego nogą. Odżywia się odfiltrowując (odcedzając) pokarm z wody. Pokarm stanowią drobne zwykle jednokomórkowe organizmy wodne (fitoplankton i zooplankton) oraz detrytus (drobna zawiesina szczątków organicznych).
W Polsce szczeżuja jest gatunkiem pospolitym, niepodlegającym ochronie gatunkowej i siedliskowej, cennym przyrodniczo i łatwym do monitorowania. Na równi ze skójkami stał się jednak małżem coraz rzadziej spotykanym, gdyż wymaga zupełnie czystej wody. W dorzeczach Odry i Wisły notowany był na stanowiskach Odry środkowej, w Wiśle środkowej, w Przekopie Wisły, w Zalewie Wiślanym oraz w Radomce i Pilicy. Na większości z tych stanowisk występował rzadko lub stwierdzano jedynie obecność pustych muszli. W 2004 roku był gatunkiem bardzo częstym w Radomce i częstym w Przekopie Wisły.

</doc>
<doc id="622194" url="https://pl.wikipedia.org/wiki?curid=622194" title="Żarłacze">
Żarłacze



</doc>
<doc id="622195" url="https://pl.wikipedia.org/wiki?curid=622195" title="Gwary lotaryńskie języka niemieckiego">
Gwary lotaryńskie języka niemieckiego

Gwary lotaryńskie – gwary germańskie z grupy dialektów staro-wysoko-niemieckich, niekiedy uznawane za oddzielny od języka niemieckiego język lotaryński; posługują się nimi Lotaryńczycy, zamieszkujący Lotaryngię, leżącą we wschodniej części Francji przy granicy z Niemcami.

</doc>
<doc id="622196" url="https://pl.wikipedia.org/wiki?curid=622196" title="Martin Wilhelm Kutta">
Martin Wilhelm Kutta

Martin Wilhelm Kutta (ur. 3 listopada 1867 w Byczynie, zm. 25 grudnia 1944 w Fürstenfeldbruck) – niemiecki matematyk, współautor algorytmu Rungego-Kutty.
Życiorys.
W latach 1885–1890 studiował na Śląskim Uniwersytecie im. Fryderyka Wilhelma we Wrocławiu, następnie w Monachium do 1894, gdy został asystentem Walthera von Dycka. Od 1912 profesor na Uniwersytecie w Stuttgarcie, przeszedł na emeryturę w 1935.

</doc>
<doc id="622198" url="https://pl.wikipedia.org/wiki?curid=622198" title="Leo Messi">
Leo Messi



</doc>
<doc id="622201" url="https://pl.wikipedia.org/wiki?curid=622201" title="Jusos">
Jusos

Jusos (niem. "Jungsozialistinnen und Jungsozialisten in der SPD", pol. "Młode socjalistki i młodzi socjaliści SPD") – niemieckie stowarzyszenie utworzone w 1969, będące organizacją młodzieżową Socjaldemokratycznej Partii Niemiec. Jusos zrzesza młodych demokratycznych socjalistów.
Od 14 listopada 2017 przewodniczącym organizacji jest Kevin Kühnert. W 2015 stowarzyszenie liczyło ok. 70000 członków i jest liczniejsze niż Wolna Partia Demokratyczna, trzecia najliczniejsza partia polityczna Niemiec.

</doc>
<doc id="622205" url="https://pl.wikipedia.org/wiki?curid=622205" title="Christine Arron">
Christine Arron

Christine Arron (ur. 13 września 1973 w Les Abymes, Gwadelupa) – francuska lekkoatletka, sprinterka. Rekordzistka Europy w biegu na 100 metrów.
W 1998 na mistrzostwach Europy w Budapeszcie zdobyła złoty medal na dystansie 100 metrów. W czasie tych mistrzostw uzyskała swój rekord życiowy w biegu na 100 m – 10,73 s. Po mistrzostwach trafiła pod opiekę Johna Smitha, jednego z najlepszych na świecie specjalistów od prowadzenia biegaczy krótkodystansowych. Odeszła od niego po niecałym miesiącu współpracy bo uznała, że trener za bardzo ją kontroluje oraz że nie jest w stanie wytrzymać ciężkiego reżimu treningowego, jaki narzucił jej Smith. Nie potrafiła dojść do fizycznej równowagi i na blisko rok, wycofała się ze sportowej rywalizacji. Wróciła do swojego pierwszego trenera Jaquespierra Santarda. Christine Arron jest przez fachowców podawana jako szablonowy przykład sprintera o słabej psychice. W kolejnych sezonach prezentowała dobrą, a nawet wysoką formę, biegając poniżej granicy 11 sekund, ale na docelowej imprezie odpadała w początkowej fazie zawodów, albo zajmowała odległe miejsce w finale. Jej największą słabością był kiepski start, jej reakcja startowa wynosiła niekiedy powyżej 0,2 s. Dopiero w 2003 zdobyła złoty medal mistrzostw świata w sztafecie 4 × 100 metrów. Jednak w występie indywidualnym zajęła dopiero 5. miejsce. Jedyny medal olimpijski zdobyła również w sztafecie 4 × 100 m – był to brązowy medal Igrzysk Olimpijskich w Atenach. Dopiero na mistrzostwach świata w Helsinkach w 2005 udało jej się zdobyć ponownie miejsce na podium w biegu indywidualnym – zajęła wówczas dwukrotnie trzecią lokatę na dystansach: 100 i 200 metrów. W tym samym roku wygrała 5 z 6 rozgrywanych na mitingach Golden League, biegów na 100 m. Uznana za najlepszą lekkoatletkę Europy roku 1998.
W 2012 ogłosiła zakończenie kariery.
Życie prywatne.
Christine Arron ma dwoje dzieci. Syna Ethana (ur. 2002), ze związku z francuskim płotkarzem Danem Philibertem, oraz córkę Cassandrę (ur. 16 maja 2013), ze związku z Benjaminem Camapaoré.

</doc>
<doc id="622207" url="https://pl.wikipedia.org/wiki?curid=622207" title="Małopolski Klub Siatkówki Muszyna">
Małopolski Klub Siatkówki Muszyna

MKS Muszynianka Muszyna – nieistniejący już polski kobiecy klub siatkarski z siedzibą w Muszynie, założony w 1982 roku. Czterokrotny mistrz Polski, zdobywca Pucharu Polski oraz Pucharu CEV. Sześciokrotny uczestnik Ligi Mistrzyń.
7 maja 2018 poinformowano, że sezon 2017/2018 był ostatnim, w którym zespół z Muszyny wystąpił w najwyższej klasie rozgrywkowej.
Historia.
Początki siatkówki w Muszynie.
W 1982 roku ówczesny prezes Ludowego Zespołu Sportowego „Poprad” w Muszynie Adam Mazur założył sekcję piłki siatkowej. Powstał zespół, który uczestniczył w rozgrywkach A klasy. Podopieczne Mazura, do których doszły: Lucyna Hnatkiewicz, Beata Rusnak, Maria Koral, Alicja Nowak, Ewa Kożuch i Elżbieta Olczak, dzięki treningom w nowo oddanej do użytku sali gimnastycznej przy Szkole Podstawowej Nr 1, pięły się coraz wyżej w ligowej tabeli.
W 1985 roku zespół z Muszyny awansował do III ligi, ale już z nowym trenerem, którym został Bogdan Serwiński.
Z powodu trudności finansowych zarząd Popradu postanowił wycofać drużynę z rozgrywek. Dorobek muszyńskiej siatkówki uratowali Bogdan Serwiński i Grzegorz Jeżowski, którzy zgłosili do rozgrywek klasy okręgowej nowy klub – Międzyszkolny Klub Sportowy Kurier Muszyna. Młoda drużyna, w której grały 16-18 letnie dziewczęta śmiało rywalizowała w stawce seniorskich zespołów i szybko powróciła w III-ligowe szranki. Od roku 1994 do 1998 Kurier kończył rozgrywki na 4, 4, 3 i 5 miejscu. W sezonie 1998/1999 Muszyna wywalczyła upragniony awans do II ligi. Dwa lata później drużyna trafiła do Serii B, a po dwóch kolejnych latach, już jako Muszynianka, znalazła się w ekstraklasie.
Z okazji awansu siatkarek w Muszynie, przy pomocy finansowej sponsora klubu oraz miejscowych władz, udało się wybudować nową halę sportową.
Występy w ekstraklasie.
W pierwszym sezonie gry w najwyższej klasie rozgrywek – Serii A "Muszynianki" zajęły siódme miejsce w rundzie zasadniczej. W fazie play-off o miejsca 5–8 uległy w dwumeczu ZEC ESV Gwardii Wrocław, zaś w rywalizacji o siódme miejsce wygrały z AZS AWF Poznań. W debiutanckim sezonie spełniły założenia klubu, który zakładał utrzymanie się w lidze.
 Sezon 2004/2005 : W kolejnym sezonie klub miał być wzmocniony i walczyć o znacznie wyższą pozycję w tabeli. W składzie zostało sześć siatkarek, grających w poprzednim sezonie w barwach klubu z Muszyny. "Mineralne" w tabeli po rundzie zasadniczej zajmowały ósmą pozycję w tabeli. Z takim samym dorobkiem punktowym, co podopieczne Bogdana Serwińskiego rundę zakończyły również KPSK Stal Mielec oraz AZS AWF Poznań. Jednak dzięki lepszemu stosunkowi setów oba kluby wyprzedziły Muszyniankę. To sprawiło, że już w pierwszym meczu musiały mierzyć się z faworytkami – Winiarami Kalisz. Mimo iż "Mineralne" robiły co mogły, to i tak nie dały rady zwyciężyć z Kaliszankami. Pozostała więc walka o miejsca 5–8. Rywalizację jednak przegrały najpierw z Gwardią Wrocław, a następnie ze Stalą Mielec. Ostatecznie kończąc sezon na ósmym miejscu.
Sezon 2005/2006 – Po raz pierwszy siatkarki z Muszyny awansowały do finału rozgrywek ligowych. Podopieczne Bogdana Serwińskiego były „czarnym koniem” rozgrywek play-off. Po zajęciu piątego miejsca w rundzie zasadniczej muszyński zespół pokonał w ćwierćfinale BKS Stal Bielsko–Biała. W półfinale ekipa znad Popradu zmierzyła się z pretendentem do tytułu, Grześkami Goplana Kalisz, które rundę zasadniczą zakończyły jako lider rozgrywek. Pięciomeczowa rywalizacja zakończyła się niespodziewanie zwycięstwem "Muszynianek". W finale team z Muszyny zmierzył się z Naftą Gaz Piła. Mimo wyeliminowania kaliskiego zespołu siatkarki z Muszyny nie były stawiane w roli faworyta. To jednak one, po czterech meczach, mogły cieszyć się z pierwszego w historii klubu mistrzostwa Polski.
Sezon 2006/2007 – Kolejny sezon to wielkie nadzieje i oczekiwania. W zespole pojawiły się nowe zawodniczki. Sięgnięto po kilka siatkarek z zagranicy: Annę Rybaczewską, Tinę Lipicer-Samec, Ingrid Siscovich i Ewelinę Cwetanową, która do Muszyny dołączyła w trakcie sezonu. Plaga kontuzji uniemożliwiła jednak siatkarkom Bogdana Serwińskiego skuteczną walkę w Lidze Mistrzyń, w której "Muszynianki" zdołały wygrać tylko jeden mecz (u siebie z VakifBankiem Stambuł). Mistrzyniom Polski nie wiodło się również w ówczesnej Lidze Siatkówki Kobiet. Muszynianka zajęła 5. miejsce, stawiając pod znakiem zapytania dalszą przyszłość klubu.
Sezon 2007/2008 – W Muszynie postanowiono w tym sezonie postawić wszystko na jedną kartę. Do zespołu dołączyły takie zawodniczki jak: Joanna Mirek, Mariola Zenik, Agata Karczmarzewska-Pura i Aleksandra Przybysz. Już wtedy uważano Muszyniankę za najpoważniejszego kandydata do zdobycia mistrzowskiego tytułu. Sezon 2007/2008 rozpoczął się jednak od dwóch niepowodzeń – pierwszego w siatkarskim Challenge Cup, w którym ekipa Bogdana Serwińskiego uległa włoskiej Minetti Infoplus Imoli i drugiego w Pucharze Polski, przegranego z Farmutilem Piła. Po zajęciu trzeciego miejsca w rundzie zasadniczej i wyeliminowaniu w ćwierćfinale Stali Mielec, "Muszynianki" stoczyły wygrany bój z Winiarami Bakalland Kalisz. W finale "Muszynianki" ponownie trafiły na drużynę z Piły. Do wyłonienia zwycięzcy potrzebne było aż pięciu meczów. Mistrzowski tytuł, podobnie jak w sezonie 2005/2006, powędrował do Muszyny.
Sezon 2008/2009 – Kolejny sezon oznaczał następne zmiany w zespole Muszynianki. Drugie podejście do elitarnej Ligi Mistrzyń wymagało zmian w składzie Mistrzyń Polski. Do zespołu dołączyły: Milena Rosner, Ivana Plchotová, Joanna Kaczor i Monika Targosz. Początek rozgrywek europejskich nie był udany. Fakro Muszynianka (taką nazwę zespół przyjął w rozgrywkach europejskich) przegrał u siebie z Metalem Galati 0:3. Niecały tydzień później siatkarki z Muszyny zadziwiły siatkarską Europę, pokonując we Włoszech jedną z najsilniejszych drużyn na świecie, Volley Bergamo. Kolejne zwycięstwo nad VakifBankiem Stambuł w Muszynie mocno zbliżyło zespół trenera Serwińskiego do historycznego awansu do fazy pucharowej. Dwie kolejne porażki (w Stambule i z Volleyem w Muszynie) postawiły te plany pod sporym znakiem zapytania. Zwycięstwo w Bukareszcie nad Metalem pozwolił jednak Mistrzyniom Polski cieszyć się z awansu. W kolejnej rundzie czekał już najlepszy francuski zespół ostatnich lat – RC Cannes. Dwa zwycięstwa po 3:1 pozwoliły Muszyniankom cieszyć się z awansu do II rundy play off. Rywalem w drodze do Final Four był turecki zespół Eczacibasi Zentiva Stambuł. Porażka 1:3 w Muszynie i 0:3 w Turcji wyeliminowała Fakro Muszyniankę z dalszych gier. Wynik uznano jednak za ogromny sukces – zespół znalazł się wśród 6 najlepszych drużyn Europy. W lidze dominował tymczasem BKS Aluprof Bielsko-Biała, który pokonał Muszyniankę w finale Pucharu Polski i dwukrotnie w sezonie zasadniczym. Wszystko zmieniło się jednak w fazie play off. Siatkarki z Muszyny najpierw ograły Gedanię Żukowo i Farmutil Piła, a w finale po trzech meczach pokonały zespół z Bielska-Białej, zdobywając trzecie w historii Mistrzostwo Polski.
Sezon 2009/2010 – Nowy sezon klub rozpoczął z nową nazwą. Do dwóch poprzednich członów dołączył trzeci – Bank BPS. Nowy sponsor oznaczał nowe nadzieje. Do zespołu dołączyły nowe zawodniczki: Anna Witczak, Elżbieta Skowrońska Marta Solipiwko, Izabela Żebrowska i Agnieszka Bednarek-Kasza. Rozgrywki rozpoczęły się od pierwszego w historii triumfu w meczu o Superpuchar Polski. Po trzysetowej walce Bank BPS Muszynianka Fakro pokonał BKS Aluprof Bielsko-Biała.
Przed rozpoczęciem sezonu "Mineralne" wzięły udział w Memioriale Agaty Mróz-Olszewskiej. Po pokonaniu chorwackiej drużyny ŽOK Rijeka znalazły się w finale, gdzie uległy Aluprofowi Bielsko-Biała i uplasowały się na drugiej pozycji.
W europejskich pucharach muszynianki grały natomiast w kratkę. Początek to zaskakująca porażka z Metalem Galaţi, po której przyszły zwycięstwa nad Zarieczem Odincowo i Asystelem Novara. W rundzie rewanżowej nie było już tak dobrze, ale wygrana z Metalem Galaţi zapewniła awans do kolejnej rundy, w której ekipa Bogdana Serwińskiego musiała uznać wyższość Volleyu Bergamo.
W przerwie świąteczno-noworocznej "Muszynianki" brały udział w turnieju Top Volley International. W pierwszym dniu poniosły dwie porażki, z RC Cannes oraz VBC Voléro Zürich co pozbawiło ich szans na awans do półfinału. W meczu o 5. miejsce pokonały Metal Galaţi i na tej pozycji zakończyły turniej.
Pierwsze problemy na krajowym podwórku zwiastował finałowy turniej o Puchar Polski. Muszynianki bez większych problemów awansowały do finału, gdzie niespodziewanie uległy niżej notowanej Organice Budowlanym Łódź. W ligowej fazie play off miało być lepiej. Ogromny pech przytrafił się jednak już w pierwszej rundzie. Kontuzji w 3. spotkaniu przeciw Centrostalowi nabawiła się podstawowa atakująca Izabela Żebrowska. Pierwsze rokowania były optymistyczne jednak zawodniczka do końca sezonu już nie wyszła na parkiet. Ogromne kłopoty przytrafiły się w półfinale Plus Ligi Kobiet. Porażka na własnym parkiecie z zespołem Dąbrowy Górniczej postawiła Bank BPS Muszyniankę Fakro w bardzo niekorzystnej sytuacji. Kolejna porażka na wyjeździe oznaczała, że czwarty mecz w Dąbrowie Górniczej to spotkanie o być albo nie być. Muszynianki potrafiły jednak odwrócić losy rywalizacji i po pięciu spotkaniach awansowały do finału, w którym czekał już BKS Aluprof Bielsko-Biała. Rywalizacja w Bielsku rozpoczęła się znakomicie dla Mistrzyń Polski, które rozgromiły gospodynie 3:0. W następnym meczu nie było już tak dobrze, jednak do obrony tytułu wystarczały dwa zwycięstwa przed własną publicznością. Pierwsze przyszło dosyć łatwo, jednak w kolejnym spotkaniu to Aluprof cieszył się z wygranej i wyrównał stan rywalizacji. O tytule zadecydował 5. mecz w Bielsku-Białej, gdzie lepsze okazały się bielszczanki. Po dwóch latach Muszyna oddała tytuł mistrzowski.
Sezon 2010/2011 – Porażki w lidze i Pucharze Polski pociągnęły za sobą ogromne zmiany w klubie. Z drużyną pożegnało się aż osiem zawodniczek, a do Muszyny ściągnięto gwiazdy z Polski i Holandii. O sile ekipy Bogdana Serwińskiego w kolejnym sezonie decydowały: Milena Sadurek, Katarzyna Gajgał, Klaudia Kaczorowska, Caroline Wensink i Debby Stam-Pilon. Do drużyny powróciła Joanna Kaczor, a z poprzedniego sezonu pozostały: Aleksandra Jagieło, Mariola Zenik, Agnieszka Bednarek-Kasza i Agnieszka Śrutowska. Zmiany nastąpiły również we władzach klubu. Stanowisko prezesa objął Aleksander Trojanowicz, a w składzie zarządu pozostali Bogdan Serwiński i Grzegorz Jeżowski. Zmiany błyskawicznie przyniosły za sobą dobre wyniki. Pierwszym sukcesem okazało się zdobycie Superpucharu Polski.
W lidze "Mineralne" przegrały w całym sezonie w rundzie zasadniczej tylko dwa spotkania. Do fazy play-off przystąpiły z pierwszego miejsca. W I rundzie play-off szybko rozprawiły się z Organiką Budowlanymi Łódź. W kolejnej rundzie nie było już tak łatwo. W rywalizacji z BKS Aluprof Bielsko-Biała przegrywały już w stosunku 2:1, jednak zdołały wyrównać stan rywalizacji. W decydującym starciu "Muszynianki" okazały się lepsze o dzięki temu awansowały do finału, w którym spotkały się z Atomem Treflem Sopot. Rywalizację z zespołem z Sopotu rozstrzygnęły na swoją korzyść i dzięki temu mogły się cieszyć z kolejnego wywalczonego tytułu Mistrzyń Polski.
Kolejnym sukcesem było zdobycie Pucharu Polski. W ćwierćfinale i półfinale z kwitkiem odprawiły kolejno PTPS Piła oraz GCB Centrostal Bydgoszcz. W finale zaś spotkały się z bardzo wymagającym rywalem – BKS Aluprofem Bielsko-Biała. Po niezwykle emocjonującym meczu, ostatecznie po tie-breaku "Muszynianki" pokonały swoje rywalki i po raz pierwszy w historii klubu sięgnęły po Puchar Polski. Do siatkarek z Muszyny powędrowały także nagrody indywidualne m.in. tytuł MVP rozgrywek przyznano Agnieszce Bednarek-Kaszy.
W rozgrywkach elitarnej Ligi Mistrzyń siatkarki z Muszyny w grupie doznały trzech porażek. Na swoim koncie zanotowały również taką samą liczbę zwycięstw. To pozwoliło im na awans do I rundy play-off. W tej rundzie "Mineralne" napotkały na swojej drodze włoski klub MC-Carnaghi Villa Cortese. Po wygranej na własnym parkiecie po tie-breaku "Muszynianki" po pięciosetowym boju musiały uznać wyższość włoskiego zespołu. O awansie do kolejnej rundy zadecydował złoty set, w którym to lepsze okazały się podopieczne Bogdana Serwińskiego. W kolejnej rundzie poniosły dwie porażki z późniejszym wicemistrzem rozgrywek – Rabitą Baku i ostatecznie zakończyły swoją przygodę z Ligą Mistrzyń w tym sezonie. Jednak po raz kolejny znalazły się w najlepszej 6 drużyn europejskich, co przyjęte zostało jako sukces.
Sezon 2011/2012 – Po niewątpliwie dobrym sezonie w wykonaniu klubu, oczekiwania stały się wyższe. Przed sezonem zakładano obronę tytułów zdobytych w poprzednim oraz włączenie się do walki o awans do Final Four elitarnej Ligi Mistrzyń. Zespół został oparty w dużej mierze na mistrzowskim składzie sprzed roku. Klub opuściły jedynie Aleksandra Jagieło, która udała się na urlop macierzyński oraz Klaudia Kaczorowska. W ich miejsce do klubu przybyły Anna Werblińska, Vesna Đurisić, Rachel Rourke oraz Paulina Gajewska. Pierwszym sprawdzianem był SuperPuchar Polski, który okazał się pierwszym sukcesem w tym sezonie.
W rozgrywkach ligowych "Mineralne" w rundzie zasadniczej doznały trzech porażek. Do play-offów, podobnie jak w poprzednim sezonie wystartowały z pierwszej pozycji. W pierwszej rundzie dwukrotnie, lecz nie bez problemów pokonały Impel Gwardię Wrocław. W drugiej rundzie obyło się bez problemów. W trzech spotkaniach rozprawiły się z BKS Aluprof Bielsko-Biała i stanęły przed szansą zdobycia kolejnego mistrzostwa. Jednak tak się nie stało. Mający problemy natury finansowej Atom Trefl Sopot w pierwszym spotkaniu uległ "Muszyniankom", by w kolejnych trzech z rzędu meczach pokonać faworyzowane siatkarki z Muszyny. Na pocieszenie pozostał drugi srebrny medal w historii klubu.
Wcześniej Muszynianka nie sprostała wymaganiom również w Pucharze Polski. W rundzie szóstej tych rozgrywek minimalnie okazała się lepsza od PTPS-u Piła. W półfinale została wyeliminowana przez późniejsze triumfatorki Pucharu Polski – Tauron MKS Dąbrowa Górnicza.
W Lidze Mistrzyń siatkarki z Muszyny w fazie grupowej dwukrotnie pokonały Crvenę Zvezdę Belgrad. Zanotowały również zwycięstwo i porażkę w starciach z Dinamem Moskwa oraz Scavolini Pesaro. Przygoda z "LM" w tym sezonie trwała jednak krótko, bowiem w ⅛ finału zostały dwukrotnie pokonane bez problemów przez RC Cannes i odpadły z dalszej rywalizacji.
Sezon 2012/2013 – Poprzedni sezon został uznany przez działaczy jako nieudany, gdyż zakończony został bez tytułu mistrzowskiego oraz bez Pucharu Polski. Zespół nie sprostał oczekiwaniom. Zdecydowano więc, że potrzebne są gruntowne zmiany Z klubem pożegnało się aż dziesięć siatkarek. Pozostały jedynie Agnieszka Bednarek-Kasza, Katarzyna Gajgał-Anioł, Anna Werblińska oraz Kinga Kasprzak. Do drużyny dołączyły Aleksandra Jagieło, Valentina Serena, Hélène Rousseaux, Sanja Popović, Eleonora Dziękiewicz, Anna Kaczmar, Dominika Sieradzan oraz Paulina Maj. Cele postawione przez klub się nie zmieniły w stosunku do poprzedniego. Zmiany przyniosły oczekiwany rezultat, gdyż od samego początku "Mineralne" dobrze radziły sobie w lidze, zanotowały w rundzie zasadniczej tylko dwie porażki. Po raz kolejny z rzędu do rundy play-off przystąpiły z pozycji lidera. W pierwszej rundzie bez problemów wyeliminowały KS Pałac Bydgoszcz, zaś w drugiej rundzie uległy Atomowi Trefl Sopot w stanie rywalizacji 2:3. Rywalizację z BKS-em Aluprofem Bielsko-Biała rozstrzygnęły na swoją korzyść i ostatecznie "Mineralne" zdobyły brązowy medal.
Do rozgrywek Ligi Mistrzyń ówczesne wicemistrzynie Polski, przystąpiły dzięki dzikiej karcie przyznanej przez CEV. W fazie grupowej odniosły dwa zwycięstwa z Crveną Zvezdą Belgrad oraz zanotowały po dwie porażki z Lokomotivem Baku oraz Dinamem Moskwa. Ostatecznie "Minerale" zajęły trzecie miejsce w tabeli, a to oznaczało koniec przygody z Ligą Mistrzyń. Jednak dzięki najlepszemu dorobkowi punktowemu pośród wszystkich grup Ligi Mistrzyń, kontynuowały międzynarodową rywalizację w Pucharze CEV. W rundzie Challenge dwukrotnie pokonały BKS Aluprof Bielsko-Biała, a następnie w półfinale Omiczkę Omsk. Siatkarki z Muszyny przeszły do historii, bowiem jako pierwszy polski klub wywalczyły awans do finału w rozgrywkach pucharu konfederacji. W finale dwukrotnie okazały się lepsze od Fenerbahçe SK i zwyciężyły w całych rozgrywkach. Najlepszą zawodniczką uznano Sanję Popović.
Zmagania o Puchar Polski zespół rozpoczął od ćwierćfinałów, zwyciężając z Eliteskami AZS UE Kraków. W półfinale nie sprostały ekipie Tauron MKS Dąbrowa Górnicza odpadając z dalszej rywalizacji.
W trakcie przerwy świąteczno-noworocznej ponownie klub wziął udział w turnieju Top Volley International. Pierwszy mecz w 24. Turnieju Top Volley okazał się trudny dla wicemistrzyń Polski. Zespół nie wykorzystał zmęczenia rywalek i gładko przegrał z jednym z najlepszych zespołów Europy RC Cannes 0:3. Jeszcze tego samego dnia uległy Galatasaray SK 2:3. Tym samym siatkarki Bogdana Serwińskiego utraciły szanse na awans do półfinałów. Po wygranej z Dinamem Bukareszt zajęły piąte miejsce.
Sponsorzy i partnerzy.
Sponsorzy tytularni.
Sponsorzy:
Sponsor techniczny:
Partner medyczny:

</doc>
<doc id="622210" url="https://pl.wikipedia.org/wiki?curid=622210" title="Dziewczyna Ameryki">
Dziewczyna Ameryki

Dziewczyna Ameryki (ang. "All American Girl") – książka dla nastolatek autorstwa Meg Cabot. W USA została wydana we wrześniu 2002 roku, przez wydawnictwo Harper Collins Publishers, a w Polsce także w 2002 roku, przez wydawnictwo Amber.
Fabuła.
Książka opowiada o dziewczynie która jest buntowniczą artystką, skrywa namiętną miłość do chłopaka swojej starszej siostry Lucy – Jacka. Gdy wszystko zaczyna się walić (rodzice każą jej chodzić na lekcje do okropnej Susan Boone), Samantha czuje że nie zniesie Susan i jej gadającego kruka Joego, zrywa się z lekcji i... ratuje życie Prezydenta Stanów Zjednoczonych (jak i łamie sobie nadgarstek). Gdy Prezydent zaprasza Sam na uroczysty obiad w Białym Domu, Sam odkrywa lekkie frisson (jak to określiła jej siostra Rebecca) do Davida – Pierwszego Syna – a wyrycie na "pamiątkowym parapecie" jej imienia wcale nie łagodzi sprawy... Ale potem, gdy Sam myśli, że nie może być gorzej (Kris Parks zaczyna się do niej podlizywać, a cała szkoła myśli, że David i Sam chodzą ze sobą), przyjaciółka Sam błaga ją, aby ta przyszła na imprezę Kris i to z Davidem. Na zabawie David i Jack kłócą się..
Komentarz wydawcy.
"Czy życie może się zmienić w jednej sekundzie? Powiedzmy, między kupieniem ciastka a płyty CD? Właśnie tak dzieje się z Samanthą Madison. Właśnie taka jedna sekunda wystarcza, żeby uratować życie prezydenta Stanów Zjednoczonych. I zostać bohaterką narodową. I wpaść w oko Pierwszemu Synowi. Naprawdę niezłemu..."
Seria.
Składa się z dwóch tomów:

</doc>
<doc id="622212" url="https://pl.wikipedia.org/wiki?curid=622212" title="Carcharhinus">
Carcharhinus

Carcharhinus – rodzaj dużych, drapieżnych ryb chrzęstnoszkieletowych z rodziny żarłaczowatych (Carcharhinidae). Niektóre gatunki są niebezpieczne dla człowieka.
Klasyfikacja.
Gatunki zaliczane do tego rodzaju:
Eschmeyer i Fricke wymieniają wśród ważnych taksonów "C. acarenatus" (według innych to młodszy synonim "C. brachyurus"). Pozycja taksonomiczna tego gatunku pozostaje dyskusyjna i wymaga dalszych badań.
Hybrydy.
Żarłacz czarnopłetwy i "Carcharhinus tilstoni" krzyżują się w warunkach naturalnych.

</doc>
<doc id="622217" url="https://pl.wikipedia.org/wiki?curid=622217" title="Medal Jackson-Gwilt">
Medal Jackson-Gwilt

Medal Jackson-Gwilt (ang. "Jackson-Gwilt Medal") – odznaczenie Royal Astronomical Society przyznawane od 1897.

</doc>
<doc id="622218" url="https://pl.wikipedia.org/wiki?curid=622218" title="Lasowiacy">
Lasowiacy

Lasowiacy, "Lesioki" – grupa etnograficzna zamieszkująca głównie Równinę Tarnobrzeską i Płaskowyż Kolbuszowski – w węższym ujęciu widły Wisły i Sanu, w szerszym także prawy brzeg Sanu. Lasowiacy i Borowiacy Sandomierscy przez niektórych etnografów zaliczani są do szeroko ujmowanej grupy Sandomierzan, odróżniając się od głównej części zamieszkującej lewy brzeg Wisły, m.in. ze względu na puszczański charakter osadnictwa. Jest to stosunkowo późno wyodrębniona grupa, a jednocześnie jedna z nielicznych grup zamieszkujących ziemie polskie, która wykształciła własny etnonim, tj. "Lesioki", przez etnografów przekształcony w "Lasowiacy". 
Obszar kulturowy.
Lasowiacy zamieszkują obszar na południe od Sandomierza i Gorzyc po Głogów Małopolski, Leżajsk, na północ od Ropczyc. Od Baranowa Sandomierskiego i na wschód od Mielca po Stalową Wolę, Nisko, Sarzynę, a według Franciszka Kotuli jeszcze dalej na wschód po Tarnogród, na południe od Janowa Lubelskiego i na zachód od Biłgoraja.
Geneza.
Lasowiacy wykształcili się na skutek asymilacji różnych nacji zamieszkujących od XIV w. tereny Puszczy Sandomierskiej. Początkowo osadnictwo w puszczy będącej granicą między właściwą Małopolską (województwo sandomierskie i lubelskie) a Rusią Czerwoną (województwo ruskie) było mało intensywne. Wśród głównych grup osadników byli Mazurzy, czyli mieszkańcy Mazowsza. Mazowieckie pochodzenie osadników sugerują toponimy takie, jak Mazury. Inną grupą osadników z wieków XVI–XVII byli również jeńcy wojenni. Tradycja lokalna wiąże przezwisko „Tatary” nadawane mieszkańcom Sokołowa Małopolskiego z osadnictwem tatarskim, z którym mają wiązać się również toponimy Majdan Królewski czy Medynia (Łańcucka, Głogowska). Również mieszkańcy Czajkowej na początku XX w. przyznawali się do pochodzenia tatarskiego. Ludność ta jednak szybko miała ulec polonizacji. Jednocześnie informacje o takim osadnictwie są oparte jedynie na tradycji i poszlakach, np. wskazujących na przetrzymywanie w tym rejonie jeńców tatarskich, a brak niepodważalnych dokumentów potwierdzających zorganizowane osadnictwo. W związku z tym fakt takiego osadnictwa w Kotlinie Sandomierskiej jest podważany i określany jako legenda. Na kształtowanie się etnografii regionu wpływ miała również niemiecka kolonizacja józefińska, napływ sąsiedniej ludności z centralnej i zachodniej Małopolski, ale również innych regionów Polski, jak i ze wschodu. W tej wewnętrznej imigracji możliwy był udział już zasymilowanych Tatarów z innych części Rzeczpospolitej, co mogłoby tłumaczyć motyw tatarskiego osadnictwa. Wzajemne przenikanie tak różnorodnych kultur doprowadziło do powstania odrębnej, różniącej się od sąsiadów społeczności. Rozbiory Polski, a zwłaszcza podział ustalony na kongresie wiedeńskim oddzieliły wschodnią grupę od części zasadniczej pozostającej pod panowaniem austriackim i pogłębiły izolację Lasowiaków od Sandomierzan z regionu kielecko-sandomierskiego.
Gwara.
Gwara lasowiacka, częściej określana jako lasowska, jest zaliczana do gwar środkowomałopolskich. Należąc do dialektu małopolskiego zachowuje większość jego cech (np. mazurzenie), ma jednak szereg cech przejściowych zwłaszcza nawiązujących do gwar dialektu mazowieckiego. Mieszane pochodzenie i położenie na pograniczu różnych wpływów sprawiają, że gwara lasowiacka jest silnie zróżnicowana wewnętrznie. 
Historyczne zajęcia.
Lasowiacy utrzymywali się przede wszystkim z gospodarki leśnej. Zajmowali się łowiectwem, myślistwem, bartnictwem, wytapianiem rudy darniowej, smoły i mazi oraz wypalaniem węgla drzewnego. Specjalizowali się w bednarstwie (okolice Kolbuszowej i Majdan Królewski), ciesielce, stolarstwie, kołodziejstwie (okolice Kolbuszowej) czy nawet zabawkarstwie (Brzóza Stadnicka k. Leżajska). Na tych terenach rozwinęły się również inne rzemiosła, w tym wikliniarstwo, garncarstwo (Medynia Głogowska, Łążek Garncarski) i tkactwo. Karczunek znacznych terenów puszczy, a następnie stosowanie systemu żarowego, czyli wypalanie lasów przez Lasowiaków, stworzył przestrzenie pod uprawy rolne. Najdłużej stosowano trójpolówkę zbożowo-ugorową, polegającą na podziale gruntów ornych na trzy pola, przy czym co roku inna część stawała się ugorem. Szybko jednak okazało się, że gleba w tej części jest mało żyzna i pozwala wyłącznie na uprawę żyta, owsa, tatarki, orkiszu oraz ziemniaków i buraków pastewnych. Znaczna powierzchnia łąk i pastwisk sprzyjała natomiast hodowli bydła.
Zabudowa.
Początkowo budowane w obrębie lasów osiedla miały nieregularny układ. Następnie w miarę trzebienia lasów powstawały łańcuchówki, a kolonizacja józefińska upowszechniła szeregówki, podczas gdy dawne osiedla stawały się przysiółkami (często o nazwach Kąty, Budy lub Podlas).
Chałupy lasowiackie były drewniane, najczęściej z sośniny lub jedliny. Miały konstrukcję zrębową, z węgłami gładkimi lub na nakładkę, a później na rybi ogon. W wewnętrznym układzie przeważał schemat jednotraktowy z sienią na osi wyraźnie rozdzielającą izbę od pomieszczeń gospodarczych. Do stajni wchodziło się przez sień, rzadziej bezpośrednio z pola. Bardziej zamożni Lasowiacy budowali chałupy dwutraktowe z olbrzymią sienią na osi, w której zazwyczaj znajdował się komin i wydzielona z niego wędzarnia. Po jednej stronie sieni mieściła się izba z alkierzem bądź komorą lub izba i kuchnia, po drugiej zaś dwie izby lub izba z komorą. Część sieni za kominem spełniała funkcję kuchni. Budynki z dachem czterospadowym kryto słomą i wzmacniano na szczycie koźliną, czyli krótkimi żerdziami zbitymi na krzyż. Z czasem zamieniono dach czterospadowy na dwuspadowy, kryty cementową dachówką. Przyczółki okapowe w ścianach szczytowych wzbogacono ornamentyką wyciętą w deskach. Z sieni wyraźnie wydzielono kuchnię. Poddasze pełniło funkcje magazynowe (np. na siano), oddzielone było od izb drewnianą powałą podpieraną poziomymi belkami (sosrębami), z których środkowa (bierzmo) bywała zdobiona motywem roślinnym, często z datą budowy. Ozdobami izb były obrazy wieszane ukośnie od ściany dla lepszego odbijania światła, makaty, sztuczne kwiaty.
Zagroda lasowiacka przeważnie liczyła dwa, rzadziej trzy czy cztery budynki. Chałupę sytuowano ścianą szczytową do gościńca i tuż w jego pobliżu. Wchodziło się do niej, jak i do pozostałych budynków, od strony podwórza. Stodoła budowana na linii prostopadłej do położenia chałupy zamykała podwórze od strony pól. Zdarzało się, że w zagrodzie był jeszcze spichlerz, stajnia i gruba, czyli schowana w ziemi wolno stojąca piwnica. Typowa stodoła miała jedno boisko, pełniące czasem rolę klepiska znajdujące się między dwoma sąsiekami.
Ubiór.
W zakresie tradycyjnego stroju ludowego istniały lokalne różnice. Podstawowe ubranie było wykonane z niebarwionego lnu lub konopi. Charakterystyczne barwy haftu to biel, czerń i czerwień. Mężczyźni nosili długie lniane koszule wiązane czerwoną wstążką wypuszczane na spodnie. Na nią zakładana była płócienna kamizelka. Wierzchnim ubraniem była sukmana i magierka samodziału lub słomiany kapelusz. Spodnie i ubranie wierzchnie zwykle barwione było na brązowo. Butami były łapcie z łyka lipowego lub skórzane chodaki uszyte z jednego płótna skóry niezróżnicowane na lewe i prawe. Kobiety nosiły koszule i spódnice przykryte zapaską. Nosiły także wełniane wielokolorowe krajki, kamizelki i sukmany. Dziewczyny nosiły wełniane gorsety, mężatki czepce lub chustki. Ozdobą były korale i hafty. Zimą bogatsi zakładali kożuchy wyprawiane u miejscowych kuśnierzy
Zwyczaje.
Lasowiacy znani byli z kultywowania zwyczajów wywodzących się z pogaństwa powiązanego z silnym klerykalizmem. Wśród zwyczajów bożonarodzeniowych charakterystyczne było śmiecenie słomą i wnoszenie sprzętów gospodarczych na dach. Oprócz typowego kolędowania praktykowano "chodzenie po scodrokach" w święto Trzech Króli. Wśród zwyczajów wielkanocnych są turki. Podkreślana jest też szczególna rola odpustów parafialnych, którą mogła wzmocnić tradycja odpustu w leżajskim sanktuarium.
Współczesność.
Obecnie wytwory kultury lasowiackiej można spotkać przede wszystkim w kolbuszowskim skansenie, który początkowo nazywał się Muzeum Regionalnym Lasowiaków. Od 1956 r. w Stalowej Woli działa Zespół Pieśni i Tańca "Lasowiacy" im. Ignacego Wachowiaka kultywujący kulturę tej grupy etnograficznej. Poza tym działają również inne lokalne zespoły folklorystyczne. Okręgowa Spółdzielnia Mleczarska w Stalowej Woli produkuje produkt regionalny - ser twarogowy lasowiacki.

</doc>
<doc id="622222" url="https://pl.wikipedia.org/wiki?curid=622222" title="Telewizja Śląska">
Telewizja Śląska



</doc>
<doc id="622224" url="https://pl.wikipedia.org/wiki?curid=622224" title="Telewizja Olsztyn">
Telewizja Olsztyn



</doc>
<doc id="622225" url="https://pl.wikipedia.org/wiki?curid=622225" title="Telewizja Opole">
Telewizja Opole



</doc>
<doc id="622226" url="https://pl.wikipedia.org/wiki?curid=622226" title="Herman Li">
Herman Li

Herman Li (; ur. 3 października 1976 w Hongkongu) – chiński muzyk, kompozytor i gitarzysta. Działalność artystyczną rozpoczął w 1993 roku w formacji Demoniac. Od 1999 roku występuje w grupie muzycznej DragonForce, której był współzałożycielem. Li jako główną inspirację wymienił gitarzystę Johna Petrucciego.

</doc>
<doc id="622229" url="https://pl.wikipedia.org/wiki?curid=622229" title="Telewizja Szczecin">
Telewizja Szczecin



</doc>
<doc id="622230" url="https://pl.wikipedia.org/wiki?curid=622230" title="Nohup">
Nohup

nohup - uniksowe polecenie używane do uruchamiania innego programu w taki sposób, aby ten nie został wyłączony podczas wylogowania. W systemie GNU ten program jest w pakiecie GNU Coreutils.
Przykład.
Uruchamiamy program o nazwie "test":
 $ nohup test &amp;
 $ exit

</doc>
<doc id="622233" url="https://pl.wikipedia.org/wiki?curid=622233" title="Przekopnica właściwa">
Przekopnica właściwa

Przekopnica właściwa ("Triops cancriformis") – gatunek przekopnicy z rodziny Triopsidae o długości pancerza około 3 cm i całkowitej długości do 7 lub 13 cm (w zależności od źródła).
W Polsce objęty jest częściową ochroną gatunkową.
Występowanie.
Gatunek szeroko rozpowszechniony jest w strefie umiarkowanej. Zasięgiem występowania obejmuje tereny od południowej Francji aż po zachodnią Rosję, i od południowej Norwegii i Szwecji po centralną Turcję i Cypr, odnotowano także populacje zidentyfikowane jako ten gatunek w Wielkiej Brytanii, we wschodnim Iranie i u podnóży Himalajów w Indiach. W zbiornikach wodnych spotykana późną wiosną, w lecie i jesienią.
Charakterystyka.
Żyje w zbiornikach okresowo wysychających, pojawia się pod koniec kwietnia. Osobniki tego gatunku żyją do 100 dni, a rozwój larwalny trwa do 14. Przekopnica właściwa jest gatunkiem bardzo starym, nie zmienionym od triasu (ok. 220 mln lat), i należy do tzw. „żywych skamieniałości”. Jest podobna do przekopnicy wiosennej ("Lepidurus apus"), lecz nieco mniejsza. Różni się też od niej brakiem przydatku na końcu odwłoka. Pojawia się nieco później niż przekopnica wiosenna bo w maju i na początku czerwca. Fenologia tych dwóch spokrewnionych gatunków ogranicza potencjalną konkurencję międzygatunkową – mijają się w rozwoju czasowo.
Rozmnażanie.
Rozmnaża się poprzez partenogenezę. Z zakopanych przez samice w mule jaj wykluwają się larwy, które po około dwóch tygodniach osiągają dojrzałość płciową. Jaja mogą pozostawać w stanie diapauzy nawet kilkanaście lat czekając na odpowiednie warunki do wylęgu. Od końca kwietnia do początku jesieni pojawia się kilka pokoleń (nawet do 40).

</doc>
<doc id="622234" url="https://pl.wikipedia.org/wiki?curid=622234" title="Triops cancriformis">
Triops cancriformis



</doc>
<doc id="622236" url="https://pl.wikipedia.org/wiki?curid=622236" title="Amon Rûdh">
Amon Rûdh

Amon Rûdh – Łyse Wzgórze lub Łysy Pagórek, wzgórze ze stworzonej przez J.R.R. Tolkiena mitologii Śródziemia.
Było położone na południe od lasu Brethil w zachodnim Beleriandzie. Porośnięte było tylko czerwonymi kwiatami, zwanymi "seregon", co oznaczało „krew kamieni”, dzięki którym szczyt wyglądał jak pokryty krwią.
Krasnolud Mîm, należący do plemienia Noegyth Nibin żył tam wraz z synami Ibûnem i Khîmem. Mîm został schwytany przez banitów dowodzonych przez Túrina Turambara i siłą zmuszony do wyjawienia położenia jego kryjówki, Bar-en-Danwedh (Domu Okupu). Khîm został wtedy zabity, lecz Turin, żałując tego co się stało dobrowolnie oddał się w ręce Mîma, który z kolei zezwolił na obecność banitów na swym terytorium. Wzgórze stało się schronieniem dla ludzi Túrina, a wraz z przybyciem Belega, stało się także centrum krainy zwanej Dor-Cúarthol (Kraina Łuku i Hełmu) i ośrodkiem oporu przeciwko siłom Morgotha. Na skutek zdrady Mîma wzgórze zostało w końcu zdobyte przez orków Morgotha.
Zostało zniszczone wraz z resztą Beleriandu podczas Wojny Gniewu.

</doc>
<doc id="622240" url="https://pl.wikipedia.org/wiki?curid=622240" title="Franciszek Czarnomski">
Franciszek Czarnomski

Franciszek Czarnomski herbu Jastrzębiec (ur. 2 października 1783 w Starym Mieście, zm. 7 czerwca 1855 w Warszawie) – generał wojsk polskich, dowódca Szkoły Podchorążych Jazdy w Warszawie.
Czarnomski był synem Aleksandra i Nepomuceny ze Skąpskich. Po zajęciu Kaliskiego przez wojska napoleońskie wstąpił 20 listopada 1806 jako szeregowiec do formowanego w Kaliszu głównie z szeregów szlachty 4. pułku Jazdy Księstwa Warszawskiego i już 9 miesięcy później (1807) awansował na podporucznika, zaś w 1811 na kapitana. Jako kapitan brał udział w kampanii rosyjskiej 1812 roku i otrzymał w tym roku Virtuti Militari, a w roku 1813 Legię Honorową. W szeregach napoleońskich walczył do roku 1814, po czym w 1816 r. objął stanowisko instruktora w warszawskiej Szkole Podchorążych Jazdy, której komendantem został w 1826 r. w stopniu podpułkownika.
Czarnomski był początkowo zdecydowanym przeciwnikiem powstania listopadowego i przeprowadził wszystkich swoich 200 studentów do obozu wielkiego księcia Konstantego, wkrótce jednak zaciągnął się do wojsk powstańczych i dowodził pułkiem ułańskim utworzonym z młodzieży akademickiej, który wziął udział w bitwie o Olszynkę Grochowską. Nieprzyzwyczajeni do realiów wojny młodzieńcy trwożnie się pochylali za każdym przelotem kuli armatniej, a więc Czarnomski pogalopował na front pułku i wrzasnął: "Smarkacze jakieś! Rum, tum, tum nie śpiewałem...u Honoratki nie bywałem, ale tu stoję jak mur! Jak który kiwnie jeszcze łbem, to go tak kordem liznę przez pysk, że go regiment diabłów weźmie!...Ostrzegam: stać! a nie, to won z frontu!"-. Inne jego sławne powiedzenie to wypowiedź o figlu któregoś z podchorążych: -"To już jest ostatnia kokieteria z infamią połączona!-". Znał tylko polski, ale umiał kląć w sześciu językach.
25 lutego 1831, po bitwie pod Olszynką Grochowską, Czarnomski postąpił na pełnego pułkownika, a 30 lipca awansował na generała brygady. Po upadku powstania dymisjonował się i zajął się rolnictwem w swym majątku Skotniki.
Był żonaty z Prowidencją z Krokowskich (zm. 1882). Bliskim jego krewnym był najprawdopodobniej Roman Czarnomski, znany z udziału w walkach Komuny Paryskiej.
Franciszek, pochowany najpierw w katakumbach cmentarza Powązkowskiego, gdzie dotąd znajduje się jego pierwsze epitafium, został później, po śmierci żony, przeniesiony do grobowca rodzinnego na tymże cmentarzu (kwatera 23-4-1).

</doc>
<doc id="622241" url="https://pl.wikipedia.org/wiki?curid=622241" title="Amon Rudh">
Amon Rudh



</doc>
<doc id="622242" url="https://pl.wikipedia.org/wiki?curid=622242" title="Wysławiajcie Jehowę w Pieśniach">
Wysławiajcie Jehowę w Pieśniach



</doc>
<doc id="622244" url="https://pl.wikipedia.org/wiki?curid=622244" title="Jakub Curtaweli">
Jakub Curtaweli

Jakub Curtaweli (V w., gruz. იაკობ ცურტაველი, w polskich źródłach czasem także jako Jakub z Curtawi) - gruziński duchowny, pisarz, autor najstarszego zachowanego do dzisiaj tekstu w języku gruzińskim i jednocześnie najstarszego przykładu literatury gruzińskiej, pt. "Męczeństwo świętej Szuszanik".
Jakub pochodził z miejscowości Curtawi. Był osobistym duchownym świętej Szuszanik. Po jej męczeńskiej śmierci królowej napisał "Męczeństwo świętej Szuszanik", który uważany jest za najstarszy przykład literatury gruzińskiej, powstały przypuszczalnie między 476 a 483 r. Ze względu na styl oraz kompozycję dzieła przypuszcza się, iż "Żywot" nie był ani pierwszym, ani jedynym dziełem Jakuba, żaden jednak inny jego tekst nie zachował się do dzisiaj. Poza informacjami zawartymi w tekście żywota o samym Jakubie nic więcej nie wiadomo.
"Żywot świętej Szuszanik" Jakuba Curtaweli został przełożony na język polski przez Eugeniusza Biedkę (Kraków 1991).

</doc>
<doc id="622246" url="https://pl.wikipedia.org/wiki?curid=622246" title="Paparazzo">
Paparazzo

Paparazzo (l.mn. paparazzi) – popularna nazwa fotoreporterów działających zwykle na własną rękę specjalizujących się w wykonywaniu zdjęć znanych osób.
W kontekście, w jakim zwykle stosują ten termin znane publicznie osoby, jest to określenie negatywne, odnoszące się do tych dziennikarzy, którzy bez pozwolenia wkraczają w prywatność i starają się wykonywać zdjęcia w sytuacjach niezręcznych dla fotografowanych. Redakcje czasopism natomiast używają tego pojęcia w odniesieniu do wszystkich fotografów – wolnych strzelców, specjalizujących się w wykonywaniu zdjęć sławnych osób, również wtedy, gdy wykonują oni zdjęcia w sytuacjach oficjalnych.
Ulubione motywy paparazzich to pocałunki i chwile intymności, pobyty na plaży, zakupy, zabawy z dziećmi, ale także dokumentacja kłótni rodzinnych, przemocy, nagości, śmierci i cierpienia zwłaszcza z udziałem znanych sportowców, artystów, polityków, czy innych osób budzących zainteresowanie publiczności. Odbiorcami tego typu zdjęć są przede wszystkim tabloidy oraz plotkarskie serwisy internetowe.
Etymologia.
Słowo "paparazzo" wywodzi się z filmu Federico Felliniego z 1960 roku "Słodkie życie", w którym jedną z postaci jest natarczywy fotograf o imieniu Paparazzo (gra go Walter Santesso).
Techniki.
Podstawową techniką paparazzich jest wykonywanie zdjęć z ukrycia lub przez zaskoczenie. Paparazzi wiele czasu spędzają w korytarzach hotelowych, przed bramami domów gwiazd, przy wejściach do znanych lokali rozrywkowych itp. – wszędzie tam, gdzie można liczyć na „złapanie” znanej twarzy w niecodziennej sytuacji.
Czasami paparazzi używają technik operacyjnych podobnych do tych, z których korzystają służby specjalne. Np.: stosują specjalne aparaty fotograficzne z teleobiektywami i filtrami polaryzacyjnymi do wykonywania zdjęć na duże odległości przez szyby, zdobywają informacje poprzez korumpowanie osób obsługujących sławne osoby, a nawet posługują się podsłuchem, prowokacją i zminiaturyzowanymi aparatami szpiegowskimi, które umożliwiają wykonywanie zdjęć z ukrycia.
Znani paparazzi.
Za prekursora zawodu paparazzi uznaje się Amerykanina Mathew B. Brady’ego, który przedstawił w 1861 roku amerykańską wojnę secesyjną z całym jej okrucieństwem. Wiele lat później Erich Salomon małą kamerą Leica zrewolucjonizował dziennikarstwo fotograficzne. Znajdował polityków śpiących w salach konferencyjnych i gwiazdy lat trzydziestych ubiegłego wieku w niedwuznacznych sytuacjach.
Współcześnie, w Stanach Zjednoczonych do najbardziej znanych paparazzich należą:
W Polsce znani są m.in. następujący paparazzi:
Ograniczenia prawne.
Ze względu na wzrastającą liczbę paparazzich, konflikty jakie ten zawód generuje i rozwój techniki fotografowania wprowadzono w kilku krajach świata regulacje ograniczające ich pracę. Powstanie tych regulacji jest często wiązane z oskarżeniami paparazzich o spowodowanie śmierci Diany, księżnej Walii (Lady Diana) i Dodiego Al-Fayeda w 1997 r., kiedy to uciekali oni przed paparazzimi nocą 30/31 sierpnia w wynajętym Mercedesie i przez nadmierną prędkość samochód rozbił się w tunelu Alma w Paryżu, zabijając troje z czworga pasażerów (kierowca Henri Paul, księżna Diana i Dodi; czwarty pasażer, ochroniarz przeżył wypadek).
W Wielkiej Brytanii w 1997 r. wprowadzono "Protection from Harassment Act 1997", który utworzył instytucję o nazwie "Press Complaints Commission", która ma prawo wprowadzania zakazu publikowania zdjęć określonych fotografów i nakładania kar pieniężnych na czasopisma, które je drukują.
W 1999 r. stan Kalifornia, na wniosek gubernatora Arnolda Schwarzeneggera przyjął specjalne prawo przeciw paparazzim, które zostało wzmocnione sankcjami karnymi w 2005 r.
W Europie kontynentalnej w kilku krajach istnieją przepisy w prawie prasowym zabraniające wykonywania fotografii osób publicznych bez ich zgody, w sytuacjach nie związanych z ich pracą lub wykonywaną funkcją.
Poważny wpływ na prawodawstwo w Europie miała wygrana sprawa wytoczona rządowi Niemiec przez Karolinę Grimaldi, księżniczką Monako przed Europejskim Trybunałem Praw Człowieka, który przyznał tej ostatniej prawo do prywatności w sytuacjach nie związanych z wykonywanymi przez nią funkcjami reprezentacyjnymi, uzasadniając, że ochrona prywatności jest jednym z podstawowych praw człowieka.

</doc>
<doc id="622247" url="https://pl.wikipedia.org/wiki?curid=622247" title="Archiwum Akt Nowych">
Archiwum Akt Nowych

Archiwum Akt Nowych (AAN) – centralne archiwum państwowe w Warszawie utworzone w 1919 jako Archiwum Wojskowe przez Naczelnika Państwa Józefa Piłsudskiego; od 1930 nosi obecną nazwę. Pierwszym dyrektorem archiwum był Andrzej Wojtkowski.
Jest jednym z trzech polskich archiwów państwowych o charakterze centralnym obok Narodowego Archiwum Cyfrowego i Archiwum Głównego Akt Dawnych.
Historia.
Archiwum Akt Nowych powstało na mocy dekretu Naczelnika Państwa Józefa Piłsudskiego z 7 lutego 1919 r. "O organizacji archiwów państwowych i opiece nad archiwaliami" i do 30 czerwca 1930 funkcjonowało pod nazwą Archiwum Wojskowe. Organem, któremu podlegało było Ministerstwo Wyznań Religijnych i Oświecenia Publicznego. Do zadań Archiwum Akt Nowych należało zabezpieczenie dokumentacji po wojskowych władzach okupacyjnych niemieckich i austriackich z lat 1915–1918. Archiwum znajdowało się w Warszawie przy ul. Długiej 13, jednakże jeszcze w 1919, gdy zasób liczył 2011 mb akt i 146 nierozpakowanych skrzyń z aktami, okazało się, że jego siedziba jest niewystarczająca na potrzeby takiej instytucji. 
Początkowo na czele Archiwum Wojskowego stał Andrzej Wojtkowski, oddelegowany z Wydziału Archiwów Państwowych Ministerstwa Wyznań Religijnych i Oświecenia Publicznego. Pod koniec 1919 kierownictwo Archiwum objął dr Juliusz Rencki, którego z kolei w połowie 1922 zastąpił dr Wincenty Łopaciński. W październiku 1924 kierownikiem został dr Józef Stojanowski. W związku z istnieniem drugiego Archiwum Wojskowego podległego władzom wojskowym, wystąpił on o zmianę statutu i nazwy placówki. 
Ostatecznie 1 lipca 1930 cywilne Archiwum Wojskowe zostało przekształcone w Archiwum Akt Nowych, którego dyrektorem pozostał Stojanowski. AAN zaczął gromadzenie i przechowywanie archiwaliów powstałych w wyniku działalności centralnych polskich urzędów i instytucji.
Archiwum Akt Nowych 28 stycznia 1952 na mocy § 2 zarządzenia nr 9 Prezesa Rady Ministrów z dnia 14 stycznia 1952 r. w sprawie sieci archiwalnej (M.P. Nr A-9, poz. 87) zostało włączone do państwowej sieci archiwalnej.
Zadania.
W myśl paragrafu 5 Statutu Archiwum Akt Nowych, do działalności podstawowej Archiwum należy gromadzenie i przechowywanie materiałów archiwalnych powstałych od 1918 w wyniku działania naczelnych władz i centralnych organów władzy i administracji państwowej oraz innych centralnych jednostek organizacyjnych, w tym:
Archiwum Akt Nowych nadzoruje pracę archiwów zakładowych naczelnych organów władzy państwowej i urzędów centralnych. Przejmuje dokumentację archiwalną tych instytucji po odpowiednim okresie przechowywania w archiwach zakładowych. W Archiwum Akt Nowych przechowuje się dokumentację wytworzoną po 1918.

</doc>
<doc id="622249" url="https://pl.wikipedia.org/wiki?curid=622249" title="Masyw Dzikowca i Lesistej">
Masyw Dzikowca i Lesistej



</doc>
<doc id="622250" url="https://pl.wikipedia.org/wiki?curid=622250" title="Siwe Turnie">
Siwe Turnie

Siwe Turnie – skalisty odcinek północnej grani Siwego Zwornika w Tatrach Zachodnich znajdujący się pomiędzy Siwym Zwornikiem a Siwą Przełęczą. Jest to boczna grań odchodząca na północ od grani głównej Tatr, następnie przechodząca w długi grzbiet Ornaku. Siwe Turnie wznoszą się ponad górną częścią Doliny Starorobociańskiej i Doliny Pyszniańskiej (odgałęzienie górnej części Doliny Kościeliskiej). Na ich zboczach w Dolinie Pyszniańskiej znajduje się Siwa Kotlinka z Siwymi Stawkami, a jeszcze niżej Siwe Sady.
Siwe Turnie to dość ostra grań, zbudowana ze skał krystalicznych. Od strony Doliny Starorobociańskiej bardziej podcięte zbocza tworzą strome urwiska zwane Zagonami (Zagon pod Zakos, Szeroki Zagon, Zadnie Zagony). Granią prowadzi szlak turystyczny, omijający Siwy Zwornik po wschodniej stronie i wprowadzający na przełęcz Liliowy Karb, odgraniczającą go od Liliowych Turni.

</doc>
<doc id="622252" url="https://pl.wikipedia.org/wiki?curid=622252" title="Osiedle Hutnik (Głogów)">
Osiedle Hutnik (Głogów)

Osiedle Hutnik w Głogowie - Średniej wielkości osiedle mieszkaniowe na terenie miasta Głogowa Obecnie liczy 8549 mieszkańców i jest 4 pod względem liczby mieszkańców osiedlem w mieście. Nazwa pochodzi od głównego ośrodka przemysłowego w mieście - Huty Miedzi Głogów.
Położenie.
Dzielnica podzielona została na część I i II oraz osiedle słoneczne. Na terenie osiedla znajdują się liczne parki i przepływający strumyk Sępolno oraz rondo Konstytucji 3 Maja wyróżniające się swoimi rozmiarami. Znajdują się tu również zespoły ogródków działkowych: "Osiedle", "Zacisze", "Wisienka"
Granice osiedla.
Północ - Matejki, Stare Miasto&lt;br&gt;
Południe - Ruszowice&lt;br&gt;
Wschód - Żarków&lt;br&gt;
Zachód - Chrobry, Kościuszki, Kopernik
Edukacja.
Na terenie osiedla rozmieszczone są następujące placówki oświaty:
Przedszkola:
Szkoły Podstawowe:
Gimnazja:
Szkoły Średnie:

</doc>
<doc id="622261" url="https://pl.wikipedia.org/wiki?curid=622261" title="Magurka (Pasmo Jałowieckie)">
Magurka (Pasmo Jałowieckie)

Magurka (także "Borsucza") – szczyt o wysokości 872 m po wschodniej stronie Przełęczy Przysłop w głównym grzbiecie Pasma Jałowieckiego. Według regionalizacji Polski opracowanej przez Jerzego Kondrackiego pasmo to należy do Beskidu Makowskiego. Na mapach i w przewodnikach turystycznych czasami zaliczane jest do Beskidu Żywieckiego.
Na szczycie schodzą się granice czterech miejscowości: Stryszawa, Sucha Beskidzka, Zawoja i Grzechynia. Magurka jest zalesiona, ale od wschodniej i południowej strony wysoko na jej stokach podchodzą pola i zabudowania Grzechyni i należącego do Zawoi przysiółka Przysłop. Dawniej pola tych miejscowości ciągnęły się aż pod sam Szczyt Magurki. Obecnie zaprzestano już rolniczego wykorzystywania tych najwyżej położonych i stopniowo zarastają lasem. Również na południowo-wschodnich stokach Magurki wysoko wchodzą pola należącego do Stryszawy osiedla Janiki, a na północnych należącego do Suchej Beskidzkiej osiedla Kubasiaki. Stoki Magurki pocięte są dolinami kilku potoków. Największe z nich to: Grzechynka, Zasypnica, Czerna. Na grzbietach między dolinami tych potoków znajdują się wzniesienia: Skupniówka (649 m), Surzynówka (816 m), Kamienna (744 m). Na przełęczy między Magurką a Surzynówką znajduje się ośrodek wypoczynkowy "Beskidzki Raj".
Nazwa pochodzi z języka wołoskiego (por. rum. "măgura" – "wolno stojący masyw górski", prasłow. "maguła" – "mogiła").
Na sam szczyt nie prowadzą żadne szlaki turystyczne, jednak poniżej trawesują Magurkę trzy szlaki:

</doc>
<doc id="622262" url="https://pl.wikipedia.org/wiki?curid=622262" title="PAE Atromitos">
PAE Atromitos

A.P.S. Atromitos Atinon 1923 PAE (nowogr. Α.Π.Σ. Ατρόμητος Αθηνών 1923 ΠΑΕ) – grecki klub piłkarski, założony w 1923 roku, z siedzibą w Peristeri, dzielnicy Aten, w 2005 połączył się z pierwszoligowym klubem "Halkidona Near East Pireus". Klub często mylony w publikacjach z klubem założonym w 1926 roku Atromitos Pireus, występującym obecnie w lidze regionalnej (odpowiednik 5 ligi).

</doc>
<doc id="622270" url="https://pl.wikipedia.org/wiki?curid=622270" title="Nieuport 27">
Nieuport 27

Nieuport 27C1 – francuski samolot myśliwski z okresu I wojny światowej.
Historia.
W 1917 roku inż. Gustaw Delage z wytwórni lotniczej "Societe Anonyme des Etablissements Nieuport" opracował kolejną odmianę francuskiego samolotu myśliwskiego "Nieuport", będącą kontynuacją serii Nieuport 17 i Nieuport 24. Był to samolot zbliżony konstrukcyjnie do swoich poprzedników, lecz bardziej dopracowany pod względem aerodynamicznym.
O ile Nieuport 11 był w chwili wprowadzania do służby maszyną nowatorską, tak Nieuport 27 był w momencie swojego debiutu koncepcyjnie przestarzały i niczym szczególnym się nie wyróżniał. Wynikało to też z ograniczenia w mocy silnika rotacyjnego, który osiągnął apogeum swojego rozwoju. 
W maju 1917 roku wyprodukowano pierwsze egzemplarze tego samolotu, który uzyskał oznaczenie "Nieuport 27" (francuskie oznaczenie wojskowe – "Nieuport 27C1"). Samolot ten był produkowany do zakończenia I wojny światowej, licencję na jego produkcję zakupiły Włochy.
Użycie w lotnictwie.
Samolot "Nieuport 27" od połowy 1917 roku był używany w lotnictwie francuskim i angielskim. Także 287 samolotów tego typu zostały zakupione przez Stany Zjednoczone dla lotnictwa amerykańskiego walczącego w Europie. Pod koniec 1918 roku zaczęto je wycofywać z jednostek frontowych i zastępować samolotami SPAD S.XIII. Później używano ich do szkolenia.
Używało tych samolotów także lotnictwo włoskie, a po zakończeniu I wojny światowej samoloty zakupiła także Turcja i użytkowała je przez następnych kilka lat.
Jeden samolot tego typu zakupiła w 1919 roku także Polska. Samolotem tym kilka lat latał por. pil. Artur Jurkiewicz.
Opis konstrukcji.
Samolot "Nieuport 27" był to jednomiejscowy samolot myśliwski w układzie półtoropłata o konstrukcji drewnianej. 
Kadłub o konstrukcji kratownicowej, w przedniej części kryty blachą aluminiową, w części środkowej począwszy od odkrytej kabiny kryty płótnem., końcowa część kadłuba i usterzenie pokryte było sklejką. 
Podwozie klasyczne – stałe, z płozą ogonową.
Uzbrojenie stanowił zsynchronizowany karabin maszynowy umieszczony na grzbiecie kadłuba przed kabiną pilota. 

</doc>
<doc id="622271" url="https://pl.wikipedia.org/wiki?curid=622271" title="Chac Mool">
Chac Mool

Chac-Mool – typ prekolumbijskiego kamiennego ołtarza.
Obiekty zwane „Chac-Mool” przedstawiają figurę ludzką w pozycji półleżącej z głową zwróconą w inną stronę niż reszta ciała i rękami umieszczonymi na brzuchu. Przypuszcza się, że fragment rzeźby przedstawiający brzuch był przeznaczony do składania ofiar w postaci ludzkich serc.
Ołtarze Chac-Mool spotyka się na ogół u wejścia do świątyń Tolteków, a także na innych stanowiskach kultur prekolumbijskich, na przykład Majów z późniejszego okresu, gdy widoczne były u nich wpływy tolteckie, jak w przypadku Chichen Itza.
Nieznana jest oryginalna nazwa tych obiektów. Obecna została nadana przez Augustusa Le Plongeona, ekscentrycznego antykwariusza z XIX w., który odkrył kilka stanowisk archeologicznych kultury Majów na półwyspie Jukatan, oraz napisał kilka książek, poddanych później miażdżącej krytyce naukowej jako bazujące na własnych, błędnych wyobrażeniach autora. Według Le Plongeona, statua z Chichen Itza miała rzekomo przedstawiać starożytnego króla Majów o imieniu „Chac-Mool”, co miało oznaczać „Czerwony Jaguar”. Choć tezy te zostały przez historyków odrzucone, nazwa Chac-Mool przyjęła się na określanie obiektów tego typu.
Chac-Moola nie powinno się mylić z Chac, jednym z głównych bóstw z mitologii Majów, będącego pierwotnie bóstwem deszczu i gromu, z którym obiekty te nie są związane.
Carlos Fuentes jest autorem powieści „Chac Mool” o człowieku imieniem Filiberto, który namiętnie kolekcjonował artefakty. Przyjaciele poradzili mu, gdzie może znaleźć statuę Chac Moola. Gdy próbował oderwać postać od postumentu, statua ożyła, powodując swą mocą nadejście ulewnych deszczów. Chac Mool w tej powieści dążył do powrotu do ziemskiego życia przez zawładnięcie ciałem Filiberta. Filiberto uciekł, z fabuły nie wynika jednak jasno, czy został, czy też nie, zawładnięty przez bóstwo.

</doc>
<doc id="622290" url="https://pl.wikipedia.org/wiki?curid=622290" title="Czarka (dopływ Omulwi)">
Czarka (dopływ Omulwi)

Czarka – struga, lewy dopływ Omulwi o długości 7,82 km.
Wypływa z terenów leżących na południe od Szczytna. Płynie w przybliżeniu w kierunku południowym. Wpływa do Omulwi w okolicy Wielbarku. Przepływa przez miejscowość Jesionowiec.

</doc>
<doc id="622291" url="https://pl.wikipedia.org/wiki?curid=622291" title="Aleksander Mroczkowski (malarz)">
Aleksander Mroczkowski (malarz)

Aleksander Mroczkowski (ur. 25 listopada 1850 w Krakowie, zm. 26 sierpnia 1927 w Stubnie k. Przemyśla) – polski malarz.
Życiorys.
W latach 1865-1873 studiował w Szkole Sztuk Pięknych w Krakowie w pracowni Władysława Łuszczkiewicza, Feliksa Szynalewskiego i Leona Dembowskiego, a następnie w latach 1873-1877 w Akademii Sztuk Pięknych w Monachium w pracowni Alexandra Wagnera i Otto Seitza (w końcu listopada 1873 r. zgłosił się do Akademii – klasa: Malschule). Po powrocie do Krakowa Mroczkowski kształcił się jeszcze w Szkole Sztuk Pięknych, gdzie czerpał wiedzę od mistrza pędzla – Jana Matejki. Edukacja malarza zakończyła się dopiero w 1881 roku. Ponownie do Monachium, w którym przebywał aż do 1888 roku.
Tworzył w stylu realistycznym, często podejmował temat pejzaży tatrzańskich oraz wiejskich krajobrazów, takich jak "Pejzaż z zagrodą" (1878, Muzeum Sztuki w Łodzi) czy "W żniwa" (1882, Muzeum Narodowe w Warszawie). Malował również portrety, sceny rodzajowe, kompozycje historyczne i sakralne, zajmował się także malarstwem dekoracyjnym.

</doc>
<doc id="622292" url="https://pl.wikipedia.org/wiki?curid=622292" title="Jurij Wojnow">
Jurij Wojnow

Jurij Mykołajowycz Wojnow, ukr. Юрій Миколайович Войнов, ros. Юрий Николаевич Войнов, "Jurij Nikołajewicz Wojnow" (ur. 29 listopada 1931 w m. Kalininskij k. Moskwy, zm. 22 kwietnia 2003 w Kijowie) – ukraiński piłkarz pochodzenia rosyjskiego, grający na pozycji obrońcy, a wcześniej pomocnika, reprezentant Związku Radzieckiego, trener piłkarski.
Kariera piłkarska.
Grający najczęściej jako pomocnik Wojnow zaczynał swoją karierę piłkarską w drużynie zakładów im. Kalinina w mieście Kaliningrad (obecnie Korolow) k. Moskwy, w której grał w latach 1949-1950. Od 1951 był zawodnikiem Zenitu Leningrad, a następnie przez kilka sezonów reprezentował drużynę Dynama Kijów. W 1961 zdobył z Dynamem mistrzostwo ZSRR. W latach 1954-1960 wystąpił w 23 meczach reprezentacji Związku Radzieckiego, strzelając w nich 3 bramki. Uczestniczył w mistrzostwach świata w 1958, a w 1960 zdobył pierwsze w historii mistrzostwo Europy.
Kariera trenerska.
Całą karierę trenerską spędził na Ukrainie, prowadząc tamtejsze kluby, występujące w ligach ZSRR. Zaczynał jako asystent w Dynamie Kijów, a od 1964 samodzielnie prowadził drużyny: Czornomorca Odessa, Sudnobudiwnyka Mikołajów, Szachtara Donieck, Budiwelnyka Połtawa, Metalista Charków, SKA Kijów oraz Tempu Szepietówka.

</doc>
<doc id="622293" url="https://pl.wikipedia.org/wiki?curid=622293" title="Filozofia indyjska">
Filozofia indyjska

Filozofia indyjska – filozofia uprawiana na subkontynencie indyjskim oraz na obszarach, w których zaznaczyły się indyjskie wpływy kulturowe (jak Azja Środkowa, Tybet, Indonezja, Indochiny). Powstała niezależnie od filozofii europejskiej i od filozofii chińskiej. Jest ściśle związana z religiami indyjskimi, zwłaszcza z hinduizmem, buddyzmem i dżinizmem.
Starożytna filozofia indyjska rozwijała się w ramach określonych systemów, czyli szkół, które podzielić można na dwie duże grupy: ortodoksyjne (uznające autorytet Wed) i nieortodoksyjne (nie uznające ich autorytetu). Większość z tych szkół miała charakter ortodoksyjny i religijny. Do tej grupy zaliczyć należy następujące szkoły: wedanta, mimansa, sankhja, joga, njaja i wajsieszika. Szkołami nieortodoksyjnymi były: dżinizm, buddyzm i szkoła czarwaków-lokajatów.. Podział ten nie obejmuje jednak niektórych szkół ani nurtów.
Historia filozofii indyjskiej rozpoczęła się wraz z rozkwitem kultury aryjskiej i spisaniem świętych ksiąg hinduizmu. Szkoły filozofii hinduistycznej istniały według wierzeń hinduistów od dawna. Ich rozwój jednak nastąpił od siódmego i szóstego wieku p.n.e. Wówczas powstały systemu nieortodoksyjne, opozycyjne wobec Wed. Konkurencja owych nurtów z hinduizmem doprowadziła do rozkwitu szkół ortodoksyjnych. W szkołach tych refleksja filozoficzna koncentrowała się wokół komentowania tekstu klasycznego, autorstwa założyciela szkoły, oraz dysput z przedstawicielami innych nurtów myśli. Około ósmego wieku, głównie za sprawą Adi Śankary i Kumarili, buddyzm w Indiach zanikł prawie w całości, a inne systemy nieortodoksyjne znacznie podupadły. Powstrzymany został rozpad hinduizmu, powodowany częściowo przez filozofię nieortodoksyjną, a dominującym nurtem stała się wedanta. W średniowieczu drugiego milenium ery chrześcijańskiej rozwijała się bujnie wedanta i powstały w jej obrębie liczne nurty komentujące święte teksty tego systemu. Współczesna filozofia indyjska również jest przeważnie wedantyjska.
Od czasów starożytnych filozofia o silnych wpływach indyjskich była też rozwijana w Tybecie, Indonezji, Malajach, Sri Lance, Birmie i innych państwach Półwyspu Indochińskiego. Od chwili przybycia do Chin pierwszych buddyjskich misjonarzy (tj. ok. II w. p.n.e.), indyjskie koncepcje filozoficzne – głównie buddyjskie – wpływały na życie umysłowe Państwa Środka, a za jego pośrednictwem także na Koreę i Japonię. Od końca osiemnastego wieku myśl indyjska zaczęła oddziaływać na Zachód.
Filozofia wedyjsko-smrytyjska.
Zaczątki myśli hinduistycznej.
Źródła filozofii hinduistycznej znajdują się już w Rygwedzie i brahmanach, mających przeważnie charakter kosmologiczny. Twórcy Rygwedy, Ariowie, wyznawali religię zwaną wedyzmem, będącą wczesną fazą rozwoju hinduizmu. Wedyjski hinduizm znajdował się na pograniczu monoteizmu i henoteizmu. Różne bóstwa czczone były jako przejawy jednego Boga, o czym świadczyć może następujący werset Rygwedy:
Prawda jest jedna, ale mędrcy nazywają ją różnymi imionami (RW 1:164:46)
W Rygwedzie znajdują się też elementy doktryny o Brahmanie, rozumianym wówczas jako przenikająca wszechświat siła o trudnej do określenia naturze. Z czasem jednak termin "Brahman" stał się synonimem "bramina". Dopiero w Upaniszadach termin ten odniesiony został ponownie do Boga-Absolutu.
W brahmanach pojawiają się kluczowe dla późniejszej myśli indyjskiej pojęcia filozoficzne takie jak: Brahman, atman czy reinkarnacja. Zawierają one także opisy rytuałów, które były szczególnie ważne w wedyzmie.
Filozofia Upaniszad.
W Upaniszadach świat opisywany jest jako ułuda czy iluzja (maja). Prawdziwy jest natomiast Brahman (Absolut, Bóg, Najwyższy Duch) – wszechobecna, niewidzialna substancja, pozbawiona wszelkich atrybutów, która podtrzymuje wszechświat i jest źródłem każdej rzeczy. Świat materialny jest widzialnym przejawem Brahmana. Prawdziwą naturą każdej istoty jest odróżniana od ciała i umysłu Jaźń (Atman). Jest ona utożsamiana z Brahmanem, jednak "maja" uniemożliwia istotom dostrzeżenie tego.
Według Upaniszad dusza każdej istoty żywej przechodzi przez reinkarnację i pewien czas po śmierci wciela się w inną istotę, która może być wyższa lub niższa ewolucyjnie – to zależy od czynów duszy. Każda dusza poprzez swe czyny, myśli słowa itp. zbiera karmana – negatywnego bądź pozytywnego – który jest odpowiedzialny za jej przyszły dobrobyt lub cierpienia. Zakończenie procesu reinkarnacji następuje na skutek zdobycia mądrości duchowej ("dźńana") co spowoduje poznanie Brahmana, co jest tożsame ze zjednoczeniem się z nim. Konieczne do tego jest także wyrzeczenie się zła.
Upaniszady wyróżniają cztery zjawiska świadomości: jawa, sen, głęboki sen oraz zjednoczenie z Brahmanem. Uszeregowane zostały w kolejności od najniższego do najwyższego pod względem duchowym.
Upaniszady nauczają, że społeczeństwo powinno się dzielić na cztery warny:
O przynależności do każdej z tych warn mogą decydować wyłącznie umiejętności i charakter. Najwyższe wymagania moralne i duchowe stawiane są braminom, a najniższe śudrom.
Filozofia Bhagawadgity.
Bhagawadgita naucza, że prawdziwą naturą każdej istoty jest nieśmiertelny Duch, Jaźń, który istniał od zawsze i zawsze będzie istniał. Ciało jest tylko jego „ubraniem”.
Innym ważnym przesłaniem owego tekstu jest konieczność wykonywanie wszelkiej działalności (w tym własnych obowiązków) bezinteresownie – działając nie powinno się koncentrować na owocu czynu, lecz na samym czynie. Bhagawadgita zakazuje także bierności i powstrzymywania się od czynu, gdyż czyn jest bardzo ważny, a poza tym nie jest możliwe niewykonywanie jakiegokolwiek czynu nawet przez moment. Człowiek (także inne istoty) jest bowiem popychany nieustannie do działania przez trzy guny, do których, zgodnie z Bhagawadgitą, człowiek powinien podchodzić jako obserwator i pod żadnym pozorem się z nimi nie utożsamiać. Według Bhagawadgity każdego czynu powinno się dokonywać jakby był ofiarą religijną – w ten sposób można się pozbyć karmana, którego skutkiem są kolejne wcielenia (hinduiści dążą do przerwania wcieleń i osiągnięcia mokszy). Konieczne jest także opanowanie zmysłów i powstrzymywanie się od kontemplacji przedmiotów zmysłów, gdyż to powoduje przywiązanie i cały ciąg innych negatywnych emocji oraz skutków, prowadzących do utraty rozsądku i totalnej ruiny.
Zgodnie z Bhagawadgitą, Kryszna (jej główna postać) jest wcieleniem najwyższego Pana, Boga, który zstępuje jako Awatara, gdy na świecie pojawi się degeneracja moralna. Kryszna przenika wszechświat oraz go podtrzymuje, mieszka w sercu każdej żywej istoty, jest sprawcą tworzenia oraz zniszczenia wszystkich rzeczy materialnych.
Bhagawadgita uważa drogę oddania Bogu, miłości wobec niego za najwyższą ze ścieżek wiodących ku oświeceniu. Według Kryszny człowiek oświecony dostrzega Boga w każdej istocie i każdą istotą w Bogu. Nie ma jakichkolwiek uprzedzeń ani sympatii – wszystkich traktuje jako równych.
Filozofia braminizmu.
Braminizm wyłonił się z wedyzmu. W okresie braminizmu nastąpiło usztywnienie się systemu kastowego (podziału na cztery warny: kapłanów, wojowników, rzemieślników i rolników). Szczególnie wzrosła rola braminów (kapłanów). Rozbudowano także znacznie praktyki ofiarne i rytualne. W braminizmie pojawiła się także doktryna o transmigracji dusz, choć rozbudowana wiara w reinkarnację istniała już znacznie wcześniej.
Braminizm był bezpośrednim preludium hinduizmu. Przeobrażenie się braminizmu w hinduizm nastąpiło na skutek popularyzacji w indyjskim społeczeństwie technik medytacji jako sposobu na osiągnięcie zbawienia, celem wyzwolenia z sansary.
Braminizm w sposób pośredni przyczynił się także do rozwoju nowych nurtów religijno-filozoficznych takich jak: buddyzm, dźinizm i tantryzm.
Sześć szkół ortodoksyjnych według tradycyjnego podziału.
Sankhja.
Stworzenie sankhji przypisuje się starożytnemu mędrcowi Kapili. Postać klasyczną nadał temu systemowi jednak Iśwarakryszna (IV/V wiek n.e.).
Sankhja głosi dualizm – jej podstawą jest doktryna, że wszystko składa się z dwóch pierwotnych zasad: pramaterii („prakryti”) i ducha („purusza”). Pramateria jest jednolita i stanowi pierwotną przyczynę. Poznanie jej jest skutkiem logicznego rozumowania. Duch jest natomiast wieloraki. Duch jest świadomy, lecz bierny, a pramateria aktywna, lecz pozbawiona świadomości. Duch to bierny obserwator, który pochłonięty oglądaniem pramaterii utożsamia się z nią. Zdaniem Iśwarakryszny oświecenie polega na rozpoznaniu swej odrębnej od pramaterii natury. Jest wieczne, wówczas osiąga się niezachwiany spokój.
Przedstawiciele sankhji uważali, że związek pramaterii i ducha wystarczy do wyjaśnienia procesu ewolucji świata. W konsekwencji, część nurtów sankhji głosiła ateizm.
Sankhja głosiła teorię przyczynowości w myśl której, przed swym powstaniem skutek istnieje już w swej przyczynie, lecz w sposób logicznie określony.
Zgodnie z sankhją wewnętrznymi własnościami pramaterii są trzy guny (typy energii fizycznej): sattwa (jasność, dobroć, wiedza), radźas (aktywność, pasja, namiętność) i thamas (mrok, bezwład, apatia itp.). Wszechświat zostaje stworzony gdy jedna z gun zdobywa dominację nad pozostałymi dwoma. Powstaje wówczas, w odróżnieniu od "prakryti", "wikriti". Stan przewagi jednej guny nad pozostałymi dwoma jest nietrwały – wkrótce inna zacznie dominować. Będzie się tak działo aż do końca wszechświata, gdy wszystkie guny znajdą się w stanie równowagi.
Sankhja opisuje proces ewolucji pramaterii przy pomocy dwudziestu pięciu pierwiastków (łącznie z pramaterią) które się grupami wyłaniają z siebie nawzajem, począwszy od pramaterii. Dwudziestym szóstym elementem jest duch, który nie podlega ewolucji.
Praktycznie każdy system filozofii indyjskiej przyswoił sobie pewne doktryny sankhji. Filozofia ta miała także wpływ na medycynę indyjską, ajurwedę i psychologię indyjską.
Joga.
Podstawowym tekstem jogi jako systemu filozoficznego są Jogasutry autorstwa Patańdźalego, który skodyfikował nauki o jodze. Joga według Patańdźalego polega na „powściągnięciu zjawisk świadomości” (Jogasutry I:2). Wyróżnia on pięć zjawisk świadomości:
Jogasutry opisują osiem aspektów (często mylnie nazywanych stopniami) rozwoju duchowego jogina:
Zgodnie z Jogasutrami jogin, który rozwija się duchowo może zdobyć nadnaturalne moce mistyczne ("siddhi"), jednak nie powinien przykładać do nich zbyt dużej wagi ani w żadnym wypadku uważać ich za ostateczny cej jogi, gdyż może się to skończyć egoizmem i kolejnymi wcieleniami, oddalaniem od mokszy.
Mimansa (Purwa-mimansa).
Mimansa to system powstał około czwartego wieku p.n.e., skodyfikowany przez Dźajminiego. Mimansa kładzie nacisk na karmajogę oraz na różnorodne czynności rytualne opisane w Wedach. Jej wyznawcy zajmują się także obroną autorytetu Wed i wyszukiwaniem argumentów, które za nim przemawiają. Mimamsakowie wykształcili w tym celu rozbudowany system logiki, dialektyki i semantyki. We wczesnym średniowieczu mimansa została rozbudowana o system prawny oraz o filozofię zbawienia, według której podstawą zbawienia jest poszanowanie Wed, działanie zgodnie z ich wskazówkami moralnymi oraz spełnianie opisanych w nich czynności rytualnych. Od VIII wieku mimamsakowie zaczęli przechodzić na wedantę. Proces ten został uwieńczony przez zwycięstwo Adi Śankary w dyspucie z przedstawicielem mimansy Mandana Miśrę, który został najwybitniejszym uczniem Śankary i ważnym przedstawicielem wedanty.
Wedanta (Uttaramimansa).
Podstawowymi tekstami wedanty są Brahmasutry przypisywane Badarajanie – założycielowi wedanty, które powstały w przedziale IV-I wieku p.n.e. Jako że zostały napisane językiem trudnym i niezrozumiałym, późniejsi wedantyści pisali do nich komentarze. Wedanta opiera się na trzech tekstach: Brahmasutrach, Upaniszadach i Bhagawadgicie.
Doktryny wedanty zostały skodyfikowane ok. VIII wieku przez Adi Śankarę, który stworzył system monistyczny zwany Adwajta Wedanta. W okresie średniowieczna nastąpił dalszy rozwój wedanty i jej późniejsi przedstawiciele stworzyli nowe doktryny, wprawdzie bazujące w mniejszym lub większym stopniu na adwajcie Adi Śankary, lecz inne lub nawet sprzeczne.
Adwajta.
Doktrynę adwajty stworzył i skodyfikował Adi Śankara, choć opiera się ona na naukach, których otrzymał od swego mistrza Gowindy Bhagawatpady, a także na filozofii jego nauczyciela – Gaudapady.
Główną tezą Adwajtawedanty jest całkowita jedność atmana (prawdziwej jaźni każdej żywej istoty) i Brahmana (Absolutu, Boga). Śankara uważał, że prawdziwą naturą każdego jest Brahman, jednak wszechświat, który jest mają uniemożliwia istotom dostrzeżenie tego. Poznanie prawdziwej natury można uzyskać poprzez zdobywanie wiedzy duchowej ("dźńana"), intensywną medytację nad własną naturą; poznanie Brahmana jest równorzędne z zespoleniem się z nim i uświadomieniem sobie prawdy o nierzeczywistości świata.
Według Śankary, w chwili uświadomienia sobie własnej brahmanicznej natury wszechświat jaki dotychczas widzieliśmy ulega unieważnieniu ("badha"), uważamy go za nierzeczywisty, podobnie jak w chwili przebudzania uważamy nasze sny za nierzeczywiste. Śankara uważał, że istnieją trzy poziomy rzeczywistości:
Brahman jest uważany przez Śankarę za istotę najwyższą, bezforemną podtrzymującą wszechświat. Można go jednak przedstawić symbolicznie, co ma duże znaczenie przy kulcie religijnym, co (w hinduizmie) jest często praktykowane.
Wiśisztadwajta.
System wiśisztadwajta został stworzony w Indiach południowych przez Ramanudźę, który żył w jedenastym i dwunastym wieku ery chrześcijańskiej. Wywodził się z wisznuizmu. Wiśisztadwajta stanowiła „zmodyfikowany monizm”, zmodyfikowaną formę adwajty Adi Śankary. Ramanudźa kładł nacisk na Brahmana (nazywanego przez niego Wisznu) jako Boga osobowego, pełnego łaski i miłości wobec swych bhaktów. Według Ramanudźy rzeczywistość była jedna, jednak miała trzy aspekty: Brahman, materia i dusze. Ostatnie dwa były zależne od pierwszej oraz pierwsza była zależna od ostatniej. Ramanudźa odrzucił także twierdzenie o nierzeczywistości materii.
Ramanudźa uznał wiedzę duchową i czynności rytualne za skuteczne sposoby osiągnięcia zbawienia, jednak jego zdaniem najlepsze było oddanie się Bogu lub poddanie mu duszy ("prapatti").
Ramanudźa był jednym z kilku wybitnych średniowiecznych teologów wisznuickich, którzy udzielili bhaktyzmowi podbudowy filozoficznej.
Dwajta.
System dwajty stworzył Madhwa Anandatirtha w XIII wieku. Rozwinął koncepcje Ramanudźy odchodząc całkowicie od monizmu. Podobnie jak Ramanudźa głosił realność trzech różnych kategorii: Boga, dusz i materii, jednak według Madhwy były to byty odrębne, natomiast Ramanudźa uważał, że tworzyły razem jedną rzeczywistość. Madhwa odrzucił doktryny Upaniszad o jedności Jaźni i Boga, interpretując je jako metafory. Madhwa uważał, że zbawienia dostępują dobre i szlachetne dusze przez łaskę Wisznu. Twórca Dwajta Wedanty wprowadził także kompletnie obcą hinduizmowi ideę wiecznego potępienia, na co mieli jego zdaniem zostać skazani niegodziwcy. Zwyczajne dusze zdaniem Madhwy podlegały po prostu transmigracji.
Dwajtadwajta.
System dwajtadwajty (dualistycznego monizmu) stworzył Nimbarka (teorie na temat dat jego życia są bardzo różne). Zgodnie z tym systemem Brahman jest najwyższym bytem, Absolutem, pełnym łaski, miłości i szczęścia. Dochodzi się do niego poprzez łaskę i oddanie się mu. Dusze i wszechświat są emanacją Brahmana, są przez niego powstrzymywane i całkowicie od niego zależne. Są jednocześnie tym samym co Brahman i różne od niego. Aby opisać stosunek między nimi używa się analogii np. Brahman jest jak Słońce, a dusze i wszechświat jak jego promienie.
Śuddhadwajta.
System śuddhadwajty (czystego monizmu) stworzył Wallabha w czternastym i piętnastym wieku. Jest on bardzo podobny do adwajty Śankary; wywodzi się z tradycji wisznuickiej. Jedyna różnica polega na tym, że śuddhadwajta nie uznaje świata za nierzeczywisty, lecz za przejaw Brahmana. Według Wallabhy wszechobecny, wszechmocny, wszechwiedzący Brahman jest jedyną prawdziwą istotą. Świat to jego przejaw, a dusze to jego części. Prawdziwą naturą każdej duszy jest Brahman. Wallabha kładł bardzo silny nacisk na oddanie się Bogu i jego łaskę jako drogę do niego.
Aćintja Bhedabheda.
System ten stworzył Ćajtanja Mahaprabhu w szesnastym wieku. Uważał on Brahmana (Wisznu) za wszechprzenikającego Boga, pełnego łaski i miłości oraz za jedyną istotę. Kładł nacisk na silne oddanie Bogu, szczególnie poprzez śpiew religijny. System Ćajtanji jest jednocześnie dualistyczny i monistyczny, podobnie jak system Nimbarki. Z dwajtadwajty właśnie zaczerpnął Ćajtanja doktryny o stosunku pomiędzy Brahmanem a duszami i materią.
Njaja.
Njaja zajmowała się bardziej logiką i epistemologią niż teologią. Została stworzona przez Akszapadę Gautamę kilkaset lat przed początkiem ery chrześcijańskiej. Uważała logiczne rozumowanie za podstawę osiągania szczęścia. Njaja wykształciła rozbudowany system logiczny wykorzystywany przez każdą szkołę myśli indyjskiej.
Wajśeszika.
Wajśeszika była szkołą fizyków i chemików. Powstała mniej więcej w tym samym okresie co njaja lub może nieco wcześniej. Założył ją Kanada. Głosiła doktrynę atomizmu, pluralizmu i dualizmu. Jej przedstawiciele uważali, że świat jest realny, składa się z bezwymiarowych atomów, które w momencie zniszczenia wszechświata się rozpadają, a gdy wszechświat zostaje znowu stworzony Brahma zbiera je razem i układa z nich nowy wszechświat. Istnieje jednak również siła "adriśta", który powoduje wszystko co nadprzyrodzone. Wajśeszika uznawała uświadomienie sobie odrębności duszy od wszechświata oraz jego budowy z atomów jako drogę do zbawienia. Uważała także każdą istotę za odrębny byt. Owa filozofia rozróżniała dziewięć różnych elementów: ziemię, wodę, ogień, powietrze, przestrzeń, czas, wymiar, umysł i duszę. Wajśeszika klasyczna była z pewnością teistyczna, mimo iż teizm pierwotnej wajśesziki znajduje się pod znakiem zapytania.
W późnym średniowieczu njaja i wajśeszika połączyły się w jeden system.
Trzy szkoły nieortodoksyjne według tradycyjnego podziału.
Buddyzm.
Filozofia buddyjska została zapoczątkowana w piątym lub szóstym wieku p.n.e. przez Buddę. Podstawą i pierwszymi naukami Buddy były cztery szlachetne prawdy:
Proces ustawania Cierpienia (Dukkha) opisany jest poprzez Dwanaście ogniw współzależnego powstawania, gdzie pierwszym ogniwem oraz pierwotnym źródłem Cierpienia jest Niewiedza.
Stan doskonałego ustania Cierpienia to Nirwana, gdzie następuje wyzwolenie od cyklu narodzin i śmierci, czyli samsary, ponieważ ustanie niewiedzy prowadzi do tego, że nie powstają splamienia i odpowiadająca im karma, a po śmierci nie dochodzi do kolejnego wcielenia (zgodnie z procesem reinkarnacji według dwunastu ogniw współzależnego powstawania).
Siunjata to kluczowe pojęcie występujące w buddyzmie i jest niezbędnym pojęciem dla zrozumienia mahajany, aby rozwinąć mądrość w celu całkowitego usunięcia stanu Niewiedzy. Zgodnie z jej doktryną wszystkie rzeczy i dharmy są przejawieniami pozbawionymi inherentnie wrodzonego istnienia. Szkoły buddyzmu wczesnego (tzw. Hinajany) na ogół przyjmowały inherentne istnienie dharm, takimi jakimi wydają się przejawiać, np. na poziomie inherentnie niepodzielnych atomów jak utrzymywala wajbaszika, choć zakładały brak inherentnie wrodzonej tożsamości „ja”, która istniałaby na bazie tych dharm (zjawisk). Zrealizowanie „pustości” (Siunjata) zjawisk oprócz doprowadzenia do wyzwolenia od cierpienia (dukkha) umożliwia w buddyzmie mahajany osiągnięcie Doskonałego Oświecenia. Nauka o tym odnosi się do postawy Bodhisattwy, który szuka Doskonałego Oświecenia nie tylko dla samego siebie, ale przede wszystkim w celu pomocy wszystkim czującym istotom.
Podstawy buddyjskie wspólne dla wszystkich tradycji:
Hinajana.
Hinajana (sanskr. "Mały Wóz") jest uznawana za jeden z trzech głównych i zarazem najwcześniejszy odłam buddyzmu. Nazwę wprowadzono z punktu widzenia nauk Mahajany w odróżnieniu do wcześniejszych od niej 18 tradycyjnych szkół kanonu palijskiego, z których najbardziej znane to Sautrantika i Wajbaszika. Doktryny hinajany oparte są bezpośrednio na naukach Buddy – przede wszystkim trzech „koszach” kanonu palijskiego – "vinaya" (reguł dotyczących życia zakonnego), sutrach Buddy oraz naukach abidharmy. Szkoły Hinajany obecnie nie istnieją, choć jej nauki są nadal kultywowane jak podstawa nauk buddyzmu. Obecnie najbardziej zbliżoną do Hinajany tradycją jest Theravada.
Nauki hinajany akcentują indywidualną pracę nad umysłem, wyrzeczenie się niewłaściwych działań oraz wykonywanie właściwych, zgodnie z Ośmioraką Ścieżką, aż do osiągnięcia stanu nirwany, wyzwolenia od cierpień i przyczyn cierpienia.
Mahajana.
Mahajana pochodzi z Indii i pierwotnie istniała w północnej części tego subkontynentu, na terenie współczesnego Pakistanu. Podczas pierwszego stulecia naszej ery rozprzestrzeniła się na tereny Dalekiego Wschodu. Następnie w Indiach z Mahajany wyodrębniła się Wadżrajana i w ósmym wieku naszej ery została przeniesiona do Tybetu i dalej do innych krajów Wschodu.
Mahajana jest systemem opartym przede wszystkim na sanskryckiej adaptacji Palijskiego Kanonu. Charakterystyczną cechą buddyzmu "mahajany" na tle nauk Hinajany jest zmiana ideału soteriologicznego, rozumienie „pustości” (sanskryt. Siunjata), gdzie głównymi doktrynami o niej są Czittamatra i Madhjamaka, nauki o naturze Buddy oraz zastosowanie terminu trzech ciał Buddy. Ideałem staje się nie arhat, tak jak w Hinajanie, który osiągnął wyzwolenie od cierpień Nirwana poprzez wyrzeczenie się Samsary, ale bodhisattwa – czyli istota, która rozwinęła postawę Bodhiczitty, aby osiągnąć Doskonałe Oświecenie dla pożytku wszystkich czujących istot.
Madhjamaka.
Madhjamaka, czyli „Droga Środka” (Sanskryt: माध्यमक, "Mādhyamaka", Pinyin: "Zhōngguānzōng"; zwana też "Śunyavada") – jest tradycją nauk Mahajany na temat m.in. siunjaty usystematyzowaną przez Nagardżunę (ok. 150-250 r. n.e.). Nagardżuna zawarł w madhjamace esencję nauk Buddy jakie on przekazywał w tzw. Drugim Obrocie Kołem Dharmy. "„Drogi Środka”" jest teoretyczną doktryną na temat siunjaty poza wszelkimi "„skrajnościami”" błędów popadnięcia w omylnie rozumiany stan „pustości” jako nicości (nihilizmu) oraz błędów eternalizmu (inherentnego, wrodzonego i niezależnego istnienia zjawisk). Dowodzenie Nagardżuny zwane „Królem wszystkich argumentów” prezentuje to następująco: Wszystko jest współzależne, w rozumieniu konwencjonalnym wszystkie zjawiska tworzą się i zanikają pod wpływem odpowiednich dla nich przyczyn i warunków, pomimo że na poziomie ostatecznego wglądu nie można w tych zjawiskach odnaleźć ich inherentnej, wrodzonej i niezależnej egzystencji, jednak, gdyż względnie wydają się one tak pojawiać i zanikać, nie ma dlatego również totalnej pustości, jako nicości.
Czittamatra.
Czittamatra – szkoła filozoficzna „tylko umysłu” wywodząca się od przekazu „jogaczary” o naturze buddy Maitrei przekazanego przez Asangę (Indie, IV w.n.e) oraz rozpowszechnionego przez Vasubandhu (Indie, IV). Główna obecnie występująca doktryna mahajany obok madhjamaki. Interpretację jogaczary jako czittamatry dokonali m.in. Dharmapala (530–561 r. n.e.), Sthiramati i Gunamati. Termin czittamatra, oznaczający z sanskrytu „Tylko Umysł”, odnosi się do istnienia samoświadomego i samorozświetlającego się umysłu wolnego od dualizmu postrzegającego i postrzeganego aspektu doświadczania, który możliwy jest do urzeczywistnienia bezpośrednio w czasie praktyki buddyjskiej. Inherentne istnienie owego „tylko umysłu” jako natury umysłu i rzeczywistości negowane jest przez madhjamakę, która uważane jest za najbardziej precyzyjną doktrynę buddyjską przez mahajanę. Tym niemniej przekaz „jogaczary” na bazie którego wyodrębniono czittamatrę uważany jest jako dopełnienie madhjamaki przez niektóre nurty buddyjskie.
Wadżrajana.
Wadżrajana to kierunek buddyzmu związany z praktyką tantr, który wyodrębnił się w II wieku n.e. w Indiach w ramach tradycji Mahāyāna znacząco różniący się od niej metodami praktyk, który również pielęgnuje ideał bodhisattwy, rozwija miłujące współczucie (skt. bodhiczitta) dla pożytku wszystkich istot oraz zrozumienie natury rzeczywistości siunjata i wiedzy o naturze Buddy. W tradycyjnej Mahajanie Bodhisattwa praktykuje postawę bodhiczitta oraz właściwe zrozumienie rzeczywistości, zgodnie z naukami o „pustości” siunjata i naturze Buddy poprzez Sześć Paramit, zbierając stopniowo oraz oddzielnie (podczas medytacji lub poza nią) nagromadzenie zasługi i mądrości, niezbędne, aby osiągnąć oświecenie, tj. trzy ciała Buddy, co zajmuje czas trzech niezliczonych okresów (skt. kalpa). Wadżrajana jest jednak szczególną ścieżką, gdyż umożliwia to bodhisattwie niezwykle szybko oraz jednocześnie, szczególnie poprzez praktykę Tantr Jogi Najwyżej, bezpośrednio prowadząc do oświecenia, tj. trzech ciał buddy, już za życia praktykującego.
Dźinizm.
Stworzenie dźinizmu powszechnie przypisuje się Mahawirze Wardhamanie i uważa się, że miało miejsce w V wieku p.n.e. Według dźinistów jednak Mahawira był ostatnim z dwudziestu czterech Tirthanakarów – dźinijskich mędrców, którzy, począwszy od pierwszego tworzyli religię i filozofię dźinijską. Historyczną postacią (oprócz Mahawiry) jest jedynie dwudziesty trzeci – Parśwanatha. Zadanie Mahawiry polegało na skodyfikowanie systemu myśli dźinijskiej.
Dźinizm naucza, że każda istota żywa posiada "dźiwę" (duszę), która podobnie jak w hinduizmie i buddyzmie przechodzi przez reinkarnację i zdobywa dobrą i złą karmę. Poprzez prawe postępowanie i ascetyczne życie można spalić wszelką karmę i osiągnąć nirwanę – wyzwolenie od reinkarnacji, cierpienia, wieczną błogość, wszechwiedzę.
Podstawą etyki dźinijskiej są wartości takie jak "ahinsa" (niekrzywdzenie żadnych żywych istot). Dla dźinistów bardzo ważnym elementem ahinsy jest zachowanie diety wegetariańskiej, a dla niektórych nawet fruktariańskiej. Zgodnie z kosmologią dźinijską wszechświat przechodzi cykle rozwojowe, my obecnie żyjemy w drugim najgorszym. W religii dźinijskiej nie występuje pojęcie Boga, wszechświat istnieje sam z siebie, toteż jest ona nieteistyczna. Zgodnie z dźinizmem wszechświat ma kształt klepsydry – w przewężeniu żyją ludzie, w dolnej części demony, a w górnej części istoty oświecone, dewowie.
Inną ważną dźinijską doktryną filozoficzną jest "anekantawada", czyli cząstkowość i niepełność wszelkiego ludzkiego poznania.
Około pierwszego wieku n.e. doszło do schizmy w dźinizmie: podziału na digambarów (bardziej ortodoksyjnych) i śwetambarów (bardziej liberalnych). Obecnie większość dźinistów to śwetambarowie. Różnice filozoficzne między tymi szkołami są jednak nieznaczne.
Ćarwakowie (Lokajatowie).
System Ćarwaków stworzył Ćarwaka ok. ósmego wieku p.n.e. Był to system materialistyczny, który negował autorytet Wed, braminów, istnienie Boga, reinkarnacji, życia pośmiertnego, głosił, że wyłącznie świat materialny jest realny. Ćarwakowie spotykali się z silnym sprzeciwem ze strony religijnej toteż ich filozofia nie cieszyła się dużą popularnością. Ich ataki na hinduizm utwierdziły jednak jego wyznawców w ich wierze i jako reakcję na nie rozwinęły się liczne nurty myśli broniące silnymi argumentami wiary.
Adźiwikowie.
Szkołę adźiwików założył Maskarin Gośala w VI wieku p.n.e. Powstała jako odnoga dźinizmu. Był to system ateistyczny i fatalistyczny. Adźiwikowie negowali działanie prawa karmy, akceptowali reinkarnację, uważali, że niezależnie od czynów każda dusza po tej samej liczbie żywotów (była ona dokładnie określona) osiągnie zbawienie, toteż jej czyny ni słowa nie mają znaczenia. Grupa ta najprawdopodobniej zanikła w XIV wieku n.e.
Filozofia śiwaicka.
Śiwaizm to jeden z czterech głównych nurtów hinduizmu (obok wisznuizmu, śaktyzmu i smartyzmu). Według śiwaitów Bogiem jedynym jest miłosierny Śiwa, rozumiany jako tożsamy z wszechobecnym, wszechmocnym, Brahmanem. Śiwaizm wykształcił sześć głównych szkół: paśupatowie, kalamukhowie, kapalikowie, śiwaizm kaszmirski, śiwaizm tamilski i lingajaci. Do dziś istnieją tylko trzy ostatnie.
Śiwaizm kaszmirski.
Śiwaizm kaszmirski to system monistyczny, mający wiele podobieństw do Adwajta Wedanty. Śiwaici kaszmirski wierzą, że świat jest nierealny i że jedynym celem jego istnienie jest umożliwienie Atmanowi poznania natury Brahmana. Według nauk śiwaizmu kaszmirskiego moksza polega na nagłym rozpoznaniu prawdziwej natury Boga. Śiwaizm kaszmirski rozpatruje świat jako emanację wibracji ("spanda").
Śiwaizm tamilski.
Śiwaizm tamilski głosi pluralizm i monoteizm. Uważa Boga (Śiwę), dusze i wszechświat za trzy różne byty. Śiwaici tamilscy kładą nacisk na oddanie Śiwie, rozumianego jako kochający, pełen szczęścia bezforemny Bóg. Najwyższy stan duchowy to według tej szkoły przebywanie w jedności z Śiwą, trzeba jednak pamiętać, że koncept ten jest różny od zespolenia z Bogiem, o którym mówi np. adwajta wedanta.
Lingajaci.
Szkołę lingajatów założył Basawa w dwunastym wieku. Jego filozofia koncentruje się głównie na praktykach rytualnych i społecznych niż na teologii, która stanowi rodzaj monizmu zmodyfikowanego, podobnie jak wiśisztadwajta Ramanudźy. Basawa odrzucił całkowicie kult świętych wizerunków, kult świątynny, pielgrzymki, system kastowy, zwyczaj zawierania małżeństwa przez młodzież, autorytet Wed i braminów, ustanawiając nowe kapłaństwo – "dżangama". Jedynym czczonym przez lingajatów wizerunkiem jest lingam – symbol Śiwy. Każdy lingajat ma obowiązek nieustannego noszenia go przy sobie.
Filozofia tantryczna.
Tantryzm (nie mylić z buddyzmem tantrycznym, czyli wadźrajaną) to kierunek filozoficzno-religijno-magiczny, który narodził się w Indiach północnych w V wieku. Wiązał się ściśle z śaktyzmem. Jego szczyt przypadł na średniowiecze, jednak później zmniejszył swą popularność w Indiach. Rozprzestrzenił się do Tybetu, Chin, Mongolii, Japonii, Azji Południowo-Wschodniej. Od XIX wieku zdobywa też popularność na Zachodzie. Praktykowany był i jest w formach hinduistycznych, buddyjskich, dźinijskich.
Według filozofii tantry wszechświat znajduje się w stanie spójnego porządku. Istnieje dzięki działaniu twórczych sił Brahmy. Tantryzm uznaje, że świat składa się z dwóch różnych pierwiastków: męskiego i żeńskiego, zwanych często Śiwa i Śakti. Występują one też wewnątrz każdej osoby. Osiągnięcie mokszy polega na obudzeniu w sobie wewnętrznej energii kundalini i pozwoleniu jej na swobodny przepływ w górę organizmu. Tantrycy wykorzystywali różnorodne rytuały, często tajne, przywiązywali też wagę do relacji między guru, a uczniami.
Filozofia sikhijska.
Sikhizm to religia monoteistyczna założona w XV wieku w Pendżabie przez Nanaka. Głosi, że wszystkie religie prowadzą do tego samego Boga i że sikh ma równe szanse na zbawienie niż wyznawca innej wiary. Zgodnie ze świętą księgą sikhów (Sri Guru Granth Sahib) Bóg jest „wszystkimi imionami i wszystkimi formami”. Drogą do kochającego Boga-Stwórcy jest wewnętrzne oddanie się mu, kontemplacja jego imienia oraz studiowanie świętych tekstów. Sikhizm głosi, że człowieka od Boga oddziela "maja", tu rozumiana przeważnie jako wady charakteru. Na drodze do Boga bardzo ważne jest też kultywowanie zalet. Sikhizm głosi wiarę w reinkarnację i karmę, rozumiane w podobny sposób jak w Upaniszadach.
Współczesna filozofia indyjska.
Teozofia.
Teozofia jest ruchem powstałym na Zachodzie, czerpie jednak z tradycji indyjskich kierunków idealistycznych takich jak wedantyzm i podobnie jak wiele odłamów hinduizmu naucza panteistycznej koncepcji kosmosu. Duży wpływ na teozofię miał też neoplatonizm. Teozofia głosi, że istnieje tylko jeden Absolut, a wszechświat jest jego emanacją (podobnie jak w adwajta-wedancie). Teozofowie uznają też prawo karmy i reinkarnację.
Ramakryszna i Wiwekananda.
Ramakryszna był jedną z głównych postaci współczesnego hinduizmu. Nauczał filozofii adwajta wedanty. Według niego naturą każdej istoty jest Bóg i każda dąży do osiągnięcia stanu całkowitego zespolenia się z nim. Wszystkie religie prowadzą do niego. Do osiągnięcia najwyższego oświecenia konieczne jest wyplenienie ze swojego umysłu wielu negatywnych emocji. Ramakryszna uważał, że cały świat to maja, która ma dwa aspekty: dobry i zły.
Filozofia Swamiego Wiwekanandy jest w dużej mierze oparta na naukach jego mistrza – Ramakryszny. Swami Wiwekananda był zwolennikiem Adwajta Wedanty i Jogi. Jako pierwszy przedstawił światu zachodniemu prawdziwą duchowość hinduistyczną. Dokonał tego w 1893 roku, w Chicago na Światowym Parlamencie Religii. Wygłosił tam wykład na temat wedanty oraz ekumenizmu, zgodnie z którym wszystkie religie są prawdziwe i prowadzą do tego samego Boga. Wiwekananda spotkał się z dużym poparciem członków Parlamentu, dziennikarzy i społeczeństwa amerykańskiego.
Głównymi tezami filozofii Wiwekanandy są: jedność istnienia, identyczność duszy jednostkowej zamieszkującej każdą istotę i Boga, jedność religii. Epistemologia Swamiego Wiwekanandy wyróżniała dwa rodzaje poznania: poznanie zmysłowe oraz „Wedę”, gdzie to drugie było rozumiane metaforycznie jako niepodważalną duchową wiedzę zdobywaną przez własne doświadczenie dzięki praktykom jogi.
Mahatma Gandhi.
Gandhi głosił tradycyjną filozofię Adwajta Wedanty, uzupełnioną o elementy etyki dźinijskiej. Mimo iż wychował się w tradycji hinduistycznej szanował wszystkie religie i uważał je za prawdziwe. Gandhi wierzył w wartości takie jak ahinsa (niekrzywdzenie, rozumiane jako niewyrządzenia krzywdy myślą, mową ni czynem), miłość, współczucie, nieustraszoność i bezinteresowność. Gandhi jako polityk uważał, że na nich powinno się opierać rządzenie państwem. Przywiązywał także wagę do poszukiwania prawdy. Uważał pacyfistyczną walkę ("satjagraha"), za metodę obrony przed uciskiem. Zdaniem Gandhiego ważne było rozwijanie w sobie nieprzywiązywanie do ciała ni rzeczy materialnych oraz wyzbywanie się materialnych pragnień. Dla Gandhiego ważna była także prostota. Uważał, że człowiek powinien być tylko w niewielkim stopniu zależny od technologii dlatego bardzo się starał o upowszechnienie w Indiach kołowrotków, które mogły zastąpić pod wieloma względami maszyny. Również uważał, że powinno się pokonywać choroby przede wszystkim zmianą diety i stylu życie oraz lekami ziołowymi, wodą, ziemią itp. raczej niż lekarstwami chemicznymi.
Rabindranath Tagore.
Rabindranath Tagore przywiązywał dużo wagi do twórczej ekspresji człowieka, szczególnie w sferach takich jak poezja czy malarstwo. Uważał, że powinno się żyć w jedności i harmonii z innymi ludźmi, naturą, światem. Tagore dążył także do jedności świata Wschodu i Zachodu. Wierzył, że wszystkie byty składają się razem na jeden organizm – Boga – który ma duszę i jego naturą jest miłość. Tagore kładł nacisk na wyzbywanie się strachu, miłość, radość oraz trwanie w Bogu mimo wykonywania własnych obowiązków.
Sarvepalli Radhakrishnan.
Sarvepalli Radhakrishnan opierał swą myśl na tradycyjnej filozofii hinduistycznej. Przejął także liczne wpływy zachodnie, szczególnie heglizm. Mimo iż opierał się na adwajta wedancie Śankary odszedł od niej poniekąd, opowiadając się za jaźnią jednostkową i Bogiem osobowym (ten drugi występuje wprawdzie w adwajcie jednak nie jest akcentowany). Skłaniał się bardziej ku filozofii Zachodu. Starał się aby filozofia indyjska została uznana przez Zachód i traktowana z należytym szacunkiem.
Aurobindo Ghose.
Filozofia Aurobindo Ghose głosiła absolutny monizm. Zdaniem myśliciela indyjskiego istnieje tylko jedna absolutna rzeczywistość, która jest ponad logiką i może być doświadczona wyłącznie intuicją. Według Aurobindo Ghose zarówno wyższa, jak i niższa natura ludzka wywodzi się z tej jedynej rzeczywistości, a dokładniej jej aspektu zwanego Boginią Matką. Wszechświat stanowi manifestacją Absolutu. Aurobindo uważał, że trzeba być tego świadomym, aby połączyć się, zjednoczyć i zespolić z Absolutem.
Ramana Maharyszi.
Ramana Maharyszi nauczał doktryny adwajty. Uważał nieustanne zadawanie sobie pytania "Kim jestem?" i wyciszenie wszystkich innych myśli (mimo normalnego wykonywania czynności) za prawdziwą drogę do Boga i urzeczywistnienia własnej Jaźni. Po wystarczająco długiej praktyce tej techniki człowiek uświadomi sobie, że jest Bogiem, podobnie jak wszystkie inne istoty. Ramana podkreślał także jedność Jaźni, Boga i Guru.
Filozofia indyjska poza Indiami.
Religie powstałe w Indiach, szczególnie hinduizm i buddyzm, są od starożytności i średniowiecza praktykowane w innych częściach Azji takich jak Azja Południowo-Wschodnia (buddyzm i hinduizm), Indonezja (hinduizm i buddyzm), Tybet (buddyzm), Mongolia (buddyzm), Daleki Wschód (buddyzm). Buddyzm poza-indyjski przemieszał się jednak w wielu przypadkach z miejscowymi religiami i filozofiami takimi jak np. konfucjanizm czy taoizm. W krajach takich jak Chiny, Japonia czy Korea oryginalna forma indyjskiej filozofii buddyjskiej została zatracona. Buddyzm tamtych regionów skłania się bardziej ku chińskiej tradycji taoistycznej. Chan (Zen), czyli najbardziej znany nurt buddyjskiej filozofii w Chinach, Korei i Japonii ma indyjskie korzenie. Za pierwszego patriarchę tego nurtu jest uważany półlegendarny indyjski mnich Bodhidharma, który na przełomie V-VI wieku przybył do Chin, gdzie nauczał m.in. w słynnym klasztorze Szaolin. Jego nauki zostały przemieszane z chińską tradycją i w tej formie trafiły do Korei, a w XII wieku do Japonii, gdzie uległy dalszym modyfikacjom. Mimo tych przeobrażeń, filozofia buddyjska wywarła ogromny wpływ na życie umysłowe Dalekiego Wschodu. Uważa się jednak, że buddyzm tybetański wiernie przechował pierwotną formę nauk Buddy i jest bardzo bliski, jeśli nie identyczny z oryginalnym buddyzmem indyjskim.
Już od starożytności buddyzm i hinduizm znane były Europejczykom za sprawę kontaktów handlowych, militarnych i podróżniczych. Szczególne silne są wpływy buddyzmu w starożytnej Baktrii (wówczas państwa greckiego). Często jednak wizje hinduizmu i buddyzmu, które przywozili ze sobą do własnych krajów europejscy podróżnicy były oparte na powierzchownych osobistych ocenach i miały niewiele wspólnego z prawdą. Także fałszywa propaganda rozprowadzana przez chrześcijańskich misjonarzy spowodowała kompletnie błędne wyobrażenia o filozofiach i religiach indyjskich na Zachodzie. Nieprawdziwe opinie o duchowości hinduskiej zaczęły być rozpraszane dopiero pod koniec osiemnastego wieku do dziś nie zostały jednak usunięte.
Pod koniec XVIII wieku rozpoczęła się na Zachodzie fascynacja filozofią indyjską. Największą popularnością cieszą się buddyzm i adwajta-wedanta. Można mówić o dwóch falach owej fascynacji, które w dużej mierze pokrywały się ze sobą w czasie. Pierwsza, rozpoczęta w drugiej połowie osiemnastego wieku, miała związek z pojawieniem się przekładów Upaniszad, innych tekstów sanskryckich oraz świętych ksiąg buddyjskich na języki europejskie. W europejskiej filozofii filozofią indyjską inspirowali się Arthur Schopenhauer i Fryderyk Nietzsche. Wśród poetów i pisarzy zafascynowanych duchowością indyjską można wymienić postacie takie jak Johann Wolfgang von Goethe, William Butler Yeats, Mark Twain, Hermann Hesse czy Thomas Stearns Eliot. Ów nurt jest dzisiaj jednak znacznie słabszy. Druga fala, trwająca i nasilająca się do dziś, rozpoczęła się od historycznego wystąpienia Swamiego Wiwekanandy na Światowym Parlamencie Religii w Chicago. Jako pierwszy przedstawił ogółowi społeczeństwa amerykańskiego filozofię wedanty i jogi. Nauki wedanty oraz jego mistrza – Ramakryszny rozpowszechniały również organizacje, które założył. Drugim mistrzem duchowym, który przedstawił Zachodowi hinduizm był Paramahansa Jogananda. Później wielu innych mistrzów duchowych, ich zwolennicy oraz członkowie indyjskich organizacji duchowych zaczęli przyjeżdżać na Zachód. Najważniejsze postacie i grupy, które spowodowały rozwój hinduizmu na Zachodzie to: Ramakryszna (i związana z nim organizacja Ramakrishna Math), Światowy Uniwersytet Duchowy Brahma Kumaris, Międzynarodowe Towarzystwo Świadomości Kryszny, Maharyszi Mahesz Jogi, Towarzystwo Teozoficzne, Swaminarajan, Swami Wiwekananda, Sathya Sai Baba, Shirdi Sai Baba, Paramahansa Jogananda, Osho. Jogi Bhadżan natomiast spopularyzował sikhizm. Ze znanych pisarzy inspirujących się hinduizmem można wymienić Aldousa Huxleya czy Lwa Tołstoja. Niektórzy muzycy znajdujący się pod wpływem filozofii indyjskiej to członkowie zespołów: The Beatles (zwł. George Harrison), Yes; Bobby McFerrin, Alanis Morissette, Alice Coltrane, Dana Gillespie, Patti Smith, Pete Townshend. Spośród naukowców natomiast można podać przykłady osób takich jak: Albert Einstein, Niels Bohr, Carl Sagan, Erwin Schrödinger czy Robert Oppenheimer. W latach 60. i 70. fascynacja filozofią hinduską przyjęła charakter niemal masowy, a to za sprawą hippisów. Nie można również pominąć wpływu na cały świat wybitnych postaci, cieszących się powszechnym szacunkiem takich jak Mahatma Gandhi czy Rabindranath Tagore. Idee tego pierwszego zainspirowały m.in. wielkich przywódców społecznych takich jak Martin Luther King Jr. czy Nelson Mandela.
Upowszechnienie myśli indyjskiej w Europie, Afryce i Ameryce ma także związek z migracją Hindusów do tamtych rejonów.

</doc>
<doc id="622295" url="https://pl.wikipedia.org/wiki?curid=622295" title="Żarłacz tygrysi">
Żarłacz tygrysi

Żarłacz tygrysi, rekin tygrysi ("Galeocerdo cuvier") – gatunek rekina, największy przedstawiciel rodziny żarłaczowatych i jedyny przedstawiciel rodzaju Galeocerdo. Jest stosunkowo dużym rekinem, którego długość może dochodzić do 5 m. Występuje w wodach tropikalnych i umiarkowanych, a szczególnie często spotykany wokół wysp centralnego Pacyfiku. Jego nazwa gatunkowa pochodzi od ciemnych plam lub pasów ułożonych w poprzek ciała, które kształtem przypominają wzór na sierści tygrysa. Wzór ten u starszych osobników staje się mniej wyraźny.
Rekin tygrysi prowadzi samotny tryb życia, poluje w nocy. Drapieżnik ten poluje na skorupiaki, ryby (w tym mniejsze rekiny), kałamarnice, ptaki, żółwie, węże morskie, delfiny i ssaki płetwonogie. Uważany jest za gatunek bliski zagrożenia (NT) w związku z połowami. Znaczenie gospodarcze mają szczególnie płetwy rekina. Ponadto poluje się na te ryby sportowo.
Chociaż uważany jest za jeden z najniebezpieczniejszych rekinów, to jego szybkość ataku zdaniem naukowców jest stosunkowo niska. Drugi – po żarłaczu białym – pod względem liczby odnotowanych ataków na ludzi. Wpływa na płytkie rafy, do portów, kanałów przez co zwiększa się prawdopodobieństwo spotkania z ludźmi.
Taksonomia i filogenetyka.
Rekin tygrysi został po raz pierwszy opisany przez François Pérona i Charles’a Alexandre’a Lesueura w 1822 roku jako "Squalus cuvier". W 1837 roku Müller i Henle stworzyli nowy rodzaj "Galeocerdo" dla tego gatunku, proponując nazwę "Galeocerdo tigrinus". Nazwa rodzajowa "Galeocerdo" pochodzi od greckiego „galeos”, oznaczającego „rekina” oraz "cerdus" pochodzącego z języka łacińskiego i oznaczającego „twarde włosie świń”. Epitet gatunkowy honoruje francuskiego zoologa i paleontologa Georgesa Cuviera, uznawanego za „ojca anatomii porównawczej”.
Rekin tygrysi należy do rzędu żarłaczokształtnych (Carcharhiniformes). Analiza filogenetyczna na podstawie allozymowych danych, opublikowana przez Gavina Naylora i innych w 2012 roku, wskazuje, że żarłacz tygrysi jest taksonem siostrzanym kladu, który tworzą żarłaczowate i młotowate. Podobne wyniki otrzymali również Andrés López i inni w 2006 roku. Ponadto, niezależne wyniki badań genetycznych, niektóre cechy morfologiczne oraz jajożyworodność żarłacza tygrysiego, sugerują, że gatunek ten nie należy do "Carcharhinidae". Pojawiły się propozycje wydzielenia "Galeocerdo cuvier" do odrębnej rodziny Galeocerdidae. Dane z analizy mitochondrialnego DNA wykonanej w 2012 roku, wykazują, że rekin ten spokrewniony jest najbliżej z gatunkami z rodzaju "Rhizoprionodon". Carrier i inni w 2004 roku uznali, że rodzaje "Galeocerdo", "Rhizoprionodon" i "Scoliodon" są bazalnymi rodzajami w obrębie kladu tworzonego przez żarłaczowate i młotowate, w przeciwieństwie do zajmujących pośrednią pozycję "Loxodon", "Negaprion" i "Triaenodon" czy zaawansowanych rodzajów "Carcharhinus" i "Sphyrna".
Występowanie i środowisko.
Rekin tygrysi jest gatunkiem kosmopolitycznym. Najczęściej jest spotykany u wybrzeży w pobliżu raf koralowych w tropikalnych i subtropikalnych wodach morskich całego świata. Występuje od powierzchni wody do głębokości ok. 350 m, zwykle bliżej powierzchni, wpływa również do estuariów. Jest gatunkiem migrującym, a w miesiącach chłodniejszych kieruje się w stronę cieplejszych prądów bliżej równika.
W zachodniej części Oceanu Spokojnego jego zasięg występowania obejmuje wody wokół Japonii na północy i Nowej Zelandii na południu. Ponadto rekiny tygrysie spotykane są w Zatoce Meksykańskiej, na plażach Północnej Ameryki oraz częściowo Ameryki Południowej. Powszechnie występuje również w Morzu Karaibskim. Ryby te swym zasięgiem obejmują również wody wokół Afryki, Chin, Hongkongu, Indii i Australii.
Niektóre rekiny tygrysie odnotowano na głębokości 900 metrów, choć niektóre źródła podają, że rekiny te żyją wyłącznie w wodach płytkich, zwykle uważanych za zbyt płytkie dla gatunku tej wielkości. Niedawne badania wykazały jednak, że zazwyczaj rekiny tygrysie pływają na głębokości 350 metrów. Rekiny te na Hawajach były obserwowane na głębokości 3 m, jak również widywano je w wodach przybrzeżnych na głębokości od 6 do 12 m. Rekiny tygrysie często odwiedzają płytkie rafy, wpływają do portów, kanałów przez co powodują potencjalne spotkania z ludźmi.
Rekin tygrysi w Kiribati i Tuvalu jest znany jako "tababa". Polujące rekiny obserwowane były w kanałach pływowych pomiędzy oceanem a lagunami Tarawa i Kiribati. Wiosną jest tutaj dużo planktonu, co przyciąga kraby, sardynki, cefale pospolite, ostrobokowate, a te z kolei przyciągają rekiny tygrysie.
Cechy morfologiczne.
Rekin tygrysi jest jednym z największych rekinów drapieżnych, obok zaliczanego do innej rodziny żarłacza białego. Większe od nich gatunki – rekin wielorybi, "Megachasma pelagios" i długoszpar, są planktonożerne. Zazwyczaj osiąga długość 3 – 4,2 m, a waży około 385–635 kg. Czasami wyjątkowo duże samce mogą osiągać 4,5 m długości. Samice są większe, wyjątkowo mogą mierzyć ponad 5 m. Przeciętne rekiny są mniejsze i ze względu na swój opływowy kształt ważą mniej. Ze względu na swoją długość rekiny tygrysie mogą rywalizować z żarłaczami białymi. Według FishBase mogą dorastać do 7,5 m długości i ważyć 807,4 kg. Do Księgi Guinnessa wpisana została samica schwytana w Australii, która mierzyła 5,5 m, a ważyła 1,524 kg, choć wydaje się to mało prawdopodobne. Samica schwytana w 1957 roku podobno mierzyła 7,4 m, a ważyła 3,110 kg. Jednak dane te nie zostały potwierdzone.
Skóra rekina tygrysiego jest zazwyczaj barwy w przedziale od niebieskiej do jasnozielonej z białym lub jasnożółtym podbrzuszem. Takie ubarwienie jest zaletą podczas polowania, kiedy zdobycz obserwuje rekina z góry, ten jest dobrze zakamuflowany od ciemniejszej wody z dołu. Natomiast kiedy potencjalna zdobycz znajduje się poniżej rekina, woda bliżej powierzchni jest jaśniejsza, a kolor jego podbrzusza również pozwala na dobry kamuflaż. Ciemne plamy i paski są widoczne u młodych osobników i stają się mniej widoczne wraz z dojrzewaniem. Głowa jest klinowata, co sprawia, że można szybko ją skręcić w wybranym kierunku. Posiada migotkę tzw. trzeciej powieki nad oczami. Ma jamki na nosie, wyposażone w elektroreceptory zwane ampułkami Lorenziniego, które pozwalają im wykrywać pola elektromagnetyczne, w tym niewielkie impulsy elektryczne generowane przez zdobycz, co z kolei ułatwia polowanie. Żarłacz tygrysi posiada również organ sensoryczny zwany linią boczną ciągnący się od pokrywy skrzelowej, aż do nasady płetwy ogonowej. Dzięki tej strukturze rekin może wykrywać drobne wibracje w wodzie, co pozwala mu polować w ciemności i wykrywać ukryte ofiary.
Warstwa odblaskowa za siatkówką oka rekina tygrysiego, zwana tapetum lucidum pozwala na większą szansę światła czujnikowego komórki, dla uchwycenia fotonów światła widzialnego, przez co zwiększa widoczność w gorszych warunkach. Generalnie rekiny tygrysie posiadają długie płetwy, które pozwalają na lepsze wykonywanie manewrów, podczas gdy długa górna płetwa ogonowa umożliwia impulsywny zryw. Rekiny te poruszają się za pomocą małych ruchów ciała. Ich wysoka płetwa grzbietowa działa jak oś, co pozwala na szybkie obracanie się wokół własnej osi, chociaż ich płetwa grzbietowa znajduje się blisko ogona.
Zęby rekina tygrysiego są wyspecjalizowane do odrywania kawałków mięsa, kości i innych substancji takich jak choćby skorupa żółwia. Jak u większości rekinów, ich zęby są zastępowane przez kolejne rzędy zębów.
Ekologia i zachowanie.
Rekiny tygrysie pływają wolno, co w połączeniu z umaszczeniem czyni je trudnym do wykrycia przez ich potencjalne ofiary. Szczególnie dobrze kamuflują się w ciemniejszej wodzie. Pomimo swojego powolnego zachowania ryby te są jednymi z najwytrwalszych pływaków wśród rekinów. Zbliża się powoli i bardzo szybko nabiera prędkości, przez co ofiara nie ma szans na ucieczkę.
Odżywianie.
Żarłacz tygrysi to drapieżnik znajdujący się na szczycie łańcucha pokarmowego na obszarach na których występuje. Uznawany jest za gatunek zdolny do zjedzenia wszystkiego. Zazwyczaj żywi się głównie rybami, skorupiakami, mięczakami, meduzami, diugoniami przybrzeżnymi, ptakami morskimi, wężami morskimi, ssakami płetwonogimi, delfinami (z rodzaju Tursiops i Stenella), a także żółwiami morskimi (żółwiem zielonym i karetta). Jednakże szerokie, mocno utwardzone szczęki i śmiertelnie zaciskający się pysk w połączeniu z solidnymi ząbkowanymi zębami umożliwiają polowanie również na większe ofiary. Ponadto wyśmienity wzrok i wyostrzone powonienie pozwalają reagować na najmniejszy ślad krwi i podążać za nim, aż do źródła. Ze względu na wysokie ryzyko ataku, delfiny unikają obszarów zamieszkanych przez żarłacze tygrysie. Gatunek ten często zjada inne rekiny, jak na przykład żarłacze brunatne ("C. plumbeus"). Polują również niekiedy na inne osobniki ze swojego gatunku (kanibalizm).
Rekiny tygrysie polują również na ranne i chore wieloryby. W 2006 roku na Hawajach udokumentowany został atak grupy 25 rekinów na chorego humbaka. Ryby te pożywiają się również padłymi wielorybami. Udokumentowano przypadek, w którym żarłacze tygrysie żerowały na martwym wielorybie obok żarłaczy białych ("Carcharodon carcharias").
Zdolność do odbioru fal o niskiej częstotliwości pozwala rekinom zlokalizować ofiarę nawet w mętnej wodzie. Krążąc wokół zdobyczy rekin bada ją szturchając pyskiem. Podczas ataku zazwyczaj pożera całą zdobycz. Żarłacze tygrysie często pożywiają się niejadalnymi przedmiotami takimi, jak: tablice rejestracyjne, opony, beczki po ropie, czy piłki baseballowe, przez co nazywane są „śmietnikami oceanów”.
Rozmnażanie.
Samce osiągają dojrzałość płciową, gdy dorastają do 2,3 – 2,9 m, natomiast samice od 2,5 do 3,5 m. Poszukują partnerów raz na trzy lata, a rozmnażają się przez wewnętrzne zapłodnienie. Podczas kopulacji samiec umieszcza pterygopodium w drogach płciowych samicy. Samce przytrzymują się samic gryząc je w okolicach płetwy grzbietowej. Kopulacja na półkuli północnej trwa zazwyczaj w okresie od marca do maja, natomiast poród następuje w okresie od kwietnia do czerwca następnego roku. Na półkuli południowej okres godowy odbywa się w listopadzie, grudniu i na początku stycznia.
Rekin tygrysi jest jedynym gatunkiem jajożyworodnym w swojej rodzinie. Samica rodzi jednorazowo 10–80 młodych. Młode wykluwają się z jaj wewnątrz matki, a rodzą się gdy są już dobrze rozwinięte. Potomstwo rozwija się w ciele matki przez około 13-16 miesięcy. Podczas porodu młode mają długość ok. 51–104 cm, przy wadze 3–6 kg. Żarłacze tygrysie mogą żyć do 50 lat.
Relacje z ludźmi.
Chociaż ataki rekinów to stosunkowo rzadkie zjawisko, to jednak rekiny tygrysie odpowiedzialne są za duży odsetek śmiertelnych ataków, przez co uważane są za jeden z najniebezpieczniejszych gatunków rekinów. Pływają w pobliżu ujść rzek oraz portów, jak również w płytkich wodach przybrzeżnych, przez co istnieje duże prawdopodobieństwo kontaktu z ludźmi. Średnio trzy, cztery ataki w ciągu roku mają miejsce w wodach wokół Hawajów, jednak rzadko są one śmiertelne. Biorąc pod uwagę liczbę osób, które codziennie pływają, surfują, czy nurkują to liczba ataków rekinów jest stosunkowo niewielka. W październiku 2003 roku na czołówki gazet trafił incydent, dotyczący wówczas 13-letniej amerykańskiej surferki Bethany Hamilton, która została zaatakowana przez rekina tygrysiego i w następstwie tego straciła lewą rękę. W związku z tym zdarzeniem schwytano i zabito dużego rekina, następnie dokonano pomiarów szerokości szczęk i struktury uzębienia w celu ustalenia, czy ten osobnik był odpowiedzialny za atak na Hamilton.
W celu ochrony przemysłu turystycznego w latach 1959 i 1976 zabito 4668 rekinów tygrysich. Pomimo podjętych działań zapobiegawczych liczba ataków nie zmniejszyła się. Na Hawajach nielegalny jest proceder karmienia rekinów, natomiast obserwacje tych ryb zaleca się prowadzić w specjalnych klatkach. W Republice Południowej Afryki w 2007 roku nurek, Mark Addison udowodnił, że można pływać wśród rekinów tygrysich poza klatką, a wydarzenie to sfilmowała stacja Discovery Channel.
Ludzie polują na rekiny tygrysie ze względu na ich płetwy, mięso i wątrobę. Choć w wyniku licznych połowów, miejscowe populacje tego gatunku zmalały, to jednak rekinów tych nie uważa się za populację o podwyższonym stopniu zagrożenia. Jednakże wzrastające zapotrzebowanie na rekinie płetwy może spowodować, że ten gatunek znajdzie się na liście gatunków zagrożonych wyginięciem. Międzynarodowa Unia Ochrony Przyrody uznała ten gatunek za bliski zagrożenia (NT).
Płetwy tego żarłacza mają niewiele substancji odżywczych, natomiast jego wątroba zawiera dużo witaminy A, która stosowana jest w wytwarzaniu witamin. Ponadto ryby te są chwytane i zabijane ze względu na ich specyficzną skórę, która stanowi cenne trofeum wśród wędkarzy.
W 2010 roku żarłacz tygrysi został wpisany na czerwoną listę owoców morza Greenpeace International. Lista ta zawiera gatunki pozyskiwane z niezrównoważonych połowów, które mogą stanowić zagrożenie dla populacji.

</doc>
<doc id="622297" url="https://pl.wikipedia.org/wiki?curid=622297" title="Przeździęcka Struga">
Przeździęcka Struga

Przeździęcka Struga ("Przeździecka Struga") – rzeka, prawy dopływ Omulwi o długości 24,53 km i powierzchni zlewni 107,42 km².
Rzeka wypływa z terenów leżących na północny zachód od Przeździęka Małego, płynie w przybliżeniu w kierunku wschodnim, następnie wpływa do Omulwi w okolicy wsi Michałowo.

</doc>
<doc id="622298" url="https://pl.wikipedia.org/wiki?curid=622298" title="Pointless Nostalgic">
Pointless Nostalgic

Pointless Nostalgic - album Jamiego Culluma wydany w 2002, a nagrany wiosną 2001 roku jest mieszaniną standardów jazzowych, coverów oraz autorskich nagrań Cullum'a.
Twórcy.
Geogg Gascoyne był producentem albumu, wraz z Sebastianem de Kromem do dziś grają z Jamiem Cullum'em.

</doc>
<doc id="622299" url="https://pl.wikipedia.org/wiki?curid=622299" title="Chris Kattan">
Chris Kattan

Christopher Lee „Chris” Kattan (ur. 19 października 1970 w Los Angeles) – amerykański aktor telewizyjny, teatralny i filmowy.
Życiorys.
Urodził się w Los Angeles jako syn Hajnalka E. Biró Kattan, węgiersko-amerykańskiej modelki, która w latach 60. pojawiła się w magazynie „Playboy”, i Kipa Kinga (właściwie Jerome Kattan), aktora. Jego babka ze strony matki Rebekka Regina Honig (córka Hermana Honiga i Charny Krigsfeld) urodziła się w Polsce. Dorastał w Sherman Oaks. Gdy miał dwa lata, jego rodzice rozwiedli się. Matka ponownie wyszła za mąż za Marca Joslyna. Chris wraz z matką i ojczymem był w zgrupowaniu Zen w Mt. Baldy. W weekendy odwiedzał ojca w Los Angeles. W 1989 ukończył High School Bainbridge Island w Waszyngtonie, gdzie jego ulubionym przedmiotem był teatr. Uczęszczał na California State University Northridge.
Po przeprowadzce do Los Angeles dołączył do komediowej grupy The Groundlings. Studiował aktorstwo i reżyserię na Uniwersytecie Stanowym Kalifornia w Northridge. Od marca 1996 występował w programie "Saturday Night Live" (1996–2003). Improwizował tak znane osobowości jak Christiane Amanpour, Antonio Banderas, Andy Dick, Bill Gates, Ben Affleck, Julio Iglesias Jr., Steve Irwin, Chris Kirkpatrick, Ricky Martin, Alanis Morissette, Al Pacino, Kid Rock, David Lee Roth, Paul Shaffer, David Spade i dziennikarka CNN – Christiane Amanpour. W 2000 otrzymał nominację do nagrody Teen Choice.
W 2004 trafił na Broadway jako Xanthias w komedii Arystofanesa "Żaby".

</doc>
<doc id="622303" url="https://pl.wikipedia.org/wiki?curid=622303" title="Lejkowska Struga">
Lejkowska Struga

Lejkowska Struga ("Wielki Rów") – struga w Polsce, lewobrzeżny dopływ Omulwi o długości 29,28 km i powierzchni zlewni 86,6 km².
Struga wypływa z terenów leżących na wschód od Szczytna, płynie w przybliżeniu w kierunku południowym, następnie wpływa do Omulwi na południowej granicy powiatu. Początkowy bieg zwany jest po prostu "Lejkowską Strugą", .

</doc>
<doc id="622309" url="https://pl.wikipedia.org/wiki?curid=622309" title="Ochronka">
Ochronka

Ochronka – wczesna forma przedszkola.
Był to zakład dobroczynny, zakładany w celu opieki i wychowania ubogich, małych dzieci, pozbawionych opieki rodziców. Często ochronki były prowadzone przez związki wyznaniowe. Zaczęły powstawać na początku XIX wieku.
Współcześnie ochronki na Śląsku przybrały formę świetlicy z posiłkami (zazwyczaj są to podwieczorek i kolacja). Ochronki prowadzone są dla dzieci z rodzin ubogich, wielodzietnych, rozbitych i patologicznych. Zajęcia mają różną formę od profilaktycznych do terapeutycznych, przez dydaktyczne, sportowe, plastyczne, muzyczne oraz zabawę. Wychowawcy zazwyczaj są wolontariuszami. W ochronkach dzieci mają możliwość odrabiania zadań domowych.

</doc>
<doc id="622311" url="https://pl.wikipedia.org/wiki?curid=622311" title="Konstantin Uszakow">
Konstantin Uszakow

Konstantin Antoljewicz Uszakow (, ur. 24 marca 1970 w Omsku) – rosyjski siatkarz, grał na pozycji rozgrywającego, były reprezentant kraju.
Jest dwukrotnym medalista olimpijskim. W 2000 w Sydney zdobył srebrny medal, a w 2004 w Atenach brąz. W 2002 r. w Argentynie zdobył wicemistrzostwo Świata. Mistrz Europy z 1991 r.
W 1999 r. został odznaczony tytułem Zasłużonego Mistrza Sportu, a także Orderem Zasług dla Ojczyzny II klasy 2 kwietnia 2001 r. Po sezonie 2012/2013 zakończył karierę.
Sukcesy.
jako zawodnik.
klubowe.
Mistrzostwo ZSRR:
Puchar CEV:
Mistrzostwo Łotwy:
Mistrzostwo Rosji:
Puchar Rosji:
reprezentacyjne.
Mistrzostwa Europy Juniorów:
Mistrzostwa Świata Juniorów:
Liga Światowa:
Mistrzostwa Europy:
Puchar Świata:
Igrzyska Olimpijskie:
Mistrzostwa Świata:
Liga Europejska:
Sukcesy.
jako trener.
klubowe.
Puchar Rosji:
Puchar CEV:
Klubowe Mistrzostwa Świata:
Mistrzostwo Rosji:

</doc>
<doc id="622312" url="https://pl.wikipedia.org/wiki?curid=622312" title="NGC 2168">
NGC 2168



</doc>
<doc id="622313" url="https://pl.wikipedia.org/wiki?curid=622313" title="Walerij Woronin (piłkarz)">
Walerij Woronin (piłkarz)

Walerij Iwanowicz Woronin (ros. Валерий Иванович Воронин, ur. 17 lipca 1939 w Moskwie, zm. 22 maja 1984 w Moskwie) – rosyjski piłkarz, reprezentant Związku Radzieckiego.
Przez całą karierę piłkarską (od 1958 do 1969) związany był z zespołem Torpeda Moskwa, w którym występował na pozycji pomocnika. Dwukrotnie zdobył mistrzostwo ZSRR (1960, 1965), w 1960 sięgnął również po Puchar ZSRR. W 1964 i 1965 został wybrany w plebiscycie tygodnika "Futboł" najlepszym piłkarzem Związku Radzieckiego. W tych samych latach był wybierany do dziesiątki najlepszych piłkarzy Europy według tygodnika "France Football". Regularnie występował w zespole reprezentacyjnym. Od 1960 do 1968 rozegrał w nim 66 meczów, strzelając 5 bramek. Uczestniczył w dwóch turniejach mistrzostw świata: w 1962 i 1966. Wicemistrz Europy z 1964.
W 1968 przeżył wypadek samochodowy, w którym odniósł bardzo ciężkie obrażenia. Później na krótko powrócił do sportu, ale wkrótce zmuszony był zakończyć karierę piłkarską. W późniejszych latach zmagał się z chorobą alkoholową.
Pochowany na Cmentarzu Daniłowskim w Moskwie.

</doc>
<doc id="622315" url="https://pl.wikipedia.org/wiki?curid=622315" title="Ammonici">
Ammonici

Ammonici – starożytne plemię aramejskie, które w XII w. p.n.e. osiedliło się na terytorium Zajordania, na północny wschód od Moabu, między lewym dopływem Jordanu (Jabbokiem) i rzeką Arnon na południu. Kraj Ammonitów zwany był Ammonem.
Według Biblii plemię wywodzące się od Ben-Ammiego, syna młodszej córki Lota, który po ucieczce z Sodomy ukrył się wraz ze swoimi dwiema córkami w górach. Córki postanowiły upić ojca, a z kazirodczego stosunku zrodzili się protoplaści Ammonitów i Moabitów (Rdz 19,30-38).
Według Biblii, kiedy Izraelici nie posiadali jeszcze państwa, Ammonici byli już rządzeni przez króla, rezydującego w Rabbie (dzisiejszy Amman). W okresie Sędziów militarna ekspansja Ammonitów prowadziła do konfrontacji z Izraelitami, zwłaszcza tymi, którzy zamieszkiwali Gilead, jednak Ammonici zapuszczali się także do Przedjordania (walczyć z nimi miał Jefte). Gdy w Izraelu rodziła się monarchia, Ammonici oblegli Jabesz, jednak zostali odparci przez Saula. W okresie rządów Dawida zniewaga okazana posłom izraelskim przez króla Ammonitów, Chanuna, stała się pretekstem do wojny. W jej wyniku Ammon został podbity. Dawid włożył na głowę koronę zdjętą z głowy Milkoma, bóstwa Ammonitów, co można interpretować jako koronowanie się na króla Ammonitów, jak i jedynie jako symboliczny gest objęcia władzy. Wydaje się prawdopodobne, że Dawid ustanowił namiestnika z ammonickiej rodziny królewskiej.
Za sprawą króla Salomona w Izraelu pojawił się kult ammonickiego bóstwa Milkoma. Po jego śmierci Ammonici uniezależnili się i często prowadzili antyizraelską politykę. W 853 p.n.e. ammonicki król Ba'sa brał udział w koalicji, która walczyła z Asyryjczykami w bitwie pod Karkar. W okresie rządów Azariasza i Jotama Ammonici płacili Judzie trybut. Od VIII wieku znajdowali się pod dominacją Asyrii. Był to jednak dla Ammonitów okres rozkwitu, gdyż czerpali oni duże korzyści z handlu. Na życie codzienne Ammonitów znacząco wpływała kultura asyryjska. 
Po upadku Asyrii Ammonici popadli w zależność od państwa nowobabilońskiego. Wraz z wojskami Nabuchodonozora walczyli z Judą. Później jednak ich polityka wobec Babilonii stała się nieprzyjazna. Król Baalis zlecił zamordowanie babilońskiego namiestnika Judei, Godoliasza. Wraz z Moabem i Edomem walczyli z Babilończykami, jednak ponieśli klęskę, a ich państwo przestało istnieć. Po pokonaniu Babilończyków przez Cyrusa II Ammonici stali się poddanymi perskimi, później dostali się w sferę wpływów helleńskich. Podczas powstania Machabeuszów walczył z nimi Juda Machabeusz. W 64 p.n.e. dostali się pod panowanie rzymskie.

</doc>
<doc id="622317" url="https://pl.wikipedia.org/wiki?curid=622317" title="Historia Piekar Śląskich">
Historia Piekar Śląskich

Historia Piekar Śląskich:
Pradzieje.
Człowiek pojawił się na ziemi bytomskiej na początku najmłodszej epoki kamienia (4000 lat p.n.e.). Natomiast nie ma żadnego dowodu na to, że w epoce brązu istniało na tym obszarze jakiekolwiek osadnictwo. Pierwsza osada w dorzeczu Bielczy i Brynicy istniała od XII do IV wieku p.n.e. Z kolei od IV wieku p.n.e. do II wieku n.e. brak śladów człowieka na tym terenie. Dopiero odkrycie galmanu na polach szarlejskich nad Brynicą umożliwiło natrafienie na szczątki osady z III wieku n.e. Jej mieszkańcy w prymitywnych piecach zwanych dymarkami wytapiali rudę żelaza zalegającą płytko pod darnią.
Legendy, nazwa i pierwsze wzmianki.
Istnieje legenda związana z powstaniem Piekar.
"Pod koniec X wieku w puszczy piekarsko-szarlejskiej ukryło się dwoje ludzi. Był to młody czeladnik Ziemomysł, który przekupił straże opolskiego grodu na Pasiece, porwał córkę komesa Bogumiłę i uciekł z nią w piekarskie lasy. Ukryli się w pobliżu wzgórza zwanego Górą Bartłomieja. Młodzi byli bardzo pracowici, zbudowali chatę, łowili ryby, uprawiali rolę. Na początku było im ciężko, jednak już po 5 latach mieli ładny domek, wykarczowali kawał lasu, doczekali się 6 synów i 3 córek. Z czasem córki i synowie zaczęli zakładać własne rodziny i osiedlać się w pobliżu Góry Bartłomieja. I tak powstała słynąca z zamożności osada. Ludzie z sąsiednich terenów przyjeżdżali tu po wyroby piekarnicze, które wypiekał Bartłomiej. Jego ciasta i pierniki uważano za najlepsze w okolicy, którą nazwano Piekary." Najprawdopodobniej nazwa ta pochodzi od pieczar, tj. wyrobisk górniczych, sztolni i przekopów.
Według innej legendy osadę Piekary założył w 1041 roku Kazimierz Odnowiciel (przy okazji również Bytom, Czeladź i Będzin), który wracał do Krakowa przez ziemię bytomską.
Bulla papieża Innocentego II z 1136 roku wymienia osadę leżącą blisko Bytomia o nazwie Zwersow (Zwierzów). Niektórzy historycy wnioskują, że z tej właśnie osady powstało dzisiejsze miasto Piekary Śląskie. Z nazwą Zwierzów związana jest inna legenda.
"Działo się to za czasów Bolesława Chrobrego. Dworzanie, którzy często przybywali na ziemię bytomską, donieśli władcy, że pośród gęstej puszczy, nad rzeką Brynicą, znajduje się osada, której mieszkańcy wydobywają srebro. Chciwy bogactwa król pojechał w te strony. W drodze zachwycił go wielki porządek i gospodarność żyjących tu ludzi. Zaś wszyscy mieszkańcy piekarskiej osady wyszli pozdrowić władcę. Król zaś odezwał się w te słowa: Widzę, żeście tę oto ziemię dzikiej puszczy i srogim zwierzom odebrali, a zwojowawszy nie mieczem i krwią, ale pracą i potem, przymnożyliście ojczyźnie wiele bogactw. Ponieważ dużo tu zwierza było, na którego w tych okolicach polowałem przeto wieś ta Zwierzów odtąd zwać się będzie."
Około 1270 roku we wsi Kamień na terenie dzisiejszych Piekar urodził się Nanker herbu Oksza, późniejszy biskup krakowski i wrocławski, inicjator budowy katedry gotyckiej na Wawelu. 
Na podstawie źródłowego przekazu pochodzącego z 4 października 1277 roku dowiadujemy się, że biskup krakowski Paweł z Przemankowa utworzył parafię rzymskokatolicką w Kamieniu, oddzielając ją od Parafii św. Małgorzaty w Bytomiu. W tym dokumencie po raz pierwszy wymieniono nazwę osady Pecare, która została przydzielona nowej parafii.
Pierwszy drewniany kościół św. Bartłomieja został wybudowany w Piekarach przez syna księcia opolskiego Ziemowita w 1303 roku. Został on poświęcony w 1318 roku. W uroczystości tej uczestniczył biskup Nanker pochodzący z Kamienia. Pierwszym piekarskim plebanem był ks. Piotr. Kolejna legenda głosi:
"Według pierwotnych planów pierwszy piekarski kościół stanąć miał na wzgórzu Cerekwica. Tam też zawieziono potrzebne do budowy drewno. Jednakże w jakaś tajemnicza siła w ciągu jednej nocy przeniosła zgromadzony budulec w inne miejsce. Zostało to uznane za znak i budowę rozpoczęto na terenie w tak nieoczekiwany sposób wskazanym."
Wiek XIV-1623.
W XIV wieku w Piekarach rozwinęło się górnictwo rud żelaza. Władzę sprawował tu nieznany żupnik, który był dobrym gospodarzem i organizatorem. Wieś Piekary od 1332 roku zaczęto nazywać Pecare Thrutonicale. W 1420 roku pojawia się nazwa Grosse Bäckern (Wielkie Piekary), a to za sprawą Konrada z Oleśnicy, z dynastii Piastów oleśnickich, który musiał oddać Piekary królowi węgierskiemu Maciejowi Korwinowi. W ten sposób Piekary stały się lennem czeskim. W styczniu 1477 roku król węgierski odsprzedał połowę Bytomia wraz z Piekarami Janowi z Zierotyna (Jan Żerotin) za 8000 guldenów. Z kolei w 1480 wieś odkupił Ernest Mrakot Luźnierski. Powstała wtedy szkoła ludowa, w której uczył Aleksy Graba. Dnia 13 grudnia 1498 roku Jan II Dobry został właścicielem Piekar Wielkich. Powstała tu wtedy komora celna oraz nastąpił poważny rozwój górnictwa. Władał on Piekarami aż do 1526, kiedy to oddał je w lenne władanie
Jerzemu Hohenzollern, który był protektorem luteranizmu i wprowadził go przemocą – metodą Cuius regio, eius religio. Po jego śmierci w 1543 roku panowali kolejno:
W roku 1620 Habsburgowie odebrali księstwo bytomskie wraz z Piekarami Hohenzollernom. W roku 1623 decyzją cesarza Ferdynanda II Habsburga Piekary wraz z ziemią bytomską dostały się bogatemu kupcowi ze Spisza Łazarzowi Henckelowi von Donnersmarckowi. Do rodziny Donnersmarcków Piekary należały aż do końca I wojny światowej.
Panowanie Henckel von Donnersmarcków.
Rozwój kultu Maryjnego.
Cesarz Ferdynand II Habsburg w 1629 roku wydał dekret restytucyjny, na mocy którego katolicy odzyskali wszystkie odebrane im przez luteran dobra. W II połowie XVII wieku spontanicznie zaczął rozwijać się kult obrazu Matki Boskiej. Proboszcz piekarski ks. Jakub Roczkowski przeniósł obraz do ołtarza głównego kościoła za co wytoczono mu proces przed sądem biskupim.
W 1676 roku w Tarnowskich Górach wybuchła zaraza, wtedy to pielgrzymi z miasta modlili się przed obrazem Matki Bożej, a gdy wracali zaraza zaczęła ustępować. Była to pierwsza tzw. pielgrzymka "ślubowana", kiedy to cała wioska podejmowała zobowiązanie, że co roku w określonym dniu odbędzie pielgrzymkę jako podziękowanie za otrzymane łaski. W 1680 roku wybuchła zaraza w Pradze, wtedy cesarz Leopold I Habsburg zwrócił się z prośbą o przywiezienie obrazu. 15 marca 1680 roku w uroczystej procesji przeniesiono obraz ulicami Pragi. Zaraz ustąpiła, a arcybiskup praski Jan Fryderyk Waldstein potwierdził urzędowo cudowność obrazu.
20 sierpnia 1683 roku król Jan III Sobieski, zmierzając pod Wiedeń, gdzie stoczył zwycięską bitwę z wojskami wezyra Kary Mustafy pragnął pomodlić się w piekarskim kościele, gdzie wysłuchał mszy i przed obrazem Matki Bożej prosił o zwycięstwo. W dniach 26-29 lipca 1697 roku miejscowość gościła elektora saskiego Fryderyka Augusta I późniejszego króla Polski – Augusta II Mocnego, który w Piekarach wyznał ponownie wiarę i podpisał "pacta conventa". Jego syn, król August III Sas, przybył tu 8 stycznia 1734 roku.
W 1702 roku ze względu na bezpieczeństwo, które zagrożone było walkami religijnymi obraz Matki Bożej wywieziono do kościoła św. Krzyża w Opolu, gdzie znajduje się do dziś. Tam ikona przez długi czas nie wyróżniała się szczególną czcią i nie przyciągała pielgrzymek. Natomiast do Piekar, mimo iż w kościele znajdowała się tylko replika obrazu przybywały pielgrzymki, co jeden z ówczesnych księży skwitował słowami: "Nie pędzel tu mocen, ni praca człowieka, ni drzewo, ni płótno, jeno Duch Boży, który sobie to miejsce i ten lud upodobał."
Niebezpieczne warunki pracy pod ziemią w śląskich kopalniach oraz trudy pracy w hutach uświadamiały, że trzeba zdać się na Opatrzność Bożą. Takie przeświadczenie było częstą przyczyną pielgrzymek całych rodzin śląskich do Piekarskiej Madonny.
Rozkwit gospodarczy.
Na terenie Piekar Śląskich osiedlało się wielu hutników i górników, gdyż odkryto tu nowe pokładu galmanu i węgla kamiennego, co dawało nadzieję na zatrudnienie. To właśnie galman był największym bogactwem Piekar i okolic. Jednakże poważnym problemem hamującym zwiększenie wydobycia w owych czasach była niemożność poradzenia sobie z wodą zalewającą podszybia i sztolnie. W 1704 wrocławski kupiec Georg von Giesche uzyskał od cesarza przywilej wybierania kruszcu w okolicach Szarleja. Wtedy to rozpoczął się okres rozkwitu gospodarczego Piekar. Wówczas przemysł na tych terenach związany był przede wszystkim z działalnością spółki Georg von Giesches Erben oraz rodu Donnersmarcków.
Budowa Bazyliki i Kalwarii.
Lata 1845-1847 to okres tragiczny dla Piekar. Deszcze i nieurodzaj były przyczyną nędzy a głód i zaraza dziesiątkowały mieszkańców. Ówczesny proboszcz parafii piekarskiej ks. Jan Alojzy Ficek zainicjował nurt charytatywny polegający na rozdawaniu żywności, odzieży czy wyszukiwaniu rodzin zastępczych dla sierot. Został wtedy obdarzony przydomkiem „Apostoła Śląska”. W 1844 roku zainicjował wielką akcję duszpasterską mającą na celu zwalczenie plagi pijaństwa. Akcja antyalkoholowa była fenomenem przekraczającym granice Śląska, a z biegiem lat przybrała charakter walki o oblicze narodowe Śląska. Kolejną masową akcją duszpasterską zainicjowaną przez piekarskiego proboszcza były misje ludowe. ks. Ficek odegrał również ważną rolę jako inicjator ośrodka wydawniczego pomagającego w szerzeniu kultury i oświaty na Górnym Śląsku. Największym, materialnym dorobkiem ks. Ficka w Piekarach była budowa kościoła. Mimo wielu trudności związanych z pozwoleniem na budowę oraz z kłopotami finansowymi, 22 sierpnia 1849 roku biskup wrocławski Melchior von Diepenbrock dokonał konsekracji nowego, neoromańskiego Kościoła pw. Najświętszej Marii Panny i św. Bartłomieja, który powstał głównie dzięki ofiarności miejscowych wiernych.
Idea budowy Kalwarii Piekarskiej związana jest również z działalnością ks. Ficka. Niestety przeszkodziła mu w tym śmierć. Wykonaniem jego testamentu duchowego zajął się jego następca ks. Bernard Purkop, który na wzgórzu Cerekwica rozpoczął budowę Kalwarii. W 1866 roku nabył grunty przylegające do wzgórza i obsadził je drzewami. Kolejnego proboszcza ks. Leopolda Nerlicha można uznawać za właściwego budowniczego Kalwarii. Kamień węgielny pod budowę położono w 1887 roku. Do istniejących planów wniósł szereg poprawek, zebrał potrzebne na budowę fundusze. Za jego czasów kompleks przybrał ostateczny kształt, który przetrwał do dnia dzisiejszego. Pracami budowlanymi kierował honorowo budowniczy Karol Ogórek z Szarleja. Kaplice budowane były bezinteresownie przez górników i hutników, którzy przychodzili na wzgórze bezpośrednio po zakończeniu pracy. Już za czasów następnego proboszcza ks. Karola Nerlicha 21 czerwca 1896 kard. Georg Kopp dokonał uroczystej konsekracji Kalwarii Piekarskiej i Kościoła Kalwaryjskiego pw. Przemienienia Pańskiego. W ten sposób zakończył się proces formowania głównego ośrodka religijnego na Górnym Śląsku.
Ośrodek wydawniczy.
Ośrodek wydawniczy w Piekarach rozpoczął swą działalność pod koniec pierwszej połowy XIX wieku. Proboszcz piekarski ks. Jan Alojzy Ficek czynił starania, aby pątnicy, którzy przychodzili do Piekar mogli zabrać do domu drukowaną nabożną książkę. Wspólnie z Teodorem Heneczkiem założył w 1847 roku polską drukarnię. Pierwsza oficyna była czynna w domu u Kaduka (ul. Bytomska 145). Wydawane były w większości druki o treści religijnej i czasopisma tj.: „Dziennik Górnośląski”, „Tygodnik Katolicki”, „Zwiastun Górnośląski” oraz „Promotor nabożeństwa do św. Józefa i św. Rodziny”. W drukarni piekarskiej działalność edytorską prowadzili ks. Józef Szafranek, ks. Norbert Bonczyk, Teofil Nowacki, Karol Osadnik, Józef Lompa, Karol Miarka i Stanisław Czerniejewski. Oprócz drukarni Heneczka na terenie Piekar istniały jeszcze dwie inne: od 1871 drukarnia Teofila Nowackiego oraz drukarnia Franciszka Świdra i Stanisława Czerniejewskiego. Ze względu na rozpowszechnioną działalność wydawniczą Piekary Śląskie zostały określone mianem "Lipska górnośląskiego".
Towarzystwa i organizacje społeczne.
W XIX wieku w Piekarach działały następujące organizacje społeczne:
Ruch teatralny zainicjował w Piekarach Karol Piekoszewski, który w 1807 zorganizował pierwszy zespół amatorski. Wawrzyniec Hajda zakładał kółka teatralne i sekcję teatralną. "Kółko Polskie" założone w 1876 przez ks. Bernarda Purkopa wystawiło pierwszą sztukę zatytułowaną "Żyd w beczce". W 1909 w mieście powstało Towarzystwo Gimnastyczne Sokół oraz Towarzystwo Śpiewu Lutnia. Rozwijał się także ruch śpiewaczy: w 1908 w Piekarach Wielkich powstał chór "Cecylia", w 1911 "Halka" w Kozłowej Górze i "Dąbrówka" w Dąbrówce Wielkiej, w 1912 "Polonia" w Brzozowicach, w 1920 Towarzystwo Śpiewacze "Paderewski" w Szarleju, a w 1926 chór "Harmonia" w Kamieniu. Zadaniem tych organizacji było krzewienie polskości oraz dbanie o polskie tradycje.
W drugiej połowie XIX wieku została zapoczątkowana walka ideologiczno-polityczna – wymierzona w kościół katolicki powiązana z germanizacją tzw. Kulturkampf. Na Górnym Śląsku spowodował on ożywienie religijno-narodowe i umocnił więzi społeczne wiernych z duchowieństwem.
II Rzeczpospolita.
Po upadku II powstania śląskiego, dnia 20 marca 1921 roku w Piekarach przeprowadzono plebiscyt:
16 czerwca 1922 roku do Piekar wkroczyło Wojsko Polskie pod dowództwem gen. Stanisława Szeptyckiego. Piechota i ułani weszli od strony Brzezin i Kamienia. Przy ustawionej przed Bazyliką NMP bramie triumfalnej powitał generała Wawrzyniec Hajda liczący wówczas 78 lat. Tuż po odzyskaniu przez Polskę niepodległości do Wielkich Piekar przyjechali: Józef Piłsudski i gen. Józef Haller, a w 1923 roku piekarzanie witali Prezydenta RP Stanisława Wojciechowskiego.
W 1922 utworzono Województwo śląskie z pierwszym wojewodą Józefem Rymerem, Wielkie Piekary znalazły się w powiecie świętochłowickim.
15 sierpnia 1925 roku obraz Madonny Piekarskiej został koronowany przez nuncjusza papieskiego Wawrzyńca Lauri, a korony podarował i poświęcił papież Pius XI.
Wiosną 1932 roku zawiązał się w Piekarach Komitet Obchodów 250. rocznicy Odsieczy Wiedeńskiej. Powołano Społeczny Komitet Budowy Kopca Wyzwolenia. Do Piekar przyjeżdżały delegacje z kraju i zagranicy, przywożąc ziemię w urnach z Góry św. Anny, Głogowa, Kędzierzyna, Gniezna, Gdyni, Olkusza i Cierlicka. Pod kopiec napływali liczni budowniczowie z całej Polski. Byli tu m.in. dowódcy III. powstania śląskiego, na czele z Wojciechem Korfantym oraz pisarze związani ze Górnym Śląskiem: Gustaw Morcinek, Kazimierz Gołba i Pola Gojawiczyńska. Dnia 20 czerwca 1937 roku w XV rocznicę wkroczenia wojsk polskich, odbyła się uroczystość poświęcenia Kopca.
W 1934 połączono Piekary i Szarlej. Funkcję naczelnika nowej gminy powierzono Bartłomiejowi Płonce, posłowi do Sejmu Śląskiego.
II wojna światowa.
Na odcinku piekarskim atak niemiecki nastąpił w dniu 1 września 1939 o godzinie drugiej w nocy. Niemiecki Freikorps od razu skierował się w kierunku dworca szarlejskiego i kopalni „Nowa Helena”, został jednak przez powstańców powstrzymany. Zarządzono ewakuację ludności cywilnej, niedaleko bowiem biegła linia fortyfikacji i obawiano się masakry. Ludzie pakowali więc najbardziej potrzebne rzeczy i ruszali w stronę Łagiszy. Następnego dnia powstańcy piekarscy musieli jednak opuścić Piekary. Na rozkaz majora Tomasika wycofali się do Józefki, a potem dalej na wschód.
Batalion piekarski w sile ok. 200 ludzi, pod dowództwem Jana Barona cofał się w kierunku Krakowa a potem Lublina. Piątego dnia wojny grupa powstańców została rozbita przez Wehrmacht pod Miechowem. Na placu boju wielu poległo i zostało rannymi, niektórzy zdezorientowani wracali do Piekar. Niemcy jednak wywlekali ich z domów, a na placu przed ratuszem urządzili im dwuszereg z oprawców z Freikorps'u z pałkami gumowymi ze stalową sprężyną. Spadł grad uderzeń, lała się krew, jednak gorsze sceny działy się w więzieniu, gdzie pastwiono się nad nimi i okrutnie torturowano. 6 września 1939 przed ratuszem w Brzozowicach zostali rozstrzelani: Emil Mutwil, Paweł Ogaza i Jan Remarczyk. 18 listopada 1941 również w Brzozowicach gestapo powiesiło Józefa Hadasia, Huberta Hatko i Teodora Tomę (obecnie są oni patronami piekarskiego Hufca ZHP).
Po przejściu nawałnicy, już w październiku 1939 pojawiły się pierwsze ulotki wzywające do walki z okupantem. Zaczęły działać organizacje bojowe toteż w kopalni węgla Andaluzja, galmanu „Nowa Helena” i „Orzeł Biały”, gdzie pracowała większość członków tych organizacji, rwały się liny, psuły urządzenia i maszyny. Jednak gestapo rozbiło te organizacje, a wielu członków znalazło się w obozach koncentracyjnych. Praca konspiracyjna jednak nie ustała. Jak się ocenia, w 1943 w kopalni „Andaluzja” wydobycie spadło o blisko 40 tys. ton węgla, wydobyto o blisko 5 tys. mniej rudy cynku i ołowiu w kopalni „Nowa Helena”, podobnie było w kopalni „Orzeł Biały”.
Miały miejsce także akcje zbrojne, przykładowo w lipcu 1943 grupa Walentego Kołodzieja wykoleiła pociąg na wąskich torach w Szarleju. Hitlerowcy naprawiali szkody przez trzy dni, miesiąc później grupa AK pod dowództwem Henryka Mazura zniszczyła szyny na odcinku dworzec-huta w Brzezinach Śląskich, co spowodowało wykolejenie się pociągu z cynkiem, ołowiem i kadmem. Nasilenie akcji miało miejsce w 1944, kiedy 4 razy wykolejano pociągi na odcinku Rojca-Brzeziny Śląskie, dwukrotnie podpalano urzędy hitlerowskie, rozbito magazyn w zakładach Hymscheid. Niektórzy piekarzanie walczyli w partyzantce w północnej części powiatu tarnogórskiego.
. Piekarzanie, jak zresztą większość Polaków, walczyli na wszystkich frontach wojny. Major Jan Ludyga-Laskowski, gdy dostał się do Francji, walczył w wojnie francusko-niemieckiej, a po upadku Francji walczył w stopniu podpułkownika w partyzantce francuskiej. Teofil Markiefka i Konrad Burzyk walczyli w obronie twierdzy Tobruk, Walenty Prochacki walczył w szeregach Brygady Karpackiej pod Acron'ą i Gazal'ą. Bronisław Jansa walczył w Dywizjonie 302 w bitwie o Anglię, pod Monte Cassino zginęli Paweł Sroka, Franciszek Marchwitz oraz dezerterzy z Wehrmacht'u Gotfryd Bednorz i Reinhold Woźniczka, w służbie sanitarnej we Włoszech pracował były dyrektor Powiatowego Szpitala w Piekarach, dr Bocianowski. Wielu nie wymieniowych tu z nazwiska piekarzan oddało swe życie w walce z Niemcami na wszystkich frontach.
Rankiem 27 stycznia 1945 od Kozłowej Góry i Bobrownik czołgi radzieckie wyzwoliły Piekary.
Czasy współczesne.
Dnia 29 stycznia 1945 powołano Zarząd Miejski, jednak do końca 1946 Piekary Śląskie traktowano nadal jako gminę wiejską. Na mocy ustawy Sejmu Śląskiego z 10 lipca 1939 Piekary Śląskie formalnie otrzymały ustrój miejski z dniem 1 stycznia 1940 Ustawa ta jednak nie została wykonana z powodu okupacji niemieckiej. Ostatecznie Piekary Śląskie 13 lutego 1947 roku mogły ponownie powołać organy miasta (z mocą wsteczną od 1 stycznia 1947). Pierwszym burmistrzem został Jan Kolenda, działacz KPP, przewodniczącym Miejskiej Rady Narodowej został Hubert Grabara.

</doc>
<doc id="622320" url="https://pl.wikipedia.org/wiki?curid=622320" title="Osiedle Franciszka Kotuli w Rzeszowie">
Osiedle Franciszka Kotuli w Rzeszowie



</doc>
<doc id="622324" url="https://pl.wikipedia.org/wiki?curid=622324" title="Lipie Śląskie (stacja kolejowa)">
Lipie Śląskie (stacja kolejowa)

Lipie Śląskie – nieczynna dla ruchu pasażerskiego stacja kolejowa w Lipiu Śląskim, w gminie Pawonków, w powiecie lublinieckim, zaraz obok cegielni. Stacja składała się z jednego toru, jednej bocznicy i peronu. Obecnie używany jest i tor i bocznica (do cegielni), lecz peron wraz z posterunkiem niszczeją. Stacja znajduje się na szlaku Opole–Lubliniec. Została przeniesiona w dniu 20 lipca 1987 roku do Lisowic.

</doc>
<doc id="622327" url="https://pl.wikipedia.org/wiki?curid=622327" title="Łaziec">
Łaziec



</doc>
<doc id="622332" url="https://pl.wikipedia.org/wiki?curid=622332" title="Droga wojewódzka nr 886">
Droga wojewódzka nr 886

Droga wojewódzka nr 886 (DW886) – droga wojewódzka w województwie podkarpackim, łącząca drogi krajowe nr 19 w Domaradzu i nr 28 w Zabłotcach przy granicy Sanoka. Długość drogi wynosi 34,5 km. Droga skraca przejazd z centralnej części województwa podkarpackiego w Bieszczady.

</doc>
<doc id="622333" url="https://pl.wikipedia.org/wiki?curid=622333" title="Biazet">
Biazet

Biazet S.A. (dawniej "Białostockie Zakłady Podzespołów Telewizyjnych „Unitra-Biazet”") – polskie przedsiębiorstwo produkcyjne, mające swoją siedzibę w Białymstoku. 
Historia.
W latach 70. i 80., gdy przedsiębiorstwo należało do Zjednoczenia Przemysłu Elektronicznego Unitra, producent telewizorów, monitorów oraz zespołów potrzebnych do ich budowy. W 1994 r. przedsiębiorstwo zostało sprywatyzowane. W 1997 r. podjęto współpracę z przedsiębiorstwem Philips. Obecnie spółka Biazet zajmuje się produkcją sprzętu AGD dla znanych światowych marek. Wśród klientów Biazet S.A. są firmy: Philips, Signify, Lavazza, Wagner GmbH, Brita GmbH oraz Electrolux. Wiodące procesy produkcyjne to wtrysk tworzyw sztucznych oraz montaż. Wiosną 2018 roku rozpoczęła się rozbudowa zakładu produkcyjnego w Białymstoku o kolejne 6000 m². W nowej części znajdzie się wtryskownia oraz magazyny. 
Najważniejsze daty:

</doc>
<doc id="622335" url="https://pl.wikipedia.org/wiki?curid=622335" title="Edvard Kocbek">
Edvard Kocbek

Edvard Kocbek (ur. 27 września 1904 w Videmie ob Ščavnici, zm. 3 listopada 1981 w Lublanie) – słoweński pisarz, publicysta i polityk, zaliczany do najważniejszych intelektualistów i wielkich autorytetów moralnych Słowenii XX wieku
Życiorys.
Urodził się w zamieszkanej przez Słoweńców wschodniej Styrii. Po dwuletnim pobycie w seminarium teologicznym w Mariborze podjął studia romanistyczne na uniwersytecie w Lublanie. Rok akademicki 1929/1930 spędził w Berlinie na studiach językoznawczych, które kontynuował następnie w Lyonie i w Paryżu, gdzie zetknął się z Emmanuelem Mounierem. Następnie pracował jako wykładowca języka francuskiego w Bjelovarze, Varaždinie i Lublanie.
W okresie wojny domowej w Hiszpanii zwrócił się ku katolickiej lewicy, czego wyrazem może być jego krytyka skierowana przeciw słoweńskim biskupom, którzy udzielili poparcia Franco (1937 r.). Z czasem stał się jednym z ideologicznych przywódców lewicowych katolików jako redaktor czasopisma „Dejanje” (1938–1943).
Po agresji wojsk niemieckich na Jugosławię w 1941 r. działał w ruchu oporu, należąc do konspiracyjnej organizacji Front Wyzwolenia Ludu Słoweńskiego, w której reprezentował „chrześcijańskich socjalistów”. Podobnie jako reprezentant lewicowych katolików był członkiem Antyfaszystowskiej Rady Wyzwolenia Narodowego Jugosławii (AVNOJ), mimo daleko idącej rezerwy wobec Josipa Broza Tity.
Po wojnie zajmował wysokie stanowiska w rządzie Socjalistycznej Republiki Słowenii, był też ministrem kultury Jugosławii. Po publikacji w 1951 r. zbioru opowiadań „Strah in pogum” („Strach i odwaga”, pol. przekład noweli „Ciemna strona księżyca” w antologii „Specjalni wysłannicy” 1971), traktujących m.in. o zamordowaniu tysięcy rozbrojonych domobrańców oraz rewidujących w duchu egzystencjalizmu stereotypy heroicznych postaw, został odsunięty od życia politycznego.
Po wywiadzie, jakiego udzielił w 1975 r. Borisowi Pahorowi, omal nie został uwięziony. Ocaliła go przed tym interwencja Heinricha Bölla, jednak Kocbek do śmierci był inwigilowany przez jugosłowiańską służbę bezpieczeństwa – UDBA.
Twórczość.
Nowelistyka, liryka filozoiczna, eseje, dzienniki:

</doc>
<doc id="622336" url="https://pl.wikipedia.org/wiki?curid=622336" title="Nubes">
Nubes

Nubes (hiszp. "Isla de las Nubes"), Nube (hiszp. "Isla de la Nube") jest malutką wysepką położoną u północno-wschodniego krańca wyspy Alborán i oddzieloną od niej płytką cieśniną nazywaną Canal de las Morenas.
Zamieszkuje ją kolonia mew srebrzystych ("Larus argentatus").
Wyspa Nubes należy do Hiszpanii, roszczenia do niej wysuwa Maroko.

</doc>
<doc id="622337" url="https://pl.wikipedia.org/wiki?curid=622337" title="Wojciech Karolak">
Wojciech Karolak

Wojciech Krzysztof Karolak (ur. 28 maja 1939 w Warszawie, zm. 23 czerwca 2021) – polski muzyk jazzowy, pianista, kompozytor, saksofonista altowy i tenorowy, aranżer, wirtuoz organów Hammonda.
Życiorys.
Urodził się w Warszawie jako syn profesora Akademii Sztuk Pięknych Jerzego Karolaka i Marii z domu Kotschy-Orwid, córki Józefa Orwida.
Kariera muzyczna Wojciecha Karolaka zaczęła się w 1958, kiedy nawiązał współpracę z zespołem Jazz Believers, jako saksofonista. W zespole tym występowali także Jan Ptaszyn Wróblewski oraz Krzysztof Komeda. W latach 1959–1960 grał na saksofonie w grupie The Wreckers pod kierownictwem Andrzeja Trzaskowskiego.
W 1961 poświęcił się grze na fortepianie w zespole Andrzeja Kurylewicza. Współpracował także ze Swingtetem Jerzego Matuszkiewicza. Był też aranżerem i kompozytorem Studia M-2 i Big Bandem Polskiego Radia. W 1962 założył The Karolak Trio (wspólnie z Andrzejem Dąbrowskim) i wydał pierwszą autorską płytę.
Od 1963 współpracował z Janem „Ptaszynem” Wróblewskim w zespole Polish Jazz Quartet. W 1964, jako jego pianista wystąpił w odcinku specjalnym niemieckiego programu telewizyjnego "Jazz – gehört und gesehen" (program pt. "Jazz in Poland" w reż. Janusza Majewskiego prezentował dokonania najważniejszych wykonawców krajowej sceny jazzowej). W 1966 wyjechał do Szwecji, gdzie dorabiał, grając w klubach i restauracjach. W 1973 stał się właścicielem organów Hammonda-B3. W latach 1973–1978 współpracował z Janem „Ptaszynem” Wróblewskim w zespole Mainstream. Zimą 1976 roku wziął udział w warsztatach jazzowych „Radost ’76” w [Mąchocice-Scholasteria|Mąchocicach]] k. Kielc, co zostało uwiecznione w filmie dokumentalnym pt. "Gramy Standard" w reż. Andrzeja Wasylewskiego.
W latach 80. XX wieku razem z Tomaszem Szukalskim i Czesławem Bartkowskim stworzył formację Time Killers. Wspólnie nagrali album, który został uznany (w ankiecie krytyków „Jazz Forum”) za najlepszą płytę jazzową dekady. Przez wiele lat współpracował z Januszem Muniakiem, czego efektem była m.in. płyta "Spotkanie". W 1988 Karolak brał udział w nagraniu płyty Obywatela GC "Tak! Tak!", grał tam na organach Hammonda. Od lat 90. XX wieku współpracował regularnie z Jarosławem Śmietaną, z którym nagrał kilka albumów. Udzielał się także w projektach jazzowych Piotra Barona i Zbigniewa Lewandowskiego, w projekcie gospel Magdy Piskorczyk "W hołdzie Mahalii Jackson", a także występował jako członek zespołu "Guitar Workshop" Leszka Cichońskiego.
Eksperymentował również jako kompozytor muzyki filmowej. Jednym z obrazów, do którego pisał muzykę, była "Konopielka" w reżyserii Witolda Leszczyńskiego, do której napisał m.in. bardzo charakterystyczny motyw, oddający specyfikę barokowej, polifonicznej muzyki organowej. Pisał też muzykę do tekstów żony. W 2007 roku pojawił się w filmie "Ryś" w roli Boogiewoogiewicza.
W 2007 został odznaczony Srebrnym Medalem „Zasłużony Kulturze Gloria Artis”. 
Zmarł 23 czerwca 2021. Pogrzeb Wojciecha Karolaka odbył się 2 lipca 2021 na Cmentarzu Wojskowym na Powązkach. 
Jego żoną była Maria Czubaszek. 

</doc>
<doc id="622338" url="https://pl.wikipedia.org/wiki?curid=622338" title="Domobrańcy">
Domobrańcy



</doc>
<doc id="622339" url="https://pl.wikipedia.org/wiki?curid=622339" title="Radwar">
Radwar

Centrum Naukowo-Produkcyjne Elektroniki Profesjonalnej „Radwar” SA – polskie przedsiębiorstwo produkujące profesjonalne urządzenia elektroniczne, w tym stacje radiolokacyjne dla wojska, mieszczące się w Warszawie. W 2012 roku zostało włączone do spółki PIT-Radwar.
Historia.
Przedsiębiorstwo wywodziło się z powstałych w 1954 roku zakładów radiowych Rawar. W 1976 roku Rawar i inne zakłady państwowe zostały połączone w Centrum Naukowo-Produkcyjne Elektroniki Profesjonalnej „Radwar”, należące do zjednoczenia Unitra. W jego skład weszły także zakłady Profel i Zurad. W październiku 1994 roku przedsiębiorstwo państwowe Centrum Naukowo-Produkcyjne Elektroniki Profesjonalnej „Unitra-Radwar” uległo przekształceniu w spółkę akcyjną Centrum Naukowo-Produkcyjne Elektroniki Profesjonalnej „Radwar” S.A. w Warszawie. Do 2003 roku spółka należała do Skarbu Państwa, następnie do grupy Bumar. 9 marca 2012 roku spółka Radwar S.A. została połączona z Przemysłowym Instytutem Telekomunikacji S.A., na skutek czego powstała spółka Bumar Elektronika, od 2014 roku przemianowana na PIT-Radwar S.A.
Centrum Naukowo-Produkcyjne Elektroniki Profesjonalnej RADWAR SA było jednym z największych zakładów przemysłu zbrojeniowego w Polsce. Specjalizowało się w produkcji systemów automatyzacji dowodzenia, systemów radiolokacyjnych, systemów identyfikacji swój-obcy (IFF), systemów ochrony informacji oraz pokrewnych. Głównymi odbiorcami CNPEP RADWAR SA były, oprócz Wojska Polskiego, Policja i Straż Graniczna oraz armie z wielu krajów Europy, Azji i Afryki.
Struktura.
Oddziały Radwar S.A.:
Radwar S.A. był następnie właścicielem spółek:

</doc>
<doc id="622340" url="https://pl.wikipedia.org/wiki?curid=622340" title="NGC 7652">
NGC 7652

NGC 7652 (również PGC 71402) – galaktyka spiralna (Sa), znajdująca się w gwiazdozbiorze Tukana. Odkrył ją John Herschel 28 października 1834.

</doc>
<doc id="622342" url="https://pl.wikipedia.org/wiki?curid=622342" title="Rosa Reichert">
Rosa Reichert

Rosa „Ossi” Reichert (ur. 25 grudnia 1925 w Gunzesried, zm. 16 lipca 2006 tamże) – niemiecka narciarka alpejska reprezentująca RFN, dwukrotna medalistka igrzysk olimpijskich i mistrzostw świata.
Kariera.
Specjalizowała się w konkurencjach slalomowych. Nie wystąpiła na igrzyskach olimpijskich w Sankt Moritz oraz rozgrywanych dwa lata później mistrzostwach świata w Aspen, bowiem w ramach sankcji za II wojnę światową niemieccy sportowcy zostali wykluczeni z udziału w międzynarodowych zawodach sportowych. Wystartowała jednak na igrzyskach w Oslo w 1952 roku, gdzie sięgnęła po srebrny medal w slalomie, przegrywając z Andreą Mead-Lawrence USA, a wyprzedzając reprezentacyjną koleżankę Annemarie Buchner. Po pierwszym przejeździe Reichert znajdowała się na prowadzeniu, z przewagą 0,5 sekundy nad Włoszką Celiną Seghi. W drugim przejeździe uzyskała drugi czas, co dało jej drugi łączny wynik i srebrny medal. Parę dni wcześniej zajęła także ósme miejsce w gigancie.
W 1954 roku wystąpiła na mistrzostwach świata w Åre, gdzie jej najlepszym wynikiem było szóste miejsce w slalomie. Jeszcze w tym samym roku doznała kontuzji stawu skokowego, zdołała się jednak przygotować do udziału w igrzyskach w Cortina d’Ampezzo w 1956 roku. Pół roku po powrocie do czynnego uprawiania sportu, wywalczyła tam złoty medal w slalomie gigancie. O 1,3 sekundy wyprzedziła Austriaczkę Josefę Frandl, a o 1,7 sekundy pokonała jej rodaczkę, Dorotheę Hochleitner. Był to jedyny złoty medal ekipy niemieckiej na tych igrzyskach, a zarazem pierwszy tytuł mistrzowski dla Niemiec w narciarstwie alpejskim po II wojnie światowej. Zgodnie z ówczesnymi zasadami Reichert otrzymała zarazem tytuł mistrzyni świata.
Poza medalami olimpijskimi Reichert zdobyła trzy tytuły mistrzyni Niemiec w 1956 roku: w slalomie, gigancie oraz kombinacji. W 1954 roku wygrała slalom w ramach zawodów SDS-Rennen w szwajcarskiej miejscowości Grindelwald. Jej imieniem nazwano wyciąg narciarski oraz trasę zjazdową w Allgäu.

</doc>
<doc id="622343" url="https://pl.wikipedia.org/wiki?curid=622343" title="NGC 7653">
NGC 7653

NGC 7653 (również PGC 71370 lub UGC 12586) – galaktyka spiralna (Sb), znajdująca się w gwiazdozbiorze Pegaza. Odkrył ją John Herschel 2 listopada 1823. Jest to galaktyka z aktywnym jądrem typu LINER.
W galaktyce tej zaobserwowano supernową SN 2015bf.

</doc>
<doc id="622344" url="https://pl.wikipedia.org/wiki?curid=622344" title="Messier 49">
Messier 49

Messier 49 (również M49, NGC 4472, PGC 41220 lub UGC 7629) – galaktyka eliptyczna w gwiazdozbiorze Panny. Odkrył ją Charles Messier w 1771 roku (w katalogu od 19 lutego 1771 roku). Jest drugim odkrytym obiektem spoza Grupy Lokalnej (po M83). Należy do galaktyk Seyferta typu 2.
Charakterystyka fizyczna.
M49 jest oddalona od Ziemi o około 60 mln lat świetlnych. Wymiary szacuje się na około 157 × 87 tys. lat świetlnych. Mimo porównywalnych rozmiarów, M49 ma mniejszą masę od M87.
Dane astronomiczne.
M49 jest najjaśniejszą galaktyką w gromadzie galaktyk w Pannie. Jej jasność obserwowana wynosi 8,4.
Szacuje się, że galaktyce towarzyszy około 7,8 tys. gromad kulistych. Ponadto na astrofotografiach wykonywanych z długim czasem naświetlania możliwe jest obserwowanie obiektów mgławicowych, które uważa się za towarzyszy M49.
Do tej pory w galaktyce M49 zarejestrowano jeden niepotwierdzony przypadek supernowej – SN 1969Q (czerwiec 1969 roku, jasność 13).

</doc>
<doc id="622345" url="https://pl.wikipedia.org/wiki?curid=622345" title="NGC 7655">
NGC 7655

NGC 7655 (również PGC 71452) – galaktyka soczewkowata (S0), znajdująca się w gwiazdozbiorze Indianina. Odkrył ją John Herschel 24 lipca 1835.

</doc>
<doc id="622347" url="https://pl.wikipedia.org/wiki?curid=622347" title="Ossi Reichert">
Ossi Reichert



</doc>
<doc id="622349" url="https://pl.wikipedia.org/wiki?curid=622349" title="NGC 7656">
NGC 7656

NGC 7656 (również PGC 71357) – galaktyka soczewkowata (S0), znajdująca się w gwiazdozbiorze Wodnika. Odkrył ją Francis Leavenworth 9 października 1885.

</doc>
<doc id="622351" url="https://pl.wikipedia.org/wiki?curid=622351" title="NGC 7657">
NGC 7657

NGC 7657 (również PGC 71456) – galaktyka spiralna z poprzeczką (SBd), znajdująca się w gwiazdozbiorze Tukana. Odkrył ją John Herschel 2 października 1836 roku.

</doc>
<doc id="622352" url="https://pl.wikipedia.org/wiki?curid=622352" title="Ossie Reichert">
Ossie Reichert



</doc>
<doc id="622353" url="https://pl.wikipedia.org/wiki?curid=622353" title="Queens Park Rangers F.C.">
Queens Park Rangers F.C.

Queens Park Rangers Football Club (przydomki: QPR, Rangers) – angielski klub piłkarski z siedzibą w zachodnim Londynie, w dzielnicy Hammersmith and Fulham. Swoje mecze rozgrywa na stadionie Loftus Road.
Historia.
Klub został założony w 1882, a dwa lata później stał się profesjonalnym klubem piłkarskim. Grał na 14 różnych stadionach, zanim osiadł na Loftus Road. W 1967 klub wygrał Puchar Ligi, pokonując w finale West Bromwich Albion 3:2. 27 kwietnia 2008 współwłaściciele klubu Flavio Briatore i Bernie Ecclestone podczas GP Hiszpanii w Barcelonie podpisali z prezesem Realu Madryt Ramonem Calderónem umowę o współpracy, na mocy której oba kluby będą mogły wymieniać się młodymi piłkarzami. 
W 2011 roku zajmując 1 miejsce w Championship awansowali do ekstraklasy angielskiej.
18 sierpnia 2011 właścicielem klubu został malezyjski biznesmen Tony Fernandes. W ostatnim meczu sezonu 2011/12 QPR przegrało mecz z Manchesterem City 3:2, które zapewniło sobie tytuł mistrza Anglii. Rangersi uniknęli spadku – zadecydował o tym tylko jeden punkt różnicy. Wkrótce został zwolniony trener Mark Hughes, który nie potrafił wygrać ani jednego meczu. Jego miejsce zajął Harry Redknapp i wówczas QPR zaczęło notować lepsze wyniki, np. pokonując Chelsea na Stamford Bridge 1:0, a trzy kolejne mecze remisując 0:0. Następnie podopieczni Redknappa przegrali ze Swansea City 4:1, z Manchesterem United 2:0, a także z klubami z dolnej części tabeli. Po 36 meczach drużyna zajmowała ostatnie miejsce w tabeli i kilka kolejek wcześniej straciła szansę na utrzymanie.
12 maja 2014 klub awansował do finału play-off o Premier League. W półfinale w dwumeczu pokonał Wigan Athletic 2:1. Dwanaście dni później w finale rozegranym na Wembley, Rangers wygrali 1:0 z Derby County; bramkę zdobył w 90 minucie meczu Bobby Zamora.
Stadion.
Poszczególne lokalizacje stadionu przed rokiem 1886 są niestety nieznane, ale prawdopodobnie były to tereny Queens Park.
QPR planuje przenosiny z Loftus Road (najmniejszy stadion w lidze) na nowy stadion, który będzie posiadał dwa razy więcej miejsc niż obecny. Potencjalne miejsca znajdują się w North Acton.

</doc>
<doc id="622354" url="https://pl.wikipedia.org/wiki?curid=622354" title="NGC 7659">
NGC 7659

NGC 7659 (również PGC 71417 lub UGC 12595) – galaktyka soczewkowata znajdująca się w gwiazdozbiorze Pegaza. Odkrył ją William Herschel 16 października 1784 roku.

</doc>
<doc id="622355" url="https://pl.wikipedia.org/wiki?curid=622355" title="NGC 4472">
NGC 4472



</doc>
<doc id="622359" url="https://pl.wikipedia.org/wiki?curid=622359" title="NGC 7660">
NGC 7660

NGC 7660 (również PGC 71413 lub UGC 12594) – galaktyka eliptyczna (E), znajdująca się w gwiazdozbiorze Pegaza. Odkrył ją John Herschel 5 września 1828 roku.

</doc>
<doc id="622362" url="https://pl.wikipedia.org/wiki?curid=622362" title="GeSHi">
GeSHi

GeSHi (Generic Syntax Highlighter) – biblioteka (klasa w PHP) umożliwiająca kolorowanie składni ponad 100 języków (skryptowych, programowania itp.), w tym tak popularnych jak PHP, CSS, C++, Java, JavaScript, XML, HTML, MySQL, Visual Basic, C#, ASP i wielu innych (pełną listę języków można znaleźć na oficjalnej stronie projektu GeSHi).

</doc>
<doc id="622364" url="https://pl.wikipedia.org/wiki?curid=622364" title="NGC 7661">
NGC 7661

NGC 7661 (również PGC 71473) – galaktyka spiralna z poprzeczką (SBc), znajdująca się w gwiazdozbiorze Tukana. Odkrył ją John Herschel 1 listopada 1834 roku.

</doc>
<doc id="622365" url="https://pl.wikipedia.org/wiki?curid=622365" title="ORBITER Space Flight Simulator">
ORBITER Space Flight Simulator

ORBITER Space Flight Simulator – darmowy symulator lotów kosmicznych, utworzony przez dra Martina Schweigera. Obecnie jeden z niewielu dostępnych produktów tego typu. Symulator opiera swe działania na mechanice Newtonowskiej. Orbiter posiada grafikę trójwymiarową, a także silnik fizyczny pozwalający na odwzorowanie warunków panujących w przestrzeni kosmicznej. 
Pakiet bazowy Orbitera składa się z Układu Słonecznego i kilku statków kosmicznych. Zasada funkcjonowania symulatora pozwala jednak dodawać wszelkie inne jednostki – strony z dodatkami symulatora zapewniają modele prawie wszystkich jednostek, które kiedykolwiek latały w kosmosie, a często nawet tych, które istniały tylko w projektach. Są również modele, które mają się dopiero pojawić w bliższej lub dalszej przyszłości, albo też całkiem fikcyjne. Dodać można też wielką część ciał Układu Słonecznego lub zupełnie inny układ planetarny, a także wyświetlacze wielofunkcyjne (), które są pomocne przy planowaniu i odbywaniu lotu kosmicznego.
27 lipca 2021 roku dr Schweiger opublikował kod źródłowy symulatora w serwisie GitHub na licencji MIT. Decyzję uzasadnił niemożnością swojego dalszego zaangażowania w projekt i nadzieją kontynuacji pracy przez społeczność.
Założenia symulatora.
Główne założenia Orbitera:
Orbiter jest wizualnym zobrazowaniem fizyki. Aby opanować w doskonałości ten symulator, należy wykazać się zrozumieniem podstawowych zasad dynamiki lotu kosmicznego. W końcowym rozrachunku każdy może robić w nim rzeczy, które najbardziej mu odpowiadają, np. można odbywać historyczne misje statków Wostok, Mercury, Gemini, Sojuz, Apollo, promów kosmicznych, kapsuły załogowej Orion lub też podróżować po układzie słonecznym futurystycznymi pojazdami bądź sondami kosmicznymi.

</doc>
<doc id="622366" url="https://pl.wikipedia.org/wiki?curid=622366" title="NGC 7664">
NGC 7664

NGC 7664 (również PGC 71450 lub UGC 12598) – galaktyka spiralna (Sc), znajdująca się w gwiazdozbiorze Pegaza. Odkrył ją Édouard Jean-Marie Stephan 17 października 1876 roku. W tym samym roku niezależnie odkrył ją Wilhelm Tempel.

</doc>
<doc id="622367" url="https://pl.wikipedia.org/wiki?curid=622367" title="Domobrani">
Domobrani

Domobrani (domobrańcy – , ) – dosłownie 'obrońcy domu, ojczyzny'; określenie żołnierzy różnych formacji zbrojnych w XIX i XX w. na terenie Bałkanów:

</doc>
<doc id="622369" url="https://pl.wikipedia.org/wiki?curid=622369" title="NGC 7665">
NGC 7665

NGC 7665 (również PGC 71474) – magellaniczna galaktyka spiralna (Sm), znajdująca się w gwiazdozbiorze Wodnika. Odkrył ją William Herschel 28 września 1785 roku. Jest zaliczana do radiogalaktyk.

</doc>
<doc id="622370" url="https://pl.wikipedia.org/wiki?curid=622370" title="NGC 7667">
NGC 7667

NGC 7667 (również PGC 71345 lub UGC 12578) – magellaniczna galaktyka spiralna (Sm), znajdująca się w gwiazdozbiorze Ryb. Odkrył ją Gaspare Ferrari w 1865 roku.

</doc>
<doc id="622374" url="https://pl.wikipedia.org/wiki?curid=622374" title="NGC 7671">
NGC 7671

NGC 7671 (również PGC 71478 lub UGC 12602) – galaktyka soczewkowata (S0), znajdująca się w gwiazdozbiorze Pegaza. Odkrył ją William Herschel 21 października 1784 roku.

</doc>
<doc id="622376" url="https://pl.wikipedia.org/wiki?curid=622376" title="Pokątnik złowieszczek">
Pokątnik złowieszczek

Pokątnik złowieszczek ("Blaps mortisaga") – gatunek chrząszcza z rodziny czarnuchowatych. Zamieszkuje zachodnią Eurazję, na wschód po Iran i Turkmenistan. Zawleczony też do Ameryki Północnej. Owad głównie synantropijny. Larwy i osobniki dorosłe żywią się martwą materią organiczną. Zasiedla chłodne i wilgotne pomieszczenia, jak piwnice, spiżarnie czy stajnie. Znane jest też stanowisko niesynantropijne, gdzie rozmnaża się w norach gryzoni i brzegówek. W zachodniej Europie gatunek zanikający z powodu utraty siedlisk. W Polsce uznawany za zagrożony.
Etymologia.
Łaciński epitet gatunkowy "mortisaga" oraz polski epitet "złowieszczek" nawiązują do ludowych wierzeń, jakoby spotkanie w domu tego chrząszcza zapowiadało śmierć któregoś z jego mieszkańców. Owad ten nie stanowi jednak dla człowieka żadnego zagrożenia.
Opis.
Chrząszcz o ciele długości od 20 do 28 lub 31 mm, w obrysie podługowato-owalnym, ubarwiony czarno z lekko atłasowym połyskiem. Ma długie, sięgające za nasadę przedplecza czułki, których człony od czwartego do szóstego są znacznie dłuższe niż szerokie. Punktowanie głowy i przedplecza jest u niego drobne i bardzo płytkie, pokryw płytkie, większe i rzadsze, zaś ostatniego widocznego sternitu odwłoka równomierne. Odnóża ma smuklejsze niż inne środkowoeuropejskie gatunki. Stopy ma walcowate, tylna ich para o pierwszym członie znacznie dłuższym niż drugi i trzeci razem wzięte. Pokrywy ma lekko zaokrąglone, nieco szersze od przedplecza, równomiernie wypukłe, wydłużone ku tyłowi, zakończone zrośniętymi wyrostkami, zwanymi "mucro". Wyrostek ten jest długi i na wierzchołku zakrzywia się lekko w dół.
Samce różnią się od samic m.in. przeciętnie mniejszym, węższym ciałem, dłuższym "mucro" i obecnością kępki złotych włosków pośrodku tylnej krawędzi pierwszego widocznego sternitu odwłoka.
Biologia i ekologia.
Gatunek saprofagiczny. Larwy oraz imagines żywią się martwą materią organiczną. W warunkach naturalnych przedstawiciele rodzaju zasiedlają otwarte, ciepłe obszary i często związani są z norami gryzoni i zajęczaków, natomiast pokątnik złowieszczek przystosował się w epoce przedindustrialnej do synantropijnego trybu życia. Bytuje w miejscach ciemnych i wilgotnych, jak piwnice, stajnie, spiżarnie, młyny, szopy, magazyny czy cmentarze. W warunkach hodowlanych larwy drążyły korytarze w podłożu, żywiąc się chlebem doń przylegającym oraz próchniejącymi gałązkami. Dorosłe osobniki są aktywne wieczorem i nocą, a dzień spędzają w kryjówkach. Zaniepokojone nieruchomieją z uniesionym odwłokiem i wydzielają odstraszające substancje zapachowe.
Ponadto znane jest niesynantropijne, antropogeniczne stanowisko na skarpie, w dolinie Noteci, gdzie chrząszcze te rozmnażają się w norach brzegówek i gryzoni. Za pokarm służą im tam prawdopodobnie odchody tych zwierząt i martwa materia roślinna z porastających okolicę dębów.
W warunkach hodowlanych długość trwania stadium larwy wynosi 9 do 16 miesięcy, poczwarki 20–35 dni, a dorosłe opuszczały kolebki poczwarkowe około tygodnia po przepoczwarczeniu.
Rozprzestrzenienie.
Gatunek pierwotnie palearktyczny, zawleczony do Ameryki Północnej. W Europie znany z Anglii, Austrii, Belgii, Białorusi, Bułgarii, Chorwacji, Czech, Danii, Estonii, Finlandii, Francji, Grecji, Hiszpanii, Holandii, Islandii, Liechtensteinu, Litwy, Łotwy, Niemiec, Norwegii, Polski, Rumunii, Rosji, Słowacji, Słowenii, Szwecji, Szwajcarii, Ukrainy, Węgier. W Azji podawany z Armenii, Azerbejdżanu, Gruzji, Iraku, Iranu, Turcji i Turkmenistanu.
W Polsce rzadki, znany z około 30 rozproszonych stanowisk, przy czym wiele danych pochodzi sprzed półwiecza.
Zagrożenie i ochrona.
W Polskiej czerwonej księdze zwierząt i na polskiej Czerwonej liście zwierząt umieszczony został jako gatunek zagrożony (EN), a na Czerwonej liście chrząszczy Górnego Śląska jako narażony na wyginięcie. W Finlandii wpisany został na listę gatunków wymierających. Za zagrożony uznany także w Szwecji.
W zachodniej części Europy spadek liczebności tego gatunku notuje się od początku XX wieku. Główną przyczyną jest zanik odpowiednich siedlisk (tj. chłodnych i wilgotnych przechowalni żywności, zwłaszcza z klepiskiem), związany z rozwojem cywilizacyjnym. Zachowanie tego gatunku w Polsce jest możliwe poprzez kontrolowaną hodowlę w pomieszczeniach przezeń zasiedlonych oraz ochrona jedynego stanowiska niesynantropijnego.

</doc>
<doc id="622377" url="https://pl.wikipedia.org/wiki?curid=622377" title="NGC 7672">
NGC 7672

NGC 7672 (również PGC 71485) – galaktyka spiralna (Sb), znajdująca się w gwiazdozbiorze Pegaza. Odkrył ją 23 października 1857 roku R.J. Mitchell – asystent Williama Parsonsa. Należy do galaktyk Seyferta typu 2.

</doc>
<doc id="622378" url="https://pl.wikipedia.org/wiki?curid=622378" title="B-26 Marauder">
B-26 Marauder



</doc>
<doc id="622379" url="https://pl.wikipedia.org/wiki?curid=622379" title="NGC 7673">
NGC 7673

NGC 7673 (również PGC 71493 lub UGC 12607) – galaktyka spiralna (Sc/P), znajdująca się w gwiazdozbiorze Pegaza. Została odkryta 5 września 1864 roku przez Alberta Martha.
W galaktyce tej zaobserwowano supernową SN 2014ce.

</doc>
<doc id="622381" url="https://pl.wikipedia.org/wiki?curid=622381" title="NGC 7674">
NGC 7674

NGC 7674 (również PGC 71504, UGC 12608 lub HCG 96A) – galaktyka spiralna z poprzeczką (SBbc), znajdująca się w gwiazdozbiorze Pegaza. Została odkryta 16 sierpnia 1830 roku przez Johna Herschela. Znajduje się w odległości około 400 milionów lat świetlnych od Ziemi. Należy do galaktyk Seyferta typu 2. Galaktyce tej towarzyszy znacznie mniejsza NGC 7674A, razem stanowią one obiekt Arp 182 w "Atlasie Osobliwych Galaktyk" Haltona Arpa, ponadto wchodzą też w skład zwartej grupy Hickson 96 (HCG 96).
W galaktyce tej zaobserwowano supernową SN 2011ee.

</doc>
<doc id="622382" url="https://pl.wikipedia.org/wiki?curid=622382" title="NGC 7675">
NGC 7675

NGC 7675 (również PGC 71518 lub HCG 96B) – galaktyka eliptyczna (E/SB0), znajdująca się w gwiazdozbiorze Pegaza. Odkrył ją John Herschel 16 sierpnia 1830 roku. Należy do zwartej grupy galaktyk Hickson 96 (HCG 96).

</doc>
<doc id="622383" url="https://pl.wikipedia.org/wiki?curid=622383" title="Boeing 747-100">
Boeing 747-100



</doc>
<doc id="622385" url="https://pl.wikipedia.org/wiki?curid=622385" title="Pantanal">
Pantanal

Pantanal – rozległa równina aluwialna w Ameryce Południowej. Rozciąga się na obszarze centralno-zachodniej Brazylii (stany Mato Grosso i Mato Grosso do Sul), wschodniej Boliwii i północno-wschodniego Paragwaju. Nazwa Pantanal pochodzi od portugalskiego słowa "pantano" oznaczającego "bagno". Kiedy Portugalczycy dotarli do tych terenów, wzięli je za śródlądowe morze. Teren ten regularnie zalewany jest przez rzekę Paragwaj i jej dopływy. Zajmuje powierzchnię 200 000 km². Głębokość wody może przekraczać 6 metrów, w porze suchej zmniejsza się o około 4 metrów. 
Pantanal cechuje się bogactwem i różnorodnością przyrody. Został wydzielony jako ekoregion przez WWF (identyfikator NT0907) w ramach biomu zalewowe formacje trawiaste i sawanny oraz przez One Earth w ramach bioregionu sawanny zalewowe i suche lasy pantanalu. Pantanal boliwijski, a dokładnie Park Narodowy Otuquis, został w 2001 roku uznany za obszar wodno-błotny mający znaczenie międzynarodowe i objęty konwencją ramsarską. Konwencją tą objęty jest również Park Narodowy Pantanal Matogrossense w Brazylii.
Sezonowość.
Równina kształtowana jest przez dwie pory – suchą i deszczową. Pora deszczowa trwa latem, czyli tutaj od października do marca. Roczne opady wynoszą od 1000 do 1400 mm. Ze względu na małe nachylenie (2 cm/km) woda gromadzi się i zalewa całą nizinę, pozostawiając jedynie małe fragmenty – położone wyżej wyspy, gdzie skupia się zwierzyna. W porze suchej – od kwietnia do września – teren wysycha, tworząc sawannę.
Flora.
Na równinie występuje kilka ekosystemów:
W najniższych partiach Pantanal pokrywają tysiące stałych i półstałych jezior, starorzeczy i stawów o średnicy od kilku metrów do kilkudziesięciu kilometrów. Są one często pokryte roślinnością reprezentującą najbardziej zróżnicowane zbiorowiska roślin wodnych na świecie. Powszechnie występującymi tu gatunkami pleustofitów są eichhornia gruboogonkowa, "Salvinia auriculata" i pistia rozetkowa. Gatunki helofityczne, rosnące w pobliżu brzegów jezior i w płytszych wodach to "Cyperus giganteus", "Scirpus validus" i "Typha dominguensis". W Campos i sezonowo zalewanych formacjach trawiastych dominują rośliny zielne, które tolerują powodzie i pożary. Typowymi gatunkami tych formacji są "Axonopus purpusii", "Eleocharis acutangula" i proso. Sporadycznie występuje tu też krzew "Vernonia scabra".
Na nieco wyższych wysokościach rozciągają się sawanny drzewiaste przechodzące w lasy tropikalne (cerrado). Obszar jest mniej narażony na zalanie i bardziej narażony na ogień. Dominują tu zazwyczaj trawy (np. "Elionurus muticus") z krzewami ("Chomelia obtusa", "Qualea" i "Curatella americana") i niskimi drzewami, niekiedy z "Copernicia alba". 
Wzdłuż rzek i na najwyżej położonych terenach występują lasy galeryjne z "Psidium kennedyanum", akacjami, puchowcem pięciopręcikowym, "Enterolobium contortisiliquum", "Piptadenia macrocarpa", "Caesalpinea paraguariensis" i mimozami.
Fauna.
Świat zwierząt równiny jest również bardzo zróżnicowany. Występuje tu około 80 gatunków ssaków. Należą do nich między innymi: jaguar, puma, ocelot, wilk grzywiasty, arirania, mrówkojad wielki, jeleń bagienny, pekari, tapir, pancernik olbrzymi i kapibara. Te ostatnie w porze suchej obserwuje się w stadach nawet do 100 osobników. Występuje tu również 5 gatunków małp. 
O bogactwie tego rejonu świadczy przede wszystkim wielkość awifauny. Występuje tu około 650 gatunków ptaków, w tym 45 gatunków szponiastych i 26 gatunków papug. Występuje tu również nandu. Pantanal jest największym i najzasobniejszym terenem zimowisk dla ptaków z Ameryki Północnej.
Wśród 80 gatunków gadów występują np. przedstawiciele kajmanów i anakondy.
W rzekach Pantanalu żyje 400 gatunków ryb, a wśród nich kilka gatunków piranii, a także endemiczne płaszczki słodkowodne, ryby dwudyszne i flądrokształtne.
Pantanal zamieszkuje również około 500 gatunków motyli

</doc>
<doc id="622386" url="https://pl.wikipedia.org/wiki?curid=622386" title="Canal de las Morenas">
Canal de las Morenas

Canal de las Morenas to cieśnina oddzielająca hiszpańskie wyspy Alborán i Nubes. Jej szerokość wynosi około 100 m, a głębokość nie przekracza 2 m.

</doc>
<doc id="622392" url="https://pl.wikipedia.org/wiki?curid=622392" title="NGC 7676">
NGC 7676

NGC 7676 (również PGC 71564) – galaktyka eliptyczna (E-S0), znajdująca się w gwiazdozbiorze Tukana. Odkrył ją John Herschel 28 października 1834 roku.

</doc>
<doc id="622394" url="https://pl.wikipedia.org/wiki?curid=622394" title="NGC 7677">
NGC 7677

NGC 7677 (również PGC 71517 lub UGC 12610) – galaktyka spiralna z poprzeczką (SBbc), znajdująca się w gwiazdozbiorze Pegaza. Odkrył ją Albert Marth 5 września 1864 roku.

</doc>
<doc id="622397" url="https://pl.wikipedia.org/wiki?curid=622397" title="Linda Lee Cadwell">
Linda Lee Cadwell

Linda Lee Cadwell, z domu Emery (ur. 21 marca 1945 w Everett) – amerykańska aktorka, nauczycielka, mistrzyni sztuk walki i pisarka, żona mistrza sztuk walk, twórcy Jeet Kune Do, Bruce’a Lee.
Życiorys.
Jest z pochodzenia Szwedką. Bruce’a Lee poznała w szkole średniej (Garfield High School w Seattle), gdy ten uczęszczał na Uniwersytet Waszyngtonu (w tym samym mieście). Ostatecznie została jedną z jego uczennic kung-fu. W trakcie późniejszych studiów, także na Uniwersytecie Waszyngtonu, trenowała kung-fu.
Z Bruce'em Lee wzięła ślub 17 sierpnia 1964. Mieli dwoje dzieci: Brandona i Shannon. W 1988 (po śmierci Bruce’a Lee) wyszła za mąż za Toma Bleeckera, z którym rozwiodła się w 1990. Rok później poślubiła Bruce’a Cadwella.
W 1975 napisała książkę "Bruce Lee: The Man Only I Knew" (), na podstawie której w 1993 powstał film "".

</doc>
<doc id="622401" url="https://pl.wikipedia.org/wiki?curid=622401" title="NGC 7678">
NGC 7678

NGC 7678 (również PGC 71534, UGC 12614 lub Arp 28) – galaktyka spiralna z poprzeczką (SBc), znajdująca się w gwiazdozbiorze Pegaza. Odkrył ją William Herschel 15 września 1784 roku. Jest to galaktyka z aktywnym jądrem.
W galaktyce tej zaobserwowano supernowe SN 1997dc, SN 2002dp i SN 2009ga.

</doc>
<doc id="622402" url="https://pl.wikipedia.org/wiki?curid=622402" title="Jurij Gawriłow">
Jurij Gawriłow

Jurij Wasiljewicz Gawriłow (ros. Юрий Васильевич Гаврилов, ur. 3 maja 1953 w Setuniu) – rosyjski piłkarz występujący na pozycji napastnika, reprezentant Związku Radzieckiego, trener piłkarski.
Kariera piłkarska.
Przez większą część kariery związany był z klubami moskiewskimi. Karierę zawodniczą rozpoczynał w Iskrze, a następnie reprezentował barwy Dynama, Spartaka, Lokomotiwu, Asmarału, Presnii i Interrosu. Występował również w fińskim PPT Pori i w Saturnie Ramienskoje. Pod koniec kariery, mając ponad 40 lat, grał w lidze mołdawskiej w zespołach Agro Kiszyniów i Spumante Cricova. Największe sukcesy sportowe odnosił jako zawodnik Dynama i Spartaka, czołowych klubów radzieckich. Dwukrotnie zdobył Mistrzostwo ZSRR: wiosną 1976 z Dynamem i w 1979 ze Spartakiem. Cieszył się szczególnie dużym zaufaniem trenera Konstantina Bieskowa, który w 1972 sprowadził go do Dynama, w 1977 do Spartaka, a w 1991 do Asmarału. W okresie, gdy Bieskow prowadził reprezentację ZSRR (1979-1982), Gawriłow był jednym z jej najważniejszych zawodników. Ogółem w latach 1978-1985 rozegrał 46 meczów w reprezentacji, strzelił 10 bramek. Zdobył brązowy medal Igrzysk Olimpijskich w Moskwie (1980). Brał udział w mistrzostwach świata w 1982 w Hiszpanii.
Kariera trenerska.
W pracy trenerskiej nie odniósł większych sukcesów. Pracował w Mołdawii z drużynami Agro i Constructorulem Kiszyniów. Prowadził klubowe drużyny rosyjskie, a także reprezentację Demokratycznej Republiki Konga.

</doc>
<doc id="622403" url="https://pl.wikipedia.org/wiki?curid=622403" title="NGC 7679">
NGC 7679

NGC 7679 (również PGC 71554 lub UGC 12618) – galaktyka soczewkowata (SB0), znajdująca się w gwiazdozbiorze Ryb. Odkrył ją Heinrich Louis d’Arrest 23 września 1864 roku. Należy do galaktyk Seyferta typu 2. Wraz z sąsiednią galaktyką NGC 7682 stanowi obiekt Arp 216 w "Atlasie Osobliwych Galaktyk".

</doc>
<doc id="622405" url="https://pl.wikipedia.org/wiki?curid=622405" title="NGC 7681">
NGC 7681

NGC 7681 (również PGC 71558 lub UGC 12620) – galaktyka soczewkowata (S0), znajdująca się w gwiazdozbiorze Pegaza. Odkrył ją William Herschel 11 października 1784 roku.

</doc>
<doc id="622406" url="https://pl.wikipedia.org/wiki?curid=622406" title="Prawdziwe przygody profesora Thompsona">
Prawdziwe przygody profesora Thompsona

Prawdziwe przygody profesora Thompsona (hiszp. "Las auténticas aventuras del profesor Thompson", 1992-1995) – hiszpański serial animowany. Zrealizowany przy współpracy z TVE i Anténa 3. Opowiada o przygodach angielskiego archeologa, profesora Archibalda Thompsona, który wraz z przyjaciółmi odsłania wszystkie zaginione rzeczy od starożytności aż po XVIII wiek. Serial zawitał do TVP2 26 kwietnia 1996 roku. Jego emisja została wznowiona w 2005 roku, a był on pokazany w weekendy o 6:00 rano. Od 4 września 2006 serial ponownie emitowano od poniedziałku do piątku o 7:35. Serial emitowany był również na kanale TV Polonia w 1997 roku.
Wersja polska.
Opracowanie wersji polskiej: Eurocom Studio
Reżyseria:
Dialogi: Maria Etienne
Dźwięk i montaż: Jerzy Januszewski
Kierownictwo produkcji: Marzena Wiśniewska
Udział wzięli:
Tekst piosenki: Ryszard Skalski
Śpiewała: Agnieszka Maliszewska
Kierownictwo muzyczne: Marek Klimczuk

</doc>
<doc id="622407" url="https://pl.wikipedia.org/wiki?curid=622407" title="Fundacja Młoda Demokracja">
Fundacja Młoda Demokracja

Fundacja Młoda Demokracja – organizacja pozarządowa, założona w Lublinie w 1997, działa na rzecz propagowania idei społeczeństwa obywatelskiego na terenie Polski (Lubelszczyzna, Podkarpacie, Podlasie), Ukrainy (Wołyń, Lwówszczyzna, Zaporoże), Białorusi (Polesie) i Rosji (obwód kaliningradzki), jest sygnatariuszem dokumentu pt. Porozumienie Młodych Euroregionu Bug.
Jednym z pierwszych większych sukcesów Fundacji było wdrożenie normy jakości w administracji publicznej ISO-9001 w Berdiańsku na Zaporożu.
Fundacja założyła m.in. Polsko-Ukraiński Ośrodek Edukacji Publicznej, Euroregionalne Centrum Edukacji Europejskiej, Forum "Nasz Bug".
W ramach prac Fundacji wydano m.in.:
Główną publiczną platformą współpracy Fundacji z jej wschodnimi partnerami jest eBug.

</doc>
<doc id="622408" url="https://pl.wikipedia.org/wiki?curid=622408" title="NGC 7682">
NGC 7682

NGC 7682 (również PGC 71566 lub UGC 12622) – galaktyka spiralna z poprzeczką (SBab), znajdująca się w gwiazdozbiorze Ryb. Odkrył ją Heinrich Louis d’Arrest 23 września 1862 roku. Należy do galaktyk Seyferta typu 2. Wraz z sąsiednią galaktyką NGC 7679 stanowi obiekt Arp 216 w "Atlasie Osobliwych Galaktyk".

</doc>
<doc id="622409" url="https://pl.wikipedia.org/wiki?curid=622409" title="NGC 7683">
NGC 7683

NGC 7683 (również PGC 71565 lub UGC 12623) – galaktyka soczewkowata (S0), znajdująca się w gwiazdozbiorze Pegaza. Odkrył ją Gaspare Ferrari w 1865 roku.

</doc>
<doc id="622410" url="https://pl.wikipedia.org/wiki?curid=622410" title="NGC 7684">
NGC 7684

NGC 7684 (również PGC 71625 lub UGC 12637) – galaktyka spiralna (S0-a), znajdująca się w gwiazdozbiorze Ryb. Odkrył ją Albert Marth 5 października 1863 roku. Jest to galaktyka z aktywnym jądrem typu LINER.

</doc>
<doc id="622411" url="https://pl.wikipedia.org/wiki?curid=622411" title="NGC 7685">
NGC 7685

NGC 7685 (również PGC 71628 lub UGC 12638) – galaktyka spiralna z poprzeczką (SBc), znajdująca się w gwiazdozbiorze Ryb. Odkrył ją William Herschel 30 sierpnia 1785 roku.

</doc>
<doc id="622412" url="https://pl.wikipedia.org/wiki?curid=622412" title="NGC 7687">
NGC 7687

NGC 7687 (również PGC 71635) – galaktyka soczewkowata (S0), znajdująca się w gwiazdozbiorze Ryb. Odkrył ją Heinrich Louis d’Arrest 21 września 1862 roku.

</doc>
<doc id="622414" url="https://pl.wikipedia.org/wiki?curid=622414" title="NGC 7688">
NGC 7688

NGC 7688 (również PGC 71648) – galaktyka soczewkowata (S0), znajdująca się w gwiazdozbiorze Pegaza. Odkrył ją Otto Struve 12 października 1865 roku. Niezależnie odkrył ją Christian Peters 13 października tego samego roku.

</doc>
<doc id="622417" url="https://pl.wikipedia.org/wiki?curid=622417" title="NGC 7689">
NGC 7689

NGC 7689 (również PGC 71729) – galaktyka spiralna z poprzeczką (SBc), znajdująca się w gwiazdozbiorze Feniksa. Odkrył ją James Dunlop 5 września 1826 roku.
W galaktyce tej zaobserwowano supernową SN 1996al.

</doc>
<doc id="622418" url="https://pl.wikipedia.org/wiki?curid=622418" title="NGC 7690">
NGC 7690

NGC 7690 (również PGC 71716) – galaktyka spiralna (Sb), znajdująca się w gwiazdozbiorze Feniksa. Odkrył ją John Herschel 3 października 1834 roku.

</doc>
<doc id="622419" url="https://pl.wikipedia.org/wiki?curid=622419" title="Hlińska Przełęcz (Tatry Zachodnie)">
Hlińska Przełęcz (Tatry Zachodnie)

Hlińska Przełęcz () – przełęcz w grani głównej Tatr Zachodnich pomiędzy Kamienistą (2127 m) i Smreczyńskim Wierchem (2070 m). Znajduje się na wysokości 1906 m n.p.m. (według wcześniejszego pomiaru 1907 m) i zbudowana jest ze skał krystalicznych. Od polskiej strony jej zbocza opadają do Dolinki (odgałęzienie Doliny Pyszniańskiej), od strony słowackiej do Zawratu Kokawskiego, będącego odgałęzieniem doliny Hliny. Nazwa przełęczy pochodzi od doliny Hliny. Ze względu na swoją wysokość i niewygodne podejścia przełęcz ta nie była używana jako droga na drugą stronę Tatr.
Przez przełęcz nie prowadzą żadne szlaki turystyczne. Znajduje się na terenie podlegającym ścisłej ochronie. W Hlińskiej Przełęczy znajduje się najgłębszy w całych Tatrach rów grzbietowy – Hliński Rów.

</doc>
<doc id="622420" url="https://pl.wikipedia.org/wiki?curid=622420" title="NGC 7691">
NGC 7691

NGC 7691 (również PGC 71699 lub UGC 12654) – galaktyka spiralna z poprzeczką (SBbc), znajdująca się w gwiazdozbiorze Pegaza. Odkrył ją William Herschel 16 października 1784 roku.
W galaktyce tej zaobserwowano supernową SN 2014az.

</doc>
<doc id="622422" url="https://pl.wikipedia.org/wiki?curid=622422" title="Sheffield Wednesday F.C.">
Sheffield Wednesday F.C.

Sheffield Wednesday Football Club – angielski klub piłkarski z Sheffield. Ich przydomek "Owls" (sowy) wziął się od nazwy dzielnicy (Owlerton) w której zlokalizowany jest stadion klubu. Ich największym rywalem jest Sheffield United F.C. Obecnie zespół występuje w League One. Sheffield Wednesday jest jednym z najstarszych klubów zawodowych na świecie i trzecim najstarszym w lidze angielskiej.
Klub zdobył cztery razy tytuł mistrza Anglii, trzy razy Puchar Anglii i raz Puchar Ligi Angielskiej. Z wyjątkiem tego ostatniego, wszystkie trofea zostały zdobyte przed II wojną światową.
Historia.
1820-1900.
Klub powstał w 1820 roku jako The Wednesday Cricket Club (nazwa pochodzi od dnia rozgrywania meczów). 4 września 1867 roku postanowiono założyć drużynę piłkarską. Na takа decyzję wpłynęła chęć spotykania i utrzymania drużyny razem w miesiącach zimowych. W tym samym roku rozegrali swój pierwszy mecz z Mechanics Club. Przez następną dekadę stopniowo ewoluował w kierunku klubu zawodowego. Na zawodowstwo klub przeszedł w 1887 roku. Wpływ na to miała presja zawodników, którzy chcieli odejść z klubu. Sheffield Wednesday wygrał swój pierwszy mecz jako profesjonalny klub z The Mechanics 3-0. W 1889 roku klub został jednym z założycieli Football Alliance i w pierwszym sezonie zostali mistrzami tej ligi. Dotarli także do finału FA Cup w 1890, który przegrali 1:6 z Blackburn Rovers. W sezonie 1892/93 na skutek powiększenia ligi, pierwszy raz wystąpili w First Division. Pierwszy mecz w Football League rozegrali 3 września 1892 roku z Notts County, który wygrali 1:0. Przez kolejne siedem sezonów Sheffield Wednesday grali w Division One. W sezonie 1895/96 dotarli do finału FA Cup, w którym pokonali Wolverhampton Wanderers 2-1 (18 kwietnia 1896). Na zakończenie stulecia w sezonie 1898/99, po zajęciu ostatniej pozycji w lidze, Sheffield Wednesday zostało zdegradowane do Division Two. Po rocznym pobycie w drugiej lidze i zdobyciu jej mistrzostwa ponownie znaleźli się w Division One (1899/1900).
1900-1915.
W okresie od początku stulecia do wybuchu pierwszej wojny światowej, Sheffield Wednesday uczestniczyło w rozgrywkach Division One. Dwukrotnie w tym czasie pokonali wszystkich rywali i zostali mistrzami ligi. W sezonie 1902/03 wygrali ligę z dorobkiem 42 punktów uzyskując jedno oczko przewagi nad Aston Villą. Następny sezon (1903/04) był także zwycięski, tyle że tym razem uzyskali trzy punkty przewagi nad Manchesterem City i pewnie zdobyli tytuł mistrzów. Na ten sam okres przypada drugi triumf w rozgrywkach FA Cup. W sezonie 1906/07 w finale pucharu pokonali drużynę Evertonu 2:1. W 1912 nastąpiła zmiana nazwy stadionu na Hillsborough. Poprzednia nazwa, Owlerton istniała od 1899 roku. Od miejsca gdzie rozgrywali swoje spotkania wziął się ich przydomek "The Owls".
1920-1940.
Po pięcioletniej przerwie w rozgrywkach Football League, spowodowanej I wojną światową, w sezonie 1919/20 Sheffield Wednesday ponownie przystąpił do rozgrywek Division One. Niestety powojenny start okazał się dal "The Owls" nie udany. Po zdobyciu 23 punktów w sezonie ostatecznie zajęli ostatnie 22 miejsce i spadli do Second Division. Do bezpiecznej 20 pozycji stracili aż 14 punktów. W Division Two klub grał przez następne sześć sezonów. Po raz kolejny uzyskali promocję do wyższej ligi w 1926 roku. Po raz drugi uzyskali awans przy okazji zdobywając tytuł mistrzowski Division Two, podobnie jak na przełomie wieków. Następne dwa lata w Division One plasowali się w dolnej połowie tabeli, z tym że sezon 1927/28 przeszedł do historii pod nazwą "The Great Escape". Sheffield Wednesday z ostatniego miejsca awansował na 14 lokatę dzięki wywalczeniu 17 punktów w ostatnich 10 meczach. Forma z ostatnich dziesięciu meczów poprzedniego sezonu została utrzymana przez Sheffield Wednesday przez kolejne dwa lata. Mianowicie w sezonie 1928/29 po zdobyciu 52 punktów i wyprzedzeniu o jeden punkt drużyny Leicester City, "The Owls" mogli świętować tytuł mistrzowski. Rok później ten tytuł obronili i po raz czwarty zostali mistrzami Anglii. Tym razem ligę wygrali zdecydowanie. Sheffield Wednesday uzbierał 60 punktów i aż o 10 oczek wyprzedził drugi w tabeli Derby County. W następnych pięciu sezonach zajmowali czterokrotnie 3 miejsce (sezon 1930/31, 1931/32, 1932/33 i 1934/35) i raz w sezonie 1933/34 na 11 miejscu. Tak samo jak w sezonie 1929/30 po raz czwarty i jak na razie ostatni sięgnęli po tytuł mistrzowski, tak w sezonie 1934/35 po raz trzeci (jak na razie ostatni) zdobyli FA Cup. 27 kwietnia 1935 finale na Wembley spotkali się z West Bromwich Albion. Sheffield Wednesday wygrało 4:2 i po raz trzeci świętowało triumf w tych rozgrywkach. W 1935 roku do gabloty z trofeami "The Owls" dodali Tarczę Dobroczynności (FA Community Shield). Zakwalifikowani do finałowego meczu jako zdobywca pucharu Anglii pokonał w nim Arsenal F.C.(mistrz kraju z sezonu 1934/35)1:0. Dwa sezony później (1936/37) zajmując ostatnie miejsce w Division One, Sheffield Wednesday zostało zdegradowane o poziom niżej do Division Two. Następne trzy sezony do wybuchu II wojny światowej, "The Owls" grali w drugiej lidze.
1945-1990.
W pierwszym sezonie (1946/47) po II Wojnie Światowej, Sheffield Wednesday był bardzo blisko spadku o jeszcze jedną klasę rozgrywkową niżej. W rozgrywkach Divison Two zajął 20 miejsce, ostatnie dające utrzymanie w lidze. W Division Two "The Owls" spędzili kolejne trzy lata. Sezon 1949/50 okazał się szczęśliwym dla drużyny, która zajmując drugie miejsce w lidze awansowała do Division One. Tym razem przygoda z najwyższą klasą rozgrywkową nie trwała długo. Zaledwie po jednym sezonie (1950/51) Sheffield Wednesday ponownie znalazł się w drugiej lidze. Sezon 1951/52 okazał się mistrzowski w wykonaniu "The Owls". Po raz trzeci wygrali Divison Two i czwarty raz awansowali do pierwszej ligi. Tym razem trzyletnia przygoda z Division One to była walka o utrzymanie w najwyższej lidze. Dwa razy udało się klubowi utrzymać status pierwszoligowej drużyny, ale w sezonie 1954/55 po zajęciu ostatniego miejsca w lidze, ponownie swoje bramy dla "The Owls" otworzyła Division Two. Kolejny sezon (1955/56) przyniósł czwarty tytuł mistrza Division Two i ponowny awans do najwyższej ligi. Po raz piąty mistrzem drugiej ligi zostali w sezonie 1958/59. Przez okres od 1946 do 1959 roku Sheffield Wednesday zaliczył cztery awanse do Division One oraz trzy degradacje z tej ligi.
Lata 60. Sheffield Wednesday spędził w Division One. Najlepszy występ w tych rozgrywkach zanotował w sezonie 1960/61 kiedy uplasował się na drugim miejscu. W tym okresie zaliczył występ w finale FA Cup (1965/66). 14 maja 1966 w finale na stadionie Wembley, Sheffield Wednesday uległo Evertonowi 2:3. Dziesięciolecie zakończyli spadkiem do Division two w sezonie 1969/70.
Lata od 1970 do 1984 Sheffield Wednesday grał na poziomie Division Two i Third Division. Po pięciu latach spędzonych w drugiej lidze w sezonie 1974/75 po raz pierwszy w historii "The Owls" opuścili pierwsze dwa poziomy rozgrywkowe ligi angielskiej. Następny sezon (1975/76) który grali w Third Division to była obrona przed spadkiem o jeszcze jedną klasę niżej. Po kolejnych czterech latach w sezonie 1979/80 uzyskali awans do Division Two, zajmując trzecie miejsce w lidze. Kolejne lata gry to była próba powrotu do Division One. W 1983 roku Sheffield Wednesday awansował do półfinału FA Cup, niestety nie udało się osiągnąć finału gdyż na przeszkodzie stanął Brighton &amp; Hove Albion, który pokonał "The Owls" 2:1. Mimo braku awansu do finału był to dobry znak przed nadchodzącym nowym sezonem 1983/84, gdyż po zajęciu drugiego miejsca w lidze Sheffield Wednesday awansował do Divison One.
Po powrocie do Division One, Sheffield Wednesday pierwszy sezon (1984/85) zakończył na ósmym miejscu. Klub dotarł również do 5 rundy w FA Cup i League Cup. Sezon później uplasował się na piątej pozycji i dotarł do półfinału FA Cup (przegrana 2:1 z Evertonem). "The Owls" w First Division grali do sezonu 1989/90, kiedy to plasując się na 18 miejscu w tabeli ponownie nie utrzymali się w najwyższej klasie rozgrywkowej.
1990-2000.
Sheefild Wednesday w sezonie 1990/91 święciło podwójny triumf. Po zajęciu trzeciego miejsca w rozgrywkach Division Two ponownie awansowali do najwyższej ligi oraz w rozgrywkach League Cup dotarli aż do finału. W ostatnim meczu, decydującym o triumfie w rozgrywkach pucharu ligi, spotkali się z Manchesterem United i pokonali rywali 1:0. "The Owls" po raz pierwszy cieszyli się z triumfu w League Cup. W sezonie 1992/93 Sheffield Wednesday uczestniczyli w rozgrywkach krajowych i europejskich. Division One ukończyli na trzecim miejscu, FA Cup ukończyli na rundzie czwartej, a League Cup na poziomie trzeciej rundy. W rozgrywkach o puchar UEFA także zbyt wiele nie zwojowali, gdyż ich przygoda zakończyła się za sprawą niemieckiego zespołu Kaiserslautern na drugiej rundzie. Kolejny sezon 1992/93 już w zreformowanej lidze (Sheffild Wednesday było jednym z założycieli Premier League) drużyna zakończyła na 7 pozycji. W tym samym roku ponownie dotarli do finału rozgrywek pucharowych. 15 maja 1993 roku na Wembley spotkali się w finale FA Cup z Arsenalem. Po remisie (1:1) i braku wyłonienia zwycięzcy w pierwszym finałowym spotkaniu doszło do ponownego rozegrania meczu w dniu 20 maja. Tym razem po dogrywce mecz zakończył się wygraną Arsenalu, 2:1.
Od sezonu 1993/94 (7 miejsce) do sezonu 1999/2000 Sheffeld Wednesday uczestniczyło w rozgrywkach Premier League. Najwyższe 7 miejsce osiągnęli w sezonach 1993/94 oraz 1996/97. W międzyczasie uczestniczyli w rozgrywkach o puchar UEFA Intertoto (sezon 1995/96), który zakończyli na fazie grupowej. W sezonie 1999/2000 Sheffeld Wednesday po zdobyciu 31 punktów i zajęciu 19 pozycji, spadł do Division One i jak na razie nie udało mu się powrócić do najwyższej klasy rozgrywkowej.
2000-2015.
Po spadku do drugiej ligi w sezonie 1999/2000 kolejne trzy sezony Sheffeld Wednesday spędził w Division One. Co roku do końca sezonu "The Owls" nie byli pewni pozostania w drugiej lidze, mimo to w sezonie 2001/02 udało im się dotrzć do półfinału Leage Cup. Przez dwa sezony udało się utrzymać status drugoligowca. Trzeci sezon (2002/03) w Division One nie był udany i po zdobyciu 46 punktów, Sheffeld Wednesday zajął ostatecznie 22 miejsce w lidze, co wiązało się z degradacją do Division Two. Pierwszy sezon w Division Two to 16 miejsce na koniec sezonu. Nie oznaczało to wcale pewnego utrzymania, gdyż "The Owls" zdobyło tylko 3 punkty więcej niż 21 w tabeli Grimbsy Town, który został zdegradowany. Kolejny sezon (2004/05) Sheffeld Wednesday ukończył na 5 pozycji, dzięki czemu uzyskał prawo gry w play-off. Po dotarciu do finału play-off, który odbył się na 29 maja 2005 roku, "The Owls" pokonali Hartlepool United 4:2 (po dogrywce) i awansowali do Championship. Kolejne pięć sezonów klub brał udział w rozgrywkach Championship. W sezonie 2009/10 ponownie "The owls" nie zdołali utrzymać się w lidze i po zajęciu 22 miejsca zostali zdegradowani do League One. Powrót do Championship zajął Sheffeld Wednesday dwa sezony. Sezon 2011/12 klub ukończył na drugim miejscu i awansował ponownie do Champioship. Od sezonu 2012/13 do dzisiaj Sheffeld Wednesday występują w rozgrywkach Champioship.
Z powodu problemów finansowych na starcie sezonu 2020/21 drużynie odjęto 12 punktów, później liczbę ujemnych punktów zredukowano do sześciu.
Pochodzenie nazwy i pseudonimu.
W 1820 został założony klub w którym zrzeszeni byli okoliczni rzemieślnicy. Ich dniem wolnym od pracy była środa. Od dnia założenia i dnia spotkań wziął się w nazwie przydomek Wednesday. Przez okres do zmiany nazwy w 1929 roku na Sheffeld Wednesday w przydomku cały czas przewijała się nazwa Wednesday. Początkowo nazwa brzmiała The Wednesday Cricket Club a po założeniu sekcji piłkarskiej występowali jako The Wednesday.
Początkowo Sheffild Wednesday nosił podobnie jak Sheffild United przydomek The Blades. Związane było to z tym, że Sheffield było znane na całym świecie z produkcji sztućców i noży. Przydomek The Owls pojawił się po przenosinach do Owlerton w której występuje Sheffeld Wednesday.
Barwy klubu.
Od początku swojego istnienia w barwach przewija się kolor niebieski i biały. Koszulki były w pionowe pasy z wyjątkiem okresu pomiędzy 1875 a 1881 rokiem, kiedy pasy były w poziomie. W latach od 1965 do 1972 koszulki były niebieskie z białymi rękawami. Przez resztę okresu klub używał koszulek tylko i wyłącznie w biało-niebieskie pasy. Na spodenki i getry klub używał przeważnie czarnego, białego lub niebieskiego koloru. Przez cały okres historii klubu tylko w latach 1995 do 1997 pojawił się kolor inny od wyżej wymienionych. W tym okresie pojawił się kolor żółty, którym były wykończone rękawy koszulek, górna część getrów oraz pas spodenek.
Herb klubu.
Herb klubu powstał 1965 roku. Nazwa dzielnicy Owlerton, która dała przydomek była również inspiracją przy tworzeniu herbu. Na pierwszej wersji znaku klubowego pojawiła się sowa siedząca na gałęzi. Po lewej stronie sowy umieszczono literę S a po prawej literę W. pod spodem umieszczono motto "Consilio et Animis". Od 1970 w herbie klubu znalazła się sama sowa i litery S,W,F i C. Od tego czasu klubowy znak ewaluował. W 1995 roku przybrał dzisiejszy kształt i przedstawia sowę siedzącą na literach "SWFC". W herbie pojawił się także rok założenia klubu.
Rekordy klubowe.
Najwyższe zwycięstwa:
Szereg zwycięstw w lidze:
Najwyższa porażka:
Szereg porażek w lidze:
Szereg meczów bez zwycięstwa w lidze:
Ciąg zremisowanych spotkań:
Największa liczba zdobyta punktów w lidze:
Najwięcej goli w sezonie ligowym:
Piłkarze na wypożyczeniu.
Sztab Szkoleniowy

</doc>
<doc id="622423" url="https://pl.wikipedia.org/wiki?curid=622423" title="NGC 7692">
NGC 7692

NGC 7692 (również PGC 71712) – galaktyka nieregularna (I), znajdująca się w gwiazdozbiorze Wodnika. Odkrył ją George Phillips Bond 23 października 1848 roku.

</doc>
<doc id="622424" url="https://pl.wikipedia.org/wiki?curid=622424" title="Ornament regencyjny">
Ornament regencyjny

Ornament regencyjny (ornament wstęgowo-cęgowy) - ornament charakterystyczny dla sztuki późnego baroku, występujący w Europie w 1 połowie XVIII wieku. Jego nazwa związana jest z regencją Filipa Orleańskiego (1715-1723).
Ornament ten składa się z motywu wstęgi, który pojawił się już pod koniec XVII wieku. W ornamencie regencyjnym często towarzyszą jej kampanule, lambrekiny, kratka regencyjna, różyczki. Wstęga biegnie liniami prostymi i krzywymi, przeplata się i układa w charakterystyczne cęgi.

</doc>
<doc id="622426" url="https://pl.wikipedia.org/wiki?curid=622426" title="NGC 7693">
NGC 7693

NGC 7693 (również PGC 71720) – galaktyka spiralna (S0-a), znajdująca się w gwiazdozbiorze Ryb. Odkrył ją Asaph Hall 1 grudnia 1882 roku.

</doc>
<doc id="622427" url="https://pl.wikipedia.org/wiki?curid=622427" title="NGC 7694">
NGC 7694

NGC 7694 (również PGC 71728) – galaktyka nieregularna (Im), znajdująca się w gwiazdozbiorze Ryb. Odkrył ją William Herschel 20 września 1784 roku.

</doc>
<doc id="622431" url="https://pl.wikipedia.org/wiki?curid=622431" title="NGC 7695">
NGC 7695

NGC 7695 (również PGC 71726) – galaktyka soczewkowata (S0), znajdująca się w gwiazdozbiorze Ryb. Odkrył ją Albert Marth 18 listopada 1864 roku.

</doc>
<doc id="622432" url="https://pl.wikipedia.org/wiki?curid=622432" title="Ogród Zoologiczny w Zamościu">
Ogród Zoologiczny w Zamościu

Ogród Zoologiczny w Zamościu im. Stefana Milera – jedyny ogród zoologiczny w województwie lubelskim oraz jeden z nielicznych na wschodzie Polski. Mieści się w Zamościu, niedaleko Starego Miasta. Ogród ma powierzchnię 13,8 ha. Zamieszkują go 2524 zwierzęta z 312 gatunków.
Historia.
Początki ogrodu sięgają 1918 roku, gdy profesor biologii Stefan Miler założył przy Państwowym Męskim Gimnazjum w Zamościu, jakie mieściło się w budynku dawnej Akademii Zamojskiej, pierwszy w Polsce i jeden z nielicznych w Europie szkolnych ogrodów zoologicznych. Położony obok szkoły ogród zajmował 10 arów. Pierwszymi mieszkańcami zoo były żółwie i zaskrońce, które mieszkały w centralnej części „stawu” zrobionego z niewielkiego wózka, jakiego używa się w cukrowniach do przewożenia buraków. Pierwsza klatka dla wiewiórek powstała z austriackiej budki wartowniczej. 
W 1923 roku w zamojskim kinie „Stylowy”, gdzie odegrano sztukę Stanisława Młodożeńca, ówczesnego nauczyciela w zamojskim gimnazjum, odbyła się zbiórka pieniędzy, za które zbudowano ptaszarnię. Pierwszymi lokatorami ptaszarni była młoda kukułka i papuga oraz kupione w późniejszym okresie przepiórki, kokoszki wodne i derkacze. Z czasem w zoo pojawiły się m.in. susły, chomiki, króliki i przywieziony z Egiptu przez polskich lotników kameleon. Wilki, które podarował rolnik z Wołynia, początkowo swobodnie biegały po ogrodzie, bawiąc się z turystami. Wszystkie prace w ogrodzie wykonywali głównie uczniowie, np. Władysław Kasprowicz.
Jedzenie dla zwierząt było kupowane z prywatnych funduszy profesora oraz datków przyjaciół np. znanego filantropa Jana Zielińskiego. W 1927 roku zoo odwiedził prezydent RP Ignacy Mościcki. Od tego roku przez 3 lata ogród otrzymywał 10 000 zł dotacji z Ministerstwa Wyznań Religijnych i Oświecenia Publicznego. Za dotacje wybudowano m.in. cieplarnię, pomieszczenia dla niedźwiedzi i orła.
Pierwszy niedźwiedź kupiony za uzbierane przez młodzież pieniądze od Starego Zoo w Poznaniu zdechł po godzinnym pobycie w zoo (przyczyn nie ustalono). W 1928 roku kupiono drugiego niedźwiedzia z zoo w Hamburgu, którego nazwano „Miś”. W 1929 roku poznańskie zoo przysłało w darze 1,5-roczną niedźwiedzicę Basię. 17 stycznia jest świętem ogrodu. Od tego czasu co dwa lata przybywały młode, których łącznie było 30. Niedźwiadki sprzedawano do ogrodów zoologicznych m.in. w Belgii. W 1931 do zoo sprowadzono pierwszego lwa z Warszawy i nadano mu imię „War”, lecz po trzech latach zamieniono go na parę lwiątek, z którymi uwielbiał bawić się Bolesław Leśmian. W 1934 roku do ogrodu przybył ryś z Polesia, ulubieniec prof. Milera, który zabierał go na lekcje, gdzie zwierzę było bardzo spokojne.
Przed wybuchem II wojny światowej zoo w Zamościu otrzymało dwa okazałe lwy od ogrodu w Warszawie. Niedługo potem przyszło na świat ich potomstwo. Niestety pięć lwów padło w czasie wojny, gdy na ogród spadły dwie bomby.
Jadwiga Stoczkowska rozpoczęła pracę w zoo w 1973 roku po skończeniu studiów. Odeszła na emeryturę po 33 latach pracy. Przez ostatnich kilkanaście lat była ona dyrektorem i wicedyrektorem ogrodu. Do historii zoo przeszła także jako matka zastępcza wielu zwierząt. Jej ulubieńcem była wydra o imieniu Pan Wydrzycki. Lew Leon, dawniej wychowywany przez p. Stoczkowską, teraz na stałe mieszka w zoo i do dziś daje się pogłaskać "mamie". Leon dwa razy uciekał z zoo. W Zamościu w starym ogrodzie do ucieczek dochodziło dość często. Uciekły m.in. zaskrońce, lisy, wilki, niedźwiedzie.
W roku 1980 ogród zoologiczny przeniesiono na nowy, znacznie większy teren przy ul. Szczebrzeskiej. 
W 2016 dzięki współpracy z ogrodem Batu Secret Zoo na Jawie w Indonezji, sprowadzono do Zamościa rzadko prezentowane w Europie łaskuny chińskie zwane sumatrzańskimi.
Współcześnie.
Obecnie zagospodarowana część ekspozycyjna zoo z budynkami, stawem i wybiegami dla zwierząt, zajmuje większość jego powierzchni po wschodniej stronie. Od niedawna jest tu także część botaniczna poświęcona roślinności (północno-zachodni fragment).
W roku 2008 pojawił się projekt znacznej przebudowy ogrodu o nazwie "Kompleksowy plan modernizacji i rozbudowy ZOO", obejmujący modernizację, nowe zagospodarowanie i powstanie wielu nowych obiektów. Już w roku 2009 uzyskano środki finansowe z Norweskiego Mechanizmu Finansowego w ramach opracowanego innego projektu, dzięki którym w zamojskim zoo zrealizowane zostały wybrane fragmenty wspomnianej modernizacji i rozbudowy, w tym m.in. pawilon drapieżników wraz z dużym wybiegiem na zewnątrz czy budynek wejściowy na cele edukacyjne.
Ponadto, w 2010 roku miasto otrzymało kolejne wsparcie finansowe z innego źródła (z funduszy europejskich w ramach RPO woj. lubelskiego) na dalsze, szerokiego zakresu prace kontynuujące modernizację (w tym powstanie zupełnie nowych obiektów) zamojskiego zoo, obejmujące m.in. pawilon z małpami i wybieg dla niedźwiedzi. Kolejnym etapem rozbudowy ZOO była budowa pawilonu z wybiegami dla żyraf i innych zwierząt Afryki (2013–2014) w zachodniej części, dotychczas nie udostępnianej zwiedzającym.
Wyróżnienia.
We wrześniu 2010 roku placówka została przyjęta do Europejskiego Stowarzyszenia Ogrodów Zoologicznych i Akwariów (EAZA).

</doc>
<doc id="622433" url="https://pl.wikipedia.org/wiki?curid=622433" title="NGC 7696">
NGC 7696

NGC 7696 (również PGC 71757) – galaktyka spiralna (S), znajdująca się w gwiazdozbiorze Ryb. Odkrył ją Albert Marth 14 listopada 1863 roku.

</doc>
<doc id="622434" url="https://pl.wikipedia.org/wiki?curid=622434" title="Amerykanie pochodzenia belgijskiego">
Amerykanie pochodzenia belgijskiego

Amerykanie pochodzenia belgijskiego/Belgowie w Stanach Zjednoczonych () – mieszkańcy, obywatele USA wywodzący swe korzenie od imigrantów z Belgii.
Według spisu powszechnego z 2000 r., 360 642 Amerykanów jest w całości lub częściowo pochodzenia belgijskiego. Stany z największą liczbą potomków imigrantów belgijskich to: Wisconsin (57 808), Michigan (53 135), Illinois (34 208), Kalifornia (26 820) i Minnesota (15 627).

</doc>
<doc id="622435" url="https://pl.wikipedia.org/wiki?curid=622435" title="NGC 7697">
NGC 7697

NGC 7697 (również IC 5333 lub PGC 71800) – galaktyka spiralna (Sb), znajdująca się w gwiazdozbiorze Tukana. Odkrył ją John Herschel 6 września 1836 roku.

</doc>
<doc id="622437" url="https://pl.wikipedia.org/wiki?curid=622437" title="NGC 7698">
NGC 7698

NGC 7698 (również PGC 71762 lub UGC 12668) – galaktyka soczewkowata (S0), znajdująca się w gwiazdozbiorze Pegaza. Odkrył ją Édouard Jean-Marie Stephan 26 września 1883 roku.

</doc>
<doc id="622438" url="https://pl.wikipedia.org/wiki?curid=622438" title="Stefan Zünd">
Stefan Zünd

Stefan Zünd (ur. 3 lipca 1969 w Zurychu) – szwajcarski skoczek narciarski. Czterokrotny zwycięzca zawodów Pucharu Świata w skokach, zdobywca Pucharu Świata w lotach i Pucharu KOP, olimpijczyk.
Był jednym z pierwszym skoczków po Janie Boklövie, który opanował skakanie stylem V. Dzięki temu w latach 1990–1992 należał do ścisłej światowej czołówki. Wypadł z niej, kiedy styl V stał się powszechnie obowiązującym i zaczęli nim skakać wszyscy zawodnicy.
Przebieg kariery.
1989/1990.
Debiut w międzynarodowych zawodach zaliczył 7 lutego 1990 podczas konkursu Pucharu Świata w skokach narciarskich na średniej skoczni w Sankt Moritz. W tych zawodach Zünd zajął dziesiąte miejsce, dzięki czemu zdobył pierwsze punkty PŚ. Dwa dni później podczas zawodów PŚ w Gstaad zajął 16. miejsce. 16 lutego 1990 podczas konkursu PŚ na normalnej skoczni w Predazzo był ósmy, a dwa dni później na dużym obiekcie zajął trzecie miejsce, przegrywając tylko z Františkiem Ježem i Ernstem Vettorim. 25 lutego podczas konkursu o mistrzostwo świata w lotach narciarskich zajął 16. miejsce. 17 marca podczas konkursu Pucharu Świata w Raufoss zajął ósmą lokatę. Tydzień później na dużej skoczni w Planicy był siódmy. Podczas ostatniego konkursu PŚ w sezonie 1989/1990 w Planicy, 25 marca 1990 zajął 28. miejsce.
1990/1991.
1 grudnia 1990 w Lake Placid, podczas pierwszego konkursu Pucharu Świata w sezonie zajął dziewiąte miejsce. Dzień później w tym samym miejscu zajął drugą pozycję, tuż za André Kiesewetterem. 15 i 16 grudnia 1990 w Sapporo dwa razy był szósty. W 1991 podczas mistrzostw świata w skokach narciarskich w Val di Fiemme zajął piąte miejsce na dużej skoczni i szóste na obiekcie normalnym. 23 lutego 1991 na mamuciej skoczni w Tauplitz wygrał pierwsze w karierze zawody Pucharu Świata. Dzień później był dziewiąty. 2 marca 1991 podczas konkursu na skoczni normalnej w Lahti był piąty. 6 marca 1991 w Bollnäs wygrał drugie zawody Pucharu Świata w karierze. Cztery dni później na skoczni Lugnet w Falun zajął piąte miejsce. 23 marca 1991 na Velikance w Planicy zajął drugie miejsce, za Staffanem Tällbergiem, a dzień później był czwarty. Dzięki temu zdobył Puchar Świata w lotach narciarskich. 30 marca 1991 w Szczyrbskim Jeziorze trzeci raz w sportowej karierze stanął na najwyższym stopniu podium zawodów Pucharu Świata. Cały sezon zakończył na drugim miejscu w klasyfikacji Pucharu Świata w skokach narciarskich.
1991/1992.
Pierwszy występ w Pucharze Świata w sezonie zaliczył 1 grudnia 1991 w Thunder Bay, gdzie był 24. Dzień później na tej samej skoczni zajął miejsce na najniższym stopniu podium, tuż za Ernstem Vettorim i Mikiem Hollandem. 15 grudnia 1991 na skoczni Ōkurayama w Sapporo zajął drugie miejsce, przegrywając tylko z Wernerem Rathmayrem. Podczas pierwszego konkursu Turnieju Czterech Skoczni na skoczni w Oberstdorfie zajął trzecie miejsce. Podobnie w noworocznym konkursie na skoczni w Garmisch-Partenkirchen. Cały Turniej Czterech Skoczni zakończył na siódmej pozycji. 19 stycznia 1992 na skoczni w Engelbergu zajął drugie miejsce, przegrywając jedynie z Andreasem Felderem. 15 marca 1992 na Holmenkollen w Oslo zajął piąte miejsce. Cały sezon zakończył na piątym miejscu w Pucharze Świata.
Dalsze starty.
W sezonie 1992/1993 po raz czwarty i ostatni wygrał zawody Pucharu Świata. Miało to miejsce 13 grudnia 1992 w Ruhpolding. Był to zarazem jedyny występ Zünda w sezonie, w którym zajął miejsce w pierwszej piątce zawodów. W końcowej klasyfikacji PŚ znalazł się na 28. miejscu. W sezonie 1993/1994 zajął szóste miejsce na MŚ w lotach narciarskich w Planicy. Cały sezon zakończył na 35. miejscu. Ostatnie punkty Pucharu Świata w karierze zdobył 15 stycznia 1995 na skoczni w Engelbergu. W sezonie 1994/1995 zajął 81. miejsce w klasyfikacji generalnej PŚ. Ostatni występ w zawodach najwyższej rangi zaliczył 28 stycznia 1996 podczas konkursu na Wielkiej Krokwi w Zakopanem, gdzie zajął 45. lokatę.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.
Letnie Grand Prix.
Miejsca w poszczególnych konkursach LGP.
W 1994 i 1995 roku sumowano punkty za pojedyncze skoki (tak jak np. w TCS)

</doc>
<doc id="622439" url="https://pl.wikipedia.org/wiki?curid=622439" title="NGC 7699">
NGC 7699

NGC 7699 (również PGC 71782) – galaktyka spiralna (Sa), znajdująca się w gwiazdozbiorze Ryb. Odkrył ją Albert Marth 18 listopada 1864 roku.

</doc>
<doc id="622440" url="https://pl.wikipedia.org/wiki?curid=622440" title="Stephan Zünd">
Stephan Zünd



</doc>
<doc id="622441" url="https://pl.wikipedia.org/wiki?curid=622441" title="Luksemburgizm">
Luksemburgizm

Luksemburgizm – specyficzna odmiana socjalizmu, bazująca na teoretycznych zagadnieniach przedstawionych przez Różę Luksemburg w swoich pracach.
Termin luksemburgizm został po raz pierwszy użyty przez bolszewików, którzy zarzucali zwolennikom Róży Luksemburg odejście od marksizmu rewolucyjnego.
Luksemburgizm jest interpretacją marksizmu, która polega na poparciu rewolucji proletariackiej, której motorem są jednak masy, a nie kadrowa partia. Według zwolenników luksemburgizmu, partia ma być tylko wyrazicielem woli mas. Negatywnie odnosi się do koncepcji kadrowej partii zawodowych rewolucjonistów i centralizmu demokratycznego, stworzonej przez Włodzimierza Lenina oraz Lwa Trockiego.
Luksemburgizm jako demokratyczny i rewolucyjny socjalizm.
Główne założenia luksemburgizmu podkreślają jego poparcie dla demokracji, ale także postulat przeprowadzenia rewolucji tak szybko, jak tylko jest to możliwe. Zbliża się przez to do komunizmu rad, ale nie odrzuca on związków zawodowych czy przeprowadzania wyborów. Przypomina także trockizm, w związku ze swym sprzeciwem wobec totalitaryzmu rządu stalinowskiego, choć odrzuca reformistyczne postulaty nowoczesnej socjaldemokracji. Luksemburgizm wskazuje na to, iż zarówno Lenin, jak i Trocki popełnili niedemokratyczne błędy.
W książce pt. "„Rosyjska rewolucja”", napisanej w niemieckim więzieniu w czasie I wojny światowej, Róża Luksemburg skrytykowała niektóre działania bolszewików, takie jak rozpędzenie Zgromadzenia Konstytucyjnego w styczniu 1918, jak również ich poparcie dla rozparcelowania posiadłości feudalnych na komuny rolnicze. Oparła tę krytykę na oryginalnej koncepcji Marksa – „rewolucji w permanencji”. Jej zdaniem Marks twierdził, iż rolą rewolucyjnej partii klasy pracującej nie jest tworzenie jednopartyjnego państwa ani rozdawanie ziemi (nawet w półfeudalnych krajach takich jak Niemcy w 1850 r. czy Rosja w 1917), gdzie klasa pracująca była mniejszością. Marks był raczej zdania, iż zadaniem klasy pracującej, działającej w strukturach demokratycznych, ma być organizowanie się w radach pracowniczych i milicjach, w celu prowadzenia kampanii na rzecz własnego socjalistycznego programu. Miałby on na celu rozszerzanie praw pracowniczych i przejmowanie kolektywne posiadłości ziemskich. Ponieważ bolszewikom nie udało się wypełnić planu Marksa, jak twierdziła Luksemburg, rewolucja zbiurokratyzowała się, ludność miejska zaczęła głodować, chłopi służący w armii ulegali demoralizacji lub dezerterowali, aby powrócić do domu i zająć się uprawą roli. Z tego powodu Niemcy z łatwością zajęli Ukrainę.
Luksemburgizm krytykował także pomysły Lenina na organizowanie partii rewolucyjnych, jak również koncepcję zdominowania ich przez kilku pozbawionych skrupułów liderów. W 1904 roku Luksemburg napisała swe "„Organizacyjne pytania na temat rosyjskiej Socjal-Demokracji lub leninizm czy marksizm?”", które miały być odpowiedzią na publikację Lenina pt. "„Co robić?”" z 1903 roku. Luksemburg zauważa tam, że boi się, iż autorytaryzm, który widziała w Leninie, doprowadzi do sekciarstwa, a nie do dyktatury mającej zapanować po zakończonej sukcesem rewolucji (co także uważała za poważne zagrożenie). Luksemburg zginęła przed dojściem Stalina do władzy i nigdy nie wyraziła swego zdania na temat stalinizmu, ale jej krytyka reżimu bolszewickiego została wykorzystana przez wielu tych, którzy opisywali stalinizm (nawet przez tych dalekich od podzielania poglądów Róży Luksemburg).
Opozycja względem imperializmu i kapitalizmu.
Krytykując politykę bolszewików, Luksemburg jednocześnie oskarżała działaczy socjaldemokratycznej Drugiej Międzynarodówki o całkowitą zdradę ideałów socjalizmu. Doszło do tego, jej zdaniem, w wyniku wybuchu I wojny światowej – socjaldemokratyczne partie na świecie zdradziły klasę pracującą, wspierając burżuazję w prowadzeniu tego konfliktu zbrojnego. Włączała w to jej własną partię, SPD, której deputowani w większości głosowali w Reichstagu za udzieleniem kredytów wojennych.
Róża Luksemburg sprzeciwiała się posyłaniu młodzieży pracującej w każdym kraju na wojnę, co postrzegała jako rzeźnię urządzoną przez burżuazję w celu kontrolowania światowych rynków i zasobów. Zrezygnowała z członkostwa w Drugiej Międzynarodówce, twierdząc iż jest ona tylko oportunistyczną organizacją wykonującą administracyjną pracę za kapitalistów. Razem z Karlem Liebknechtem zorganizowała silny ruch w Niemczech podzielający jej poglądy. Wkrótce potem została aresztowana, a niedługo po wyjściu z więzienia, zamordowana za działalność w czasie rewolucji niemieckiej (której sprzeciwiała się zdecydowanie SPD).
Współczesny luksemburgizm.
Podczas gdy w czasach współczesnych funkcjonuje bardzo niewiele rewolucyjnych ruchów luksemburgistycznych, wiele idei luksemburgizmu jest bardzo popularnych pośród feministek i trockistów, jak również pośród niemieckich zwolenników lewicy. W 2002 roku 10 tys. osób wzięło udział w marszu na cześć Luksemburg i Liebknechta, a ok. 90 tys. odwiedziło ich groby.
Dla wielu socjalistów, określających siebie jako luksemburgistów lub też nie nazywających siebie w taki sposób, Róża Luksemburg jest bohaterką sprzeciwiającą się z jednej strony kapitalizmowi i imperializmowi, a z drugiej – ludziom w jej mniemaniu niesłusznie nazywającymi się socjalistami.

</doc>
<doc id="622442" url="https://pl.wikipedia.org/wiki?curid=622442" title="Stephan Zuend">
Stephan Zuend



</doc>
<doc id="622443" url="https://pl.wikipedia.org/wiki?curid=622443" title="Italo Balbo">
Italo Balbo

Italo Balbo (ur. 6 czerwca 1896 w Ferrarze, zm. 28 czerwca 1940 w Libii) – włoski lotnik, twórca i marszałek włoskiego lotnictwa wojskowego oraz wysokiej rangi polityk faszystowski, typowany na następcę Benita Mussoliniego.
Życiorys.
Italo Balbo urodził się 6 czerwca 1896 roku w Ferrarze. Jego ojciec Camillo, był nauczycielem. 
W 1910 roku w wieku zaledwie 14 lat poznał generała Ricciotti Garibaldi, syna Giuseppe Garibaldiego i zaczął publikować artykuły w czasopiśmie wydawanym przez partię generała. Chciał wziąć udział we włoskiej ekspedycji militarnej do Albanii. Rok później wstąpił do partii "Partito Mazziniano". 
W 1911 roku przeniósł się do Mediolanu. Tu w 1914 roku zetknął się z Benito Mussolinim, wydającym wówczas dziennik "Popolo d'Italia". Podobnie jak Mussolini uważał, że Włochy powinny wziąć udział w I wojnie światowej po stronie państw Ententy. Niezależnie od swojej działalności w Mediolanie uczestniczył w działalności nawołujących do udziału w wojnie tzw. "Fascio Rivoluzionario d'Azione Internazionalista" w Ferrarze.
W I wojnie światowej Italo Balbo służył w jednostkach alpejskich armii włoskiej. Trzykrotnie odznaczany, dosłużył się rangi kapitana. Po wojnie pozostawał zatrudniony przez armię aż do maja 1920 roku ukończył studia w "Istituto Superiore di Scienze Sociali "Cesare Alfieri"" na uniwersytecie we Florencji (dzisiejszy wydział nauk politycznych) i podjął pracę jako urzędnik bankowy w Ferrarze. 
W styczniu 1921 roku związał się z ruchem faszystowskim w Ferrarze. Był organizatorem bojówek, które atakowały lewicowych polityków i przeciwników Mussoliniego, działających w okolicach rodzinnej Ferrary. Balbo był także aktywny na szczeblu krajowym. W czasie marszu na Rzym (1922 rok), mimo młodego wieku był już jednym z ważniejszych działaczy faszystowskich. W roku 1924 został szefem Faszystowskiej Milicji, a rok później objął wysokie stanowisko w ministerstwie gospodarki.
W 1926 roku niemający pojęcia o lataniu Balbo otrzymał od Mussoliniego stanowisko sekretarza lotnictwa. W związku z tą nominacją Balbo w błyskawicznym tempie nauczył się pilotażu i zdobył ogólne wykształcenie w dziedzinie lotnictwa. Stał się głównym budowniczym włoskiego lotnictwa wojskowego. W 1928 roku otrzymał stopień generała lotnictwa, zaś rok później objął także stanowisko ministra lotnictwa.
Na początku lat 30. XX wieku postać Balbo uzyskała światowy rozgłos za sprawą dwóch przeprowadzonych przezeń grupowych przelotów przez Ocean Atlantycki. W 1930 roku, w czasie pierwszego z tych lotów, Balbo z 12 samolotami przeleciał z Orbetello we Włoszech do Rio de Janeiro w Brazylii, zaś podczas drugiego, w 1933 roku, 24 maszyny przeleciały z Rzymu do Nowego Jorku i Chicago. W tym samym roku (1933) Balbo został namiestnikiem włoskiej kolonii Libii.
28 czerwca 1940 roku nad Tobrukiem samolot z lecącym Italo Balbo został zestrzelony przez włoską obronę przeciwlotniczą. Władze włoskie podały oficjalną informację, iż zestrzelenie nastąpiło w wyniku pomyłki.

</doc>
<doc id="622444" url="https://pl.wikipedia.org/wiki?curid=622444" title="Stefan Zuend">
Stefan Zuend



</doc>
<doc id="622445" url="https://pl.wikipedia.org/wiki?curid=622445" title="NGC 7700">
NGC 7700

NGC 7700 (również PGC 71777) – galaktyka spiralna (S0-a), znajdująca się w gwiazdozbiorze Ryb. Odkrył ją Albert Marth 18 listopada 1864 roku.

</doc>
<doc id="622449" url="https://pl.wikipedia.org/wiki?curid=622449" title="NGC 7701">
NGC 7701

NGC 7701 (również PGC 71779) – galaktyka soczewkowata (S0? pec), znajdująca się w gwiazdozbiorze Ryb. Została odkryta 20 września 1784 roku przez Williama Herschela.

</doc>
<doc id="622450" url="https://pl.wikipedia.org/wiki?curid=622450" title="Niżnia Koprowa Przełęcz">
Niżnia Koprowa Przełęcz

Niżnia Koprowa Przełęcz () – położona na wysokości 2094 m n.p.m. (według wcześniejszych pomiarów 2120 m) wąska przełęcz w głównej grani odnogi Krywania, pomiędzy Koprową Turnią (2213 m) a Koprowymi Czubami (a dokładniej Zachodnią Koprową Czubą. Jest to najniższa przełęcz w grani łączącej Hlińską Turnię (2341 m) z Koprowym Wierchem (2366 m). Przejście przez przełęcz łączy Dolinę Hlińską z Doliną Mięguszowiecką, bezpośrednio ponad kotłem Małego Stawu Hińczowego w Dolince Szataniej. Dawniej przełęczą tą chodzili koziarze i turyści, obecnie nie jest wykorzystywana. Szlak turystyczny prowadzi przez położoną wyżej (2148 m) Wyżnią Koprową Przełęcz. Niżnia Koprowa Przełęcz znajduje się jednak w rejonie dopuszczonym do uprawiania taternictwa.
Dawniej trasa z Zakopanego przez Dolinę Gąsienicową, Liliowe, Zawory i Dolinę Hlińską do Doliny Mięguszowieckiej prowadziła właśnie przez Niżnią Koprową Przełęcz. Trasa ta została dla turystów zamknięta.
Pierwsze odnotowane przejścia turystyczne:
Wcześniejsze letnie wejścia w tym rejonie mogły dotyczyć Niżniej lub Wyżniej Koprowej Przełęczy

</doc>
<doc id="622451" url="https://pl.wikipedia.org/wiki?curid=622451" title="NGC 7702">
NGC 7702

NGC 7702 (również PGC 71829) – galaktyka soczewkowata (S0), znajdująca się w gwiazdozbiorze Feniksa. Odkrył ją John Herschel 28 października 1834 roku.
Galaktykę można dostrzec za pomocą 20-centymetrowego teleskopu, w postaci małej mgiełki, natomiast zdjęcia pokazują, że jest ona bardzo podobna do nieudolnego obrazu Saturna.

</doc>
<doc id="622452" url="https://pl.wikipedia.org/wiki?curid=622452" title="Dariusz Pawlusiński">
Dariusz Pawlusiński

Dariusz Pawlusiński (ur. 24 listopada 1977 w Będzinie) – polski piłkarz grający na pozycji pomocnika. Wychowanek Odry Wodzisław Śląski, obecnie zawodnik Unii Turza Śląska.
Do Cracovii przyszedł w 2005 roku z GKS-u Bełchatów. Wcześniej występował również w Rymerze Niedobczyce, Włókniarzu Kietrz i Groclinie w którego barwach 28 lipca 2001 roku zadebiutował w pierwszej lidze w spotkaniu ze Śląskiem Wrocław. W grudniu 2010 odszedł z Cracovii do klubu LKS Nieciecza, który występuje w 1 lidze (jest beniaminkiem rozgrywek). w latach 2014-2016 był zawodnikiem Rakowa Częstochowa. Od sezonu 2016/2017 jest zawodnikiem Unii Turza Śląska.
Mieszka w Wodzisławiu Śląskim.

</doc>
<doc id="622455" url="https://pl.wikipedia.org/wiki?curid=622455" title="NGC 7703">
NGC 7703

NGC 7703 (również PGC 71797 lub UGC 12676) – galaktyka soczewkowata (S0), znajdująca się w gwiazdozbiorze Pegaza. Odkrył ją John Herschel 7 października 1825 roku.

</doc>
<doc id="622456" url="https://pl.wikipedia.org/wiki?curid=622456" title="Karol. Papież, który pozostał człowiekiem">
Karol. Papież, który pozostał człowiekiem

Karol – Papież, który pozostał człowiekiem – film fabularny w reżyserii Giacomo Battiato, wyprodukowany w roku 2006. Opowiada historię Jana Pawła II, od momentu wyboru na papieża, aż do jego śmierci. Scenariusz na podstawie książki "Historia Karola" autorstwa Gianfranca Svidercoschiego napisał Giacomo Battiato. Jest to kontynuacja filmu "Karol. Człowiek, który został papieżem".
Film wszedł na ekrany kin 13 października. Polska premiera filmu odbyła się 16 października 2006 w Teatrze Wielkim w Warszawie, w 28. rocznicę wyboru Karola Wojtyły na "Stolicę Piotrową". Prawa do emisji telewizyjnej filmu zakupiła Telewizja Polska.

</doc>
<doc id="622457" url="https://pl.wikipedia.org/wiki?curid=622457" title="NGC 7704">
NGC 7704

NGC 7704 (również PGC 71810 lub UGC 12684) – galaktyka eliptyczna (E-S0), znajdująca się w gwiazdozbiorze Ryb. Odkrył ją John Herschel 13 października 1827 roku.
W galaktyce tej zaobserwowano niepotwierdzoną supernową SN 1977G.

</doc>
<doc id="622460" url="https://pl.wikipedia.org/wiki?curid=622460" title="NGC 7705">
NGC 7705

NGC 7705 (również PGC 71811) – galaktyka soczewkowata (SB0), znajdująca się w gwiazdozbiorze Ryb. Odkrył ją Albert Marth 27 października 1864 roku.

</doc>
<doc id="622462" url="https://pl.wikipedia.org/wiki?curid=622462" title="Hlińska Przełęcz">
Hlińska Przełęcz



</doc>
<doc id="622463" url="https://pl.wikipedia.org/wiki?curid=622463" title="NGC 7706">
NGC 7706

NGC 7706 (również PGC 71817 lub UGC 12686) – galaktyka soczewkowata (S0), znajdująca się w gwiazdozbiorze Ryb. Odkrył ją John Herschel 16 października 1827 roku.

</doc>
<doc id="622467" url="https://pl.wikipedia.org/wiki?curid=622467" title="NGC 7707">
NGC 7707

NGC 7707 (również PGC 71798 lub UGC 12683) – galaktyka eliptyczna (E-S0), znajdująca się w gwiazdozbiorze Andromedy. Odkrył ją William Herschel 24 października 1786 roku.

</doc>
<doc id="622469" url="https://pl.wikipedia.org/wiki?curid=622469" title="NGC 7709">
NGC 7709

NGC 7709 (również PGC 71828) – galaktyka soczewkowata (SB0), znajdująca się w gwiazdozbiorze Wodnika. Odkrył ją Lewis A. Swift 21 października 1886 roku.

</doc>
<doc id="622470" url="https://pl.wikipedia.org/wiki?curid=622470" title="NGC 7710">
NGC 7710

NGC 7710 (również PGC 71844) – galaktyka soczewkowata (S0), znajdująca się w gwiazdozbiorze Ryb. Odkrył ją Heinrich Louis d’Arrest 24 września 1862 roku.

</doc>
<doc id="622472" url="https://pl.wikipedia.org/wiki?curid=622472" title="NGC 7711">
NGC 7711

NGC 7711 (również PGC 71836 lub UGC 12691) – galaktyka soczewkowata (S0), znajdująca się w gwiazdozbiorze Pegaza. Odkrył ją William Herschel 14 października 1784 roku.

</doc>
<doc id="622474" url="https://pl.wikipedia.org/wiki?curid=622474" title="NGC 7712">
NGC 7712

NGC 7712 (również PGC 71850 lub UGC 12694) – galaktyka spiralna (Sa), znajdująca się w gwiazdozbiorze Pegaza. Odkrył ją w 1876 roku Wilhelm Tempel.
W galaktyce tej zaobserwowano supernową SN 2015K.

</doc>
<doc id="622475" url="https://pl.wikipedia.org/wiki?curid=622475" title="Agata Korc">
Agata Korc

Agata Ewa Korc (ur. 27 marca 1986 w Zgorzelcu) – polska pływaczka, olimpijka z Pekinu 2008, startująca głównie w stylu dowolnym i motylkowym. Wychowanka UKS Energetyk Zgorzelec, potem zawodniczka AZS AWF Wrocław. Ma 175 cm wzrostu i waży 58 kg. W swojej karierze była rekordzistką Polski seniorek na dystansach: 50 m stylem dowolnym, 100 m stylem dowolnym i 50 m stylem motylkowym.
Reprezentantka Polski na letnich Igrzyskach Olimpijskich w Pekinie.
Prezes Fundacji Bezpiecznie do Brzegu, której celem jest promocja pływania, podnoszenie poziomu bezpieczeństwa w wodzie i nad wodą, i zapobieganie utonięciom.

</doc>
<doc id="622476" url="https://pl.wikipedia.org/wiki?curid=622476" title="NGC 7713">
NGC 7713

NGC 7713 (również PGC 71866) – galaktyka spiralna z poprzeczką (SBcd), znajdująca się w gwiazdozbiorze Rzeźbiarza. Odkrył ją John Herschel 4 października 1836 roku.
W galaktyce tej zaobserwowano supernową SN 1982L.

</doc>
<doc id="622478" url="https://pl.wikipedia.org/wiki?curid=622478" title="NGC 7714">
NGC 7714

NGC 7714 (również PGC 71868 lub UGC 12699) – galaktyka spiralna z poprzeczką (SBb/P), znajdująca się w gwiazdozbiorze Ryb. Odkrył ją John Herschel 18 września 1830 roku. Jest to galaktyka z aktywnym jądrem. Wraz z sąsiednią NGC 7715, z którą oddziałuje grawitacyjnie, tworzy parę skatalogowaną jako Arp 284 w "Atlasie Osobliwych Galaktyk" Haltona Arpa.
W galaktyce tej zaobserwowano supernowe SN 1999dn i SN 2007fo.

</doc>
<doc id="622480" url="https://pl.wikipedia.org/wiki?curid=622480" title="NGC 7715">
NGC 7715

NGC 7715 (również PGC 71878 lub UGC 12700) – galaktyka nieregularna (Im/P), znajdująca się w gwiazdozbiorze Ryb. Odkrył ją 4 listopada 1850 roku Bindon Stoney – asystent Williama Parsonsa. Wraz z sąsiednią NGC 7714, z którą oddziałuje grawitacyjnie, tworzy parę skatalogowaną jako Arp 284 w "Atlasie Osobliwych Galaktyk".

</doc>
<doc id="622481" url="https://pl.wikipedia.org/wiki?curid=622481" title="Czeski kątek">
Czeski kątek

Czeski kątek (, ) – nazwa, jaką w czasach przynależności ziemi kłodzkiej do Niemiec określano niewielki obszar w jej zachodniej części, zamieszkały głównie przez ludność czeskojęzyczną.
Położenie.
Obszar ten rozciąga się na południowy zachód od Błędnych Skał pomiędzy Lewinem a czeskim Náchodem w okolicach Kudowy-Zdroju i obejmował przede wszystkim miejscowości: Czermna ("Tscherbeney"), Bukowina ("Bukowine"), Słone ("Schlaney"), Pstrążna ("Strausseney"), Jakubowice ("Jakobowitz") i Brzozowie ("Brzesowie") (obecnie dzielnice Kudowy-Zdroju), Błażejów ("Blasewey"), Pasterka ("Passendorf") i Ostra Góra/Jeżowice ("Nauseney/Scharfenberg").
Historia.
Przed wojnami śląskimi tereny te należały do hrabstwa kłodzkiego, które wchodziło w skład Czech (królestwa czeskiego). W 1763 Prusy przyłączyły je do swojej prowincji śląskiej.
Język.
Język, jakim mówiono w tych okolicach, jest określany jako dialekt kłodzki języka czeskiego. Zawiera on wiele dawnych zwrotów i idiomów niewystępujących już we współczesnym języku czeskim.
Według pruskiego spisu ludności z 1900 czeski jako język ojczysty zadeklarowało 3729 osób w powiecie kłodzkim, 710 osób w powiecie bystrzyckim i 458 osób w powiecie noworudzkim. Po I wojnie światowej i rozpadzie Austro-Węgier w 1918 roku pomimo powstania państwa czechosłowackiego większość mieszkańców „Czeskiego zakątka” opowiedziała się za przynależnością do Niemiec.
W roku 1945 ziemia kłodzka została przyłączona do Polski. Stało się to przyczyną krótkotrwałego polsko-czechosłowackiego konfliktu granicznego. Większość z 5.100 czeskich mieszkańców czeskiego kątka wyjechała do pobliskiej Czechosłowacji, gdzie urzędował w Nachodzie tzw. „Komitet Kłodzki”, pomagający przesiedleńcom w znalezieniu mieszkania i pracy. Dla mieszkańców tego terenu w roku 1947 otwarto szkołę z czeskim, a następnie w roku 1952 z niemieckim językiem nauczania. Ze względu na emigrację autochtonów do RFN w latach 50. XX w. szkołę zamknięto w roku 1960. W tym okresie liczba Czechów wynosiła około 500 osób. 

</doc>
<doc id="622483" url="https://pl.wikipedia.org/wiki?curid=622483" title="NGC 7716">
NGC 7716

NGC 7716 (również PGC 71883 lub UGC 12702) – galaktyka spiralna z poprzeczką (SBb), znajdująca się w gwiazdozbiorze Ryb. Odkrył ją John Herschel 6 września 1831 roku.

</doc>
<doc id="622484" url="https://pl.wikipedia.org/wiki?curid=622484" title="NGC 7717">
NGC 7717

NGC 7717 (również PGC 71941) – galaktyka spiralna z poprzeczką (SB0-a), znajdująca się w gwiazdozbiorze Wodnika. Odkrył ją w 1876 roku Wilhelm Tempel.

</doc>
<doc id="622486" url="https://pl.wikipedia.org/wiki?curid=622486" title="NGC 7718">
NGC 7718

NGC 7718 (również PGC 71959 lub UGC 12712) – galaktyka spiralna (S?), znajdująca się w gwiazdozbiorze Pegaza. Odkrył ją Albert Marth 6 września 1863 roku.

</doc>
<doc id="622487" url="https://pl.wikipedia.org/wiki?curid=622487" title="Meblościanka">
Meblościanka

Meblościanka – mebel Meblościanka składa się z kilku segmentów meblowych, ze względów oszczędnościowych posiadających wspólne elementy pionowe - ścianki boczne. Nazwa odnosi się do tego, że po zmontowaniu mebel stanowił „ścianę”.
Historia.
Twórcami pierwowzoru meblościanki była para amerykańskich projektantów Charlesa i Ray Eamesów. W latach 1949-1950 stworzyli utrzymaną w duchu modernistycznym serię mebli nazywanych ESU ("Eames Storage Units", czyli jednostki magazynowania Eamesów). Jeden z najbardziej znanych modeli nosił symbol 421-C i to właśnie on był prawdopodobnie protoplastą polskich osiągnięć w tym zakresie. Był to mebel do samodzielnego składania, złożony ze stalowej ramy i płyt drewnopodobnych. W USA meblościanka ta nie znalazła dostatecznego zbytu i stosunkowo szybko wycofano ją z produkcji.
Meblościanka w Polsce.
W Polsce, w 1959 na Osiedlu Młodych w Warszawie zorganizowano wystawę wzorów przemysłowych Spółdzielni Artystów "Ład", na której po raz pierwszy w kraju pokazano meblościankę. Po raz drugi pojawiła się w 1961 na Targach Wzornictwa Przemysłowego. Dopiero jednak w 1963, po kolejnej edycji tych targów, meble weszły do masowej produkcji. Szczególne uznanie zyskał model zaprojektowany przez Bogusławę i Czesława Kowalskich.
W Polsce, w odróżnieniu od krajów zachodnich, meblościanka stanowiła rozwiązanie problemu małego metrażu, a nie element designerski w pomieszczeniu. Klasycznie składała się z trzech pięter, z szufladami na dole, półkami pośrodku i dwudrzwiowymi szafkami u góry. Centralnie umieszczany był zwyczajowo telewizor. Istniały rzadsze odmiany, np. z biurkiem lub toaletką. Meblościankę stawia się przy jednej ze ścian w pokoju, zasłaniając tym samym całą ścianę. Czasem meblościanka służy do przedzielenia dużego pokoju na dwa aneksy.

</doc>
<doc id="622488" url="https://pl.wikipedia.org/wiki?curid=622488" title="Ostropol">
Ostropol

Ostropol (ukr. Старий Остропіль) – wieś ukraińska położona nad rzeką Słucz w rejonie starokonstantynowskim obwodu chmielnickiego. Miasto oddalone jest od Kijowa o 222 kilometry, natomiast najbliższym miastem jest Lubar oddalony o około 18 kilometrów.
Z Ostropolem związana jest postać Herszla z Ostropola – żydowskiego Dyla Sowizdrzała.

</doc>
<doc id="622489" url="https://pl.wikipedia.org/wiki?curid=622489" title="NGC 7721">
NGC 7721

NGC 7721 (również PGC 72001) – galaktyka spiralna (Sc), znajdująca się w gwiazdozbiorze Wodnika. Odkrył ją William Herschel 10 września 1785 roku.
W galaktyce tej zaobserwowano supernową SN 2007le.

</doc>
<doc id="622491" url="https://pl.wikipedia.org/wiki?curid=622491" title="NGC 7722">
NGC 7722

NGC 7722 (również PGC 71993 lub UGC 12718) – galaktyka spiralna (S0-a), znajdująca się w gwiazdozbiorze Pegaza. Odkrył ją Heinrich Louis d’Arrest 12 sierpnia 1864 roku. Jest to galaktyka z aktywnym jądrem typu LINER.

</doc>
<doc id="622492" url="https://pl.wikipedia.org/wiki?curid=622492" title="NGC 7723">
NGC 7723

NGC 7723 (również PGC 72009) – galaktyka spiralna z poprzeczką (SBb), znajdująca się w gwiazdozbiorze Wodnika. Odkrył ją William Herschel 27 listopada 1785 roku.
W galaktyce tej zaobserwowano supernową SN 1975N.

</doc>
<doc id="622494" url="https://pl.wikipedia.org/wiki?curid=622494" title="NGC 7724">
NGC 7724

NGC 7724 (również PGC 72015) – galaktyka spiralna (Sb), znajdująca się w gwiazdozbiorze Wodnika. Odkrył ją Édouard Jean-Marie Stephan 23 września 1873 roku.

</doc>
<doc id="622495" url="https://pl.wikipedia.org/wiki?curid=622495" title="NGC 7725">
NGC 7725

NGC 7725 (również PGC 72025) – galaktyka soczewkowata (S0), znajdująca się w gwiazdozbiorze Wodnika. Odkrył ją William Herschel 20 września 1784 roku.

</doc>
<doc id="622498" url="https://pl.wikipedia.org/wiki?curid=622498" title="Droga wojewódzka nr 887">
Droga wojewódzka nr 887

Droga wojewódzka nr 887 (DW887) – droga wojewódzka w województwie podkarpackim, licząca 39 km.

</doc>
<doc id="622499" url="https://pl.wikipedia.org/wiki?curid=622499" title="NGC 7726">
NGC 7726

NGC 7726 (również PGC 72024 lub UGC 12721) – galaktyka spiralna z poprzeczką (SB(s)b), znajdująca się w gwiazdozbiorze Pegaza. Odkrył ją Lewis A. Swift 8 sierpnia 1886 roku.
Identyfikacja obiektu NGC 7726 nie jest pewna.

</doc>
<doc id="622500" url="https://pl.wikipedia.org/wiki?curid=622500" title="NGC 7727">
NGC 7727

NGC 7727 (również PGC 72060 lub Arp 222) – galaktyka spiralna ze słabą poprzeczką (SBa/P), znajdująca się w gwiazdozbiorze Wodnika. Odkrył ją William Herschel 27 listopada 1785 roku. Powstała w wyniku zderzenia dwóch galaktyk, przez co zawiera ona dwa jądra galaktyczne, z których każda posiada supermasywną czarną dziurę oddzielone od siebie o ok. 1600 lat świetlnych.
Charakterystyka fizyczna.
Oddalona o 27 milionów parseków galaktyka przez swoją nietypową strukturę została wpisana do Atlasu Osobliwych Galaktyk Haltona Arpa pod numerem 222 i sklasyfikowana jako „Galaktyka z amorficznymi ramionami spiralnymi”. Jest to efekt kolizji dwóch galaktyk, które miało miejsce około miliarda lat temu.
W listopadzie 2021 dzięki należącemu do ESO teleskopu VLT oraz zainstalowanego w nim urządzenia MUSE odkryto w tej galaktyce najbliższą Ziemi parę supermasywnych czarnych dziur posiadającą również najmniejszą separację między sobą niż jakikolwiek inny znany obiekt tego typu. Większa czarna dziura posiada masę 154 miliony razy większą od Słońca, a mniejsza posiada 6,4 miliona mas Słońca (dla porównania, centralna czarna dziura Drogi Mlecznej – Sagittarius A* posiada masę około 4 milionów mas Słońca). Spodziewa się, że do połączenia czarnych dziur dojdzie w przeciągu 250 milionów lat.
Już wcześniej podejrzewano, że w galaktyce znajduje się para czarnych dziur, jednak nie było możliwości potwierdzenia ich istnienia z powodu zbyt niskiej ilości wysokoenergetycznego promieniowania pochodzącego z ich najbliższego otoczenia. Uważa się, że odkrycie to może to zwiększyć całkowitą liczbę supermasywnych czarnych dziur znanych w lokalnym Wszechświecie o 30%. Naukowcy spodziewają się, że pomocą przy odkryciu wielu innych par supermasywnych czarnych dziur będzie planowany teleskop ELT.

</doc>
<doc id="622502" url="https://pl.wikipedia.org/wiki?curid=622502" title="NGC 7728">
NGC 7728

NGC 7728 (również PGC 72064 lub UGC 12727) – galaktyka eliptyczna (E), znajdująca się w gwiazdozbiorze Pegaza. Odkrył ją Heinrich Louis d’Arrest 16 lutego 1862 roku. Jest to najjaśniejsza galaktyka klastra. Zalicza się ją do radiogalaktyk.

</doc>
<doc id="622503" url="https://pl.wikipedia.org/wiki?curid=622503" title="NGC 7729">
NGC 7729

NGC 7729 (również PGC 72083 lub UGC 12730) – galaktyka spiralna z poprzeczką (SBa), znajdująca się w gwiazdozbiorze Pegaza. Odkrył ją Édouard Jean-Marie Stephan 5 października 1883 roku.

</doc>
<doc id="622505" url="https://pl.wikipedia.org/wiki?curid=622505" title="NGC 7730">
NGC 7730

NGC 7730 (również PGC 72094) – galaktyka spiralna (S?), znajdująca się w gwiazdozbiorze Wodnika. Odkrył ją w 1876 roku Wilhelm Tempel.

</doc>
<doc id="622506" url="https://pl.wikipedia.org/wiki?curid=622506" title="NGC 7731">
NGC 7731

NGC 7731 (również PGC 72128 lub UGC 12737) – galaktyka spiralna z poprzeczką (SBa), znajdująca się w gwiazdozbiorze Ryb. Odkrył ją Albert Marth 27 października 1864 roku.

</doc>
<doc id="622508" url="https://pl.wikipedia.org/wiki?curid=622508" title="NGC 7732">
NGC 7732

NGC 7732 (również PGC 72131 lub UGC 12738) – galaktyka spiralna (Scd), znajdująca się w gwiazdozbiorze Ryb. Odkrył ją Albert Marth 27 października 1864 roku.
W galaktyce tej zaobserwowano supernową SN 2013ft.

</doc>
<doc id="622510" url="https://pl.wikipedia.org/wiki?curid=622510" title="NGC 7733">
NGC 7733

NGC 7733 (również PGC 72177) – galaktyka spiralna z poprzeczką (SBb), znajdująca się w gwiazdozbiorze Tukana. Odkrył ją John Herschel 2 listopada 1834 roku. Należy do galaktyk Seyferta typu 2. Oddziałuje grawitacyjnie z sąsiednią NGC 7734.

</doc>
<doc id="622511" url="https://pl.wikipedia.org/wiki?curid=622511" title="Maciej Kobyliński">
Maciej Kobyliński

Maciej Tadeusz Kobyliński (ur. 18 marca 1944 w Warszawie) – polski polityk, samorządowiec, prezydent Słupska w latach 1986–1990 i 2002–2014.
Życiorys.
Syn Kazimierza. Ukończył studia prawnicze na Uniwersytecie im. Adama Mickiewicza, następnie odbył aplikację radcowską. Pracował w Wojewódzkim Przedsiębiorstwie Komunikacyjnym w Słupsku, następnie w administracji województwa słupskiego.
Od 2 października 1986 do 27 maja 1990 był ostatnim prezydentem Słupska PRL. Do rozwiązania należał do PZPR, później związany z Sojuszem Lewicy Demokratycznej.
Od 1990 prowadził własną działalność gospodarczą. Od 20 listopada 1996 do 23 grudnia 1997 zajmował stanowisko wojewody słupskiego. Od 1998 do 2002 był radnym sejmiku pomorskiego I kadencji.
10 listopada 2002 zwyciężył w bezpośrednich wyborach samorządowych i w ten sposób ponownie został prezydentem Słupska, a 20 listopada złożył przysięgę przed radą miasta IV kadencji. W następnych wyborach w 2006 skutecznie ubiegał się o reelekcję jako kandydat własnego komitetu wyborczego, wygrywając już w pierwszej turze i pokonując m.in. Zbigniewa Konwińskiego z Platformy Obywatelskiej. Na kolejną kadencję został wybrany także w wyborach w 2010, pokonując w drugiej turze niezależną Krystynę Danilecką-Wojewódzką. W 2014 nie ubiegał się o reelekcję. W wyborach w 2018 był kandydatem koalicji SLD Lewica Razem do sejmiku pomorskiego (nie zdobyła ona mandatów).
Odznaczony m.in. Brązowym Medalem za Zasługi dla Policji, Złotym Krzyżem Zasługi oraz Krzyżami Oficerskim (1997) i Kawalerskim Orderu Odrodzenia Polski.

</doc>
<doc id="622513" url="https://pl.wikipedia.org/wiki?curid=622513" title="NGC 7734">
NGC 7734

NGC 7734 (również PGC 72183) – galaktyka spiralna z poprzeczką (SBb), znajdująca się w gwiazdozbiorze Tukana. Odkrył ją John Herschel 2 listopada 1834 roku. Oddziałuje grawitacyjnie z sąsiednią NGC 7733.

</doc>
<doc id="622515" url="https://pl.wikipedia.org/wiki?curid=622515" title="Era buddyjska">
Era buddyjska

Era buddyjska (BE = "Buddhist Era") – okres chronologiczny liczony od śmierci (pali. Parinibbana; sanskr. Parinirvana) Siddhatthy Gotamy (sanskr. Siddhārtha Gautama) zwanego Buddą, używany w krajach buddyjskich. Budda umarł w wieku osiemdziesięciu lat w roku 480 p.n.e. (zgodnie z „historycznymi” ustaleniami) lub 544 roku p.n.e. (według tradycji).
Dokładna data urodzin Buddy nie jest znana. Zgodnie z buddyjską tradycją przyjmuje się datę 624 roku p.n.e. Inne obliczenia umiejscawiają datę urodzin Buddy nieco później, nawet w 448 roku p.n.e. Rok 560 p.n.e. jest jednak najpowszechniej akceptowaną datą urodzin twórcy buddyzmu. Dlatego tutaj datę 480 rok p.n.e. wyznacza się względem niej.
Daty do roku 250 p.n.e. bardzo często mają podwójna datę: jedna odpowiada „tradycyjnemu” liczeniu (624 p.n.e.) a drugie „historycznemu” (560 p.n.e.). Od roku 250 p.n.e. stosuje się wyłącznie jedną datę – odpowiadającą „tradycyjnej” dacie.
Aby obliczyć datę w erze chrześcijańskiej (tzw. „nasza era”) należy odjąć od ery buddyjskiej 544 lata. Daty dobrze udokumentowanych ważnych wydarzeń w erze buddyjskiej (zwłaszcza te z XX wieku) mogą się różnić o jeden rok od dat w erze chrześcijańskiej gdyż lata w tych erach zaczynają się w różnych miesiącach (w maju – BE i styczniu – n.e).
Należy pamiętać, iż buddyzm nie jest jednolitą religią – posiada wiele tradycji i szkół. Każda z nich może mieć własny system datowania wydarzeń w erze buddyjskiej (przyjmując różne daty śmierci Buddy jako wyjściowe).
Istotne daty.
Kilka ważnych dat z histoii buddyzmu, liczonych zgodnie z erą buddyjską (BE) według tradycji theravady:
Daty te są jedynie zgodne z podejściem tradycyjnym szkoły therawady. Współcześni naukowcy spierają się na temat dokładnej daty narodzin i śmierci Buddy. Większość XX-wiecznych historyków datowała życie Buddy od 563 p.n.e. do 483 p.n.e. Współcześnie jednak, sympozjum, które zebrało się w celu wyjaśnienia tej kwestii przyjęło ramy około 20 lat przed lub po roku 400 p.n.e. jako datę śmierci Buddy.

</doc>
<doc id="622516" url="https://pl.wikipedia.org/wiki?curid=622516" title="NGC 7735">
NGC 7735

NGC 7735 (również PGC 72165 lub UGC 12744) – galaktyka eliptyczna (E), znajdująca się w gwiazdozbiorze Pegaza. Odkrył ją John Herschel 5 września 1828 roku.

</doc>
<doc id="622517" url="https://pl.wikipedia.org/wiki?curid=622517" title="NGC 7736">
NGC 7736

NGC 7736 (również PGC 72173) – galaktyka soczewkowata (S0), znajdująca się w gwiazdozbiorze Wodnika. Odkrył ją w 1886 roku Ormond Stone.

</doc>
<doc id="622518" url="https://pl.wikipedia.org/wiki?curid=622518" title="Łukasz Szczoczarz">
Łukasz Szczoczarz

Łukasz Szczoczarz (ur. 19 stycznia 1984 w Rzeszowie) – polski piłkarz grający na pozycji napastnika.
Wychowanek Stali Rzeszów. Był zawodnikiem drugoligowego Okocimskiego KS Brzesko. Przeszedł do niego z Cracovii. Rozegrał 37 spotkań w ekstraklasie, strzelając w nich 3 bramki. Zadebiutował w dniu 30 lipca 2004 r., w meczu pomiędzy drużynami Cracovii a Zagłębia Lubin, wygranym przez drużynę z Krakowa 5:2. W klubie był od czerwca 2007. Od 2009 do 2013 był zawodnikiem LKS Nieciecza. Od lipca 2013 ponownie zawodnik Stali Rzeszów. W czerwcu 2016 przeszedł do Izolatora Boguchwała.

</doc>
<doc id="622519" url="https://pl.wikipedia.org/wiki?curid=622519" title="NGC 7737">
NGC 7737

NGC 7737 (również PGC 72182 lub UGC 12745) – galaktyka spiralna (S0-a), znajdująca się w gwiazdozbiorze Pegaza. Odkrył ją Guillaume Bigourdan 3 października 1886 roku.

</doc>
<doc id="622521" url="https://pl.wikipedia.org/wiki?curid=622521" title="Twentysomething">
Twentysomething

Twentysomething – trzeci album Jamiego Culluma. W Europie wydany 20 października 2003 roku, w Stanach Zjednoczonych 11 maja 2004. Nagrany został w Mayfair Studios w Londynie.
Pierwszy singel „These Are the Days” przyniósł popularność albumowi, który składa się z coverów, jazzowych standardów oraz kompozycji Culluma.
Płyta została wydane w różnych wersjach dla Europa wschodniej, zachodniej, Stanów Zjednoczonych i Japonii.

</doc>
<doc id="622522" url="https://pl.wikipedia.org/wiki?curid=622522" title="NGC 7738">
NGC 7738

NGC 7738 (również PGC 72247 lub UGC 12757) – galaktyka spiralna z poprzeczką (SBb), znajdująca się w gwiazdozbiorze Ryb. Odkrył ją Gaspare Ferrari w 1865 roku. Jest to galaktyka z aktywnym jądrem typu LINER.

</doc>
<doc id="622523" url="https://pl.wikipedia.org/wiki?curid=622523" title="Niemiecka Partia Komunistyczna">
Niemiecka Partia Komunistyczna

Niemiecka Partia Komunistyczna (niem. Deutsche Kommunistische Partei, DKP) – niemiecka partia komunistyczna utworzona w Republice Federalnej Niemiec 26 września 1968 roku, w miejsce zdelegalizowanej w 1956 roku wyrokiem Związkowego Trybunału Konstytucyjnego Niemiec Komunistycznej Partii Niemiec (KPD). 
DKP od lat 60. XX wieku wchodziła w skład opozycji pozaparlamentarnej. Partia nigdy nie miała poparcia większego niż 0,3 proc. Wielu członków DKP po zjednoczeniu Niemiec opuściło jej szeregi i wstąpiło do Partii Demokratycznego Socjalizmu, kontynuatorki NRD–owskiej Socjalistycznej Partii Jedności Niemiec. W wyborach federalnych w 2005 roku DKP udzieliło poparcia Partii Lewicy.
W 2017 Niemiecka Partia Komunistyczna liczyła około 3500 aktywnych działaczy i członków.

</doc>
<doc id="622524" url="https://pl.wikipedia.org/wiki?curid=622524" title="NGC 7739">
NGC 7739

NGC 7739 (również PGC 72272) – galaktyka eliptyczna (E2), znajdująca się w gwiazdozbiorze Ryb. Odkrył ją Gaspare Ferrari w 1865 roku.

</doc>
<doc id="622525" url="https://pl.wikipedia.org/wiki?curid=622525" title="Droga wojewódzka nr 434">
Droga wojewódzka nr 434

Droga wojewódzka nr 434 (DW434) – droga wojewódzka klasy GP w środkowej części woj. wielkopolskiego o długości ok. 100 km. Droga przebiega przez 4 powiaty: poznański (gminy: Kleszczewo, Kórnik), śremski (gminy: Śrem, Dolsk), gostyński (gminy: Gostyń, Krobia), rawicki (gminy: Miejska Górka, Rawicz) oraz przez miasta: Kórnik, Śrem, Dolsk, Gostyń i Krobia. 
Przebieg i historia.
Dnia 5 października 2007 odbyło się uroczyste otwarcie I fragmentu obwodnicy dla miasta Śrem i wsi Zbrudzewo. 16 lutego 2016 roku trasa utraciła kategorię drogi wojewódzkiej na odcinku Łubowo – Kostrzyn – Kleszczewo, który stał się drogą powiatową, gdyż na tym fragmencie pokrywała się z przebiegiem drogi ekspresowej S5. 1 kwietnia 2019 rozpoczęła się w ciągu drogi budowa obwodnicy Gostynia (w czasie trwania budowy jest to największa inwestycja drogowa samorządu województwa wielkopolskiego).
Historia numeracji.
Na przestrzeni lat trasa posiadała różne oznaczenia i kategorie:
Dopuszczalny nacisk na oś.
Od 13 marca 2021 roku na drodze dozwolony jest ruch pojazdów o nacisku pojedynczej osi napędowej do 11,5 tony, z wyjątkiem miejsc oznaczonych znakiem zakazu B-19.
Do 13 marca 2021 r..
We wcześniejszych latach droga wojewódzka nr 434 była objęta ograniczeniami dopuszczalnego nacisku pojedynczej osi:

</doc>
<doc id="622526" url="https://pl.wikipedia.org/wiki?curid=622526" title="NGC 7740">
NGC 7740

NGC 7740 (również PGC 72216) – galaktyka soczewkowata (S0), znajdująca się w gwiazdozbiorze Pegaza. Odkrył ją Guillaume Bigourdan 27 października 1886 roku. Baza SIMBAD błędnie podaje, że NGC 7740 to galaktyka PGC 72200.

</doc>
<doc id="622527" url="https://pl.wikipedia.org/wiki?curid=622527" title="NGC 7741">
NGC 7741

NGC 7741 (również PGC 72237 lub UGC 12754) – galaktyka spiralna z poprzeczką (SBc), znajdująca się w gwiazdozbiorze Pegaza. Odkrył ją William Herschel 10 września 1784 roku.

</doc>
<doc id="622528" url="https://pl.wikipedia.org/wiki?curid=622528" title="NGC 7742">
NGC 7742

NGC 7742 (również PGC 72260, UGC 12760 lub Galaktyka Jajko Sadzone) – mała galaktyka spiralna (Sb). Jest galaktyką Seyferta o umiarkowanie aktywnym jądrze. Znajduje się w gwiazdozbiorze Pegaza w odległości 70 milionów lat świetlnych. Została odkryta 18 października 1784 roku przez Williama Herschela.
Ze względu na żółty blask jądra galaktyka może przypominać jajko sadzone. Jądro tej galaktyki jest jaśniejsze niż w przeciętnych galaktykach jej rozmiaru. Wyraźne żółte jądro jest otoczone zabarwionymi na niebiesko obszarami formowania nowych gwiazd i ma średnicę około 3 tysiące lat świetlnych. NGC 7742 ma słabo widoczne ramiona spiralne.
W galaktyce tej zaobserwowano supernowe SN 1993R i SN 2014cy.

</doc>
<doc id="622530" url="https://pl.wikipedia.org/wiki?curid=622530" title="NGC 7743">
NGC 7743

NGC 7743 (również PGC 72263 lub UGC 12759) – galaktyka spiralna z poprzeczką (SB0-a), znajdująca się w gwiazdozbiorze Pegaza. Odkrył ją William Herschel 18 października 1784 roku. Należy do galaktyk Seyferta typu 2.

</doc>
<doc id="622531" url="https://pl.wikipedia.org/wiki?curid=622531" title="NGC 7744">
NGC 7744

NGC 7744 (również IC 5348 lub PGC 72300) – galaktyka eliptyczna (E/SB0), znajdująca się w gwiazdozbiorze Feniksa. Odkrył ją John Herschel 5 września 1834 roku.

</doc>
<doc id="622532" url="https://pl.wikipedia.org/wiki?curid=622532" title="NGC 7745">
NGC 7745

NGC 7745 (również PGC 72299) – galaktyka eliptyczna (E), znajdująca się w gwiazdozbiorze Pegaza. Odkrył ją Albert Marth 6 września 1863 roku.

</doc>
<doc id="622533" url="https://pl.wikipedia.org/wiki?curid=622533" title="NGC 7746">
NGC 7746

NGC 7746 (również PGC 72319 lub UGC 12768) – galaktyka soczewkowata (S0), znajdująca się w gwiazdozbiorze Ryb. Odkrył ją Lewis A. Swift 7 września 1886 roku.

</doc>
<doc id="622535" url="https://pl.wikipedia.org/wiki?curid=622535" title="Cygański Zespół Pieśni i Tańca „Roma”">
Cygański Zespół Pieśni i Tańca „Roma”

Cygański Zespół Pieśni i Tańca „Roma” – zespół muzyczno-taneczny prezentujący tradycyjny folklor Romów z Polski.
Zespół powstał prawdopodobnie w 1948 r. Twórcą i pierwszym dyrektorem "Romy" był Nano Senior Madziarowicz.
Zespół już w 1969 r. podlegał Estradzie Poznańskiej. Impresario zespołu był Hermes Roch (stroiciel fortepianów), Polak żonaty z Cyganką Fraskitą Ferenc, członkinią Romy. Siedzibą Zespołu był Kraków, a konkretnie m. zamieszkania dyrektora Władysława Iszkiewicza na osiedlu Wiśniowa w osiedlowym bloku. W zespole m.in. śpiewali i tańczyli – żona dyrektora Raisa, córka Wanda i syn Mirosław, a w latach 1969 do pocz. 1970 także tancerz i śpiewający polski gitarzysta Andrzej Szczechowiak z Drawska Pom. Głównym solistą wokalnym, był Wit Michaj, brat słynnego Michaja Burano.(Michaj,to nazwisko, a Burano, to w romskim języku – burza). W zespole byli Romowie z Zabrza – min. Fuńka Kazimierow, Cindy Skorupska (alt) i Kropela z bratem Zdzisławem pochodzili z Gryfina oraz rodzina Stefanowiczów: Petro, Pomarańcz i rodzice z Krakowa, a także skrzypek z dynastii muzycznego rodu Czurejów – Miklosz Czureja (senior). W zespole na akordeonie przygrywał Jan Madziarowicz, na klawiszach, perkusji i basie grali Polacy. W zespole śpiewała także Polka o imieniu scenicznym Andrea. Iszkiewicz, zwany przez wszystkich „Nano Łaszio” (co w romskim języku znaczyło: wujek dobry) przyjaźnił się z dyrektorem Teatru Żydowskiego w Warszawie Szymonem Szurmiejem. Wiele koncertów Romy odbywało się właśnie w tym teatrze – w miejscu dzisiejszej Viktorii.Roma koncertowała wielokrotnie również w Sali Kongresowej PKiN gdzie konferansjerkę prowadził Lucjan Kydryński i Jan Suzin. „Paszo wesz”, „Kaluryje, Szukaryje”, „Trades Euromenca”, Duj, duj” czy „Cyganeria”, to sztandarowe (bardzo charakterystyczne cygańskie rytmy) wówczas tytuły piosenek śpiewanych przez Romę, dziś zapomniane już nawet przez istniejące kapele cygańskie.
W 1971 r. zespół został oficjalnie afiliowany przy Estradzie Poznańskiej. Jego dyrektorem i kierownikiem artystycznym został Władysław Iszkiewicz. Zespół koncertował z powodzeniem w Polsce i za granicą (w NRD, Paryżu, Kanadzie i Stanach Zjednoczonych) do 1978 r., kiedy to po tournée po Szwecji prawie cały skład zdecydował się nie wrócić do kraju. Jedynym muzykiem zespołu, który powrócił do kraju był Miklosz Czureja (senior). Zespół ten wydał co najmniej dwie płyty długogrające.
W 1984 r. Eugenia Skrzypińska reaktywowała wraz ze swym synem zespół opierając go na grupie cygańskiej z Wrocławia. Zespół działał początkowo przy Agencji Artystycznej "Impart" z Wrocławia pod nazwą "Romandia", aby po kilku miesiącach wrócić pod skrzydła Estrady Poznańskiej, gdzie funkcjonował pod swoją dawną nazwą i został poszerzony o grupę tancerzy i skrzypków z dawnej "ROM", którzy zdecydowali się wrócić do Polski. Nowa "Roma" otrzymała bardziej profesjonalną opiekę artystyczną od starej. Współpracowali z nią zawodowi choreografowie i muzycy. Kostiumy szyto w Teatrze Wielkim w Warszawie. Zespół koncertował w wielu krajach świata, w tym w Stanach Zjednoczonych. Brał też udział w produkcji filmów i programów rozrywkowych TVP, m.in. w "Wiosenne wody" z Nastassją Kinski.
W 1991 r. zespół rozpadł się ponownie. Część artystów wyjechała za granicę, a część utworzyła własne zespoły lub rozpoczęła kariery solowe. Karierę rozpoczął w tym czasie Bogdan Trojanek i związany z nim zespół "Terne Roma", którego część członków pochodzi z zespołu "Roma". Na tradycje "Romy" powołuje się też zespół o nazwie Don Vasyl i Cygańskie Gwiazdy.
Około roku 1995 został założony we Włocławku przez byłego członka "Romy" Cezarego Majewskiego działający obecnie "Cygański Zespół Pieśni i Tańca Roma" jako artystyczna kontynuacja wcześniejszych zespołów o tej samej nazwie. Zespół jest afiliowany przy Międzynarodowym Stowarzyszeniu Twórców Romskich „Roma” w Polsce. Jego dyrektorem artystycznym jest Cezary Majewski. Cezary Majewski zarejestrował nazwę swojego zespołu i uważa się za jedynego prawowitego kontynuatora osiągnięć dawnych zespołów o tej samej nazwie.

</doc>
<doc id="622536" url="https://pl.wikipedia.org/wiki?curid=622536" title="NGC 7747">
NGC 7747

NGC 7747 (również PGC 72328 lub UGC 12772) – galaktyka spiralna z poprzeczką (SBb), znajdująca się w gwiazdozbiorze Pegaza. Odkrył ją Édouard Jean-Marie Stephan 23 września 1873 roku. Jest zaliczana do radiogalaktyk.

</doc>
<doc id="622537" url="https://pl.wikipedia.org/wiki?curid=622537" title="Eureka Tower">
Eureka Tower

Eureka Tower – apartamentowiec znajdujący się w centrum Melbourne w Australii. Budowa rozpoczęła się w 2001 roku, a fasadę ukończono 1 czerwca 2006 roku. Konstrukcja wznosi się na 297 metrów i 20 centymetrów nad ziemię (300 metrów nad poziom morza). Budynek ma 91 pięter i jeden poziom podziemny. Na ostatnim piętrze ma się znajdować klub nocny i taras widokowy.
Eureka Tower jest drugim co do wysokości budynkiem na półkuli południowej oraz drugim co do wysokości budynkiem mieszkalnym na świecie (po Q1 Tower w Gold Coast). Mierząc wysokość tylko do dachu, jest najwyższa.
Eureka Tower została zaprojektowana przez firmę architektoniczną z Melbourne Fender Katsalidis Australia a zbudowana przez firmę Grocon (Grollo Australia). Właściciele apartamentów i ich lokatorzy nabyli swoje mieszkania w tym budynku między poziomem ulicy a 80 piętrem w lipcu 2006 roku. W wieżowcu znajduje się 560 apartamentów.

</doc>
<doc id="622538" url="https://pl.wikipedia.org/wiki?curid=622538" title="NGC 7749">
NGC 7749

NGC 7749 (również PGC 72338) – galaktyka soczewkowata (S0), znajdująca się w gwiazdozbiorze Rzeźbiarza. Odkrył ją John Herschel 27 września 1834 roku. Jest to galaktyka z aktywnym jądrem.

</doc>
<doc id="622541" url="https://pl.wikipedia.org/wiki?curid=622541" title="NGC 7750">
NGC 7750

NGC 7750 (również PGC 72367 lub UGC 12777) – galaktyka spiralna z poprzeczką (SBc/P), znajdująca się w gwiazdozbiorze Ryb. Odkrył ją William Herschel 30 sierpnia 1785 roku.

</doc>
<doc id="622543" url="https://pl.wikipedia.org/wiki?curid=622543" title="NGC 7751">
NGC 7751

NGC 7751 (również PGC 72381 lub UGC 12778) – galaktyka spiralna (S), znajdująca się w gwiazdozbiorze Ryb. Odkrył ją William Herschel 27 września 1785 roku.

</doc>
<doc id="622544" url="https://pl.wikipedia.org/wiki?curid=622544" title="NGC 7752">
NGC 7752

NGC 7752 (również PGC 72382 lub UGC 12779) – galaktyka nieregularna (SBm?/I0 pec), znajdująca się w gwiazdozbiorze Pegaza. Odkrył ją 22 listopada 1854 roku R. J. Mitchell – asystent Williama Parsonsa. Oddziałuje grawitacyjnie z sąsiednią, dużo większą galaktyką NGC 7753, obie zostały skatalogowane jako Arp 86 w "Atlasie Osobliwych Galaktyk" Haltona Arpa. Galaktyki te znajdują się w odległości około 219 milionów lat świetlnych od Ziemi.

</doc>
<doc id="622545" url="https://pl.wikipedia.org/wiki?curid=622545" title="Catching Tales">
Catching Tales

Catching Tales – czwarty album Jamiego Culluma. W Europie został wydany we wrześniu 2005 roku, w Stanach Zjednoczonych w miesiąc później. Ta płyta pobiła rekord popularności poprzedniego krążka "Twentysomething". Także na tym albumie Cullum przedstawia nam nowe oraz interpretacje jazzowych (i nie tylko) standardów. Pierwszy singlem była piosenka „Get your way”, przy której pomagał członek grupy Gorillaz Dan Nakamura (Dan the Automator).
Płyta jest mieszanką jazzu, popu oraz hip-hopu. Nie można go zaklasyfikować do jednego gatunku muzycznego.
Amerykańska, francuska (a także polska) wersja "Catching Tales" nie zawiera utworu „Gershwina” Fascinating Rhythm.
W sprzedaży znajduje się też wersja „De luxe” albumu zawierająca 18-minutowy dodatek pt. „Telling Tales” (tłum. Opowiadając historie) przedstawiający w skrócie tworzenie oraz promocję albumu.
W Holandii (skąd pochodzi Sebastiaan de Krom, jeden z członków zespołu Culluma) ukazała się odrębne wydanie albumu zawierające dwie dodatkowe piosenki: „All at sea” oraz „Everlasting love” z nagrania na żywo w telewizji BNN.

</doc>
<doc id="622546" url="https://pl.wikipedia.org/wiki?curid=622546" title="NGC 7753">
NGC 7753

NGC 7753 (również PGC 72387 lub UGC 12780) – galaktyka spiralna z poprzeczką (SBbc), znajdująca się w gwiazdozbiorze Pegaza. Odkrył ją William Herschel 12 września 1784 roku. Oddziałuje grawitacyjnie z sąsiednią, mniejszą galaktyką NGC 7752, obie zostały skatalogowane jako Arp 86 w "Atlasie Osobliwych Galaktyk" Haltona Arpa. Galaktyki te znajdują się w odległości około 219 milionów lat świetlnych od Ziemi.
W NGC 7753 zaobserwowano do tej pory cztery supernowe – SN 2006A, SN 2006ch, SN 2013Q i SN 2015ae.

</doc>
<doc id="622547" url="https://pl.wikipedia.org/wiki?curid=622547" title="NGC 7754">
NGC 7754

NGC 7754 (również PGC 72511) – galaktyka spiralna (Sa), znajdująca się w gwiazdozbiorze Wodnika. Odkrył ją Francis Leavenworth 28 listopada 1885 roku.

</doc>
<doc id="622549" url="https://pl.wikipedia.org/wiki?curid=622549" title="Honvéd">
Honvéd

Honvéd – z węg. dosł. "obrońca ojczyzny";

</doc>
<doc id="622550" url="https://pl.wikipedia.org/wiki?curid=622550" title="NGC 7755">
NGC 7755

NGC 7755 (również PGC 72444 lub UGCA 443) – galaktyka spiralna z poprzeczką (SBc), znajdująca się w gwiazdozbiorze Rzeźbiarza. Odkrył ją John Herschel 27 września 1834 roku.
W galaktyce tej zaobserwowano supernową SN 2004cx.

</doc>
<doc id="622551" url="https://pl.wikipedia.org/wiki?curid=622551" title="NGC 7757">
NGC 7757

NGC 7757 (również PGC 72491, UGC 12788 lub Arp 68) – galaktyka spiralna (Sc), znajdująca się w gwiazdozbiorze Ryb. Odkrył ją John Herschel 24 września 1830 roku.

</doc>
<doc id="622552" url="https://pl.wikipedia.org/wiki?curid=622552" title="NGC 7758">
NGC 7758

NGC 7758 (również PGC 72497) – galaktyka eliptyczna (E/SB0), znajdująca się w gwiazdozbiorze Wodnika. Odkrył ją w 1886 roku Frank Muller.

</doc>
<doc id="622553" url="https://pl.wikipedia.org/wiki?curid=622553" title="NGC 7759">
NGC 7759

NGC 7759 (również PGC 72496) – galaktyka soczewkowata (SB0), znajdująca się w gwiazdozbiorze Wodnika. Została odkryta przez Francisa Leavenwortha 28 listopada 1885 roku. Niezależnie odkrył ją w 1886 roku Lewis A. Swift.

</doc>
<doc id="622554" url="https://pl.wikipedia.org/wiki?curid=622554" title="NGC 7760">
NGC 7760

NGC 7760 (również PGC 72512 lub UGC 12794) – galaktyka eliptyczna (E?), znajdująca się w gwiazdozbiorze Pegaza. Odkrył ją William Herschel 9 października 1790 roku.

</doc>
<doc id="622556" url="https://pl.wikipedia.org/wiki?curid=622556" title="Rondo (teatr)">
Rondo (teatr)

Rondo – teatr w Słupsku, mieszczący się przy ul. Niedziałkowskiego 5a.
Historia.
Teatr powstał w 1966 z inicjatywy Andrzeja Golińskiego. Po wystawieniu czterech spektakli organizator sceny wyjechał ze Słupska, a sam teatr zawiesił działalność. W 1972 teatr został reaktywowany przez Antoniego Franczaka – powstał Ośrodek Teatralny Rondo. Od 1976, z inicjatywy Franczaka, współpracę z Rondem podjął reżyser Stanisław Otto Miedziewski. W 1977 obaj doprowadzili do realizacji pierwszego z widowisk plenerowych: "Sztandary i znaki". Ta forma działalności przyniosła słupskiemu teatrowi popularność, a zespół występował w wielu krajach Europy. Na zlecenie Federacji Teatrów Nieprofesjonalnych z Kopenhagi Rondo dwukrotnie było organizatorem Międzynarodowych Warsztatów Widowisk Plenerowych, w których uczestniczyli chętni z Indii, Izraela, krajów skandynawskich, Wielkiej Brytanii i innych krajów Europy. Widowiska były grane na festiwalach w Portugalii, Austrii, byłym Związku Radzieckim, na Węgrzech i w całej Polsce. 
W pomieszczeniach teatru odbywają się też inne imprezy kulturalne, na przykład od 1995 koncerty jazzowego Komeda Jazz Festival.
Od 1985 siedzibą Ronda jest budynek posakralny z 1912, odkupiony od parafii ewangelicko-augsburskiej dla potrzeb teatru.

</doc>
<doc id="622557" url="https://pl.wikipedia.org/wiki?curid=622557" title="NGC 7761">
NGC 7761

NGC 7761 (również IC 5361 lub PGC 72641) – galaktyka soczewkowata (S0), znajdująca się w gwiazdozbiorze Wodnika. Odkrył ją Ormond Stone w 1886 roku.
W galaktyce tej zaobserwowano supernową SN 2002ef.

</doc>
<doc id="622558" url="https://pl.wikipedia.org/wiki?curid=622558" title="NGC 7763">
NGC 7763

NGC 7763 (również PGC 72565) – galaktyka eliptyczna (E-S0), znajdująca się w gwiazdozbiorze Wodnika. Odkrył ją Francis Leavenworth 28 listopada 1885 roku.

</doc>
<doc id="622559" url="https://pl.wikipedia.org/wiki?curid=622559" title="NGC 7764">
NGC 7764

NGC 7764 (również PGC 72597) – magellaniczna galaktyka spiralna z poprzeczką (SBm), znajdująca się w gwiazdozbiorze Feniksa. Odkrył ją John Herschel 4 października 1836 roku.

</doc>
<doc id="622560" url="https://pl.wikipedia.org/wiki?curid=622560" title="Sanacht">
Sanacht

Sanacht – władca starożytnego Egiptu z III dynastii
Utożsamiany obecnie najczęściej z władcą o imieniu rodowym Nebka (I). Był założycielem III dynastii. Panował 19 lat. Prowadził ożywioną działalność budowlaną.
Istnieją liczne teorie dotyczące tego władcy:
Pochowany prawdopodobnie w Sakkarze

</doc>
<doc id="622561" url="https://pl.wikipedia.org/wiki?curid=622561" title="NGC 7765">
NGC 7765

NGC 7765 (również PGC 72596) – galaktyka spiralna z poprzeczką (SB?), znajdująca się w gwiazdozbiorze Pegaza. Odkrył ją 12 października 1855 roku R.J. Mitchell – asystent Williama Parsonsa.

</doc>
<doc id="622562" url="https://pl.wikipedia.org/wiki?curid=622562" title="NGC 7766">
NGC 7766

NGC 7766 (również PGC 72611) – galaktyka soczewkowata (S0), znajdująca się w gwiazdozbiorze Pegaza. Odkrył ją Ralph Copeland 9 października 1872 roku.

</doc>
<doc id="622563" url="https://pl.wikipedia.org/wiki?curid=622563" title="NGC 7767">
NGC 7767

NGC 7767 (również PGC 72601 lub UGC 12805) – galaktyka spiralna (S0-a), znajdująca się w gwiazdozbiorze Pegaza. Odkrył ją Ralph Copeland 9 października 1872 roku.

</doc>
<doc id="622564" url="https://pl.wikipedia.org/wiki?curid=622564" title="NGC 7768">
NGC 7768

NGC 7768 (również PGC 72605 lub UGC 12806) – galaktyka eliptyczna (E), znajdująca się w gwiazdozbiorze Pegaza. Odkrył ją John Herschel 5 września 1828 roku. Jest najjaśniejszą galaktyką w gromadzie galaktyk Abell 2666.
W galaktyce tej zaobserwowano niepotwierdzoną supernową SN 1968Z.

</doc>
<doc id="622565" url="https://pl.wikipedia.org/wiki?curid=622565" title="NGC 7769">
NGC 7769

 
NGC 7769 (również PGC 72615 lub UGC 12808) – galaktyka spiralna (Sb), znajdująca się w gwiazdozbiorze Pegaza. Została odkryta 18 września 1784 roku przez Williama Herschela.
Jest to galaktyka z aktywnym jądrem typu LINER.
Oddziałuje grawitacyjnie z sąsiednimi galaktykami NGC 7770 i NGC 7771.

</doc>
<doc id="622566" url="https://pl.wikipedia.org/wiki?curid=622566" title="Mięsień zginacz łokciowy nadgarstka">
Mięsień zginacz łokciowy nadgarstka

Mięsień zginacz łokciowy nadgarstka (łac. "musculus flexor carpi ulnaris") - mięsień kończyny górnej leżący w warstwie powierzchownej grupy przedniej mięśni przedramienia. Jest mięśniem położonym najbardziej przyśrodkowo na przedramieniu.
Budowa.
Mięsień posiada dwie głowy. Głowa ramienna (łac. "caput humerale") posiada przyczep proksymalny zlokalizowany na nadkłykciu przyśrodkowym kości ramiennej i na powięzi przedramienia. Dodatkowo zrasta się z sąsiadującymi mięśniami. Głowa łokciowa (łac. "caput ulnare") posiada przyczep proksymalny w postaci długiej blaszki ścięgnistej połączonej z powięzią przedramienia na tylnej powierzchni wyrostka łokciowego i na tylnym brzegu kości łokciowej. Mięsień przebiega ku dołowi, równolegle do mięśnia zginacza powierzchownego palców. Przechodzi w długie ścięgno przyczepione do kości grochowatej.
Bibliografia.
"Anatomia człowieka, t. 1, Anatomia ogólna kości, stawy i więzadła, mięśnie; Michał Reicher; wyd. XI (VII), Warszawa 1999; "

</doc>
<doc id="622568" url="https://pl.wikipedia.org/wiki?curid=622568" title="NGC 7770">
NGC 7770

NGC 7770 (również PGC 72635 lub UGC 12813) – galaktyka spiralna (S0-a), znajdująca się w gwiazdozbiorze Pegaza. Odkrył ją 5 listopada 1850 roku Bindon Stoney – asystent Williama Parsonsa.
Oddziałuje grawitacyjnie z sąsiednimi galaktykami NGC 7771 i NGC 7769.

</doc>
<doc id="622570" url="https://pl.wikipedia.org/wiki?curid=622570" title="Bombardier CRJ-705">
Bombardier CRJ-705

CRJ-705 – mały odrzutowiec pasażerski produkowany przez Bombardier Aerospace. Jego konstrukcja oparta jest o model CRJ-700. Jest najnowszym modelem w serii CRJ. Samolot ten został stworzony na potrzeby linii lotniczych Air Canada Jazz, która używa wszystkie 15 wyprodukowanych sztuk. Posiada 10 miejsc klasy biznes ("Executive Class") i 65 ekonomicznych ("Hospitality Class"). Oferowany jest w trzech wariantach: podstawowym, o przedłużonym zasięgu (ER) i o dalekim zasięgu (LR).
Samolot spełnia wymagania "Common Crew Qualification" (Wymagania dotyczące Wspólnych Załóg), umożliwiające latanie pilotów CRJ-705 na samolotach serii 200, 700 i 900.

</doc>
<doc id="622571" url="https://pl.wikipedia.org/wiki?curid=622571" title="NGC 7771">
NGC 7771

NGC 7771 (również PGC 72638 lub UGC 12815) – galaktyka spiralna z poprzeczką (SBa), znajdująca się w gwiazdozbiorze Pegaza. Została odkryta 18 września 1784 roku przez Williama Herschela.
Oddziałuje grawitacyjnie z sąsiednimi galaktykami NGC 7770 i NGC 7769.
Do tej pory w NGC 7771 zaobserwowano jedną supernową – SN 2003hg.

</doc>
<doc id="622572" url="https://pl.wikipedia.org/wiki?curid=622572" title="William Montagu-Douglas-Scott (6. książę Buccleuch)">
William Montagu-Douglas-Scott (6. książę Buccleuch)

William Henry Walter Montagu-Douglas-Scott KG, KT (ur. 9 września 1831 w Londynie, zm. 5 listopada 1914 w Londynie) – brytyjski arystokrata, najstarszy syn Waltera Montagu-Douglasa-Scotta, 5. księcia Buccleuch, i lady Charlotte Anne Thynne, córki 2. markiza Bath.
Wykształcenie odebrał w londyńskiej Eton College i w Christ Church na Uniwersytecie w Oksfordzie. Był działaczem Partii Konserwatywnej i członkiem Izby Gmin w latach 1853-1868 i 1874-1880, za każdym razem reprezentując okręg wyborczy Midlothian. Był również podpułkownikiem ("Lieutenant-Colonel") ochotników z Midlothian (lata 1856-1872). Od 1858 r. był ponadto kapitanem Królewskiej Kompanii Łuczników i Lordem Namiestnikiem Dumfries.
W 1884 r. odziedziczył po ojcu tytuły 6. księcia Buccleuch i 8. księcia Queensberry. W 1875 r. został kawalerem Orderu Ostu. Zrezygnował z niego w 1897 r., kiedy to został kawalerem Orderu Podwiązki. W 1901 r. książę został członkiem Tajnej Rady.
22 listopada 1859 r. w Londynie, William poślubił lady Louisę Jane Hamilton (26 sierpnia 1836, zm. 20 marca 1912), córkę Jamesa Hamiltona, 1. księcia Abercorn i lady Louisy Jane Russel. William i Louisa mieli razem 6 synów i 2 córki:

</doc>
<doc id="622574" url="https://pl.wikipedia.org/wiki?curid=622574" title="NGC 7773">
NGC 7773

NGC 7773 (również PGC 72681 lub UGC 12820) – galaktyka spiralna z poprzeczką (SBbc), znajdująca się w gwiazdozbiorze Pegaza. Odkrył ją William Herschel 9 października 1790 roku.

</doc>
<doc id="622576" url="https://pl.wikipedia.org/wiki?curid=622576" title="NGC 7774">
NGC 7774

NGC 7774 (również PGC 72679 lub UGC 12819) – galaktyka eliptyczna (E), znajdująca się w gwiazdozbiorze Pegaza. Odkrył ją Lewis A. Swift 9 sierpnia 1886 roku. Tworzy parę z galaktyką PGC 93142, a niewielka różnica ich przesunięć ku czerwieni oraz widoczny na zdjęciach zaburzony kształt świadczą o tym, że galaktyki te są w trakcie kolizji.

</doc>
<doc id="622578" url="https://pl.wikipedia.org/wiki?curid=622578" title="NGC 7775">
NGC 7775

NGC 7775 (również PGC 72696 lub UGC 12821) – galaktyka spiralna z poprzeczką (SBc), znajdująca się w gwiazdozbiorze Pegaza. Odkrył ją Édouard Jean-Marie Stephan 6 października 1883 roku. Jest zaliczana do radiogalaktyk.

</doc>
<doc id="622580" url="https://pl.wikipedia.org/wiki?curid=622580" title="Auta">
Auta

Auta (ang. "Cars") – amerykański, pełnometrażowy film animowany z 2006 roku stworzony przez firmę Pixar we współpracy z firmą Disney. Inspiracją dla stworzenia filmu była autentyczna historia miasteczka Peach Springs w północno-zachodniej Arizonie. Jego kontynuacja "Auta 2" powstała w 2011 roku, a trzecia część "Auta 3" w 2017 roku. 
Fabuła.
Akcja filmu ukazuje świat antropomorficznych samochodów, który został osadzony w realiach dzisiejszych Stanów Zjednoczonych. Głównym bohaterem jest młoda, zarozumiała i samolubna wyścigówka, Zygzak McQueen. Osią fabuły są zawody o trofeum Złotego Tłoka; zwycięzca trofeum może liczyć na sponsoring koncernu Dinoco, którego obecną twarzą jest odchodzący na emeryturę Król. Głównymi rywalami Króla są Zygzak oraz Marek Marucha. Zygzak jedzie bardzo brawurowo, nie chcąc tracić czasu nie zmienia opon i choć wysuwa się na prowadzenie, tuż przed metą dwie jego opony pękają i linię mety przekraczają trzy samochody jednocześnie – McQueen, Król oraz Marucha. „Dogrywka”, w której te właśnie trzy auta mają wziąć udział, ma się odbyć tydzień później w dalekiej Kalifornii.
McQueen, chcąc być w Kalifornii najszybciej z całej trójki, aby móc jak najdłużej trenować na tamtejszym torze, każe swojej ciężarówce – Mańkowi – wyjechać w drogę jeszcze tego samego wieczoru i nigdzie się nie zatrzymywać. W nocy pojawia się gang Delinquent Road Hazards, który „pomaga” Mańkowi zasnąć i spycha go na pobocze. Mańkowi otwiera się tylna klapa i na autostradę wypada przerażony McQueen. Zdezorientowany zaczyna on gonić czerwoną ciężarówkę, którą mylnie bierze za Mańka i skręca za nią w boczną drogę. Kiedy ją dogania, okazuje się, że to nie Marian; McQueen zostaje sam na ciemnej pustyni. Na dodatek podczas pościgu za ciężarówką przekroczył dozwoloną prędkość, jako samochód wyścigowy nie posiada także świateł. Zauważa go szeryf pobliskiego miasteczka i zaczyna go gonić. McQueen ucieka – wskutek nieszczęśliwego splotu okoliczności niszczy spory kawałek asfaltu lokalnej drogi, po czym wpada w ręce szeryfa.
Nazajutrz McQueen dowiaduje się, że trafił do na wpół opuszczonego, odciętego od świata miasteczka, Chłodnicy Górskiej. Jego mieszkańcy postanawiają, że wypuszczą go, kiedy naprawi zniszczoną przez siebie drogę. Nie zważając na protesty i zapewnienia McQueena, że jest wyścigówką, zaprzęgają go do maszyny kładącej asfalt.
Naprawa drogi – słynnej Trasy 66 – udaje się Zygzakowi dopiero za drugim podejściem. W trakcie pobytu w Chłodnicy odkrywa, że jej wójt to legenda wyścigów, słynny Hudson „Huragan” Hornet, jedyny zdobywca trzech Złotych Tłoków z rzędu. Karierę Hudsona w latach 50. zakończył niefortunny wypadek. McQueen zaprzyjaźnia się z mieszkańcami miasta, zwłaszcza z piękną Sally Carrera, jednak jego obecność sprawia, że do Horneta wracają niechciane wspomnienia. Wójt zawiadamia prasę i organizatorów wyścigów o miejscu pobytu Zygzaka. Wkrótce w mieście zjawia się Maniek w asyście tłumów dziennikarzy. Zygzak jest rozdarty między pragnieniem zwycięstwa a rodzącym się uczuciem do Sally, w końcu jednak odjeżdża.
Wyścig w Kalifornii zaczyna się dla niego niefortunnie – McQueen nie może się skupić i ma problemy z dogonieniem rywali. Wciąż myśli o Sally. Nagle w słuchawkach słyszy głos Hudsona – okazuje się, że jego przyjaciele z Chłodnicy Górskiej przyjechali mu towarzyszyć, a sam Hudson przejmuje rolę szefa jego ekipy technicznej. Dzięki jego radom i zachętom Zygzak brawurowo nadrabia straty i wyprzedza rywali. O krok od zwycięstwa spostrzega, że Marucha nieczystym zagraniem spycha z toru Króla, który ulega wypadkowi. Przypominając sobie wypadek Hudsona, który zakończył karierę mistrza, Zygzak hamuje tuż przed linią mety, puszcza Maruchę przodem i wraca po poobijanego Króla. Popychając go przed sobą przetacza go przez linię mety ze słowami „Król musi ukończyć ostatni wyścig”. Marucha zostaje oficjalnym zwycięzcą, ale wszyscy kibice i komentatorzy są po stronie Zygzaka. Dinoco oferuje sponsoring McQueenowi, ten jednak uprzejmie odmawia, postanawiając pozostać lojalnym swojemu dotychczasowemu sponsorowi.
Po wyścigu McQueen wraca do Chłodnicy na stałe, zakłada tam swoją bazę treningową. Dzięki niemu miasto wraca na mapę.
Film został zadedykowany Joemu Ranftowi.

</doc>
<doc id="622585" url="https://pl.wikipedia.org/wiki?curid=622585" title="Arthur Crispien">
Arthur Crispien

Arthur Crispien (ur. 4 listopada 1875 w Królewcu, Prusy Wschodnie, zm. 29 listopada 1946 w Bernie), niemiecki polityk socjaldemokratyczny.

</doc>
<doc id="622588" url="https://pl.wikipedia.org/wiki?curid=622588" title="Mięsień prostownik promieniowy krótki nadgarstka">
Mięsień prostownik promieniowy krótki nadgarstka

Mięsień prostownik promieniowy krótki nadgarstka (łac. "Musculus extensor carpi radialis brevis") – mięsień występujący w kończynie piersiowej niektórych ssaków. Powstał w wyniku podziału mięśnia prostownika promieniowego nadgarstka na dwie samodzielne jednostki (drugą jest mięsień prostownik promieniowy długi nadgarstka). Unerwiony jest nerwem promieniowym.
U kota mięsień ten zaczyna się nieco niżej i bocznie w stosunku do mięśnia prostownika promieniowego długiego nadgarstka, a kończy na drugiej kości śródręcza.
Człowiek.
U człowieka jest to mięsień należący do grupy bocznej mięśni przedramienia.
Budowa.
Przyczep proksymalny zlokalizowany jest na nadkłykciu bocznym kości ramiennej oraz na powięzi przedramienia. Dodatkowo zrasta się z sąsiadującymi mięśniami. W połowie długości przedramienia przechodzi w długie płaskie ścięgno, przebiegające przez drugi przedział troczka prostowników, wraz ze ścięgnem mięśnia prostownika promieniowego długiego nadgarstka. Przyczep dystalny zlokalizowany jest na grzbietowej powierzchni podstawy III kości śródręcza.
Bibliografia.
"Anatomia człowieka, t. 1, Anatomia ogólna kości, stawy i więzadła, mięśnie; Michał Reicher; wyd. XI (VII), Warszawa 1999; "

</doc>
<doc id="622594" url="https://pl.wikipedia.org/wiki?curid=622594" title="Setter King Size">
Setter King Size



</doc>
<doc id="622596" url="https://pl.wikipedia.org/wiki?curid=622596" title="Pistolet maszynowy MP 35">
Pistolet maszynowy MP 35

MP-35 – pistolet maszynowy kal. 9 mm, konstrukcji niemieckiej z okresu przed II wojną światową. Pistolety maszynowe MP-35 zostały przyjęte na uzbrojenie policji niemieckiej. Około 40 000 egzemplarzy znalazło się też w uzbrojeniu SS.

</doc>
<doc id="622599" url="https://pl.wikipedia.org/wiki?curid=622599" title="Albireo">
Albireo

Albireo ("Beta Cygni", "β Cyg") – gwiazda podwójna w gwiazdozbiorze Łabędzia.
Nazwa.
Nazwa własna gwiazdy, Albireo, nie jest pochodzenia arabskiego i powstała na skutek omyłek tłumaczy. Początkowo Arabowie przełożyli na swój język grecką nazwę konstelacji, "ornis" („ptak”). Nazwa ta w średniowieczu została błędnie przetłumaczona na łacinę i w wydaniu Almagestu Ptolemeusza z 1515 roku opatrzono ją niepoprawnym wyjaśnieniem, że wywodzi się od nazwy pewnego zioła (""). Ta fraza została następnie uznana za właściwą nazwę gwiazdy, tylko przekręconą przez tłumacza, i „poprawiona” na arabskie brzmienie, tworząc współczesną nazwę Albireo. Międzynarodowa Unia Astronomiczna w 2016 roku formalnie zatwierdziła nazwę Albireo dla określenia tej gwiazdy (ściślej: najjaśniejszego składnika Aa).
Arabowie określali tę gwiazdę nazwą nawiązującą do jej położenia w gwiazdozbiorze, , co oznacza „dziób kury” (gdyż widzieli tego ptaka w miejscu współczesnego Łabędzia). Natomiast Chińczycy nie włączyli tej gwiazdy do żadnej ze swoich konstelacji.
Charakterystyka obserwacyjna.
Jest to piąta co do jasności gwiazda w gwiazdozbiorze, wskazuje w nim „dziób” Łabędzia. Należy do najatrakcyjniejszych dla amatorów astronomii gwiazd nieba, gdyż wystarczy mały teleskop optyczny, aby rozdzielić jej dwa bardzo różniące się barwą składniki. Są one opisywane jako „topazowo żółty” (jaśniejszy) i „szafirowo niebieski” (słabszy). Na niebie dzieli je 34,6 sekundy kątowej (pomiar z 2017 roku).
Charakterystyka fizyczna.
Pomiary odległości do gwiazd Beta Cygni A i B dają dość rozbieżne odległości. Jaśniejsza Beta Cygni A jest, według pomiarów sondy Hipparcos, odległa o około 430 lat świetlnych od Słońca (z niepewnością 4,4%), natomiast składnik Beta Cygni B, dla którego są dostępne nowsze pomiary sondy Gaia, jest oddalony o ok. 390 lat świetlnych (z niepewnością 2,1%). Jest wątpliwe, czy są one związane grawitacyjnie; gdyby były, to musiałyby obiegać wspólny środek masy w czasie co najmniej 75 tysięcy lat.
Gwiazdom Beta Cygni A i B towarzyszy na niebie wiele słabszych sąsiadek.
Beta Cygni A.
Jaśniejszy składnik Beta Cygni A ma obserwowaną wielkość gwiazdową 3,05, a jego wielkość absolutna to −2,57m. Jest to jasny olbrzym, należący do typu widmowego K3 lub K2. Jego temperatura to około 4400 K, świeci on 950 razy jaśniej niż Słońce Masa tej gwiazdy to około 5 mas Słońca, a promień jest około 50 razy większy niż promień Słońca.
Gwiazda ma co najmniej jedną bliską towarzyszkę, gwiazdę ciągu głównego reprezentującą typ widmowy B9 lub B9,5. Składnik opisany jako Beta Cygni Ac ma wielkość 5,5, temperaturę , jasność 100 razy większą od Słońca i jest od niego 3,2 raza masywniejszy. Te dwie gwiazdy obiegają wspólny środek masy po mocno wydłużonej orbicie w ciągu prawie 100 lat, w średniej odległości ok. 40 au.
Beta Cygni B.
Błękitny składnik Beta Cygni B ma wielkość gwiazdową 5,1 i jest gwiazdą ciągu głównego należącą do typu widmowego B8. Jej temperatura to ok. , jest ona 190 razy jaśniejsza od Słońca. Masa tej gwiazdy to 3,3 masy Słońca. Gwiazda ta bardzo szybko obraca się wokół osi, w ciągu 0,6 doby wykonując pełny obrót. Z obrotem wiąże się istnienie wokół niej dysku gazowego, z którego pochodzą linie emisyjne widoczne w widmie tej gwiazdy. Obserwacje z użyciem optyki adaptatywnej ujawniły bliską towarzyszkę tej gwiazdy. Przy założeniu że jest ona gwiazdą ciągu głównego, jest to żółty karzeł należący do typu G2–G5.

</doc>
<doc id="622602" url="https://pl.wikipedia.org/wiki?curid=622602" title="Djúpivogur">
Djúpivogur

Djúpivogur – niewielka miejscowość na wschodnim wybrzeżu Islandii u wylotu Berufjörður przy drodze nr 1. Administracyjnie leży w historycznym okręgu Suður-Múlasýsla, w gminie Múlaþing (do 2020 roku tworzyła gminę Djúpavogshreppur). W miasteczku znajduje się jeden z ważniejszych portów rybackich, który wykorzystywany był już w XVI wieku, z początku przez Niemców a później Duńczyków. W 1627 na Djúpivogur napadli piraci z Afryki Północnej, okradając okoliczne farmy i uprowadzając wielu niewolników. Na początku 2021 mieszkało tu 396 osób. Jedynie stąd można dotrzeć na niezamieszkaną wyspę Papey.

</doc>
<doc id="622603" url="https://pl.wikipedia.org/wiki?curid=622603" title="Djupivogur">
Djupivogur



</doc>
<doc id="622605" url="https://pl.wikipedia.org/wiki?curid=622605" title="Bwin">
Bwin



</doc>
<doc id="622606" url="https://pl.wikipedia.org/wiki?curid=622606" title="Potencjał siły zachowawczej">
Potencjał siły zachowawczej



</doc>
<doc id="622609" url="https://pl.wikipedia.org/wiki?curid=622609" title="Mięsień odwracacz">
Mięsień odwracacz

Mięsień odwracacz (łac. "musculus supinator") – mięsień należący do grupy bocznej mięśni przedramienia. Zlokalizowany głęboko na tylnej, przedniej i bocznej powierzchni stawu ramienno-promieniowego. Obejmuje kość promieniową.
Budowa.
Przyczep proksymalny zlokalizowany jest na grzebieniu mięśnia odwracacza kości łokciowej w pobliżu przyczepu mięśnia łokciowego, na więzadle pierścieniowatym stawu promieniowo-łokciowego bliższego, na więzadle pobocznym promieniowym, na nadkłykciu bocznym kości ramiennej. Obejmuje 1/3 górną kości promieniowej. Zakończony jest na tylnej, bocznej i przedniej powierzchni tej kości, dystalnie od guzowatości kości promieniowej.

</doc>
<doc id="622614" url="https://pl.wikipedia.org/wiki?curid=622614" title="Sasha Alexander">
Sasha Alexander

Sasha Alexander (ur. jako Suzana S. Drobnjaković 17 maja 1973 w Los Angeles w Kalifornii) – amerykańska aktorka pochodzenia serbskiego.
Kariera.
Ukończyła School of Cinema-Television University of Southern California. W serialu "Jezioro marzeń" ("Dawson’s Creek") występowała w roli Gretchen Witter (2000–2001), następnie pojawiła się jako Jackie Gold w popularnej w środowisku LGBT komedii romantycznej "All Over the Guy" (2001). Stała się popularna dzięki postaci Caitlin Todd, wykreowanej w serialu "Agenci NCIS" ("NCIS: Naval Criminal Investigative Service", 2003–2005, 2012, 2015). Zagrała niewielką rolę w filmie "" (2006), grała jedną z dwóch głównych ról w serialu "Partnerki" (2010–2016).
Życie prywatne.
Od 2007 jest żoną reżysera Edoarda Ponti, syna Sophii Loren. Mają dwoje dzieci, córkę i syna.

</doc>
<doc id="622616" url="https://pl.wikipedia.org/wiki?curid=622616" title="Ursus C-328">
Ursus C-328

Ursus C-328 – lekki ciągnik rolniczy, produkowany w latach 1963–1968 przez Zakłady Mechaniczne Ursus w Warszawie.
Historia modelu.
W 1963 roku wdrożono do produkcji następcę Ursusa C-325, model C-328. Modernizacja ta polegała głównie na zastosowaniu mocniejszego silnika typu S-312B o pojemności skokowej 1960 cm³ i mocy maksymalnej 20,6 kW (28 KM). Dodatkowe zmiany objęły układ hydrauliczny, dzięki czemu zwiększona została jego wydajność. Produkcję Ursusa C-328 zakończono 1 lipca 1968 roku po wyprodukowaniu 75 056 egzemplarzy, został zastąpiony modelem C-330.
Różnice w porównaniu do Ursusa C-325.
Zmiany powyżej opisane były wdrażane stopniowo, toteż ostatnie Ursusy C-325 posiadały niektóre rozwiązania obecne w modelu C-328, np.: chociażby przeniesiony wlew oleju czy kierunkowskazy.

</doc>
<doc id="622630" url="https://pl.wikipedia.org/wiki?curid=622630" title="Mięsień prostownik łokciowy nadgarstka">
Mięsień prostownik łokciowy nadgarstka

Mięsień prostownik łokciowy nadgarstka (łac. "musculus extensor carpi ulnaris") - podłużny mięsień warstwy powierzchownej grupy tylnej mięśni przedramienia. Zlokalizowany po stronie łokciowej mięśnia prostownika palca małego.
Budowa.
Przyczep bliższy znajduje się na nadkłykciu bocznym kości ramiennej, na więzadle pobocznym promieniowym stawu łokciowego, na powięzi przedramienia oraz na powierzchni tylnej kości łokciowej. Biegnie ku dołowi i na tylną powierzchnię kości łokciowej. 
Bibliografia.
"Anatomia człowieka, t.1, Anatomia ogólna kości, stawy i więzadła, mięśnie; Michał Reicher; wyd. XI (VII), Warszawa 1999; "

</doc>
<doc id="622632" url="https://pl.wikipedia.org/wiki?curid=622632" title="Architektura renesansu w Europie Środkowo-Wschodniej">
Architektura renesansu w Europie Środkowo-Wschodniej

Architektura renesansu dotarła na tereny Środkowej i Wschodniej Europy z Włoch w XVI wieku. Była to przede wszystkim architektura świecka a budowle sakralne jeszcze przez wiele lat wznoszono w stylu gotyckim. Nowe prądy w sztuce przynieśli mistrzowie często zapraszani na dwory przez możnowładców panujących w tej części Europy.
Węgry.
Najwcześniej, bo już w 1490 r., pojawili się mistrzowie z Florencji na dworze węgierskiego króla, Macieja Korwina. Władca powierzył im przebudowę pałaców w Budzie i Wyszehradzie. W latach 1506–1507 r. biskup Tamás Bakócz w Ostyrzyhomiu (węg. Esztergom) ufundował kaplicę przeznaczoną na miejsce pochówku dostojników kościoła. Kaplica zachowana w Ostrzehomskiej bazylice uważana jest na najważniejszy zabytek okresu renesansu na Węgrzech. Najazd ziem węgierskich przez wojska tureckie a zwłaszcza przegrana bitwa pod Mohaczem w 1526 r. uniemożliwiło rozwój dopiero raczkującego renesansu na większości ziem. Tylko w Siedmiogrodzie i na obszarze pozostającym pod panowaniem dynastii habsburskiej renesans zdołał przetrwać. Na terenach zajętych przez Turcję większość budowli została zniszczona lub przebudowana. W Siedmiogrodzie, w Alba Iulia (Rumunia) w XVI wieku został przebudowany pałac, a do katedry św. Michała została dobudowana kaplica Lazoniusa (1512). W Sárospataku, przy średniowiecznych zabudowaniach klasztornych, Péter Perényi rozpoczął budowę wieży mieszkalnej, do niej dobudował wschodnie skrzydło (skrzydło Perényi). Kompleks zamkowy w XVII w. rozbudował Jerzy II Rakoczy (zamek Rakoczego). Gotycki zamek w Hunedoarze (Rumunia) został wzbogacony o renesansowe elementy (np. krużganki pałacowego dziedzińca).
Austria.
Do graniczącej z Włochami Austrii renesans dotarł ze sporym opóźnieniem (w XVI wieku) i współistniał i ostatnią fazą gotyku. Architektura renesansowa stosowana była przede wszystkim w restaurowanych i przebudowywanych zamkach i pałacach (np. zamek Rosenberg w Zell am See, adaptowany w XX wieku na ratusz). Do najbardziej znanych zabytków tego okresu należą:
Czechy.
Nowe prądy w sztuce dotarły do Czech z przede wszystkim Włoch przez Węgry. Wpływ wywarła także architektura niemiecka i niderlandzka poprzez Saksonię. Pierwsze zwiastuny renesansu pojawiły się w architekturze na ziemiach czeskich za panowania dynastii Jagiellonów (pod koniec XV wieku). Były to zazwyczaj detale architektoniczne występujące w budowlach późnogotyckich. Po wstąpieniu na czeski tron dynastii Habsburgów powstały budowle w bardziej czystym, renesansowym stylu. Druga połowa XVI wieku to stopniowe odchodzenie od wzorów włoskich i okres przenikania do architektury rodzimych tradycji.
Jednym z pierwszych zabytków renesansu jest usytuowany w ogrodach zamkowych na Hradczanach letni pałacyk królowej Anny Jagiellonki – Belweder. Budowla powstała na zamówienie Ferdynanda I w latach 1534–1536. Zaprojektował ją włoski architekt Paolo della Stella a prace kontynuował Bonifác Wohlmut. Na Hradczanach znajduje się także pałac Schwarzenbergów. Rezydencja rodu Lobkowiczów powstała w połowie XVI wieku, wzorowano ją na architekturze toskańskiej.
Inne zabytki z okresu renesansu:
Szwajcaria.
Na architekturę Szwajcarii wpłynęły przede wszystkim sąsiadujące z krajem Włochy. Na tereny zachodnie oddziaływała również sztuka francuska. W tym czasie powstały budowle świeckie i sakralne. Do znanych zabytków należą obiekty:
Rosja.
W architekturze Księstwa Moskiewskiego, pod panowaniem Iwana III (koniec XV wieku) widoczne są elementy architektury państw zachodnich. Do Moskwy sprowadzono kilku włoskich architektów, którym powierzono prace związane z odbudową niektórych budowli Kremla. Z Bolonii przybył Aristotele Fioravanti. W pierwszej kolejności zapoznał się z rosyjską architekturą Nowogrodu, Suzdala i Włodzimierza. Wzorując się na Uspieńskim soborze Włodzimierza, dodając do niej renesansowe elementy, zaprojektował sobór Uspieński na Kremlu w Moskwie. Cerkiew odbudowana w latach 1475–1479 zachowuje tradycyjny układ: wnętrze podzielone na nawy sześcioma filarami i przykrytego pięcioma jednakowymi kopułami. Nad pozostałymi polami architekt umieścił sklepienia krzyżowe. Z podobnym poszanowaniem dla miejscowej tradycji postępowali inni mistrzowie sprowadzeni do Księstwa Moskiewskiego. Twórczość ich wywarła niewielki i krótkotrwały wpływ na architekturę rosyjską zaznaczając się przede wszystkim w zastosowanych detalach architektonicznych.
Zabytki renesansu:

</doc>
<doc id="622634" url="https://pl.wikipedia.org/wiki?curid=622634" title="NGC 7776">
NGC 7776

NGC 7776 (również IC 1514 lub PGC 72812) – galaktyka spiralna (Sa), znajdująca się w gwiazdozbiorze Wodnika. Odkrył ją Ormond Stone 31 października 1885 roku.

</doc>
<doc id="622635" url="https://pl.wikipedia.org/wiki?curid=622635" title="Musculus supraspinatus">
Musculus supraspinatus



</doc>
<doc id="622636" url="https://pl.wikipedia.org/wiki?curid=622636" title="NGC 7777">
NGC 7777

NGC 7777 (również PGC 72744 lub UGC 12829) – galaktyka soczewkowata (S0), znajdująca się w gwiazdozbiorze Pegaza. Odkrył ją Édouard Jean-Marie Stephan 25 października 1876 roku.

</doc>
<doc id="622637" url="https://pl.wikipedia.org/wiki?curid=622637" title="NGC 7778">
NGC 7778

NGC 7778 (również PGC 72756 lub UGC 12827) – galaktyka eliptyczna (E), znajdująca się w gwiazdozbiorze Ryb. Odkrył ją William Herschel 12 listopada 1784 roku.

</doc>
<doc id="622638" url="https://pl.wikipedia.org/wiki?curid=622638" title="Musculus deltoideus">
Musculus deltoideus



</doc>
<doc id="622639" url="https://pl.wikipedia.org/wiki?curid=622639" title="NGC 7779">
NGC 7779

NGC 7779 (również PGC 72770 lub UGC 12831) – galaktyka spiralna (S0-a), znajdująca się w gwiazdozbiorze Ryb. Odkrył ją William Herschel 12 listopada 1784 roku.

</doc>
<doc id="622640" url="https://pl.wikipedia.org/wiki?curid=622640" title="Eleonora I z Nawarry">
Eleonora I z Nawarry

Eleonora I z Nawarry, Eleonora Aragońska, Eleonora de Foix (; ur. 2 lutego 1425, zm. 12 lutego 1479, w Tudeli) – regentka Nawarry w latach 1455–1479 i królowa Nawarry w 1479 r. Trzecia i najmłodsza córka króla Aragonii – Jana II Aragońskiego i królowej Nawarry – Blanki I.
9 sierpnia 1427 r., w Pampelunie, a następnie testamentem matki w 1441 roku została uznana za oficjalną następczynię Karola z Viany (swojego najstarszego brata, następcę tronu Aragonii) i starszej siostry Blanki II.
Potomstwo Eleonory I.
Eleonora Aragońska poślubiła Gastona IV, hrabiego Foix. Para miała 11 dzieci:

</doc>
<doc id="622641" url="https://pl.wikipedia.org/wiki?curid=622641" title="NGC 7780">
NGC 7780

NGC 7780 (również PGC 72775 lub UGC 12833) – galaktyka spiralna z poprzeczką (SBab), znajdująca się w gwiazdozbiorze Ryb. Odkrył ją Édouard Jean-Marie Stephan 18 października 1881 roku.
W galaktyce tej zaobserwowano supernową SN 2001da.

</doc>
<doc id="622642" url="https://pl.wikipedia.org/wiki?curid=622642" title="NGC 7781">
NGC 7781

NGC 7781 (również PGC 72785) – galaktyka spiralna (S), znajdująca się w gwiazdozbiorze Ryb. Odkrył ją John Herschel 16 sierpnia 1830 roku.

</doc>
<doc id="622644" url="https://pl.wikipedia.org/wiki?curid=622644" title="NGC 7782">
NGC 7782

NGC 7782 (również PGC 72788 lub UGC 12834) – galaktyka spiralna (Sb), znajdująca się w gwiazdozbiorze Ryb. Odkrył ją William Herschel 12 listopada 1784 roku. Jest to galaktyka z aktywnym jądrem typu LINER.
W galaktyce tej zaobserwowano supernową SN 2003gl.

</doc>
<doc id="622646" url="https://pl.wikipedia.org/wiki?curid=622646" title="NGC 7784">
NGC 7784

NGC 7784 (również PGC 72862) – zwarta galaktyka (C), znajdująca się w gwiazdozbiorze Pegaza. Odkrył ją Édouard Jean-Marie Stephan 1 października 1883 roku.

</doc>
<doc id="622647" url="https://pl.wikipedia.org/wiki?curid=622647" title="NGC 7785">
NGC 7785

NGC 7785 (również PGC 72867 lub UGC 12841) – galaktyka eliptyczna (E5), znajdująca się w gwiazdozbiorze Ryb. Odkrył ją William Herschel 25 października 1785 roku.

</doc>
<doc id="622650" url="https://pl.wikipedia.org/wiki?curid=622650" title="NGC 7786">
NGC 7786

NGC 7786 (również PGC 72870 lub UGC 12842) – galaktyka spiralna (S), znajdująca się w gwiazdozbiorze Pegaza. Odkrył ją Édouard Jean-Marie Stephan 1 października 1883 roku.

</doc>
<doc id="622652" url="https://pl.wikipedia.org/wiki?curid=622652" title="NGC 7787">
NGC 7787

NGC 7787 (również PGC 72930 lub UGC 12849) – galaktyka spiralna (S0-a), znajdująca się w gwiazdozbiorze Ryb. Odkrył ją Albert Marth 23 października 1864 roku.

</doc>
<doc id="622653" url="https://pl.wikipedia.org/wiki?curid=622653" title="Park narodowy Chitwan">
Park narodowy Chitwan



</doc>
<doc id="622654" url="https://pl.wikipedia.org/wiki?curid=622654" title="NGC 7792">
NGC 7792

NGC 7792 (również PGC 73066) – galaktyka spiralna (Sb), znajdująca się w gwiazdozbiorze Pegaza. Odkrył ją Édouard Jean-Marie Stephan 20 września 1873 roku.

</doc>
<doc id="622655" url="https://pl.wikipedia.org/wiki?curid=622655" title="NGC 7793">
NGC 7793

 
NGC 7793 (również PGC 73049) – galaktyka spiralna (Scd), znajdująca się w gwiazdozbiorze Rzeźbiarza w odległości około 12 milionów lat świetlnych od Ziemi. Została odkryta 14 lipca 1826 roku przez Jamesa Dunlopa. Galaktyka NGC 7793 należy do grupy galaktyk w Rzeźbiarzu.
W galaktyce tej zaobserwowano do tej pory jedną supernową – SN 2008bk.
W NGC 7793 odkryto mikrokwazar, którego jednym ze składników jest czarna dziura o masie kilku mas Słońca. Dżety tej czarnej dziury są wyjątkowej długości. Zmierzona prędkość ekspansji bąbla rzędu miliona kilometrów na godzinę, powstającego w wyniku zderzania się dżetu z gazem międzygwiezdnym oraz sam rozmiar bąbla wskazują, że dżet musi być aktywny od co najmniej 200 000 lat.

</doc>
<doc id="622656" url="https://pl.wikipedia.org/wiki?curid=622656" title="NGC 7794">
NGC 7794

NGC 7794 (również PGC 73103 lub UGC 12872) – galaktyka spiralna (Sbc), znajdująca się w gwiazdozbiorze Pegaza. Odkrył ją William Herschel 23 listopada 1785 roku.
W galaktyce tej zaobserwowano supernową SN 1995ai.

</doc>
<doc id="622658" url="https://pl.wikipedia.org/wiki?curid=622658" title="NGC 7796">
NGC 7796

NGC 7796 (również PGC 73126) – galaktyka eliptyczna (E), znajdująca się w gwiazdozbiorze Feniksa. Odkrył ją John Herschel 11 września 1836 roku.

</doc>
<doc id="622659" url="https://pl.wikipedia.org/wiki?curid=622659" title="Messier 50">
Messier 50

Messier 50 (również M50 lub NGC 2323) – gromada otwarta w gwiazdozbiorze Jednorożca. Prawdopodobnie znana Cassiniemu przed 1711 (według relacji jego syna Jacques’a z 1740 roku). 5 kwietnia 1772 niezależnie odkryta przez Messiera.
M50 znajduje się w odległości około 3,1 tys. lat świetlnych od Ziemi. Wymiary gromady wynoszą ok. 14 × 19 lat świetlnych (centralna, najgęstsza część ma średnicę ok. 9-10 lat świetlnych). Wiek szacuje się na około 78 milionów lat.
Gromada zawiera ok. 200 gwiazd. Najjaśniejsza z nich ma jasność obserwowaną 9,0m i należy do typu widmowego B8. 7' na południe od centrum gromady znajduje się czerwony olbrzym wyróżniający się na tle białych gwiazd gromady. M50 zawiera także kilka podolbrzymów.

</doc>
<doc id="622662" url="https://pl.wikipedia.org/wiki?curid=622662" title="NGC 7797">
NGC 7797

NGC 7797 (również PGC 73125 lub UGC 12877) – galaktyka spiralna (Sbc), znajdująca się w gwiazdozbiorze Ryb. Odkrył ją William Herschel 6 grudnia 1790 roku.

</doc>
<doc id="622663" url="https://pl.wikipedia.org/wiki?curid=622663" title="NGC 7798">
NGC 7798

NGC 7798 (również PGC 73163 lub UGC 12884) – galaktyka spiralna (Sc), znajdująca się w gwiazdozbiorze Pegaza. Odkrył ją William Herschel 18 września 1784 roku.

</doc>
<doc id="622664" url="https://pl.wikipedia.org/wiki?curid=622664" title="NGC 7800">
NGC 7800

NGC 7800 (również PGC 73177 lub UGC 12885) – galaktyka nieregularna (Im), znajdująca się w gwiazdozbiorze Pegaza. Odkrył ją William Herschel 24 grudnia 1783 roku. Jest to galaktyka o niskiej jasności powierzchniowej.

</doc>
<doc id="622665" url="https://pl.wikipedia.org/wiki?curid=622665" title="NGC 7802">
NGC 7802

NGC 7802 (również PGC 81 lub UGC 12902) – galaktyka soczewkowata (S0), znajdująca się w gwiazdozbiorze Ryb. Odkrył ją John Herschel 25 września 1830 roku.

</doc>
<doc id="622667" url="https://pl.wikipedia.org/wiki?curid=622667" title="NGC 7803">
NGC 7803

NGC 7803 (również PGC 101, UGC 12906 lub HCG 100A) – galaktyka spiralna (S0-a), znajdująca się w gwiazdozbiorze Pegaza. Odkrył ją Lewis A. Swift 5 sierpnia 1886 roku. Należy do zwartej grupy galaktyk Hickson 100 (HCG 100).
W galaktyce tej zaobserwowano supernową SN 2007kj.

</doc>
<doc id="622670" url="https://pl.wikipedia.org/wiki?curid=622670" title="NGC 7805">
NGC 7805

NGC 7805 (również PGC 109 lub UGC 12908) – galaktyka soczewkowata (SB0), znajdująca się w gwiazdozbiorze Pegaza. Odkrył ją William Herschel 9 października 1790 roku. Oddziałuje grawitacyjnie z sąsiednią NGC 7806, obie te galaktyki stanowią obiekt Arp 112 w "Atlasie Osobliwych Galaktyk" Haltona Arpa.

</doc>
<doc id="622671" url="https://pl.wikipedia.org/wiki?curid=622671" title="Srebro rodzime">
Srebro rodzime

Srebro rodzime – rzadko spotykany minerał z gromady pierwiastków rodzimych, w skład którego wchodzi głównie metaliczne srebro.
Nazwa minerału pochodzi od greckiego określenia tego minerału – "silbur", a także od łac. "argentum = biały".
Właściwości.
Rzadko tworzy kryształy izomorficzne o postaci sześcianu lub ośmiościanu. Przeważnie występuje w skupieniach ziarnistych, blaszkowatych, płytkowych, włóknistych, kłębiastych. Często tworzy duże bryły (samorodki), wypryśnięcia, naloty.
Jest izostrukturalne ze złotem i miedzią rodzimą, z którymi często tworzy naturalne stopy.
Zawiera niekiedy znaczne domieszki: rtęci (amalgamaty), złota (elektrum), bizmutu (chilenit), antymonu (animikit), arsenu (huntilith) oraz miedzi i platyny.
Występowanie.
Występuje w utworach hydrotermalnych (zwłaszcza w żyłach kruszcowych) oraz sporadycznie w pegmatytach. Jako minerał wtórny tworzy się w strefie utleniania złóż kruszców miedzi, ołowiu i cynku.
Miejsca występowania: Boliwia – Potosí, Chile – Chanarcillo, Copiapó, Meksyk, Peru, Kanada, USA, RPA, Rosja, Australia, Norwegia, Czechy, Niemcy, Włochy, Hiszpania, Francja.
W Polsce spotykane jest w Górach Świętokrzyskich, Sudetach, Tatrach oraz na Dolnym Śląsku.
Zastosowanie.
W 1477 w Niemczech znaleziono bryłę – samorodek srebra o wadze ok. 20 ton, w Chile – 1430 kg, w Arizonie – 1350 kg, w Norwegii – ok. 100 kg.

</doc>
<doc id="622672" url="https://pl.wikipedia.org/wiki?curid=622672" title="NGC 7806">
NGC 7806

NGC 7806 (również PGC 112 lub UGC 12911) – galaktyka spiralna (Sb/P), znajdująca się w gwiazdozbiorze Pegaza. Odkrył ją William Herschel 9 października 1790 roku. Oddziałuje grawitacyjnie z sąsiednią NGC 7805, obie te galaktyki stanowią obiekt Arp 112 w "Atlasie Osobliwych Galaktyk" Haltona Arpa.

</doc>
<doc id="622673" url="https://pl.wikipedia.org/wiki?curid=622673" title="NGC 7807">
NGC 7807

NGC 7807 (również PGC 33) – galaktyka spiralna z poprzeczką (SBab), znajdująca się w gwiazdozbiorze Wieloryba. Odkrył ją Ormond Stone w 1886 roku.

</doc>
<doc id="622674" url="https://pl.wikipedia.org/wiki?curid=622674" title="NGC 7808">
NGC 7808

NGC 7808 (również PGC 243) – galaktyka soczewkowata (S0), znajdująca się w gwiazdozbiorze Wieloryba. Odkrył ją Frank Muller w 1886 roku. Należy do galaktyk Seyferta typu 1.

</doc>
<doc id="622676" url="https://pl.wikipedia.org/wiki?curid=622676" title="NGC 7809">
NGC 7809

NGC 7809 (również PGC 158) – galaktyka spiralna (S pec), znajdująca się w gwiazdozbiorze Ryb. Odkrył ją Albert Marth 9 września 1864 roku.

</doc>
<doc id="622677" url="https://pl.wikipedia.org/wiki?curid=622677" title="NGC 7810">
NGC 7810

NGC 7810 (również PGC 163 lub UGC 12919) – galaktyka soczewkowata (S0), znajdująca się w gwiazdozbiorze Pegaza. Odkrył ją William Herschel 17 listopada 1784 roku.

</doc>
